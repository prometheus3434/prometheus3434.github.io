<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3"><a id="bookmark0"></a><span class="calibre4">Söze Giden Yol</span></p>

  <p class="calibre3">(1982)</p>

  <p class="calibre3">Biz: Beni en çok şaşırtan, geçen hafta bizimle yaptığın söyleşide sözlerine hâkim olan düş kırıklığı oldu. Çi/e'nin art arda eklenmiş sekanslarını bir saat süreyle seyretmiş, bazı şeylerin son derece açık seçik ortaya konduğunu görmüştük. Ve gördüklerimizde, şimdiye kadar olanlardan daha güçlü, <span class="calibre5">Kaçan Kurtulur (Hayat)'tan</span> daha ileride -seni iyi tanıyan ve uzun süreden beri adım adım izleyen bizler için bile- daha yenilikçi bir yan bulduk. Bizi şaşırtan da, ortaya konanlarla senin tutumun arasındaki bu fark.</p>

  <p class="calibre3"><span class="calibre5">O:</span> Ben her zaman olumsuzdan yola çıkanın; her zaman olumsuzdan yola çıkan olumlu bir insanım ben. O gün, tanıtım filmi gibi bir şey seyrettiniz ve kafanızın içinde bütün boşlukları, çukurları dolduruyorsunuz, ama aslında ne boşluk ne de çukur olacak, bunlar filmin içerdiği zayıflıklardan dolayı olmayacak... Henüz çok uzaktayız, penceresini açıp dışarıdaki manzarayı seyredeceğimiz odaya henüz girmedik bile. Daha doğrusu, odaya girdik, kapıyla pencere arasında hava cereyanı oldu, açmak istediğimiz pencere kapandı, pencerenin kanatları birden çarptı, oda karardı. Onun için, kanatları açıp manzarayı görmek üzere kapıyı örtmekle başladık işe. Film, kapadığımız bu kapının filmi işte. Öngördüğümüz şey, pencereye gidip dışarıdaki manzarayı görmekti, oysa bütün yapabildiğimiz,</p>

  <p class="calibre3">► Alain Bergala, Serge Daney ve Serge Toubiana'nın 8 Mart 1982'de, Rolle' da yaptıkları söyleşi, <span class="calibre5">Cahiers du Cinema,</span> no. 336, Mayıs 1982.</p>

  <p class="calibre3">pencerenin çarpmasına yol açan kapıyı kapamak oldu ve hiçbir şey görmüyoruz artık. Manzarayı görememekle kalmadık, ona bir de sırtımızı döndük. Görüntülerle ifade edersem içimde işte böyle bir duygu var. İnsanların, bir-ikisi dışında (Kimler bunlar? Bilmiyorum), sesli sinema ortaya çıktığında uğramış oldukları düş kırıklığını, içimdeki bu duyguyla anladım. Sorun, "Artık bir şey yapamayacağız," sorunu değildi; bu belki böyle ifade edildi ya da sinema Ta-rihleri'nde böyle yazıldı, ama işin derininde olup biten bu değildi. "Şimdiye kadar bilip yaptığımızı artık yapmayı beceremeyeceğiz," hiç değildi. İnsanlar bir yöne doğru gitmek istiyorlardı ama sonradan ortaya öncüler çıktı ve gitmek istenilen ormanın artık kapalı olduğu görüldü. Yapılar kurulmasına karşı değiliz, ama böylesi yapılar değil. Bende uyanmış olan duygu işte bu; başkaları da bunu hissettiler mi, bilmiyorum. Ama öteki sinemacılar sinema tarihine duyarlı değiller...</p>

  <p class="calibre3"><span class="calibre5">Biz:</span> Işığa gereksinme duyan, onu arayan ama bulamayan kişilerle ilgili eğretilemedeyiz hep.</p>

  <p class="calibre3"><span class="calibre5">O:</span> Bu, öylesine hayaletler tarafından yapılan bir film oldu ki ışığın öyküsü onun öğelerinden biri haline geldi ve Jerzy giderek bir yönetmen, ya da yapımdan ve üretimden sorumlu olan ama ışık kendisini doyurmadığı için bunu bir türlü başaramayan kişi görünümüne büründü. Bu durum, stüdyoda çekim yaparken beni biraz tedirgin etmişti. Raoul'un ışığını oldukça iyi buluyordum ve Jerzy'ye, "Bu ışık olmuyor,” diyecektim ki Raoul, ışık araştırma güçlüğümüzü aydınlatmayı başardı ve hep yaptığı gibi, ortalığı kararttı. Bütün kameramanların Coutard'a neden diş bilediklerini anlıyorum, çünkü o kendi alanında tek... Ötekilerin hepsi onun yanında Cizvit papazı, Jansenist ya da Temple tarikatçısı gibi. Yine de, içlerinde Tan-rı'yı arayan ama tarikattan olmayan biri var. Bugün Storaro olsun, uzun zamandır Decae olsun, hepsi her zaman bir tarikat adına hüküm verdiler. Oysa Decae çok kısa bir süre için de olsa, başlangıçta bu tutuma girmemişti, ama sonradan geçirdiği değişimi gördük.</p>

  <p class="calibre3"><span class="calibre5">Biz:</span> Tanrı sözünü kullandın; günlük çekimlerin projeksiyonu sırasında da dinsel bir havanın varlığını hissettik.</p>

  <p class="calibre3"><span class="calibre5">O:</span> Tamamen öyle <span class="calibre5">(gülüşmeler).</span> Dinsel bir film değil ama sonunda kendi kendimize... günah işlediğimizi söyledik. Ben o noktaya, kafamı taktığım görüntü sorunu yüzünden geldim, ön plana bir türlü çıkaramadığım görüntü yüzünden; metin görüntünün önüne geçiyor... Sendikalar ve işçiler gibi; işçileri hiç göremezsiniz, onların adına hep patronlar ya da sendikalar konuşur, orada da metin görüntüden hep önce gelir. Görüntüyü hep birileri temsil ediyor, ama kendisi görülmüyor bir türlü ya da atomlaşıyor ve burada da bu duygu bütün bir ekibin belirli bir anda ne yapacağını bilememesine yol açtı. Ben bunun farkına çok sonra vardım, Anne-Marie'nin, Orestie ya da Pythie kişiliğini canlandırırken bu duyguya kapılarak kendini çekmesinden sonra; ve güçlü kişiliği olanlar daha en başından, filmden görece olarak uzaklaştılar, sanki günah işliyorlarmış gibi: An-ne-Marie, Romain Goupil, Karmitz, ki oynadığı bölümde gücünü, hınzırlığını göstermişti, hiçbirinin bu alanda paldır küldür yürüyecek kadar yürekli olmadıkları hissediliyor.</p>

  <p class="calibre3">Bu film hakkında bugün, senaryosu bitti diyebilirim, ve artık ortaya çıktı, yapılması gereken şey ortaya çıktı. Isabelle Huppert'in, cebine 30 milyon koyup üç hafta bir yerlere giderek kekelemeyi öğrenmesi gerekiyor. Jerzy'nin, bir milyon karşılığında beş hafta boyunca ortadan kaybolup kendine bir uğraş bulması gerekiyor... Hiç önemi yokmuş gibi görünen ama ta başından beri bir türlü aşılamamış şeyler bunlar; belki de biraz safça, aynı zamanda kurnazca ortaya konmuş ama şiddet duygusu taşımayan ve tepkilerin oluşmasına yol açmış şeyler. Ben, daha sonra görmeye, yalnızca görerek ilerlemeye çalıştım. Ve bu görme isteği yüzünden filmi fiziksel ve parasal olarak neredeyse batırıyorduk... Görüntü yönetmeni gibi görmeyi, bulutun geçip güneşin açmasını, bir sahnenin çekimi için belirli şeylerin yapılmasını, herkesin gelmesini ve güneş açar açmaz da... hayır, görmek istediğimiz şey bu değildi. Burada, bu değildi. Çekimini yapmanız gereken sahne bulutun arkasındaydı, onu görebilmeniz için bulutun geçmesi gerekiyordu. Ama söz konusu bulut, bizim davranışlarımızdı, düşünme biçimimizdi. Ben hep filozof kaldım; bu bir araştırmaydı, senaryoda neyin yapılması gerektiğinin araştırılmasıydı; olabildiği kadar görüntüsel olandan yola çıkıp daha sonra yazma faslına geçilmeliydi. Ve iş bunu yapmaya geldiği anda herkes ne söyleyeceğini artık bilemez durumdayken yapıldı o iş; ama galiba biraz kuramsal kaçacak; Fassbinder'in Lo/a'sına benzeyecek; o filmde yönetmen, işi sonuna kadar götürmez; gelip alegorilere dayanır, yazılı metin, filme çekilen metne dönüşür ve bir an gelir film çok güçsüzleşir, çünkü kişiler alegorik kişilere dönüşmüştür; ortaya çıkanı görmeden önce ne yaptığını bildiğini kendisi de söyler, oysa öyle anlar olur ki insan ipin ucunu bütünüyle kaçırır ve iş yalnızca akıl yürütme sayesinde yol alır. İşte biz de böyle bir aşamaya geldik; sözünü ettiğin düş kırıklığı buradan geliyor. Sanırım sessiz sinema döneminde böyle bir sorun yoktu ve o dönem yönetmenlerinin belirli bir anda yitirdikleri şey işte bu olmalı; kendi kendilerine herhalde, "Bu işte bir bit yeniği var, şeyleri gördük, şeylerin görülebileceğini gördük ve bu şeyleri artık hiç göremeyeceğiz," demişlerdir.</p>

  <p class="calibre3">Dinozorlara on yıl öncesinden, ortadan kalkacaklarını haber vermek gibi bir şeydi bu; ama ne yazık ki dönüşüm denen şey böyle oluyordu, koca koca gökdelenler, ormanın içinde saatte 50 kilometre hızla koşturamayacaktı artık; dinozor denen şey buydu.</p>

  <p class="calibre3"><span class="calibre5">Biz:</span> Marcel Pagnol konusunda yapılan tartışmalara katıldım; bana göre o, sesli sinemaya geçmekten mutlu olan tek sinemacıydı.</p>

  <p class="calibre3"><span class="calibre5">O:</span> Kuşkusuz öyle, onun için çok yeni bir şeydi ve o da buna hayrandı. Ben hem sessiz hem de sesli sinemada olmaktan kendimi alıkoyamıyorum. Hep ikisinin arasında kaldım. Bu da coğrafi durumumdan geliyor, Fransa ile İsviçre arasında, hep ikisi arasındayım...</p>

  <p class="calibre3"><span class="calibre5">Biz:</span> Işık konusuna yeniden dönecek olursak, bu kez fiziksel olarak; ilk gördüğümüz günlük çekimlerde oyuncuların kendi kendilerini fenerlerle aydınlattıkları planlar var. Ve ilk kez rastladığımız bir plan daha var ki orada Isabelle Huppert'i uyurken görüyorduk, zaman zaman yanan bir ışıkla aydınlatılıyordu.</p>

  <p class="calibre3"><span class="calibre5">O:</span> Evet, sanırım bunu bir-iki kez daha yineleyeceğiz.</p>

  <p class="calibre3"><span class="calibre5">Biz:</span> Orada, oyuncuların kendi kendilerini aydınlatmaları düşüncesi mi söz konusu?</p>

  <p class="calibre3"><span class="calibre5">O:</span> Goya'nın, sallanan bir fener bulunan bir tablosuyla uyum sağlamak için bizim de bir fener salladığımız bir sahneydi, daha sonra aydınlığa geçiliyordu; bunu; filmin ışığı izleme amacını güttüğünü göstermek için yapıyorduk. Gerçekten, belirli anlarda belirli kişilere ışık veriyor, ilgimizi onlara yöneltiyoruz, sonra -klik!-ışık söndüğünde karanlığa gömülüyorlar; yaşam dediğimiz şey de bu zaten. Sinemaya gelince, o da aynı zamanda yaşamın kendisi; ve siz yaşamın filmini yapmaya başlar başlamaz, insanlar bunun sinema olmaktan çıktığını söylüyorlar size, zaten yaşanmakta olanı ikinci kez görmek için para ödemeyiz, diyorlar. Biz insanlara, herhangi bir şantiyede açılmakta olan bir deliği göstermeye kalksay-dık, bu doğru olurdu; Bouygues,<a id="footnote1"></a><sup class="calibre6"><a href="#bookmark1">1</a></sup> yapılan çalışmaları seyretmekte olan aylaklardan para toplamaya kalksaydı, herkes çekip giderdi. (Şantiyelerde insanların ilgisini, yüksekliklerden çok, açılan delikler çeker.) Aziz Paulus'un bir sözünü tahtaya iliştirdim; günah üzerineydi, yasanın "metin" olduğunu söylüyordu <span class="calibre5">(Godard, bir gazete kupürü aramaya gider).</span></p>

  <p class="calibre3">Aziz Paulus, Romalılara şunu söylemiş: "Kutsal Yasa, günahın kendisi midir? Tabii ki değil, ama bana günahı tanıtan yalnızca Yasa oldu. Eğer yasa bana, 'Asla açgözlülük etmeyeceksin!' demeseydi, açgözlülüğü bilemeyecektim. Günah, fırsattan yararlanıp yasa aracılığıyla benim içimde her türlü açgözlülüğün uyanmasına yol açıyor. Yasa olmasa, günah da olmaz."</p>

  <p class="calibre3">Faulkner'ı da yeniden okumaya başladım. Belirli bir anda, günah ya da Musa'nın önce görüp sonra yazıya geçirdiği On Emir'inin öyküsü söz konusu; ama önce görmüş, sonra yazmış. Mel Brooks' un filmindeyse, On Emir bir anda yukarıdan düşüyor, oysa bakıyorsunuz, on'dan çok daha fazla emir var <span class="calibre5">(gülüşmeler).</span></p>

  <p class="calibre3">İçimde şöyle bir duygu vardı: "Burada görüntü kullanmayacaksın."</p>

  <p class="calibre3">Görüntünün erinç olduğu düşüncesi de var; erinçse, bilimsel dilde söylendiği gibi, duygunun en üst aşamaya vardığı, orada artık hiçbir şeyin bulunmadığı yer. Sinemacılar artık eskiden olduğu gibi, kişi olarak kendilerini, bir görüntüyü görme olgusuna bağlı olarak sinema yapma gereğini duymak zorunda hissetmiyorlar, bunlar artık birbirinden ayrı şeyler. Film kendi başına bir amaç; Hollywo-od'un bir Pollack yaptığı gibi sen de bir Rivette yapıyorsun. Eskiden böyle değildi. Artık hiçbir şey yok, başka bir değişim söz konusu değil, televizyon var.</p>

  <p class="calibre3"><span class="calibre5">Biz:</span> Jerzy'nin, Hanna Schygulla'yı kendisini televizyon ekranında görmeye zorladığı sahne, senin yalnızca Bergman'a değil, İskandinav filmlerine hâkim olan dinsellik duygusuna da yaklaştığını düşündürdü bana.</p>

  <p class="calibre3"><span class="calibre5">O:</span> Hanna, Bergman'a çok yakın, şey, Monika diyecektim. Evet, bütünüyle öyle.</p>

  <p class="calibre3"><span class="calibre5">Biz:</span> Peki, o sahnede neden kendine bakmak istemiyor?</p>

  <p class="calibre3"><span class="calibre5">O:</span> Bilmiyorum, yalnızca bakmak istemediğinden belki; daha önce hiç filme alınmamış birinin, ekranda verdiği ilk resme bakması gibi bir şey, o durumda insan biraz... ama o, bu durumu oldukça iyi canlandırıyor.</p>

  <p class="calibre3">Bu filmde, meraklı kimselerin, tutkunun ya da ışığın ya da herhangi başka bir şeyin anlatıldığı izlenimi olmayacak; umut kırıcı olan şey, demokrasinin gerçekleştirilmesine olanak bulunmaması; büyüklerle küçükler arasında eşitlik yok; bu filmde bu durum bir felaket ölçüsünde. Dört plan çekebilmek için altı hafta bekleyen büyük oyuncular olduğu gibi, aynı planları çekmek için bir o kadar bekleyen küçük oyuncular da oldu. Bu bakımdan herkes eşitti... çünkü on iki kadar oyuncu vardı, her birini sıraya koyup nasıl çekim yapılabilirdi ki? Yapmaları gereken şeyi kendiliklerinden bilemediklerinden, ellerinden gelebilecek şeyin azını da veremediler; başlarında, "şunu yap, bunu yap," diyecek babaları da yoktu; zaten siz söyleseniz bile, onlar bildiklerini okuyorlar.</p>

  <p class="calibre3"><span class="calibre5">Biz:</span> Yasalara mı gereksinme duyuyorlar?</p>

  <p class="calibre3"><span class="calibre5">O:</span> Yasalara gereksinme duymaları bir yana, bugün artık yasanın şu değil de bu yorumuna gereksinmeleri var ki bu da aynı şey değil. Bemard Lambert'in dediği gibi: "Yasa adil olmadığı zaman, adalet yasanın önüne geçer." Üstelik, adaleti istemek gerek, onu keşfetmeyi istemek gerek. Bütün bunlar, insanın günah işlemekten kaçınamayacağı duygusunu taşımasından ileri geliyordu, ötekilerin unuttuğu, ama geriye filmi yapmak kaldığı zaman kendini kurtaramadığın o garip duygudan.</p>

  <p class="calibre3">Ya şu <span class="calibre5">auteur</span> öyküsü, kendimizi yazarlara benzeterek varlığımızı kanıtlamak için ortaya atılan öykü! Sinemada geçerli bir şey değil o; bir film en azından iki ya da üç kişiyle yapılır, iki ana bölümü vardır, biri gidiş, öteki geliş, biri olumlu, öteki olumsuz, biri kazanç, öteki kayıp; görüntüler bunlara bağlı olarak kullanılır. Hep ikili yapılan bir şeydir bu. Ben her zaman bir başkasıyla birlik olmaya çalıştım. 68'in keşfi, Gorin'le birleşmem oldu, sonra Anne-Marie ile; bunlar, bir şeyler üretmemi sağlayan, benim dışımdaki güçlerdi. Bunu herkes açıkça itiraf edemez; yer seçiminde ya da stüdyonun düzenlenmesinde, filmin geçişini sağlayan delikli bir aygıtın yanma bir montaj masası yerleştirmekle ilgilenen bir başka yönetmen bulamazsın; video konusunda da öyle.</p>

  <p class="calibre3">Bir Fransa Reklam Kurumu ya da VCI stüdyosu ile militanların kullandığı düzenek arasında bir orta yol yoktur. ORTF'deki<a id="footnote2"></a><sup class="calibre6"><a href="#bookmark2">2</a></sup> sorunlara şöyle bir bakmak, bunu anlamak için yeterlidir; hiçbir sorunları yok ama onlar başlarına bir sürü sorun açıyorlar... Bir montaj masasını yerleştirmek, dekor kurmak gibidir; her filmde dekor vardır, her şey dekordur. Burada, <span class="calibre5">Çile'de</span> ise çekip giden iki yapım yönetmeni oldu; dekorcu bırakıp gitti, "Allahaısmarladık" bile demedi, bir noktaya kadar geldi ve orada şişip kaldı; geride kalanlar, hizmetlerini öteden beri esirgemeyenler, Lejyon ekibi denen, Coutard'la Çinhindi'nden beri birlikteliğini sürdürdüğü yoldaşları oldu; onlar, yaptığını titizlikle yapan kişiler, ama bunu hastalık haline getirmiyorlar. Nitelikli bu kadar filmin tutulmamasının, iş yapmamasının, kötü filmlerinse başarı kazanmasının nedeni, benim oturup Martine Marignac'la tartışamamamdır, diyorum kendi kendime; film hakkında konuşamıyoruz bile, oysa Miller'la Audiard, <span class="calibre5">Garde a vue</span> (Korkunç Şüphe) hakkında kendi aralarında konuşabiliyorlar.</p>

  <p class="calibre3">Belki de bu işlerin böyle olmaması gerekirdi, ama hiç olmazsa bir alt çizgisi de olmalı. Biz bu alt çizgiyi tutturamıyoruz. Bu, aslında bir üst çizgi; böyle olduğu da, günümüzdeki şekliyle toplumda giderek daha çok geçer akçe olmasından belli. Ama onların, alt çizgide de olsa bir ilişkileri var, nerede olurlarsa olsunlar iki kişiler. Rivette ise tek başına, yaptığı filmin hiçbir şansı yok, oysa aynı konuyu işleyen <span class="calibre5">Espion leve-toi</span> (Casus Ayağa Kalk) ile aynı şansa sahip olması gerekirdi.</p>

  <p class="calibre3"><span class="calibre5">Biz:</span> Suzanne Schiffman'ın onun için önemli bir rol oynadığını, bir şeylerin doğmasına yardımcı olduğunu düşünmüyor musun?</p>

  <p class="calibre3"><span class="calibre5">O:</span> Evet, bir bakıma bir İtalyan senaryo yazarının rolü gibi. Bu da en azından bir şeydir, çünkü bu kadarı da olmasa, Rivette filmi hiç yapamazdı. Bu çok doğru. Ama bir başka aşama daha geliyor ki iki kişi yeterli olmuyor, önceki iki kişi artık birlikte olduklarından (ki bu çok iyi) bir üçüncü kişiye gereksinme doğuyor, birlikte olanlarla yeni bir ikili oluşturacak bir üçüncü kişiye. Sonunda bu da bir birlik haline dönüşüyor. Hollywood işleyen bir sistem yaratmıştı. Peki, Suzanne olmasaydı, Jacques yapacağı filmleri gerçekleştire-mezdi denebilir mi? Tabii ki gerçekleştirirdi; François için de geçerli bu. Ne mutlu ki bu yetenek onlarda var. Bu biraz, Gorin'le benim belirli bir anda giderek birbirimize çok benzemeye başladığımız zaman ortaya çıkmış olan durum gibi; hiç değilse aramızdaki o bağ vardı. <span class="calibre5">Her Şey</span> Yo/unda'yı yaptığımızda, eksikliği duyulan şey bir yapımcıydı; nasıl bir araya geldiğimizi görüp bizimle bir ikili oluşturacak ve bize, "şuna dikkat edin, buna dikkat edin," diyecek bir yapımcı. Her zaman ikili oluşturmak gerekiyor.</p>

  <p class="calibre3"><span class="calibre5">Biz:</span> Çile'yle ilgili çekimlerde gördüğümüz bir şey dikkatimizi çekti: Bir planda ne zaman iki kişi bir araya gelse, bir üçüncü kişi gelip onların rahatım kaçırıyordu.</p>

  <p class="calibre3"><span class="calibre5">O:</span> Evet. Straub ve Huillet var. Ne olursa olsun bunun örnekleri var. Yeni Dalga güçlüydü, çünkü insanlar birbirleriyle tartışıyordu. Tartışmaksızın sinema yapamazsın; resim ya da başka bir şey yapabilirsin, ama sinema yapamazsın. Dahası, ekoller var; Picasso resimlerini tek başına yaptı, ama başlangıçta oturup Braque ile tartıştı; büyük değişimler işte böyle anlarda meydana gelir. Yoksa, değişimler aşırı uçlara vardırılır; Goya'nın, Picasso'nun habercisi olduğunu söylemek güzel, ama Goya yalnız başınaydı, Picasso'nun habercisiydi ama onun geldiğini görmedi. Onunla Madrid'de ya da Toledo'da bir araya gelemedi.</p>

  <p class="calibre3">Düşündüğüm bir başka şey daha var; bundan dolayı kendini uyuşturuculara vermiş sinemacı sayısı çok değil. İçki içemezsin, kendine kıymıyorsun; Eustache'ın durumu bir istisna olmalı. Sinemadaki bir Eustache'a karşılık resimde yüz kişi var, romanlarda da öyle, müziğin sözünü bile etmiyorum.</p>

  <p class="calibre3">Bir başka şey daha; kendi kendime, bana şöyle bir şey önerse-lerdi ya da bir sultan beni şu seçimi yapmaya zorlayacak olsaydı, ne</p>

  <div class="calibre1"><img alt="" class="calibre32" src="../Images/main-25.png" /></div>

  <p class="calibre3">karar verirdim, diyorum: "Peki, film yapmayı sürdüreceksiniz ama şu ikisinden birini seçmek zorundasınız: Ya kör olacaksınız ya da ellerinizi bileklerinizden keseceğiz." Sanırım, kör olmayı yeğlerdim, bu bana daha az acı verirdi (bu söylenenler acı vermeden yapılacaktı, dolayısıyla fiziksel acı söz konusu değil). Film yaparken gözlerimi kullanamamak yerine ellerimi kullanamamak beni daha çok rahatsız ederdi.</p>

  <p class="calibre3"><span class="calibre5">Biz:</span> Trende gelirken, Rohmer'in resim üstüne, yayımlanmamış bir söyleşisini okuyorduk; orada, kameranın baktığını ama elleri olmadığını söylüyordu.</p>

  <p class="calibre3"><span class="calibre5">O:</span> Ben de öyle zannediyordum sanki... Bunu anlamak için yönetmenlerin fotoğraflarına bakmak yeter, hepsi bööyle çıkar (Go-</p>

  <div class="calibre1"><img alt="" class="calibre33" src="../Images/main-26.png" /></div>

  <p class="calibre3"><span class="calibre5">dard, elleriyle o duruşu gösterir),</span> orkestra yöneticilerine özgü basit görünüme bürünmek akıllarına bile gelmez.</p>

  <p class="calibre3"><span class="calibre5">Biz:</span> Aziz Paulus'tan yapılan alıntıyla ilgili olarak söyleyeceğim bir şey var. Geçen hafta Orson Welles'e rastladım, ona, gelenek yanlısı mı yoksa deneyim yanlısı mı olduğunu sordum. Şu cevabı verdi: "Dayanılacak bir gelenek yoksa, denenecek ne yeni bir şey, ne de deney yapma isteği olur."</p>

  <p class="calibre3"><span class="calibre5">O:</span> Bütünüyle aynı kanıdayım. Jean-François Stevenin de aynı şeyi söylüyordu. İki ya da üç büyük Amerikan filminin yapımına katıldı. Sinemada herkes yapmacıklı davranır, "gibi" yapar, stüdyo işçisinden yönetmenine kadar. Sonuçta, en az yapmacıklı davranan yapımcıdır, herkesin yapımcı dediği kişidir; zaman zaman onun da öyle davrandığı olur belki, ama kendini hemen toparlar.</p>

  <p class="calibre3"><span class="calibre5">Biz:</span> Riske en fazla giren kendisi olduğu için mi?</p>

  <p class="calibre3"><span class="calibre5">O:</span> Riske giren tek kişi odur. Martine'e -yapımcı yardımcısı olmak istiyordu- bu filmde hangi riske girdiğini bir türlü söyletemedim. Anne-Marie bana, bunun sorulmaması gereken bir şey olduğunu söyledi; belki de erkeksi bir soruydu, bir kadına başka türlü sorulması gerekiyordu. Belki, ama başka türlü bir şey bulunması gerekiyor. Doğru görüntü yok, sadece görüntü var. O görüntüyü bulup yapıyorsunuz. Tabii, arkasından düş kırıklığı geliyor... Büyük bozgun, bizim yaşadığımız değil, anne babalarımızın yaşadığı bozgun, televizyonun ortaya çıkması oldu. Onarılması olanaksız bir şey, bir değişim bu. Onun için, kendi kendine, her şeye karşın yine de kötü değil diyorsun, yaşanan şey sonuç olarak bir değişim. Bu da bende, oldukça yaşlandığım duygusunu uyandırıyor, artık her şey bitti, diyorum, o pencereye doğru gitme konusunda bile hiç şansım yok, buna olanak yok; mademki televizyon var! Yetki sorunu, yayın yapma iznini elde etme sorunu değil bu, elde etmiş olsaydım bile yapamazdım. Yapmayı becerecek olsaydım, yapımdan bir gün önce yapacağım şeyleri kendilerine danışacağım kimseler olmazdı çevremde. Yani ön çalışma yapmazdım.</p>

  <p class="calibre3">Ben, çok televizyon filmi yapıyorum, ama ne yazık ki bunları sinemada yapıyorum. Bir ara <span class="calibre5">Burada ve Başka Yerde'yi</span> yaptık, ama o film, yanlış mesafede koşulmuş bir koşuydu. Düşün ki maraton koşucususun ve 100 metre koşuyorsun. Hep bu tür numaralarla karşı karşıyasın. Oysa burada, günlük çekimlerden çıkan izlenimi ayakta tutmak için, bu filmin televizyonda dört saat sürmesi gerekirdi; çekimi dört güne ayarlanmış bir senaryo düzenlenecek ve üçüncü gün, birden, kişilerin öyküsü üzerine bloke olunacaktı.</p>

  <p class="calibre3">Jerzy'nin duvardaki üç fotoğrafına bakıyorum da, işte kadınlarla yakınlığı olan bir tip, diyorum; bir sürü şey var o fotoğraflarda; o fotoğraflarla çok daha canlı bir film yapabilirdim, eğer konuşmasını iyi bilseydim... Bunu düşündüm, eğer ortaya hiçbir şey çıkmamış olsaydı, her şey yıkılıp gitmeseydi, Anne-Marie'ye fotoğrafları hazırlamasını, Henri Guillemin'e de gelip yorumlamasını, ara sıra kişileri anlattığı gibi bu kez de bir filmden söz etmesini, verilmek istenmiş ama başarılamamış bir görüşü anlatmasını isteyecektim.</p>

  <p class="calibre3"><span class="calibre5">Biz:</span> Günlük çekimlerde izlediğimiz tanınmış oyuncular sanki donmuş gibi, onlar için bir ufuk yok, ki bu da olağanüstü...</p>

  <p class="calibre3"><span class="calibre5">O:</span> Bu onların sorunu.</p>

  <p class="calibre3"><span class="calibre5">Biz:</span> Ki bu da olağanüstü...</p>

  <p class="calibre3"><span class="calibre5">O:</span> Film için kötü bir şey bu; demek ki parıltıları yok.</p>

  <p class="calibre3"><span class="calibre5">Biz:</span> Filme parıltı getiren onlar değil. İşin olağanüstü yanı dans sahneleri. Genç kızın dönüş yaptığı sahne çok güzel, birden çoğalıyor sanki, plana büyü katıyor.</p>

  <p class="calibre3"><span class="calibre5">O:</span> Fazla önemi yok, övünülecek bir sahne değil...</p>

  <p class="calibre3"><span class="calibre5">Biz:</span> Ama o hareketi yapan sen değilsin ki, o.</p>

  <p class="calibre3"><span class="calibre5">O:</span> Tamam, o yapıyor. Ama bi_r buçuk saat süreyle olağanüstü şeyler gösteren bir film, içinde bir buçuk saatlik bayağılık ve sıkıntı bulunan bir film kadar sıkıcı ve ilginçlikten yoksun olabilir. Bu bir ritim sorunudur, filmin içerdiği şeyle ilgisi yok.</p>

  <p class="calibre3"><span class="calibre5">Biz:</span> Kararı sen veriyorsun, orkestra şefi sensin.</p>

  <p class="calibre3"><span class="calibre5">O:</span> Evet, öyle. Müzisyenler çok cins insanlardır, onlarla çalışmak zordur. Bu filmde bir orkestra oluşturma olanağı yoktu, çünkü çalışanlar prova yapmak istemiyorlardı. Stravinsky, orkestrasını yönettiğinde müzisyenler onu anlıyor, kabulleniyorlardı, ama onun yerini bir başkası alır almaz, Stravinsky yönetimindeki orkestradan dinlediğin müziğin yarısını bile dinleyemiyordun.</p>

  <p class="calibre3"><span class="calibre5">Biz:</span> Neden, onun kulağı başka olduğu için mi?</p>

  <p class="calibre3"><span class="calibre5">O:</span> Sadece o değil, ama müzik aletlerinin olanaklarını <span class="calibre5">pratik olarak</span> biliyordu. Bir kamerayla hem kaydırma hem zoom yapabilen, aynı zamanda alttan görüş alabilen biriydi o; ötekilerin bütün bunlardan haberi yoktu.</p>

  <p class="calibre3">Anlamadığını söylüyorsun, ben de film ortaya çıktıktan sonra seyredecek olanların, olup bitenleri izleyemediklerini söyleyeceklerini düşünüyorum. Yine de biraz olsun izleyebileceklerini sanıyorum, yoksa... Ama seni biraz daha yaklaşmaktan alıkoyan da bu zaten. İşçi dünyası, bu filmde birazıyla fabrika gösterilmesi, ayrıca Piccoli'nin patron rolünü oynaması, bütün bunlar insanları ilgilendirmiyor. Bir oyuncuya, "Dinle, sana fazladan para ödenecek, bugün işi, akşam saat yedide bırakacaksın..." diyemezsin. Isabelle, makineler hakkında fikir sahibi olabilmek için üç-dört gün fabrikaya gitti; ama daha sonra, bunun fazla kaçtığını, ona yapacak başka bir şey bulman gerektiğini ve bunu "X filmi için çalışma" olarak kaydetmen gerektiğini görüyorsun; yeni bulacağın işin, öncekine benzememesi gerekiyor, çünkü yapmaya giriştiği şeyi derinleştirmesine olanak yok. Tanınmış bir oyuncudan, Simone Weil'in <span class="calibre5">La Condition Ouvriere</span>'inden (İşçilerin Durumu) bir sayfa okuyup o kızlarla orada bir saat geçirdikten sonra, akşam bir halk lokantasında yine o kızlarla bir saat tartışmaya çalışmasını, ertesi gün de kendini Simone Weil'i yeniden okumaya zorlamasını isteyemezsin. Bu bir örnek: Bir hafta boyunca senin görevin bu olacak ve ben seni izlemeye fırsat bulamayacağım, çünkü o süre içinde X, Y ve Z'yi izlemem gerekiyor; bir tek sen olsaydın, <span class="calibre5"><sup class="calibre6">İ</sup>şçilerin</span> Durumu'nun üstüne ben de seninle birlikte düşseydim, bunu çok iyi becerirdik; benim böyle filmler yaptığım da oldu. Ama burada durum başka. Geçen defa söyledikleri şey de şuydu: Lokantanın birine giriyorsun, iyi de, orada hizmet gören kızla o kadar çok zaman geçirmek gerekiyor ki...</p>

  <p class="calibre3">Sorun, orada iki saniye yada dört hafta kalmak değil. Kadın işçilerin lafı gevelediklerini söylemiştim, bu böyle, çünkü bu insanların konuşmak için aceleleri yoktur. Bir kadın yıldız oyuncuya da bunu yapması için 30 milyon ödeyemezsin, öyle olunca da işin bir noktasında belirli bir... evet, bir eksiklik olduğunu, dürüst davranıl-madığını düşünüyorsun; gidip kendin de yapamadığın için, bunu ondan istemekle ben de dürüst davranmadım, diyorsun. Ve işin içinden nasıl çıkacağını bilemiyorsun. İşte böyle bir durumda, zorluğu paylaşmak için iki kişi olmak gerekir; bu iki kişi aynı yerde değil, başka başka yerlerde de olabilir. Düş kırıklığı işte buradan geliyor. Ben her zaman sinemanın önemli bir iletişim aracı olduğunu düşündüm <span class="calibre5">(gülüşmeler)</span> ve bu aracı, işin içinde olanlar artık kullanmak istemiyorlar... Benim filmlerimin yapımında çalışanlar benden bir Godard filmi bekler, ama <span class="calibre5">bu</span> Godard filmine gereksinme duyduklarından değil. Benimse hem filme hem de onlara gereksinmem vardı ve onlardan, gereksinme duydukları şeyleri bana yazılı olarak bildirmelerini istedim ama bunu yapmadılar. Onlara, sınırlarımın dışına çıktığımı, kendimi sınırlamam gerektiğini söyledim; bu sınırları saptamanın tek yolu -filmde henüz hiçbir sınır söz konusu olmadığına göre- onların kendilerine sınır koymaları olacaktı: ücretler, üstlendikleri iş, dünya görüşleri değil ama... Hiçbiri, ka-fasındakileri kâğıda geçirmek istemedi; "Bir filmde benim yapabileceğim şudur: Çok iyi taksi kullanırım ya da özel araç kullanırım," bile demediler. Hiçbir şey yazmadılar. Onların kendilerince çizdikleri bir sınır vardı ve bu bana mercanadalar arasında yön verecekti, onlar ister gemi olsunlar ister mercanada; ama sanıyorum mercana-da bendim, onlar da gemiydi. Onların, Jean-Luc'ün ya da Godard'ın filmine gereksinmeleri vardı, benimse, bu filme gereksinmeleri olup olmadığını bilmeye gereksinmem vardı; büyük tehlikelerin içinden geçip gidecek olan bu film, onlar için bir gereksinme miydi? Burada, Rivette ile aynı düşünceye geliyorum; yönetmenliğe soyunmak tehlikelidir. Bu düşünceyi şimdiye kadar onunla hep paylaştım; bunu somut olarak ortaya ilk koyan o olmuştu. Risk kavramı, oyun, kaybetme riski. Yumruk yeme riskini, oyunun kurallarını anlayamama riskini, işin oyunla ilgili bütün yönleriyle birlikte göze alıyorsun. Yapımcılarla yine de bir şeyler bilebiliyorsun, filmi belirli bir tarihte çıkarmak istiyorlar, olanak bulunursa şurada ya da burada, ille de para kazanmak için değil, yatırdıklarını geri alabilmek için. Ama ötekilerle hiçbir şeyi bilemiyorsun.</p>

  <p class="calibre3">Zaman zaman bir filmde çok zor anlar oluyor, ama elinizin altında bir senaryo olduğundan... Bu filmdeki zorluksa, genel olarak senaryoyla çalışmamamdı, ama nasıl olsa beni senaryosuz-adam olarak tanıyorlardı, onun için pek bir şey fark etmedi: Çekim yerine geliyorlar, beklemeye başlıyorlar, "Jean-Luc bize ne yapacağımızı nasıl olsa söyler," diyorlar. Bu filmde, onlara hiçbir şey söylemedim, orada kalakaldılar, "Peki ama ne yapacağız?" demelerini bekledim, ondan sonra yanlarına gittim: "Ne yapmak istiyorsunuz? Söyleyin bakalım, görmeye ya da göstermeye çalışın bana."</p>

  <p class="calibre3"><span class="calibre5">Biz:</span> Hiç farklı davranamamanı açıklayan nedenlerden biri de bu; iki film arasındaki süre içinde oyuncularla birlikte olmuyorsun hiç. Rivette, topluluk düşüncesi içinde hareket ediyor; film yapmadığı zaman bile Bulle ile ilişki içinde. Sense, yalnızca çekim sırasında Godard'sın. Çekim yapmadığın zamansa efsanesin, etkiliyorsun, korkutuyorsun ve büyülüyorsun, Guru rahipleri gibi bir bakıma. Bu, oyuncunun sana yaklaşmasına elverişli bir ilişki biçimi değil.</p>

  <p class="calibre3"><span class="calibre5">O:</span> Koşulların zorlaması bu. Çekim olgusundan doğan efsane...</p>

  <p class="calibre3"><span class="calibre5">Biz:</span> Rivette sevgiyle yaklaşıyor, Renoir geleneğine daha yakın.</p>

  <p class="calibre3"><span class="calibre5">O:</span> Bir ortam var, o da Paris.</p>

  <p class="calibre3"><span class="calibre5">Biz:</span> Bu ortam tiyatro, topluluk.</p>

  <p class="calibre3"><span class="calibre5">O:</span> Bu ortam tiyatro, topluluk. Bir de oyuncular, bu da yanılgılara yol açıyor, çünkü topluluklarda oyuncular çoğunlukta. Sanıyorum, yapımcıların da bir topluluğu olmalı <span class="calibre5">(gülüşmeler).</span> Bu toplulukta örneğin Dussart, Sarde, Danon olabilirdi ve zaman zaman film yapmak için gidip Yves Montand'la, Romy Schneider'le görüşürlerdi.</p>

  <p class="calibre3"><span class="calibre5">Biz:</span> Başlangıçta dinden söz ettik, son kez şöyle diyordun: "Biraz fazla uzağa gittim ve şimdi yeryüzüne dönmek için ozon tabakasını delmekte güçlük çekiyorum."</p>

  <p class="calibre3"><span class="calibre5">O:</span> İşte bundan dolayı çevremdeki insanların bana sınır çizmelerini istiyorum: Nerede o insanlar? Yolun neresinde? Yere ayak bastılar mı, basmadılar mı? Mademki sınır konusunda bu kadar çok istekleri var, nerede olduklarını söylesinler. "Mademki ben şoför yardımcısı kabul ediliyorum, onların kazandığı kadar ben de para kazanmak istiyorum; ben de onlar gibi, sendikanın saptadığı süre kadar çalışmak istiyorum." İşte bunları bir kâğıdın üstüne yazmalarını istedim onlardan.</p>

  <p class="calibre3"><span class="calibre5">Biz:</span> İşi bozan da zaten onlardan bunu istemen. Yazılmış şey yasaya dönüşür çünkü. Onları bu tutumlarından caydırabilmek için bunun bilincinde olmak gerekir.</p>

  <p class="calibre3"><span class="calibre5">O:</span> "Şu kadar kazanıyorum," diye neden yazamıyorlar; Re-nault'ya ya da Milli Eğitim'e başvuran herkesin yaptığı bir şey bu. Bunun adı yaşamöyküsüdür. Yaşamöykünüzü yazın. İşte, sizden istediğim bazı bilgiler. Genellikle, babanızın adını sorarlar; ben size başka şey soruyorum. Onlara ne diyebilirim ki? Peki, mademki karşıma geldin, gel bakalım, birlikte ne yapabiliriz görelim, sana şu işi veriyorum; bunu mu demeliyim? Bu kadar basit değil, hayır, öyle yapmadım.</p>

  <p class="calibre3"><span class="calibre5">Biz:</span> Budizmle ilgili, hoşuma giden bir öykü var. Bir bilge, tanrısal aydınlığa ulaşma aşamasına eriştiği halde, nirvanaya çekilmek yerine cisim olarak varlığını sürdürmek isterse, bunu öteki canlılara, özgürlüklerine kavuşuncaya kadar yardım etmek amacıyla yaparsa, bu bilge <span class="calibre5">bodhisattva</span> adını alır. Ve o kadar iyi, o kadar özgeci insanlar vardır ki, bu insanlar ozon tabakasının altında olup biten şeylerle o kadar ilgilidirler ki, o büyük bütünlük içinde eriyip yok olmaya çağnlmazdan önce, Tanrı'ya kendilerini aşağıda tutması için yakarırlar. Bunlar, yeryüzünde varlıklarını sürdüren çok özel bilgeler kategorisini oluştururlar, fazla mesai yaparlar ve kişisel dinginlikleri için, mutlulukları için başkalarını yetkinliğe ulaştırmayı üstlenirler. Bu biraz, Mao döneminde Çin'deki kişisel yetkinleşme sorunsalıdır. Bana bazen öyle geliyor ki sen biraz o bilgeler gibisin ve bir filmin her birimizin yaşamınanasıl damgasını vurması gerektiğini, onun bilincine nasıl varmamız gerektiğini bilmemizi istemenin ötesinde, bir an geliyor, bizden bunu söylememizi ya da yazmamızı istiyorsun. Bu istek, yaptığın bütün filmlerde var. Oysa tiyatroyu seven Rivette (sevdiğini sanıyorum), senin tersine, ki sen pek fazla sevmiyorsun (bana öyle geliyor), şunu iyi biliyor: İletişim, oyuncular aracılığıyla kurulur, ama bir koşul var, o da bunun sözünü hiç etmemek. Ara sıra rastlıyorum ona, yaptığı filmlerden söz etmemek için aramızda bir anlaşma var, ama bu, üzerinde hiç konuşulmadan varılmış bir anlaşma; hafta içinde gördüğümüz başka her şeyden söz ediyoruz, ama ikimiz de biliyoruz ki bunların ardında sözü edilen kişi kendisi. Şimdi sen, insanlara bir türlü şunu yaptıramadığını, bunu yazdıramadığını, "şunu yapıyorum, bunu yapıyorum,” dedirtmediğini söylediğin zaman, bunda şaşılacak ne var?</p>

  <p class="calibre3"><span class="calibre5">O:</span> Bilmiyorum, ama sinema alanında, başka alanlarda yapılabilen şeyler bile yapılmıyor, bu da kaçınılmaz olarak belirli bir gücün oluşmasına yol açıyor. Yapılan filmlerin içi giderek boşalıyor, oysa sinema efsanesi giderek büyüyor. Bir gün gelecek yok olacak, varlığını bir efsane olarak sürdürecek; efsanenin gücü şimdiye kadar hiç olmadığı ölçüde büyük.</p>

  <p class="calibre3">Bir dahaki söyleşimizde daha kesin şeylerden, verilerden söz etmeliyiz; adlar, durumlar vermeliyiz. Örneğin Howard Hawks, kamera ya da tarih, demeliyiz; daha sonra da sormalıyız: "Bu sözcükler hakkında bize ne söyleyebilirsiniz?"</p>

  <p class="calibre3"><span class="calibre5">Biz:</span> Örneğin, Mizoguşi. Onun da senin gibi olup olmadığını, oyunculara damgasını vurmak isteyip istemediğini düşünüyorum...</p>

  <p class="calibre3"><span class="calibre5">O:</span> Bilmiyorum, tanımıyorum.</p>

  <p class="calibre3"><span class="calibre5">Biz:</span> ... Senin gibi, çünkü sen onların kalemi ellerine alıp yazmalarını istiyorsun.</p>

  <p class="calibre3"><span class="calibre5">O:</span> Yazmak ya da başka bir şey yapmak. Ne yapacaklarını gelip bana soranlar onlar.</p>

  <p class="calibre3"><span class="calibre5">Biz:</span> Üzerinde senin adının bulunduğu, sinemacılara ilişkin bir soy kütüğü vardır herhalde; ama bir ikincisi daha var ki orada da bir başkasının adı yazılı; Renoir'a daha yakın, oyunculara karşı daha özverili olan birinin.</p>

  <p class="calibre3"><span class="calibre5">O:</span> Gerçekten öyle; Rivette oldukça nazik bir insan, çünkü diyaloglarını Dominique Labourier ile Juliet Berto'nun yazdığı filmleri yapma riskini göze alıyor. Shakespeare'in göze almadığı bir risk bu. Bu nedenle de, ortaya çıkan şey <span class="calibre5">Beğendiğiniz Gibi</span> olmuyor, <span class="calibre5">As You Like It</span> olmuyor. Shakespeare aynı zamanda oyuncuydu, koltuğunun altına iki karpuzu birden sığdırıyordu.</p>

  <p class="calibre3"><span class="calibre5">Biz:</span> Welles'in, <span class="calibre5">director'lara,</span> hatta müzik alanındaki <span class="calibre5">conductor'</span> lara karşı çok sert bir eleştirisi olmuştu; bu uygulama sonradan ortaya çıktı, eskiden, bir oyundaki başrolü Moliere'in ya da Shakespeare'in yazıp o rolü bir başkasının oynaması kimsenin aklından bile geçmezdi, demişti.</p>

  <p class="calibre3"><span class="calibre5">O:</span> Sorun şu: Nasıl bir film yapmalısın ki düzenli yaşayabilesin? Düzenli olarak eline kaç para geçmesini istiyorsun? Bunlardan başkası beni ilgilendirmiyor. Aylık gelir getiren bir işim olmasını hep istedim; ama bu konuda CGT'den emekli olmuş en faşo işçiden bile daha kötü durumdayım; birileri beni alıp gömmeye götürünceye kadar belirli bir paranın elime geçmesini güvence altına almak isterdim. Bütün istediğim bu; gerisinin altından kendi başıma kalkarım. Bunu sağlamak için, benden ne isterlerse yapıyorum; ruhumu şeytana satmışım bir kez! Onu geri almak için uğraşıp duruyorum.</p>

  <p class="calibre3"><span class="calibre5">Biz:</span> Peki, yönetmen ile yapımcı arasındaki alışverişi, sen de kendinle oyuncular arasındaki ilişkiye kaydırmış olmuyor musun?</p>

  <p class="calibre3"><span class="calibre5">O:</span> Diyaloğu ilk çıkaranlar tüccarlardır. Konuşulmaya başlandığında alışveriş de başlamıştı. Eğer Araplar hem masalcı hem de tüccarlarsa... Ama tefeciliği icat edenler Araplar değil, Yahudiler oldu, bunun da bir sürü nedeni var.</p>

  <p class="calibre3"><span class="calibre5">Biz:</span> Bana Çinlilerdi gibi geliyor.</p>

  <p class="calibre3"><span class="calibre5">O:</span> Çinliler mi? İşte sana, kesin olarak yargıya varılamayacak bir konu; ama bu işler bir günde ortaya çıkmadı. Ben üzülüyorum, kendi hesabıma acı çekiyorum, çünkü sinema öylesine olağanüstü olabilirdi ki... Ama ben Rivette'e ve ötekilere kızacak hale düşüyorum sonunda; Vemeuil'e bile kızdığım oluyor.</p>

  <p class="calibre3"><span class="calibre5">Biz:</span> Sinemanın bugün üzülünecek durumda olduğu doğru.</p>

  <p class="calibre3"><span class="calibre5">O:</span> Ne sefalet! İçinde bulundukları durum dolayısıyla film yapamadıkları için Polonyalılara acıyorsun, sonra kendi kendine, sinemanın şimdiye kadar hiç kimseye hiçbir şey iletmediğini düşünüyorsun. Wajda'nın filmlerinin neler içerdiğini göremediklerini... ama bu doğru değil, zayıf, çünkü iletişim kurmak için film yapmak zorunda değil. Doktora gittiğin zaman, çekilen radyografiyi görmek istersin ya da istemezsin ama doktorun gördüğünü bilmek istersin. O radyografinin çekilmiş olması gerekir, çünkü hastalığın şurada mı, yoksa burada mı olduğunu bilmen gerekiyordur. Kalkıp Truffaut'yla bir film yaparsın, sonra bir başkasıyla başka bir film yaparsın; Stevenin'in yaptığı da buydu: Kendi filminin başarısızlığa uğramasından sonra, kalktı bir Amerikan filmi yapmaya girişti.</p>

  <p class="calibre3"><span class="calibre5">Biz:</span> Durmadan araştıran bir beyin o, bir radar.</p>

  <p class="calibre3"><span class="calibre5">O:</span> O filmi yapmak zorunda; isterse kötü bir Huston filmi olsun, umurunda değil, çünkü ister Huston filmi olsun ister başka film, o Amerikan yapımını gerçekleştirmek zorunda olduğunu düşünüyor. Bu konuda ben bütünüyle Sartre'cıyım: İnsan, başkaları onun ne olmasını istiyorsa odur.</p>

  <p class="calibre3"><span class="calibre5">Biz:</span> İletişime gerçekten inanıyorsun.</p>

  <p class="calibre3"><span class="calibre5">O:</span> Dünyada var olan tek şeyin iletişim olduğunu sanıyorum.</p>

  <p class="calibre3">Kendi varlığıma, senin varlığına inanmıyorum. Hareketlerin, biçimlerin maddeleşmiş bir ânı olduğumuzu düşünüyorum. Her ay bir bilimkurgu roman okumayı çok seviyorum ve çok fazla yolculuk yaptığımdan, zamanın içinde, kafamın içinde daha çok yaşıyorum. Bir an geliyor, birden var olduğumu, belirli bir davranış içinde bulunduğumu safça düşünüyorum, öyle ki sık sık, "Jean-Luc, nazik ol!" yada "Jean-Luc, öfkeye kapılma!" diyorlar, çünkü iletişimin koptuğunu anladığım anda karşımda ister sen ol, ister bilgisayarına bakmakta olan Air-France hostesi olsun, kan beynime sıçrayıveriyor. Çoğu zaman da kopuk olduğu ve insanlar da durmadan bundan söz ettikleri için kendimi mağdur olmuş hissediyorum; herkesin varlığını kendi kabuğu içinde sürdürdüğü, benim kabuğumun ise biraz daha yumuşak olduğu izlenimine kapılıyorum. Böyle olunca da, kendi hakkımda söyleyebileceğim bir gerçek, yaptığım doğru bir hareket yanlış algılanıyor. Örneğin, Pere <span class="calibre5">et fille</span> (Baba Kız) adını verebileceğim bir film yapmayı tasarladığımda, kızım olmadığı için, baba ile kızı arasında geçebilecek bir macerayı düşünmemi yanlış buluyorlar.</p>

  <p class="calibre3"><span class="calibre5">Biz:</span> İletişimden söz edildiğinde, normal olarak bir A, bir de B noktası var demektir ve bunlar aralarında iletişim olan durağan noktalardır, birbirlerinin söylediğini anlarlar. Oysa senin sinemada yaptığın şey bunun tam tersi; sen, A ile B arasında var olan şeyi, yani iletişim alanını gösteriyorsun.</p>

  <p class="calibre3"><span class="calibre5">O:</span> İnsanlar ne yapıyor? Hareket ediyorlar. Hareket etmeyen, yalnızca insanların ürettikleri nesneler. Buna karşılık, doğanın ürettiği nesneler durmaksızın hareket ediyor. Şu masa hareket etmiyor, ama dönmekte olan dünyanın üzerinde duruyor. Hareket etmeyen ve iki yılda bir yerinin değiştirilmesi gereken bir masa insana müthiş sıkıntı veren bir şey. İnsan, yaşamını nesnelerin yerini değiştirmekle geçiriyor.</p>

  <p class="calibre3"><span class="calibre5">Biz:</span> Peki, ya görüntü, o ne tür bir nesne?</p>

  <p class="calibre3"><span class="calibre5">O:</span> Hiçbir şey değil, varlığı olmayan bir şey. İnsanın düşünemeyeceği, adlandıramayacağı bir şey, ama buna karşılık bir bağ, mad-deleşen bir şeyin, yalnızca bir düşüncenin ortaya çıkışı.</p>

  <p class="calibre3"><span class="calibre5">Biz:</span> Bir düşün ortaya çıkışı mı?</p>

  <p class="calibre3"><span class="calibre5">O:</span> Onun da. Düşler biraz bastırılmış durumda; hâlâ bu kadar güçlüyseler, bu, sessiz sinema dönemine ait olmalarından ileri geliyor. Televizyon döneminde düş yok, amaç düşlere erişmek. Çoluk çocuğun eline, içinde düşle ilgili hiçbir şey bulunmayan bilgisayarlar gibi düşünsünler diye klavyeler tutuşturuyorlar. Ben, baştan aşağı iletişim olduğumu düşünüyorum, çünkü bir yerden başka bir yere gidip duruyorum; insanlarla gerçekleştirmeye çalıştığım tek şey, nasıl iletişim kurabileceğim konusunda anlaşmak. Birine kalkıp da, seninle nasıl iletişim kurabiliriz, dediğinde, anladığı şey şu: "birbirimizle nasıl konuşabiliriz ya da birbirimize nasıl dokunabiliriz?" Oysa benim için iletişim kurmak, seninle ben Paris'ten kalkıp Marsilya'ya birlikte nasıl gideceğiz; senin kafanda Marsilya'ya gitme konusunda kendine ait gerekçeler, benimkinde bana ait olanlar varken bunu nasıl yapacağız, demek. Söz konusu olan şey bir filmse, <span class="calibre5">Kaçan Kurtulur (Hayat)</span> ise ya da <span class="calibre5">1000 milliard de dollars</span> (Bin Milyar Dolar) ise, bunu nasıl yapacağız? Senin, <span class="calibre5">Bin Milyar Dolar'ı</span> kafanın içinde döndürmen gerek, benimse kafamda <span class="calibre5">La Chute du dollar</span> (Doların Düşüşü) adlı bir konu var; öyleyse anlaşabiliriz.</p>

  <p class="calibre3"><span class="calibre5">Biz:</span> İletişimin alışverişten başka bir şey olmadığını, dolayısıyla da söylenebilir ve yazılabilir olduğunu düşünmekle, onu kısıtlı bir kavram olarak kabul etmiş olmuyor musun?</p>

  <p class="calibre3"><span class="calibre5">O:</span> Yazının kendisi değil, izleri var; bugünse alışveriş artık kaydedilmiyor bile; işin neresinde olduğumuzu artık bilemediğimize göre, zaten yeteri kadar hızlı yazamazsın. Bunun için görüntüsünü, uçak sahnesiyle <span class="calibre5">Dere Tepe Fransa'da</span> verdim. Bir yanda zenginlerin, öte yanda yoksulların olduğunu savunan o köhne kuralı ayakta tutabilmek için hesaplar yapılıp duruyor. Ama kimsenin bir şeyi bildiği yok. İnsanların fiziksel olarak neden film ürettiklerini artık anlamıyorum. Bu işe biraz hevesi kalmış insanlar olarak yalnızca yapımcıları görüyorum, çünkü işletmeciler ve dağıtımcılar işe çok aşağılayıcı, çok dar kafayla bakıyor; yine de, yapılacak filme önceden para bağlayan, yapımcı yanı da olan dağıtımcılar, işletmecilerden biraz ayrılıyor.</p>

  <p class="calibre3">Şunu söylüyorum: Yapabileceğimiz görüntülere bakalım. Resim alanında bu yapılabilir; öyle dönemler olmuştur ki, bazı ressamlar ötekilerin yapabildiğinden daha azını yapmayı biliyorlardı. David'in yaptığı kumaş kıvrımları, Tiziano'nun ya da Veronese'nin-kiler kadar iyi değildi. Sinemada da olaya aynı gözle bakalım. Elde etmeyi başardığımız şey ne? Jacques'ın Bulle ile elde etmeyi başardığı şey, <span class="calibre5">Çılgın</span> Aşk'tan beri elde edebildiklerinin en iyisi; ama bu noktaya ulaşabilmek için araya on beş savaşın girmesi, Amerika'nın Vietnam'da yenilgiye uğraması gerekti. Buysa, bir yerlere ulaşılabilmesi için çok ağır bir bedel; bu işin başka türlü olması gerekirdi.</p>

  <p class="calibre3"><span class="calibre5">Biz:</span> Sana göre, savaşın rolü ne?</p>

  <p class="calibre3"><span class="calibre5">O:</span> Tartışmaktan hoşlanırım, ama barışı severim. Tartışmanın, barışın güzel bir biçimi olduğunu düşünüyorum. İşi savaşmaya kadar vardırmak, işte onda ben yokum.</p>

  <p class="calibre3"><span class="calibre5">Biz:</span> İlk kez Boulogne'da gördüğümüz günlük çekimlerden sonra, Çi/e'nin kaba güldürü yanından söz etmiştim sana: Birbirini hırpalayan kişileriyle, Oudart'ın <span class="calibre5">Kaçan Kurtulur (Hayat)</span> için söylediği gibi, sonuç vermeden patlayıp duran hınçla dolu küçük atomlarıyla. Küçük, atomsa] patlamalar görüyoruz sürekli. Çok fazla tartışma var.</p>

  <p class="calibre3"><span class="calibre5">O:</span> Tartışmadan başka bir şey yok.</p>

  <p class="calibre3"><span class="calibre5">Biz:</span> Senin filmlerinde bir, iki, üç, bilemedin dört kişi var. Bir kişi olması korkunç, iki olunca tragedya, üç kişi dram, dört kişi olduğundaysa savaş patlıyor. Vaktiyle beni çok etkilemiş olan bir sözün vardı; artık figüran kalmadığı için, bundan böyle tarihsel filmlerin yapılamayacağını söylemiştin. Ve bunu doğruladın; <span class="calibre5">Her Şey Yolundddan</span> başlayarak yaptığın filmlerde kalabalıklar hiç boy göstermiyor. Neredeyse beş-altı kişiyi bile bir arada görmüyoruz.</p>

  <p class="calibre3"><span class="calibre5">O:</span> Ya kalabalıkları çekersin -Vidor, hatta <span class="calibre5">Potemkin</span>; ama sessiz sinemanın kalabalıkları filme almış olması rastlantı değildir, çünkü seslendirmeye gereksinme yoktu- ya da Tanrıların, yan-Tanrıların yakın plan çekimini yaparsın. Bu ikisi arasında başka hiçbir şey yoktur; arada duran senden, benden başka. Hatta sen, ben de yokuz, çünkü olduğumuz anda biz de yan-Tanrı haline geliriz. Evet, belgesele yakın olduğum doğru, belgeselde farklılıklar yok... İnsanlara çok para ver, daha azını ver ya da yarısını ver, onlardan çal ya da çalma, ne yaparsan yap, demokrasiyi gerçekleştirmeye olanak yok.</p>

  <p class="calibre3">Çalışma ve sinema aşkına gelince; sinemanın tarihi boyunca, ne zaman klasik döneme başvurulmuşsa, uluslar, belirlenemeyene ve var olmayana -yani kendilerini kanıtlayacak bir görüntüye- olan</p>

  <div class="calibre1"><img alt="" class="calibre34" src="../Images/main-27.png" /></div>

  <p class="calibre3">gereksinmeyle ifadesini bulan kimliklerini yitirmişler demektir. Yazdığım Sinema Tarihi için bu düşünceden yola çıktım: Direniş hareketi üzerine film yapanlar niçin yalnızca İtalyanlar oldu? Bunu yaparken insanların sinema hakkındaki görüşlerine hangi değişiklikleri getirdiler? Bir şey görüntülerle nasıl anlatılır? Şu da düşünülebilir: İtalyanlar, en az direnmiş ulus, düşmanlarıyla işbirliği yapmış ulus olduklarına göre, o filmleri onların yerine Yugoslavların, bir ölçüde Rusların ya da Polonyalıların yapmış olması gerekirdi. Tamam, Polonyalılar toplama kampları üzerine iyi bir savaş filmi yaptılar (Munk'un filmi), ama o bireysel bir filmdi. Fransızlar da o konuda bir-iki film yaptılar; bunların dışında -sıfır-hiç film yapılmadı; daha sonra Vichy hükümeti döneminde yapılan küçük komedilere döndüler. Demek ki bu işi yapanlar İtalyanlar oldu. Buysa açıklanabilir: Hiçbir şey değillerdi; Japonlar, Yugoslavlar, İsveçliler, İsviçreliler kadar bile olamamışlardı, onun için de hiçbir şey değillerdi, oysa ne yapıp yapıp varlıklarını kanıtlamaları gerekiyordu;</p>

  <p class="calibre3">adına görüntü denen o belirlenemeyen şeyin var edilmesi gerekiyordu. Giderek kendi kendime dedim ki: Bir sinema ne zaman başkalarının gözündeki görüntüsünü baştan aşağı yenilemişse, bu sinemayı yapan ulus kimliğini yitirmiştir, tıpkı İtalya'da olduğu gibi; orada, yapılacak tek şey görüntüye sarılmaktı, ama bu görüntüyü de yaratmak gerekiyordu. "Bakınız, biz İtalyanlar, Mussolini değiliz, <span class="calibre5">Roma Citta Aperta'yız</span> (Roma Açık Şehir), burası Etiyopya değil." De Sica gibi ikinci kemanlar bile bütün dünyanın tanıdığı filmler yaptılar; <span class="calibre5">Sciuscia</span> (Kaldırım Çocukları), <span class="calibre5">Ladri di Biciclette</span> (Bisiklet Hırsızları) gibi filmler, başarısı prestij sağlamaktan öteye gitmeyen <span class="calibre5">Roma Açık Şehir</span>’den daha çok başarı kazandı. Rusya'da bile aynı şeyler oluyor, Eisenstein'a kıyasla insanlar Pudovkin'le sinema aracılığıyla kimlik değiştiriyordu. Almanya'da sinema derinliklerden yüzeye çıkıyordu. Bunların dışında da sinemada hiçbir şey yok, yalnızca bireyler var, bunlar da ülkelerinin özelliklerini taşıyorlar. Sorulacak iki soru daha kalıyor; birincisi, -Amerikan sineması, ikincisiyse, birçok şeyi değiştirmiş olan Yeni Dalga. Ne getirdi bu akım? Biz ulusun, ülkenin dışında kalmıştık, bunu yeterince kafamıza kaktılar. Ama biz, daha önce var olmayan sinema aşkını getirdik...</p>

  <p class="calibre3"><span class="calibre5">Biz:</span> ... ki bu da bir ülkedir.</p>

  <p class="calibre3"><span class="calibre5">O:</span> ... ki bu bir ülkeydi, Yahudilerin Vadedilmiş Toprakları gibi bir şey, sinema aşkı. Benim söylediğim tek şey var, o da, işlerin yolunda gittiği, çünkü her şey, bir ülkenin büyük sinemaya sahip olmadığı andan başlayarak yolunda gider. Oysa Salvador'u ya da Polonya'yı aklınıza getirdiğiniz zaman içiniz burkulur.</p>

  <p class="calibre3"><span class="calibre5">Biz:</span> İnsanı etkileyen bir şey var. Cesar ödüllerinin dağıtım törenine baktığımızda, meslekten insanları, kısa bir süre için de olsa duygu ortaklığı altında birleştiren havadaki sinema aşkının azlığı. Oyuncular ödüllerin verilmesini beklerken sıraya giriyorlar. Bir aileye, bir babaya gereksinme duyuyorlar; ama sen bir vuruşta onların ailesini darmadağın ediyorsun; kim olduklarını, ne olduklarını bilemiyorlar hiç.</p>

  <p class="calibre3"><span class="calibre5">O:</span> Aileleri falan yok, olduğunu söylüyorlar ama yok. Varmış gibi davranıyorlar. Artık aile falan yok, olsa bile sahtesi var. Bunu anlamak için, gidip Billancourt'daki lokantaya şöyle bir bakmak yeter; vaktiyle orada kimler vardı, şimdi kimler var.</p>

  <p class="calibre3"><span class="calibre5">Biz:</span> Biraz önce bize, seni sık sık hizaya gelmeye davet ettiklerini söylüyordun: "Jean-Luc, şunu yapmamalısın, bunu yapmamalısın”; herhalde seni azarlayan ne annen ne de baban, bunu Anne-Marie'nin yaptığından kuşku yok, çünkü terbiyesizsin. Şunu demek istiyorum, başkalarına karşı saygılı olma konusunda belirli bir davranış örneğine uymayı kendiliğinden beceremiyorsun.</p>

  <p class="calibre3"><span class="calibre5">O:</span> Hayır, görüntünün insanların yüreğine oldum olası korku saldığını düşünüyorum. Kimyasal araştırmalarda olsun, endüstri alanındaki araştırmalarda olsun, aygıtlarla hep görüntü üzerinde çalışılır, sonra bu görüntü yazılı metnin arkasına gizlenir; böylece, daha önce gözler önünde olan şeyi artık göremezsiniz. Ama Musa' nın Yasaları var; yalnızca sözcüklerle tartışılmasından dolayı herhangi yazılı bir yargıya varma tehlikesi olmasa bile o yasalar ağır basar.</p>

  <p class="calibre3">Oysa yalnızca sözcüklerle hiçbir yere varılmaz. Sözcüklerle filozoflar gibi tartışabilirsiniz, ama sonunda birbirinizin boğazına sa-rılmayacağınızı bilirseniz. Descartes ile Platon karşılıklı tartışmaya girişecek insanlardı, merak ettiğiniz şey, hangisinin daha üstün olduğu, tartışmada kimin baskın çıkacağı olmazdı. Tartışma ne kadar sert geçerse, tartışmadan alman zevk de o ölçüde büyük olur. Benim, kendi görüntümden korkmamam için bir başkasına gereksinmem var. Kör olacaksak oluruz, n'apalım. Ama gözlerimiz gördüğü sürece, gördüklerimizi ancak bir kez görebiliriz; birinin yalan söylediğini duyarsan, onun yalan söylediğini bilirsin; ne söylemiş olursa olsun, o yalan senin yararına olsun ya da olmasın, onun yalan söylemiş olduğunu bilirsin. Burada, görmek ve işitmektir söz konusu. Sinemada ise belirli biçimde görmek ve belirli biçimde işitmektir. Görme biçimleri, görme biçimlerinin oluşturduğu bir yelpaze bütünü, insanlar bu bütünden yararlanmak istemiyorlar. Mısırı başka türlü ekmeyi, arabayı başka türlü kullanmayı, bir genç kızla bir delikanlıyı başka türlü filme almayı hiç kimse bilmiyor, böyle bir olasılığın var olup olmadığım kimse merak etmiyor.</p>

  <p class="calibre3"><span class="calibre5">Biz:</span> Vaktiyle insanların buna gereksinme duyduklarını mı düşünüyorsun?</p>

  <p class="calibre3"><span class="calibre5">O:</span> Tabii. Kısa bir dönem oldu, sessiz sinema dönemindeydi, buna gereksinme duyuldu; hem sinemacılar hem de seyirciler duydu. Öyle olmasaydı, sinema bu denli olağanüstü başarı kazanamazdı. Televizyonu doğuran, sinema oldu; ne büyük bir güce sahip olduğunu düşünebiliyor musun? Yaratıcıların içi, şimdiye kadar hiçbir ressamın, hiçbir Mozart'ın duymadığı bir duyguyla doldu.</p>

  <p class="calibre3"><span class="calibre5">Biz:</span> Sinemanın başlangıç döneminde, söz konusu bu duygu, insanların görüntüleri okumayı öğrenmesine de hizmet ediyordu; Rusya'da öyle oldu, özellikle Amerika'da. Amerikan halkını ya da Amerikan halkı düşüncesini oluşturmak için bundan yararlanıldı. İnsanların, görüntüler aracılığıyla okumayı öğreneceği görüntüleri yapma konusunda büyük bir sorun yoktu. Şimdi görüntü okumayı herkes biliyor, ama giderek çılgın bir noktaya ulaşıldı; öyle ki 60'1ı yıllardı, "görüntü görüntüdür, ama dikkat, görüntüyü okumak gerekir," dediğimiz zaman -hem sen hem de bizler- bu noktaya gelinmesinde bizim de katkımız oldu.</p>

  <p class="calibre3"><span class="calibre5">O:</span> Yirmi beş yıldır, Yeni Dalga'dan beri yönetmenler filmlerinin başına: "&nbsp;... tarafından yazılmış ve yapılmıştır" yazdırıyorlar ki ben bundan ta başından beri hoşlanmıyorum.</p>

  <p class="calibre3"><span class="calibre5">Biz:</span> Bir görüntüyü okumak kitleler için neden bir gereksinme olsun, pek anlaşılmıyor.</p>

  <p class="calibre3"><span class="calibre5">O:</span> Televizyonun neden bunun üstünde durduğu apaçık, çünkü televizyon fiziksel olarak görüntüleri okuyor, resim tarayıcı görüntüyü, hareketi sırasında okuyor, bu arada kimyasal görüntü bir defada kaydediliyor.</p>

  <p class="calibre3"><span class="calibre5">Biz:</span> Ardında bir şeyler bulunduğu için görüntünün okunması gerektiğini söylüyorsun. Bu bir bakıma çok gizemli bir şey, zaten her "görme"nin ardında gizem vardır.</p>

  <p class="calibre3"><span class="calibre5">O:</span> Yeni Dalga döneminde biz görüntüyü okumuyorduk. Bunu, Truffaut'nun ilk yazılarında açıkça görürsünüz. Önceleri sadece görüyordu, sonraysa, özel yaşamında o konudaki bilgisi arttığı oranda, görme olgusundan okumaya geçti. Önceleri betimliyordu, dili yalnızca araç olarak kullanıyordu, "şunu yapıyor, bunu yapıyor," diyordu, yazdıklarının görsel yanı çok ağır basıyordu; bundan dolayı da, bana göre, gelmiş geçmiş sinema eleştirmenlerinin en iyilerinden biridir. Çünkü onu okurken görüyor ve düşünüyor, Bergman'ın filmi Delannoy'mnkinden gerçekten iyi, diyordun; hem Bergman'ın filminde hem de Delannoy'nınkinde oyuncunun yaptığı hareketi görebiliyordun. Eleştiri bir göstergeydi, bir yol pusulası, bir taşıt tari-fesiydi. İletişimdi. Bu o kadar yeni bir şeydi ki, başarılı oldu. Ama sürüp gidemezdi.</p>

  <p class="calibre3">Yeni Dalga'nın getirdiği yenilik, kendi işini kendi görmeye iten sinema aşkı, film yapmadan önce film seyretmesi oldu. Dünyaya bakacağına, filmlere baktı, sorunu tersine çevirdi. Ama sonradan da bunu sorun haline getirdi. Bizim aramızda, Sinematek'e gitmek, film yapmaktı, ikisi arasında fark yoktu.</p>

  <p class="calibre3"><span class="calibre5">Biz:</span> Oysa, artık okumayı herkes öğrendi...</p>

  <p class="calibre3"><span class="calibre5">O:</span> Herkes. Yandaki doktora gittiğimde bana, "Ee, Bay Godard, şu montaj ilerliyor mu bakalım?" diyor. Bazı terimleri biliyor. Sinema ortamında da durum aynı. Çekim yaptıktan sonra, görüntü yönetmenine rastladığında sana söylediği şey aynı: "Ee, montaj ilerliyor mu?"</p>

  <p class="calibre3"><span class="calibre5">Biz:</span> "Çoluk çocuk nasıl?" demenin bir başka yolu.</p>

  <p class="calibre3"><span class="calibre5">O:</span> Bütünüyle öyle. Çoluğumla, çocuğumla ilgilendiği falan yok. "Senin düldül nasıl gidiyor?" dese daha iyi. Sen anlatmaya başlar başlamaz canının sıkıldığım görürsün, o da ayrı.</p>

  <p class="calibre3"><span class="calibre5">Biz: Kaçan Kurtulur (Hayat)'ı,</span> LTC'de Marguerite'le görmeye gittiğimiz gün arabasıyla bizi o götürmüştü. O gün dâhiliği üzerindeydi, bir ara şöyle dedi: "Bak, gördün mü, adamın altında son model, dört kapılı Renault var; müthiş bir araba." Işıklarda adamın hizasında durdu, ona, "Hey, Renault'ya bak, müthiş ha!" dedi. Adam, ne yapacağını, ne diyeceğini şaşırmıştı. Biz biraz utanmıştık, ama gülmekten de kırılıyorduk. Tam Tati'lik bir sahne. Yani yalnızca iletişime inanmakla kalmıyorsun, bir şeyleri söyleyebileceğine de aklın yatıyor.</p>

  <p class="calibre3"><span class="calibre5">O:</span> Her şeyi birden yapamazsın. Ruhçözümlemenin iyi yanı -tabii iyi yapılması koşuluyla- bir şeyin reddedilmesi ya da zorunlu olmasıdır... Bir çerçevenin varlığı söz konusu, ressamınki gibi.</p>

  <p class="calibre3"><span class="calibre5">Biz:</span> Kendini ruhçözümleme çerçevesi içine yerleştirecek olursan, insanlarla konuşamadığından nasıl yakınabilirsin? Eğer, "Hayır, o söylediğinizi söylemeyin, çocuklarımın nasıl olduğunu sorun bana; ben de, varsa çocuklarımdan, yoksa arabamdan söz edeyim," diyecek olursan!</p>

  <p class="calibre3"><span class="calibre5">O:</span> Ben ruhçözümlemeci olamazdım.</p>

  <p class="calibre3"><span class="calibre5">Biz:</span> Ama tutumun, ruhçözümlemecilerinkine çok benziyor.</p>

  <p class="calibre3"><span class="calibre5">O:</span> Ben her zaman birleştirici oldum. Araplar, Yahudilerin yüzünü bile görmek istemiyor; benim bütün isteğimse onları karşı karşıya getirip konuşturmak. Yasaklanmış ne varsa, onu yapmak geliyor içimden.</p>

  <p class="calibre3"><span class="calibre5">Biz:</span> Ama bir araya geldiklerinde, kod yüklü bir dil konuşmaya başlayacaklar ve sen onlara, "Yok, beyler, her şeyi adıyla söyleyin,” diyeceksin.</p>

  <p class="calibre3"><span class="calibre5">O:</span> Ee, tabii. Birbirinizle karşılıklı ilgilenin. Mademki Yahudi-ler hakkında bu kadar kötü konuşuyorsunuz ve siz, Filistinliler hakkında bu kadar kötü şeyler söylüyorsunuz, onlarda sizi ilgilendiren bir yan var demektir. Sorun, gelip sizin oturduğunuz toprakları elinizden almak istemeleri olamaz yalnızca; bu, sizinle bir yakınlıkları olduğunu gösterir; her iki yanın da aynı şeyi sevdiğini kanıtlar. Oturup tartışacağınız şey, ”Eve nasıl çekidüzen vereceğiz?” sorusunun cevabı olmalı, yoksa, ”Senin evindi, yok, benimdi; hayır, masa oraya değil, şuraya konacak!” değil. Bu konuya hem İsrail hem de Ürdün televizyonunda günde sekiz saat ayrılsaydı, size garanti veririm ki barış gerçekleşirdi, hem de fiilen.</p>

  <p class="calibre3"><span class="calibre5">Biz:</span> Yok, senin unanimist olduğunu sanmıyorum, sen birleştirici değilsin. Söylediğini gerçekleştirseydin, onların gelecekte yine birbirlerinden neden kopacaklarının gerekçesini de ortaya koyardın mutlaka.</p>

  <p class="calibre3"><span class="calibre5">O:</span> Ben birleştirme çizgisiyim.</p>

  <p class="calibre3"><span class="calibre5">Biz:</span> Yani şeytanın ta kendisi. Yeri geldiğinde ruhçözümlemeci-nin üstlendiği rol.</p>

  <p class="calibre3"><span class="calibre5">O:</span> Öyle diyorsan, öyle olsun. Rubens'in bir tablosu vardır; o tabloda şeytan, İsa'nın önünde durmaktadır, bacakları boğum boğumdur ve her iki elinde birer taş vardır; bu taşları İsa'ya sunmaktadır ki İsa orada, Gaumont'da masasının başında oturan Nicolas Seydoux'ya benzer <span class="calibre5">(gülüşmeler)</span> ve şeytan sanki şunu söylüyordur: ”Bak, ben de bir şeyler yapmayı becerdim...” Her iki elinde birer taş vardır, bir tek taş değil; demek ki iki ağırlık, iki ölçü var.</p>

  <p class="calibre3"><span class="calibre5">Biz:</span> Ben de şimdi, şeytanın avukatlığını yapayım biraz <span class="calibre5">(gülüşmeler),</span> ama Truffaut senin için, "yakınıp duruyor” dediği zaman -aslında o da yakınıyor ama bunu belli etmiyor- haksız mı? Dünyanın en özgür mesleğini yapıyorsun, yaşamını sonuna kadar iyi sürdürecek konumdasın, oturup ağlayacak insanların arasında görmemen gerekir kendini...</p>

  <p class="calibre3"><span class="calibre5">O:</span> Ben mi ağlıyorum?</p>

  <p class="calibre3"><span class="calibre5">Biz:</span> Meslek koşullarıyla ilgili olarak canım!</p>

  <p class="calibre3"><span class="calibre5">O:</span> Evet, ben de onu diyecektim. Formumu yitirmemek için yapıyorum bunu. İnsanların ilgisini çekmenin başka çaresi yok. Güldüğün zaman, kimsenin ilgisini çekemiyorsun. Sen gülüyorsun, sonra bir Rus tankı çıkageliyor, bakıyorsun ki yanındakiler toz olmuş; eğer sarhoş değilsen ya da yaşamına boş vermemişsen, gülerek direnemezsin. İşte bundan dolayı, o işi bütünüyle meslek koşullarının zorlamasıyla yapıyorum, çünkü mesleğimi yaparken çok eğleniyorum. Daha çok da yapımcılarla ve bankacılarla dalga geçiyorum; onlarla çekişiyorum, onlara dalaşıyorum. Çekişmek benim yöntemim; birisi çıkıp da, "Bana bak, kes artık, işlerinin yolunda olduğunu biliyorum," diyene kadar, söylediklerimi yalanlayana kadar yapıyorum bunu. Ama yanılıp da, "Valla, işler yolunda gidiyor," diyecek olsam, yandığımın resmidir.</p>

  <p class="calibre3"><span class="calibre5">Biz:</span> Spor antrenmanlarında uygulanan teknik bu.</p>

  <p class="calibre3"><span class="calibre5">O:</span> Bütünüyle öyle; hatta teknikten de öte, bir yaşam biçimi. Mutluluğun öyküsü yoktur, o nedenle, bir bakıma bende ötekilerden daha fazla ticaret kafası var; seyirciye karşı saygılı davranıyorum, onlara öyküler anlatıyorum; ötekiler de öykü anlatıyorlar, ama yalnızca mutluluk öyküleri. Mutluluğun öyküsü yoktur; bunu ilk söyleyenler de onlar; yaptıkları filmler ayaklan üstünde durmuyor.</p>

  <p class="calibre3"><span class="calibre5">Biz:</span> Bu söylediklerin bizi kararsızlığa itiyor biraz. Sana geçen gün Paris'te rastladığımızda, üzgün ve kırgın görünüyordun. Tamam, bu bir taktikti. Sonra, bir saat kadar film seyrettik ve çok etkilendik. Ve söylemesi zor olan bir şey var ki o da bizim anlatım gücümüzün yetersizliğinden kaynaklanıyor: "zevk" sözcüğü yetersiz; bu görüntülerin ortaya çıkmasında bir tür, yapılan şeyin tadını iyice çıkarma, diyebileceğimiz bir şey var. Bize öyle geliyor ki bunun adını koymak, sözünü etmek olanaksız.</p>

  <p class="calibre3"><span class="calibre5">O</span>: Yo, hayır, sözcükleri bulmak gerekiyor; bunu yapmak kolay değil, biliyorum; bu da benim, Heidegger için söylendiği anlamda bir söz adamı olmamamdan kaynaklanıyor - bir kitabı var, adı Un-<span class="calibre5">terwegs zur Sprache</span> (Söze Giden Yol). Heidegger'in, Wittgenstein' ın ya da Bertrand Russell gibi oldukça çok sevdiğim bazı filozofların yapıtlarının orasından burasından okuyarak sinema yapma gi-zilgücümü daha da artırıyorum. Zaman zaman bunları İngilizcesinden okuyorum, böylelikle, anlamayacağım kesinleşiyor ve yalnızca bir fikir alıyorum, çünkü İngilizce okurken Fransızcayı tam tersinden okuyor gibi oluyorum ya da o dilin mantıksal zımbırtıları bana o havayı veriyor. Başladığı gibi bitmeyen, vecize yumurtlamayan felsefe kitaplarını seviyorum. Melanie Klein'ın herhangi bir iyileştirme yöntemi gibi, içinde örnek bulunan ama diyaloğu anlayacağın yerde, iyileştirme için gerekli tümcenin araştırıldığı duygusunu veren kitapları sevmiyorum.</p>

  <p class="calibre3"><span class="calibre5">Biz:</span> Biraz önce, filmde dâhice yakalanmış bir sinematografik mutluluk olduğunu söylediğimde sözü ağzımdan aldın. İnsan senin yanında böyle şeyler söylemeye cesaret edemiyor.</p>

  <p class="calibre3"><span class="calibre5">O:</span> İnsanların benden söz etmesi her zaman hoşuma gider. Benimle yapılmış söyleşiler yayımlandığında, okuduklarımla o kadar az iletişim kuruyorum ki içinde adımın geçip geçmediğine bir daha bakıyorum. Adıma gönderilmiş mektupların üstünde, bunlar Paris-<span class="calibre5">Match'tan</span> bile gönderilmiş olsa, adımı gördüğümde şöyle diyorum: "Birileri bana yazıyor; dişe dokunur bir şey yazdıkları yok ama yine de yazıyorlar." Yaşamım mekân içinde olmaktan çok daha fazlasıyla zaman içinde geçiyor; yolda yürürken öyle anlar oluyor ki şunu düşünüyorum: "Ben, saat 4:05'te başlayan ve saat 4: 18'e kadar bir peyzaj ya da sokak parçasının içinden geçen zamanın parçalarıyım"; ve o anda ben ben oluyorum. Bazı bilimkurgu romanlarında rastladığımız kişiler gibi; zaman içinde ileriye doğru fırlatılmışlar, uykuda bin yıl geçirmişlerdir ve sen o kişilerin mekân içinde değil de zaman içinde yaşadıklarını hissedersin.</p>

  <p class="calibre3">Picasso'nun, daha önce duymadığım bir sözü var. Bir hapishaneye girse ve resim yapma olanağı bulamasa, ne yapacağını sormuşlar. "Bokumla resim yapardım," demiş. İşte bu söz bana çok yakın, ama zaman zaman insan hapishaneden kurtulmayı da ister... Soljenitsin, yazacağı kitabı nasıl düşünmeye başladığını anlatır. Tutukluluk yıllarını ölmeden tamamlayabildi, çünkü kitabını kafasının içinde hem yaratıyor hem de yarattıklarını ezberine alıyordu. Zaten Gulag Takımadaları üstüne yazdığı kitabına, "Bir Sovyet Hapishanesinde Yirmi Yıl” değil de, "Yazınsal Araştırma Denemesi” adını verdi.</p>

  <p class="calibre3"><span class="calibre5">Biz:</span> Filmde, Jerzy, birazıyla sana mı benziyor? Polonya ile burası arasında nasıl yolculuk ediyor?</p>

  <p class="calibre3"><span class="calibre5">O:</span> Buraya geliyor, sonra, zamanı gelince oraya dönüyor. Zaman zaman ona, "Olaylar yüzünden mi?” diye soruyorlar; o da, "İstersem geri dönerim, istediğim zaman dönerim..." cevabını veriyor.</p>

  <p class="calibre3">Oyuncular, içinde bulunduğumuz durumun zevkini de çıkardılar gibi geliyor bana. Teknik ekiptekilerin çoğu da; Coutard'ın Lejyon ekibinin dışındakiler. İşin şu yanı var: "Başyapıtlar acı çekmeden yaratılmaz." Ki bu hiç de gülünç değil. Yani demek istediğim, bu bir amaç değil. Bir planın nasıl çekileceğini bilememek, kaleme sarılmakta zorluk çekmek yeteri kadar acı verir, öyle ki gerisinin de artık acı içinde geçmesi gerekmez. Sporda olduğu gibi: Dünya şampiyonluğunu kazanmayı amaçlamakta acı yoktur, golleri atarken de. Kendine acılar içinde kalacağın bir durum yaratabilirsin ama öte yandan bu acıyı yeneceğini, yenmenin zor olacağını ve bu tehlikeyi göze aldığını düşünerek acıyı zevke dönüştürebilirsin.</p>

  <p class="calibre3"><span class="calibre5">Biz:</span> Sporcular çoğu kez, karşılaşma sonrasında ağlar. Gözleri yaşlıdır, çünkü çok yoğun bir an yaşamışlardır.</p>

  <p class="calibre3"><span class="calibre5">O:</span> Evet, her zaman öyle olur. Güzel bir gösteriyi izlemeye -ya da müzik dinlemeye- gittiğinde, duygusal yönden yoğun bir an yaşarsın, er ya da geç gözlerin yaşarır.</p>

  <p class="calibre3"><span class="calibre5">Biz:</span> Bize biraz ışıktan söz edebilir misin?</p>

  <p class="calibre3"><span class="calibre5">O:</span> Burada ışık çok değişken. Işığın en güzel olduğu bölgelerden biri burası, çünkü durmadan değişiyor. Çoğu zaman sabahları o kadar güzel ışık oluyor ki! Oysa sabah ışığı çoğunlukla çok keskindir, güzel bir ışık değildir. Bunun nedeni, vadilerin çokluğu, araziler arasındaki oranların ritmi, ormanlar ve vadilerin çeşitliliği. Rüzgârlı olmasının da oldukça fazla rol oynadığını söylemek gerekir. Rolle'dan başka hiçbir yerde otuz iki çeşit rüzgâr yoktur; ayrıca, bunların her birinin de ayrı bir adı var. Işık durmaksızın değişiyor. Burada yağmur yağdığında Cenevre'de ve Lozan'da hava güzel olur. Hatırlıyorum, Eclair yerine LTC'yi seçmiştim, çünkü LTC'nin teknik müdürü olan Roch, bana bu rüzgârlardan söz etmişti... Kendi kendime, "Al sana bir tip daha," demiştim. Ve bu, bütünüyle Va-ud kantonuna özgü bir şey. Başka yerlerde binlerce çok güzel manzara var, ama buradaki ışık bütünüyle kendine özgü; akşamüstü saat beşte, gökte bulutlar varsa, koyu kurşuni renge dönüşebiliyor. Işığın kıpırdadığını hissediyorsun, ama bu sana bir aydınlatma duygusu vermiyor. Ve şu anda içimde biraz açık havaya çıkma isteği var, ışık beni çok etkiledi...</p>

  <p class="calibre3">Şu sıra bazı bölgelerle ilgili küçük belgeseller yapmayı düşünüyorum; bunlara belki insan yüzleri de katarım. Eksikliği duyulan şey işte bu: belgeseller. Bu konuya gelince de, televizyon bir felaket... Senaryoların televizyondan yararlanılarak hazırlanması gerek, gözle görülmesi gerek. Televizyonda belirli bir tarzda konuşulabilir, uzunlamasına... oysa olup biten korkunç. Televizyonun kalkıp da bir Straub ya da Tati'ye 50 milyon verip satın alması anlaşılır gibi değil; 10 milyon verip alırsınız ve sabahın saat 5'inde gösterirsiniz. Size garanti veriyorum ki lO milyon verip Yankesici'yi yılda iki-üç kez gösterseniz, Bresson buna karşı çıkmaz; isterseniz sabahın 4'ünde gösterin. Televizyonda gördüğümüz şeyler, görmek istemediklerimiz, hepsi bu. Üçüncü Dünya ile ilgili filmleri göstermek istemiyorlar. O filmleri programa gerçekten almak istiyorsanız, farklı bir sinema olarak sunun. Beş saatlik Hint filmlerini gösterin. Bunu yapmaya gerçekten olanak var; gün yirmi dört saat, üç ayrı kanalvar. Ama istemiyorlar ve sen de, "Artıkbitti bu iş," diyorsun. Elli yaşında olmama ve kendime, "Bak, hep başladığın yerde ve zamanda duruyorsun ama neyseki önünde bütün bir yaşam yok," diyebildiğime seviniyorum. Yoksa şaşkınlıktan ne yapacağımı bilemezdim.</p>

  <p class="calibre3"><span class="calibre5">Biz:</span> Fransa'da, televizyonun çok iddialı olduğu, kültürel söylevler peşinde koştuğu ama hiçbir şey yapmadığı, üstelik her şeyi kilitlediği izlenimi var.</p>

  <p class="calibre3"><span class="calibre5">O</span> Bunun adı da reform! Bir de Luther'in yaptığı, adına Reform denen şeyi düşünüyorsun da! Ama aslında Luther'in yapmış olduğu Reform da görsel-işitsel bir reformdu <span class="calibre5">(gülüşmeler).</span></p>

  <p class="calibre3"><span class="calibre5">Biz:</span> Amerika'da, kablolu televizyonla inanılmaz sayıda program gösteriyorlar.</p>

  <p class="calibre3"><span class="calibre5">O:</span> Bin film gösteriyorlarsa, bunların arasında günün birinde 98'inci kanalda Marguerite Duras'ın bir filmini de gösteriyorlar;</p>

  <p class="calibre3">ama Marguerite yaşamını kazanmak için buna bel bağlayamaz.</p>

  <p class="calibre3"><span class="calibre5">Biz:</span> AmaAmerikalılar aynı zamanda, bu söylediğin şeye hiç aldırmıyor. Herkesin dilinde olan şeyi çok az yapıyorlar. Çok aşırı yaptıkları şeyin de sözünü bile etmiyorlar, çünkü televizyon bütünüyle günlük yaşama girmiş durumda.</p>

  <p class="calibre3"><span class="calibre5">O:</span> Evet, para gibi, artık yaşamın kendisine hizmet etmiyor. Orada, uzakta duran yaşama öykünmeye hizmet ediyor. Çok çok para var; ama senin bu paranın bir kuruşunu bile gördüğün yok. Üstelik, çok parası olanlar -bunların sayısı da çok değil- düşünemeyecekleri kadar çok paraya sahip oldukları andan başlayarak bu parayı artık hiç kullanmıyorlar. On iki malikânen, dört şirketin olduktan sonra, yapacak ne kalır ki! Yapılacak şey, olsa olsa, seninle aynı değerde servete sahip olan bir başkasına savaş açmak olabilir: yaptıkları da zaten bu...</p>

  <p class="calibre3"><span class="calibre5">Biz:</span> Video ile çalışman, sesi algılamana bir değişiklik getirdi</p>

  <p class="calibre3">mi?</p>

  <p class="calibre3"><span class="calibre5">O:</span> Ses konusunda, eskiden beri uyguladığım doğrudan kayıt tekniğini bırakmadım; bundan sonraki filmlerimde de değiştirmek için bir neden gönnüyorum. Zoom kullanarak bir pan hareketi yapacak olursan -geçen gün, Visconti'nin <span class="calibre5">Morte a Venezia</span> (Venedik' te Ölüm) filminin ilk planını seyrederken düşünmüştüm bunu- ses yönetmeni sesleri genel olarak alır, bütün sesleri birlikte alır. Oysa bu sesi bir micro-canon'la alarak işe başlamak gerekir, çünkü mic-ro-canon'la bir pan yaptığında, özellikle buradaki özellikleri gösteren bir bölgede, kendini her şeyin tam ortasında bulursun; bir uçak sesi duyarsın, biraz hareket edince bir meleme duyarsın, biraz daha hareket edersin çan sesleri duyarsın, biraz daha hareket, araba sesleri; çektiğin planın sesi işte budur. Bu, söz konusu sesleri kaydedip ”İşte gerçek ses!" diyeceksin anlamına gelmez. Hiç gelmez, ama işe buradan başlamak gerekir ve belki de işe buradan başlaman, görüntüyü değiştirmene yol açacak, dekupaj yapma fikrini verecektir sana. Oysa bundan kimseye söz edemezsin, iletişim kuramazsın... Bunun böyle olduğunu gördüm ben; biri INA için, öteki Enerji Bakanlığı için hazırladığım kısa metrajlı iki film dolayısıyla gördüm; kalkıp da bunlardan söz edemiyorsun. Sana, "şunu yapman gerekir," diyecek bir yapımcı bulamazsın. Ve değiştirdim, tabii, başkalarının neler yaptığını bilmem gerekiyor, ancak o zaman ne yapacağıma karar verebilirim. Sanırım, bu Straub'da olmayan bir şey, Ri-vette'te de yok, ben de kendimde eksikliğini duyuyorum. Yapabileceğimiz filmlerin altında bir düzeyde filmler yapıyoruz. Mocky, yapabileceği filmleri yapmıyor. Vemeuil ise yapabileceği kadarını yapıyor ve onun bile yaptığı filmlerin düzeyi giderek düşüyor. Burada, Renoir'la bir fark beliriyor; o, <span class="calibre5">Oyunun Kuralı</span>'nı yaparken yapabileceğini yapmıştı.</p>

  <p class="calibre3"><span class="calibre5">Biz:</span> Peki, ya Techine gibi, komutayı gerçekten elinde tutanlar, yapımcılarla diyalog içinde olanlar; onların ortaya koyduğu filmler neden bu saydıkların kadar ilginç değil?</p>

  <p class="calibre3"><span class="calibre5">O:</span> Çünkü onun dediği sadece hava atmak için. Ben yapımcılarla gerçek bir diyalog içindeyim. O kadar basit; belirli ama gerçek bir diyalog benimki. Ve şimdiye kadar hep ısmarlama filmler yaptım. Karşımdakilerden, bana bir film ısmarlamalarını sağlamaya çalışıyorum. Hanna Schygulla'ya Los Angeles'ta rastlıyorum, o ara film yapmadığım için ona, "Benimle film yapmak ister misiniz? İstiyorsanız anlaşmayı hemen imzalayalım," diyorum; "Nasıl bir film?", ”Valla, sizinle bir film işte! Siz benimle bir film yapacaksınız; tabii ben de sizinle yapmış olacağım. İmzaları şimdi atabiliriz, sonra da çalışmaya başlarız"; bunun üzerine bana, "Yarın yine görüşelim, sonra da...", diyor; ben de ona, "Peki. En azından yarın yine görüşelim sözünüzden yola çıkarak düşüneceğim: Yarın görüşelim," diyorum. Ertesi gün de, bambaşka bir konuyla çıkıyorum karşısına. Al sana ısmarlanmış bir film, önerinin karşımdakinden gelmesini sağladım bile. Daha önceleri, önerilerime evet diyen sadece Isabelle vardı, buysa yeterli değildi ... 7’on/"nin bir <span class="calibre5">remake'ini</span> yapmayı düşünüyordum ama haklarını satın alamadık; çok karışık bir işti. Yoksa o <span class="calibre5">remake'i</span> yapacaktık, adı "Derriere la gare" (Garın Arkasında) olacaktı; konusu Cenevre'de, İspanyol mahallesinde geçiyordu. İki kadın oyuncuyla anlaşma yapmış olduğum için, <span class="calibre5">Çile'yi</span> çektik. O fikir, resim fikri aklıma nereden geldi hatırlamıyorum. İşte böyle oldu; ısmarlanmış bir film vardı ortada. Oturup yapımcılarla konuştum. Birinde şafak attı, ötekiyse o kadar korkmadı...</p>

  <p class="calibre3"><span class="calibre5">Biz:</span> Filmin çekiminden önce birkaç saatlik video çekimi yaptınız!</p>

  <p class="calibre3"><span class="calibre5">O:</span> Evet, onların bir bölümüyle Centre'dan alınacak avans için bir kaset hazırlandı. Daha sonra da çekimi sürdürdük. Senaryoyla ilgili video çekimlerinin ortak yapımını üstlenen Fransız kantonu televizyonu, bunları yapıldığı biçimiyle yayına sokamayacağını düşündüğünden, başka türlü yapmamızı istedi. Bunun üzerine, görüşmelerle ilgili belgeselleri, filmle ilgili çekim sahnelerini videoya almayı sürdürdük; bunlardan, adına <span class="calibre5">Çile Filminin Senaryosu</span> diyeceğimiz zımbırtıyı çıkarmaya çalışacaktık; burada, sözünü ettiğimiz zorlukları birazıyla göstermeye çalışacak, yapılacak bir filmi önceden görmeyi denediğimizi söyleyecektik. Anne-Marie bunu bir kez bir film için yapmıştı: Oyuncularla anlaştı, bunlardan biri Brigitte Fossey'di. Fotoğraflan çekti, dört gün uğraştı, bütün fotoğrafları çektikten sonra, çalışmayı kesti. Bunun nedeni belki de "görmüş" olmasıydı. .. O zaman anladım ki, bir görüntü oluşturulmak isteniyorsa, onu önceden görmemek gerekiyor.</p>

  <p class="calibre3"><span class="calibre5">Biz:</span> Bu düşünce bize çok doğru görünüyor.</p>

  <p class="calibre3"><span class="calibre5">O:</span> Evet ama o durumu ben de yaşamak istedim. Bir milyarlık bir risk oldu bu. 600 milyonken bir milyarlık hale gelen bir risk. Ama bu riske aynı zamanda başka bir gözle bakmak gerektiğini de düşünüyorum... Ama bir kez görmüşsen, tamam; artık görmüşsün-dür, aynı şeyi ikinci kez oluşturamazsın. Ama ben bunu birçok kişi için düşünüyordum; herkes aynı yolu izleyip başka başka şeyler görmüş olacağından, görülmüş olan şey görülmemiş şeye dönüşecekti, çünkü birinin gördüğünü bir başkası görmeyecekti. Ve yola buradan çıkılacaktı... Tıpkı bilimkurgu romanlarında başlangıçta söylenen sözler gibi: "İki bin yıl önce Yeryüzü'nden hareket ettiler," ikinci bölüm iki bin yıl sonrasından başlar ki arada geçen süre dört saniyedir ve sen artık başka bir dünyada bulursun kendini... Öyleyse benim yaptığım sinema da gerçek bir bilimkurgu sineması, öyle denebilirse... İşte durum buydu: "Bir kez olsun kapının öte yanına geçelim" durumu... Baba ile kız öyküsü, mahremiyle zina yapma öyküsü gibi. Marguerite'e diyordum ki -çünkü bu konuda onunla diyalog kurmaya çalıştım, o da bu diyalog sonrasında <span class="calibre5">Agatha ou les lectures illimitees'yi</span> (Agatha ya da Sınırsız Okumalar) yaptı; çünkü o, yemek yapıldığını görürse, yiyecek başka biri de yoksa, yemeği oturup kendisi yer- ona diyordum ki: "Hayır, ortada sorun yokken insanlar işi hep 'sonraya' bırakmak istiyor; taş orada duruyor, altında da bir sürü çıyan. Öyleyse kaldıralım şu taşı, işin en başında yapalım bunu, sonra da bakalım, başlangıcı taşın 'altından' yapalım. Bu yapılmadıkça da bir şey bilinemez. Öte yandan, taşı kaldırmayı da sorun haline getirmeyelim..." Başka bir deyişle, varsayım filmlerinden hareket edelim; matematikte de öyle yapılmaz mı?</p>

  <p class="calibre3"><span class="calibre5">Biz:</span> Narkozitörlük gibi bir şey bu, yarayı uyuşturup, "Bakın şu yaraya, bakın, çünkü birkaç saniye sonra acısını duyacaksınız," diyorsun.</p>

  <p class="calibre3"><span class="calibre5">O:</span> Ona şimdi bakalım, çünkü birazdan acısını duyduğumuzda, içine girdiğimizi hatırlayacağız. Çoktan içinde olduğumuzu unutmamak için yapalım bunu.</p>

  <p class="calibre3"><span class="calibre5">Biz:</span> Nietzsche'nin düşüncesi bu; bir acı, ancak onu duyduğumuzda belleğimizde yer eder; insan, öğrendiklerini bu yolla öğrenmiştir, duyular belleğimizde böylelikle birikmiştir, çünkü acı çekmekten hoşlanmayız.</p>

  <p class="calibre3"><span class="calibre5">O:</span> Filme hazırlık çalışması olmak üzere herkesten istediğim, seçtiğim bir-iki müziği dinlemeleriydi. Bir kez değil, düzenli olarak dinleyecekler, işleri bu olacaktı. İçinden gelmediği zaman insanın bir müziği dinlemesinin çok zor olduğunu biliyorum. Ama o müziği on dakika süreyle dinlemelerini istemiştim; bir saat, yanm saat değil, on dakika, ama düzenli olarak. Bunu yapmalarını bile sağla-yamıyorsun. Oysa <span class="calibre5">Çile</span> işte bu; koşucuların yaptığı bir film, yarışta koşmak isteyen ama yarış öncesi kendilerini hazırlamaya yanaşmayan, koşmayı bildiklerini sanan kişilerce yapılmış bir film. Yönetmen başyardımcısı olsun, yıldız oyuncu olsun ya da ötekiler, hepsi aynı. Üstelik de, yarışı kazanmak istiyorlar. .. Hayır, dedim, görüntü öyle bir efsane ki ben onu böyle görmüyorum, bir şey bilmiyorum ve durmadan araştırıyorum; ama onlar işin bu yanıyla ilgilenmiyorlar, kafalarının içinde tek bir görüntü efsanesi var, yalnızca o ilgilendiriyor onları; televizyonunki, Paris-Match'ın söylediği gibi olmadıklarını içten içe biliyorlar, ama bunu onlara kalkıp da sen söyleyecek olursan...</p>

  <p class="calibre3"><span class="calibre5">Biz:</span> Bugün teknik açıdan yenilik getirebileceğine hâlâ inanıyor musun? Pagnol'un sesli sinemanın başlarında, işin zanaatçılık yanına getirdiği yenilik gibi.</p>

  <p class="calibre3"><span class="calibre5">O</span> Kamerayla, sesle, boş filmle ilgili olarak uzun zamandır bir ilerleme kaydedilmedi. Ufak tefek iyileştirmeler yapıldı ama bunlar gerçek değişimler değil. Gerçek devrim, montaj düzeyinde olabilir; orada, nesneler bütününün, aygıtlar bütününün varlığı söz konusu.</p>

  <p class="calibre3">Sesin ve kameranın da bu bütün içinde düşünülmesi, ayrıcalık oluşturmamaları gerekir: Kamera, d'Artagnan olmalı, ses de Planchet.</p>

  <p class="calibre3">Oysa silahşörler dört kişiydi. Videoda, kamera ile montaj kuşağı, çekim yapanın kafasında birbirine çok yakın şeyler... Ama ses, yalnızca yapılmış ses kaydından ibaret değil. Bresson bile, kaydedilmiş ses aşamasında kaldı: Belirli seslerin belirli biçimde ve belirli amaçla kaydı yapılıyor ve bu sesler böylece o anda başka bir şeye dönüşmüş oluyor. Miksajdan çıkmalı yola: Bresson hiçbir zaman bir öykü oluşturmak için işe üç sesle başlamadı. Oysa benim şunu söyleyebilmem çok uzun zamanımı aldı: Şimdi yapılması gereken şey miksaj; montaj değil, miksaj yapılmalı.</p>

  <div class="calibre1">
    <div class="calibre1"><img alt="" class="calibre35" src="../Images/main-28.png" /></div>
  </div>

  <p class="calibre3"><a id="bookmark1"></a><a href="#footnote1">1</a></p>

  <p class="calibre3">İnşaat sektörünün en önemli patronlarından biri. --ç.n.</p>

  <p class="calibre3"><a id="bookmark2"></a><a href="#footnote2">2</a></p>

  <p class="calibre3">Organisation de Radio-T6l6vision de France - Fransa Radyo Televizyon Kurumu. --ç.n.</p>
</body>
</html>
