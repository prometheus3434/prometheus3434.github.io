<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre3"><a id="bookmark0"></a><span class="calibre4">Godard - Le Clezio Karşı Karşıya</span></h1>

  <p class="calibre3">(1966)</p>

  <p class="calibre3"><span class="calibre5">Le Clezio:</span> Filmlerinizi gördüğümde bir karmaşa, bir zenginlik, bir patlama, kendini size bütün olarak tutarsızlıkla, taşkınlıkla veren bir şeyler olduğu duygusuna kapılıyorum; oysa belki bunu ortaya çıkarmak için aylar, yıllar harcıyorsunuz... Belki de tüm yaşamınızı. .. Ben oturduğum yerde, iki saatlik bir süre içinde, başınıza gelen her şeyin, çektiğiniz tüm acıların, tüm sevinçlerinizin bu yoğunlaştırılmış sonucuna sahip oluveriyorum...</p>

  <p class="calibre3"><span class="calibre5">Godard:</span> Sanırım daha basit. Sanki sizinle şu anda birdenbire bir film yapmaya karar vermişiz gibi bir şey bu. Sanki size, "Haydi bakalım! Şimdi bir saat kırk beş dakikanız var, insanlardan ve kendinizden söz edeceksiniz," demişim gibi. Olabildiğiniz kadar kendiniz olmaya çalışın ve insanlardan, elinizden geldiğince derinlemesine söz edin, ama haydi, başlıyoruz! Bir, ki, üç...</p>

  <p class="calibre3"><span class="calibre5">Le Clezio:</span> Elinizin altına bir kâğıt alıp, arkasından neyin geleceğini hiç bilmeden son dakikaya kadar yazmayı kabul eder miydiniz?</p>

  <p class="calibre3"><span class="calibre5">Godard:</span> Ah! İşte bundan dolayı yazamam! İşte bundan dolayı Flaubert beni hep etkilemiştir, yazma ediminin kendisine verdiği tarifsiz acı yüzünden. Şöyle düşünüyordu Flaubert: "Gökyüzü mavi." Bunu yazıyordu ve sonra, üç gün boyunca bu yazdığı şey onu hasta ediyordu. Kendi kendine, "Acaba 'gökyüzü gri' yazsaydım</p>

  <p class="calibre3">► Alain Jouffroy ve François Bott'un derlediği söyleşi. <span class="calibre5">L'Express,</span> 9 Mayıs 1966.</p>

  <p class="calibre3">daha iyi olmaz mıydı, 'griydi' demek herhalde daha iyi olacaktı," diyordu. Ve sonunda oturup yazdı...</p>

  <p class="calibre3"><span class="calibre5">Le Clezio:</span> .. "Gökyüzü mavi."</p>

  <p class="calibre3"><span class="calibre5">Godard:</span> Evet ama ne eziyet!</p>

  <p class="calibre3"><span class="calibre5">Le Clezio:</span> Sinemacı için de aynı sorun yok mu?</p>

  <p class="calibre3"><span class="calibre5">Godard:</span> Hayır. Sinemada, gökyüzü orada, karşımdadır, gri olduğu bir gün, kalkıp da kendi kendime gökyüzü mavi demem olanaksızdır. Yaşamla yaratma arasına bir fark koyduğum duygusu yoktur bende. Benim için, bir kadın oyuncuyu yönetmek ve karımla konuşmak aynı şeydir... Bir bakış bana saflığı düşündürecek olursa, buradan bir başka saflık imgesine geçerim... Gökyüzü maviyse, onu mavi çekerim; grileşirse, gri çekerim... Çünkü değişen, kıpırdayan bir şey vardır. Sanıyorum ki siz yaşamla yaratmayı farklı şeylermiş gibi düşünüyorsunuz.</p>

  <p class="calibre3"><span class="calibre5">Le Clezio:</span> Evet, öyle olması gerekiyor. Teknik bir şey bu. Şundan ileri geliyor: Ben odamın içinde, elimde bir kalem, yazı yazarım, gece olmuştur. Şayet, bu koşulların bende doğrudan uyandırdığı duyguyu yazacak olsam, durup dinlenmeden yazmayı tekrarlayacağım şey, "Şu anda yazı yazmaktayım... "&nbsp;olur. Sizin, bir deftere durmadan not aldığınızı söylediler bana. Belki de size bunu sormam patavatsızlık oluyor, ne dersiniz?</p>

  <p class="calibre3"><span class="calibre5">Godard:</span> Hayır. Bu notlar işaret noktalarıdır, atlama tramplenleridir... Yol boyunca beslendiğim gıdalardır.</p>

  <p class="calibre3"><span class="calibre5">Le Clezio:</span> Bana öyle geliyor ki, filmlerinizde bulunan temaları çok iyi anlıyorum. Sanki bu temalar benden çıkmış gibi.</p>

  <p class="calibre3"><span class="calibre5">Godard:</span> Evet. Öyle "La Fievre"de (Ateş), bir kahvenin terasında bir ressama rastlayan bir kadın vardır... Bunu okuyunca ben kendi kendime, "O kahvenin terasında ben olsaydım, işte şunları duyar, şunları görürdüm," diyorum.</p>

  <p class="calibre3"><span class="calibre5">Le Clezio:</span> İnsan, bir sanat yapıtını kendisine yakın buluyorsa, bu sanat yapıtında, içine kendisinin de koymayı düşündüğü bir şeyler bulmuş demektir.</p>

  <p class="calibre3"><span class="calibre5">Godard:</span> Sizinle aramızda yine de bir fark var. Öyle sanıyorum ki ben, sizin yapmaya çalışmadığınız şeyi yapmaya çalışıyorum: tanımlama. Ya bir duyguyu ya da bir algıyı. Ben, bu yaptığım şeyin bilincindeyim.</p>

  <p class="calibre3"><span class="calibre5">Le Clezio:</span> Belki ben sizden daha az bilinçliyim. Ama benim gerçekten istediğim şey, bir dizge bulmak - sanıyorum ki sizin de aradığınız bu. Size bundan böyle hiç kaybetmeyeceğiniz birazcık dinginliği, rahatlığı getirecek bir dizge. Ben bir dizge peşindeyim, onu bulamayacağımı da çok iyi biliyorum.</p>

  <p class="calibre3"><span class="calibre5">Godard:</span> Bulunacak olsaydı bile, üzerinde hemen sorular sormaya başlardık.</p>

  <p class="calibre3"><span class="calibre5">Le Clezio:</span> İşte bunun için, kendimi başarısız bir ressam gibi hissediyorum. Benim gerçekten ilgimi çeken sanat dalı resim... Bana öyle geliyor ki, insana bağışlanmış olan tek yeteneğe sadece ressam sahip... Kendi içinden süzerek bize özgün ve yetkin bir dünya <span class="calibre5">ideası</span> veriyor; öyle ki, bu idea'dan ne bir şey çıkarılabilir, ne de ona bir şey eklenebilir. Ama belki de dikiş tutturamamış bir ressam düşüncesidir bu... Bir insanın bir karton parçasını alıp üzerine bir şeyler koyabilmeyi başarmasının gizini öğrenmek isterdim...</p>

  <p class="calibre3"><span class="calibre5">Godard:</span> Evet. Biz dünyayı, gerçekliği, kendi kendimizi çözümlemeye mahkûmuz, oysa ne ressam ne de müzisyen buna mahkûm.</p>

  <p class="calibre3"><span class="calibre5">Le Clezio:</span> Resim yapmayı denediniz mi hiç?</p>

  <p class="calibre3"><span class="calibre5">Godard:</span> Küçüklüğümde, evet.</p>

  <p class="calibre3"><span class="calibre5">Le Clezio:</span> Başarmış olmanın sarhoşluğunu da duydunuz mu?</p>

  <p class="calibre3"><span class="calibre5">Godard:</span> O duygu insanda hep vardır. Yazmanın, resim yapmanın ve dahası sinema yapmanın insana verdiği fiziksel doyum vardır...</p>

  <p class="calibre3"><span class="calibre5">Le Clezio:</span> Bana göre en güçlüsü, resim yapmanın verdiği doyum.</p>

  <p class="calibre3"><span class="calibre5">Godard:</span> Evet, ressamlar zamanı ve düşünceyi silkip atmayı başarıyorlar.</p>

  <p class="calibre3"><span class="calibre5">Le Clezio:</span> Bir şiir istediği kadar güçlü olsun, hiçbir zaman bir ressamın bir tebeşir parçasıyla bıraktığı küçük bir izden daha değerli olmayacaktır, hiçbir zaman. Aynı zamanda ressamların, sanatçıların en lanetlileri olduğuna da inanıyorum. Çünkü kare bir tuval üzerine gerçekliğin bir parçasını sığdırmak zorundalar. Ressamların, gerçekliğin izini yeniden bulmaya çalışmaları, onu kendi etlerinden söküp koparmaları, nihayet renkleri kullanarak kendilerini gerçeklikten dışarı atmaları gerekiyor... Neden bütün ressamlar deli değil anlamıyorum.</p>

  <p class="calibre3"><span class="calibre5">L’Express: Sinemacıların delirdiğini görmedik, gerçekten.</span></p>

  <p class="calibre3"><span class="calibre5">Le Clezio:</span> Ben öyle sanıyorum ki, Godard delirme olasılığı olanlardan biri.</p>

  <p class="calibre3"><span class="calibre5">Godard:</span> Sinemacı, ancak sinemayı bıraktığı gün mutlu bir insan olacak.</p>

  <p class="calibre3"><span class="calibre5">Le Clezio:</span> Eluard'ın bir şiirini okuduğunuzda, yazılmış olan şeyi GÖRME gereksinmesini duymuyor musunuz?</p>

  <p class="calibre3"><span class="calibre5">Godard:</span> Ben hiçbir şey görmüyorum, hayır, hayır.</p>

  <p class="calibre3"><span class="calibre5">Le Clezio:</span> Aa, işte bu şaşırtıcı... Ben, sözcüklerin ardında saklı şeyleri duymayı gereksinirim...</p>

  <p class="calibre3"><span class="calibre5">L'Express: Peki, bunu sinemada bulmuyor musunuz?</span></p>

  <p class="calibre3"><span class="calibre5">Le Clezio:</span> Buluyorum, ama resimde bulduğum kadar sık değil... Resim, bütün sanatların doruğuymuş gibi geliyor bana. Belki benim kendi içimdeki bir şey bu. Öyle insanlarla konuştuğum oldu ki, bana, "Aynı şeyi düşünmüyorsanız, beni pencereden aşağı atın!” dediler. O anda, kendimi onları yakalayıp pencereden dışarı fırlatırken görüyordum... Ama o insanlar için, ağızlarından çıkan sözlerin hiçbir anlamı yoktu.</p>

  <p class="calibre3"><span class="calibre5">L'Express: Kitaplarınızda.filmlerinizde de olduğu gibi, kişilerin patladığı görülüyor. Niçin?</span></p>

  <p class="calibre3"><span class="calibre5">Godard:</span> Çünkü bir şeyin bilincine vardığınız anda belirli bir acı duyarsınız. Yani sanatçı duyar, diye düşünüyorum. Bir bilinç haline gelmek patlamaktır ve bu patlamada da acı vardır.</p>

  <p class="calibre3"><span class="calibre5">Le Clezio:</span> Ve de sevinç.</p>

  <p class="calibre3"><span class="calibre5">L’Express: Eğer gerçekten patlasaydık, kolaydı, artık var olmazdık. Burada dramatik olan şu ki...</span></p>

  <p class="calibre3"><span class="calibre5">Godard:</span> Patladıktan sonra davar olmayı sürdürüyoruz.</p>

  <p class="calibre3"><span class="calibre5">L'Express: Kimlere sesleniyorsunuz? Hangi kesime?</span></p>

  <p class="calibre3"><span class="calibre5">Le Clezio:</span> Popüler biri olmak isterdim; çok sayıda insan tarafından okunmak isterdim.</p>

  <p class="calibre3"><span class="calibre5">L'Express: <sup class="calibre6">Ö</sup>ylesiniz.</span></p>

  <p class="calibre3"><span class="calibre5">Le Clezio:</span> Evet, ama beni okuyanların on milyon kişi olmasını isterdim.</p>

  <p class="calibre3"><span class="calibre5">L’Express: Neden?</span></p>

  <p class="calibre3"><span class="calibre5">Le Clezio:</span> Aksi halde, bir şey yayımlamazdım; gidip içkili bir kahvede bir dostumla tartışırdım, ona elyazımla yazdıklarımı okurdum; belki de en gerçek yazın o olurdu. Ama elimle yazdıklarımın yayımlanmasını kabul ettim bir kez. Onun için, mümkün olan en fazla sayıda insana ulaşmak istiyorum, akıllı insanlara...</p>

  <p class="calibre3"><span class="calibre5">Godard:</span> Ben hiç de öyle düşünmüyorum.</p>

  <p class="calibre3"><span class="calibre5">L'Express: ilk filmlerinizi yaptığınızda hangi kesimi hedef almıştınız?</span></p>

  <p class="calibre3"><span class="calibre5">Godard:</span> Tam yeterli sayıda insanı, çömlekçiliği sürdürebilmek için bir çömlekçinin isteyeceği müşteri kadarını.</p>

  <p class="calibre3"><span class="calibre5">L’Express, Godard'a: Bir süre önce, daha sonra savunulacak olan bir dosya için belge topladığınızı söylediniz.</span></p>

  <p class="calibre3"><span class="calibre5">Godard:</span> Evet, bir arkeolog gibi davranıyorum. Saklı olanı bulup çıkarmak için eşeliyorum.</p>

  <p class="calibre3"><span class="calibre5">Le Clezio:</span> Ahlakçı olduğunuzu düşünüyor musunuz?</p>

  <p class="calibre3"><span class="calibre5">Godard:</span> Evet, tabii, hepimiz biraz ahlakçıyız, diye düşünüyorum. Kendini beğenmişlik taslamak olacağı için kimse öyle olduğunu söylemiyor...</p>

  <p class="calibre3"><span class="calibre5">Le Clezio:</span> Sanatı bilinçli olarak mı yapıyorsunuz? İnsanları eğitmek için mi sanat yapıyorsunuz? Yoksulluğun ortadan kalkmasını ister misiniz? Siz...</p>

  <p class="calibre3"><span class="calibre5">Godard:</span> Ah! Evet, evet, evet. Burada, Paris'te bir Fransız sinemacısı olacağıma, Pekin'de bir Çinli sinemacı, maaşlı bir sinemacı olmayı yeğlerdim.</p>

  <p class="calibre3"><span class="calibre5">Le Clezio:</span> Ben, Pekin'de bir hekim olmayı yeğlerdim daha çok.</p>

  <p class="calibre3"><span class="calibre5">L'Express: Bir hekim mi? Yazar değil mi?</span></p>

  <p class="calibre3"><span class="calibre5">Le Clezio:</span> Evet. Bu daha da kötü, değil mi? Başarısız bir hekim!</p>

  <p class="calibre3"><span class="calibre5">Godard:</span> Sinemacının ahlakçı olması gerektiğini düşünüyorum; şimdiye kadar yeterince ahlakçı olmuş yazarlardan daha çok...</p>

  <p class="calibre3"><span class="calibre5">Le Clezio:</span> Ben, yazarın da ahlakçı olması gerekir sanıyorum. İnsan varlığının ne olduğu hakkında yüksek bir düşüncesi yoksa, dünya üzerinde aşağılık olan, korkunç olan her şeye karşı bir duyarlılığı yoksa, insan iyi şeyler yazamaz; yazmayı, kendini ifade etmeyi başaramaz. Bu duyarlılığın da insanların dünyasına gösterilmesi gerekir, galaksilerdeki dünyalara değil.</p>

  <p class="calibre3"><span class="calibre5">L'Express: <sup class="calibre6">I</sup>nsan varlığına duyarlı olmak ahlak değildir. Ahlak, davranışlara yön vermek için benimsetilen hir dizi yasadır, eylem kurallarıdır.</span></p>

  <p class="calibre3"><span class="calibre5">Godard:</span> Bize düşen de, öncelikle o yasaları bulup çıkarmaktır.</p>

  <p class="calibre3"><span class="calibre5">L'Express: Serttir, baskıcıdır ahlak.</span></p>

  <p class="calibre3"><span class="calibre5">Godard:</span> Ben sansüre karşı değilim. Sansürden yanayım. Sansürün aldığı bazı kararlara karşıyım yalnızca. Yasalara karşı değilim. Kimse yasalara karşı değil. 16. maddeye<a id="footnote1"></a><sup class="calibre6"><a href="#bookmark1">1</a></sup> karşıyız, ama yasalardan yanayız, herkes yasalardan yana, bu açık.</p>

  <p class="calibre3"><span class="calibre5">Le Clezio:</span> Herkes değil, hayır. Kendilerini öyleymiş gibi gösteren, ama öyle olmayanlar var; yasalardan yararlananlar, paraya biraz daha düşkün olanlar. Yasalar, parayı bu ölçüde korumak için yapılmamıştır. Yani, salt anlamda yasalar.</p>

  <p class="calibre3"><span class="calibre5">Godard:</span> Hayır, salt anlamda yasalar değil.</p>

  <p class="calibre3"><span class="calibre5">Le Clezio:</span> Değilse, beylerin, paşaların cennetlerini kurmaya olanak sağladığı anlamda... Bir ahlak ileri sürmek, önce akıllı olmaktır. Ahlak kendi başına hiçbir şey değildir... İnsanın mümkün olduğunca en akıllı, en duyarlı, en arınmış hale gelmesi gerekir, başkalarına mümkün olduğu kadar çok saygı duymaya çaba göstermek gerekir. Bu da yasalarla sağlanamaz. Her birey, bütün ahlak yasalarını yeniden yaratmalıdır. Başkalarına karşı duyulan sevgi ancak bundan sonra gelebilir belki; ama önce, insan kendinin ne olduğunu çok iyi tanımakla başlamalıdır işe. Artık din falan kalmadığını mı düşünüyorsunuz? Dinin ortadan kalkacağına mı inanıyorsunuz? Dini, ahlaka göre nereye koyarsınız?</p>

  <p class="calibre3"><span class="calibre5">Godard:</span> Ahlak ya da din... aynı kapıya çıkar. Diyelim ki, din ahlakın pratik biçimlerinden biridir.</p>

  <p class="calibre3"><span class="calibre5">Le Clezio:</span> Eğer insan ve toplum hakkında ideal bir kavram oluşturacak olsanız, hiç kuşku yok ki, bunu herkes gibi yapardınız; yani bir devlet yaratmak, kendinize ait bir ülkeye sahip olmak, onu yönetmek isterdiniz. Peki, bu devlete dini de koyar mıydınız?</p>

  <p class="calibre3"><span class="calibre5">Godard:</span> Dini, hayır. Benim için ahlak, doğru ve gerçek olan davranıştır. Din, sadece bir inanıştır. İnsan şiire inanabilir, spora inanabilir, bunlar dinlerdir; ben dinlere karşı değilim, ama ahlakı dinin üzerine koyarım.</p>

  <p class="calibre3"><span class="calibre5">Le Clezio:</span> Söyledikleriniz beni şaşırtıyor, çünkü ahlak şu anda mülkiyetin savunucusu: diğer insanları öldürmeme, herkes kansına sahip olmayı sürdürsün, başkaları gelip onu sizin elinizden almasın... Bana öyle geliyor ki, din insan yaşamına biraz daha yücelik veriyor.</p>

  <p class="calibre3"><span class="calibre5">Godard:</span> Madem öyle söylüyorsunuz...</p>

  <p class="calibre3"><span class="calibre5">Le Clezio:</span> Yani, bu söylediğimi kabul ediyor musunuz?</p>

  <p class="calibre3"><span class="calibre5">Godard:</span> Evet, sözcükler üzerinde anlaşalım, hepsi bu.</p>

  <p class="calibre3"><span class="calibre5">Le Clezio:</span> Bir din genel olarak insanın Tann'yla, yani sonsuzlukla olan ilişkilerini saptar, düzenler.</p>

  <p class="calibre3"><span class="calibre5">Godard:</span> Benim için ahlak, insanın dünya ile olan ilişkilerini düzenler. Dünya benim gözüme Tann'dan daha engin görünüyor. Bana göre Dünya, Tann düşüncesini içeriyor.</p>

  <p class="calibre3"><span class="calibre5">L'Express: Tanrıyı insanlar yarattı.</span></p>

  <p class="calibre3"><span class="calibre5">Le Clezio:</span> Bundan emin misiniz?</p>

  <p class="calibre3"><span class="calibre5">L'Express: Evet.</span></p>

  <p class="calibre3"><span class="calibre5">Le Clezio:</span> Eminim ki, bundan her zaman emin değilsiniz.</p>

  <p class="calibre3"><span class="calibre5">L'Express: Şu anda eminim.</span></p>

  <p class="calibre3"><span class="calibre5">Le Clezio:</span> Ben bu akşam emin olmayacağım.</p>

  <p class="calibre3"><span class="calibre5">Godard:</span> Dindar olmak, Tann'nın dünyayı içerdiğine inanmaktır. Ahlakçı olmaksa, dünyanın Tann'yı içerdiğine inanmaktır. Dindar insanlar çoğu kez ahlakçı insanlardan daha tehlikelidirler, çünkü dini zafere ulaştırmak isterler; oysa ahlakçı olanlar hiçbir zaman ahlakı zafere ulaştırmak peşinde değildirler.</p>

  <p class="calibre3"><span class="calibre5">Le Clezio:</span> Parayı zaferi ulaştırmak isterler.</p>

  <p class="calibre3"><span class="calibre5">Godard:</span> Para dindir, ahlak değil.</p>

  <p class="calibre3"><span class="calibre5">Le Clezio:</span> Din dediğim zaman belki de yanılıyorum, çünkü bu sözcük biraz gerici bir görünüm aldı; din duygusu demek istiyordum, şey özlemi...</p>

  <p class="calibre3"><span class="calibre5">L'Express: Sonsuz olanı algılama özlemi mi?</span></p>

  <p class="calibre3"><span class="calibre5">Le Clezio:</span> Tamam ... ilkel toplumları örnek olarak alırsak ...</p>

  <p class="calibre3"><span class="calibre5">Godard:</span> Şu anda biz ilkel bir toplumda yaşıyoruz... Totemleriyle birlikte: Coca-Cola'sı, General Motors'u, tılsımlı sözcükleri, tabuları... Biçimlerde bir değişiklik yok.</p>

  <p class="calibre3"><span class="calibre5">Le Clezio:</span> İyi ama bu biçimler kolektif toplumun baskısından etkilendi, değişime uğradı. .. İlkel topluluklar doğdu, insan kendine şu soruyu sorduğunda da bu topluluklar örgütlendi: "Kanmı nasıl elimde tutarım? Koyunlarımı çaldırmamak için ne yapabilirim? Bi-rilerinin gelip onları midesine indirmesi hiç hoşuma gitmiyor." İşte, ahlakın temeli ... Daha sonra, topluluk içinde en akıllı olanlar geleceği görmeye başladılar, kendi kendilerine, "Elim ayağım tutmadığında, gelip beni yemelerini istemiyorum," dediler ve dinsel ayin kurallarını icat etmeye başladılar, ama bu kurallara uyulmasını sağlayabilmek için de, sonsuzla, yani insanın dışında olan bir şeylerle ilişkide olmaları gerekiyordu. İhtiyarlık gelip çattığı zaman, başkaları tarafından yenmemek için, başkalarını biraz korkutan bir Tanrı 'ya gereksinmeleri vardı. İşte bunun için, işin içine insan-dışı bir şeylerin karışmadığı bir insan topluluğu düşüncesini havsala almaz. Böyle bir topluma nasıl ulaşılır bilmem.</p>

  <p class="calibre3"><span class="calibre5">Godard:</span> İşin içine karışan o insan-dışı şey, insanların bilinci.</p>

  <p class="calibre3"><span class="calibre5">Le Clezio:</span> Bunun yeterli olduğunu sanmıyorum.</p>

  <p class="calibre3"><span class="calibre5">Godard:</span> Yutulmamak için, başkalarının bilincini uyandırmak gerekir.</p>

  <p class="calibre3"><span class="calibre5">Le Clezio:</span> Artık hiçbir dine inanılmayacak olsa... Artık şiire inanılmayacak olsa, çok korkarım ki, yeniyetmeler evlerimizi başımıza yıkmaya, gelip karılarımızı, koyunlarımızı elimizden almaya başlayacaklardır.</p>

  <p class="calibre3"><span class="calibre5">Godard:</span> İşte bundan dolayı onları uyandırmak gerekiyor. Onlara romanlar yazmak ya da filmler yapmak gerekiyor...</p>

  <p class="calibre3"><span class="calibre5">L'Express: Toplumun toprağını mayınlamak gerektiğini söylediniz. Günümüzde mayın döşemenin zor olduğunu düşünmüyor musunuz? Her birimizin kendi kendimizin gözleyicisi olduğumuzu. Yaratılışın kendisinde bile, kendi kendini denetleyen bir şey olduğunu.</span></p>

  <p class="calibre3"><span class="calibre5">Godard:</span> Evet, olduğunu sanıyorum. Ama sonradan ortaya çıkıyor bu... Şu anda, öncelikle yapacağımız bir şey var: Bu çevresi berkitilmiş kamptan dışarı çıkmak, gözetleme kulelerindekileri aşağı indirmek... Sonra, araziye çıkıldığında herkesin kendine göz kulak olması gerekiyor. Şimdilik, ben kendimi arazide değil, hâlâ dikenli teller arasında hissediyorum. Önemli olan, dikenli telleri kesmek.</p>

  <p class="calibre3"><span class="calibre5">L'Express, Le Clezio'ya: Siz de kendinizi dikenli teller arasında mı hissediyorsunuz?</span></p>

  <p class="calibre3"><span class="calibre5">Le Clezio:</span> Hayır. Eğer bunlar biçimsellikle ilgiliyse, öyle hissetmiyorum. Ama ahlaklılıkla ilgiliyse...</p>

  <p class="calibre3"><span class="calibre5">Godard:</span> Tamam, toplumsal varoluşun dikenli telleri demek istiyordum.</p>

  <p class="calibre3"><span class="calibre5">Le Clezio:</span> O zaman evet. Bir sığınak, bir korugan içinde yaşıyoruz ve başka türlü de insan nasıl var olur, bilemiyorum.</p>

  <p class="calibre3"><span class="calibre5">L'Express: Korugandan çıkılamayacağını mı düşünüyorsunuz?</span></p>

  <p class="calibre3"><span class="calibre5">Le Clezio:</span> Hayır. Hiç çıkılamaz.</p>

  <p class="calibre3"><span class="calibre5">Godard:</span> Çıkılamaz, ama o korugan düzene sokulabilir.</p>

  <p class="calibre3"><span class="calibre5">L'Express: Onu bir şeylere dönüştürmeyi mi kastediyorsunuz?</span></p>

  <p class="calibre3"><span class="calibre5">Godard:</span> Evet.</p>

  <p class="calibre3"><span class="calibre5">L'Express: Neye?</span></p>

  <p class="calibre3"><span class="calibre5">Godard:</span> Oh, orman kenarındaki bir eve.</p>

  <p class="calibre3"><span class="calibre5">L'Express: Sizin kişileriniz sonunda hep başarısızlığa uğruyor, kendilerini öldürüyorlar.</span></p>

  <p class="calibre3"><span class="calibre5">Godard:</span> Evet, ama bu başarısızlıklar varoluşumuzun süresi içindeki belirli anlar sadece. Akşamüstü, su kenarında dolaşırken, insan sabah sokakta davrandığı gibi davranmaz örneğin.</p>

  <p class="calibre3"><span class="calibre5">Le Clezio:</span> Bir insanın, bir akşamüstü, gökyüzü yarasayla kaynarken, suyun kenarında dolaşarak o anda hayatından memnun olması, dünyadaki sorunlar çözüldü demek değildir; bu, o insanın, kentin savaş dolu anlarına olduğu kadar, doğanın barış dolu anlarına da duyarlı olduğunu gösterir. Öteki insanların kendisini yargıladıkları savaş anlarını kastettim.</p>

  <p class="calibre3"><span class="calibre5">L'Express: Ama savaş içimizde de sürüp gidiyor...</span></p>

  <p class="calibre3"><span class="calibre5">Le Clezio:</span> Tamamen öyle. Şu anda Paris'te savaş yok. Oysa, Godard için belki de bu kentte sürekli bir savaş vardır. Fazlasını gören, fazlasını hisseden çok duyarlı sinirleri olan, gereğinden çok şey bilen insan için savaş hep vardır... Bir zamanlar ölüydüm, yani henüz doğmamıştım, bunu biliyorum. Kısa bir andan başka bir şey olmadığını biliyorum. Dünya kuruldu kurulalı olup biten işte bundan ibaret. İnsan sadece bunu düşündü... Ölümü, kendi ölümünü.</p>

  <p class="calibre3"><span class="calibre5">Godard:</span> Birkaç dakika önce, Le Clezio, "Saat 5.30'da telefon edeceğim," dedi; "Birazdan öleceğim," der gibi.</p>

  <p class="calibre3"><span class="calibre5">L'Express: <sup class="calibre6">Ö</sup>yleyse korugan sadece toplumsa/ değil, öyle mi?</span></p>

  <p class="calibre3"><span class="calibre5">Le Clezio:</span> Sadece toplumsal olsaydı, işler basit olurdu: Gidip Tahiti'de yaşardık.</p>

  <div class="calibre1">
    <div class="calibre1"><img alt="" class="calibre20" src="../Images/main-13.png" /></div>
  </div>

  <p class="calibre3"><a id="bookmark2"></a><span class="calibre4">İki Cephede Birden Savaşmak</span></p>

  <p class="calibre3">(1967)</p>

  <p class="calibre3"><span class="calibre5">Cahiers du cinema: Bazıları</span> Çinli Kız <span class="calibre5">konusunda,fılmin taraf tutması yüzünden, hangi kutuptan olursa olsun militanların hoşuna gitmeyeceğini ve sonuç olarak sadece sinemaya gönderme yapma riski bulunduğunu düşünüyor.</span></p>

  <p class="calibre3"><span class="calibre5">Jean-Luc Godard:</span> Öyle olsaydı bu, filmin başarısız ve gerici olduğu anlamına gelirdi. Bu, bir bakıma Philippe Sollers'in bana söyledikleriyle aynı kapıya çıkıyor; şu farkla ki o, filmin sinemaya gönderme yapmadığı düşüncesinden hareket ediyor. Bunu kanıtlamak için de, Anne Wiazemsky ile Francis Jeanson arasında geçen konuşmaya dayanıyor. O sahnede ona gericilik olarak görünen şey, aynı diyalog içinde, gerçekleri yansıtan sözlerin (Jeanson'un sözleri - ki Sollers için bu sözler zorunlu olarak gerçek sözler, çünkü konuşan kişinin adı gerçekten Jeanson), sahte devrimci kurgusal sözlerle karşılaştırılması ve Jeanson'un söylediklerine hak veriliyor gibi görünmesi olmuş.</p>

  <p class="calibre3"><span class="calibre5">Cahiers: Filmin, o iki konuşmadan birine gerçekten öncelik verdiğini düşünüyor musunuz?</span></p>

  <p class="calibre3"><span class="calibre5">Godard:</span> Bana göre Anne Wiazemsky'ninkine veriyor, ama seyirci istediğini seçer.</p>

  <p class="calibre3">► Jacques Bontemps, Jean-Louis Comolli, Michel Delahaye ve Jean Narboni'nin yaptıkları söyleşi, <span class="calibre5">Cahiers du Cinema,</span> no. 194, Ekim 1967.</p>

  <p class="calibre3"><span class="calibre5">Solda</span> Anne Wiazemsky Çinl/ K/z'da.</p>

  <p class="calibre3"><span class="calibre5">Cahiers: Neden Francis Jeanson'u seçtiniz?</span></p>

  <p class="calibre3"><span class="calibre5">Godard:</span> Çünkü onu tanıyordum. Anne Wiazemsky de tanıyordu, onunla felsefe çalışmıştı; dolayısıyla, anlaşabilirlerdi. Aynca, Jeanson başkalarıyla konuşmayı gerçekten seven biri. Bir duvarla bile konuşabilir... Fieschi'nin yaptığı programda Pasolini, bir köpekle senli benli olmaktan utandığını söylemişti. O tür gönül yüceliği Jeanson'da da var. Dahası, Jeanson'u başka birine yeğlemem basit teknik bir nedene de dayanıyor: Anne'ın karşısında, onu anlayan, kendi sözlerini onunkilere göre düzenleyebilecek biri olması gerekiyordu. Anne'ın elinde metin yoktu; metni ona -eğer buna metin denebilirse- ben sufle ediyordum. Pek fazla slogan havası taşımayan ve birbirine mümkün olduğu kadar iyi bağlanabilecek formüller seçmeye çalışıyordum. Bunun için de, birbirinden bütünüyle kopuk sözlere cevap verirken hep tutarlı karşılıklar bulan ve o sahneye sürekli konuşma havasını kazandıran Jeanson gibi usta biri gerekiyordu. Aynca, Jeanson'u iyice havaya sokabilmek için, Cezayir olaylarına göndermeler yapmaya da önem veriyordum. Sollers'i kızdıran da işte bu oldu. Başkalarının gözündeyse Jeanson enayinin biri, ki bu yanlış, çünkü Jeanson birçoklarının kabul etmediği şeyi, oynamayı kabul etti en azından. Örneğin Sollers bir sonraki filmimde, Barthes ise Alphaville'de oynamayı reddettiler ve bunun nedeni de komik duruma düşmekten korkmaları; oysa sorunun bu terimle konmaması gerek. Francis'in en iyi yanı, bir görüntünün görüntüden başka bir şey olmadığını bilmesi. Benim bütün istediğim, insanların söylenenleri dinlemesiydi. İşe, dinlemekle başlamalarıydı. <span class="calibre5">Hayatını Yaşamakta</span> Brice Parrain için olduğu gibi, "Ah, şu çenesi düşük herif," vb. demelerinden, onu alaya almalarından, hatta benim onu alaya aldığımı düşünmelerinden korktum. Ama, sadece Cezayir'e gönderme yapılması nedeniyle de böyle davranamazlardı. Biriyle konuşma yaptığımda -şununla ya da bununla olan dostluğumdan bağımsız olarak- işe, her şeyden önce teknik açıdan yaklaşırım.</p>

  <p class="calibre3">Başlangıçta -Jeanson, Anne'a felsefe dersi vermiş olduğundan- o derslerden birini filme almayı düşünüyordum; yani Husserl ya da Spinoza hakkındaki felsefi bir düşüncenin doğuşunu demek istiyorum, ama sonunda ortaya gördüğünüz şey çıktı. O sahnede ilke olarak Anne ona bazı tasarılarını açıklayacak, o da onun bunları yapmasını engellemeye çalışacak, ama Anne yine de bildiğini okuyacaktı. Bunun sadece kurgusallıktan gelip gelmediğini bilmek başka bir şeydir ve bunu ileri sürmek de zordur. İnsan kendine ait bir fotoğrafı görürse, bu kurgusal olur mu, olmaz mı?</p>

  <p class="calibre3">Bu konuda ilginç bir tartışma izlemek için, bir yana Cervoni' yi, öte yana da <span class="calibre5">Cahiers Marxistes-Leninistes</span> dekilerden birini koymak gerekirdi, diye düşünüyorum. Ya da Regis Bergeron'la Rene Andrieu. Birbirlerine girerlerdi, ama sonunda bir yere varırlardı belki; tabii o sonuca <span class="calibre5">varmazdan</span> önce sinemadan <span class="calibre5">yola çıkmayı</span> kabul etmeleri koşuluyla.</p>

  <p class="calibre3"><span class="calibre5">Cahiers: Marksist-Leninistlerin tepkisi beklediğiniz gibi olmadı mı?</span></p>

  <p class="calibre3"><span class="calibre5">Godard:</span> Hayır. Çin Konsolosluğu'ndakiler düş kırıklığına uğradılar. Bana ettikleri en büyük sitem, Leaud sargılarını çıkardığında yaralı olmamasıydı. Filmin orasını anlamadıkları açık. Tabii, haklı olmalarını önlemez bu, ama birinci dereceden haklıydılar, ikinci dereceden değil ya da tam tersi. Sovyetler'in, Henri'nin kişiliğinden (birçok kimsenin gözünde son derece inandırıcı hale gelen bu kişi, ki çekim sırasında böyle olacağını hiç düşünmemiştim) kendilerini doğrulamak için yararlanacaklarından korkuyorlar. Pek de haksız değiller, çünkü Andre Gorz bana (Henri birinci planda, onun <span class="calibre5">Soci-alisme difficile</span> -Zor Sosyalizm- adlı kitabından parçalar okuyor), "Filmlerinizden birini ilk kez sevdim, çünkü açık seçik, sürekliliği var, kopuk kopuk değil, çünkü somut soyuta ağır basıyor vb." dedi. Sonuç olarak, kişilerimin gerçek Marksist-Leninist bir gruba dahil olmadıklarının altını yeterince çizmemiş olacağım herhalde; kendilerine kızıl muhafızlar da diyebilirlerdi. O zaman, ortaya çıkacak ikircillikleri önlemiş olurduk. Böylelikle, çok ciddi saldırıda bulunan Marksist-Leninist üniversitelileri, <span class="calibre5">Cahiers</span> M-L'yi çıkaranları, film bu ölçüde öfkelendirmezdi belki, çünkü bu kadar öfkelenecek bir şey yoktu. Yüzeysel bir tepkiden başka bir şey değil bu; "Bakın ne kadar gülünç: Devrim yapmak istiyorlar ve bunu güzel bir burjuva evinde tartışıyorlar, vb." diyen <span class="calibre5">Le Figaro</span> okurlarınınkinden farkı yok. Oysa, filmde bu tür şeyler üzerinde açıklıkla duruluyor.</p>

  <p class="calibre3"><span class="calibre5">Cahiers: Bu tür yanlış anlamaların ardındaki nedenleri görebiliyor musunuz?</span></p>

  <p class="calibre3"><span class="calibre5">Godard:</span> Kuşku yok ki insanlar henüz bir filmi dinlemeyi ve seyretmeyi bilmiyor. Bugün, üzerinde durmamız gereken ilk şey de bu. Örneğin, politik formasyon almış kimselerden sinema formasyonuna da sahip olanına zor rastlanıyor; tersi de söylenebilir. İnsanlarda genellikle bunlardan ya biri ya öteki bulunuyor. Bana gelince, ben politik formasyonumu sinemaya borçluyum, ki bu da şimdiye kadar olmuş bir şey değil sanırım. Louis Daquin gibi birini bile düşünecek olsak, onun da sinemaya daha önce edindiği o kötü eğitimi aktardığını görürüz. Bu yüzden de, iyi filmler yapma yeteneğine sahip olduğu halde, yapa yapa sadece orta karar filmler yaptı. Bu açıdan bakıldığında, kendi filmim için ne diyebilirim ki? Benim için çok açık seçik olan şey, iki genç kızın sevgi ve sevecenlikle ele alınmış olmaları, onların belirli bir politik çizginin taşıyıcıları olmaları ve filmin sonucunun belki de onlardan hareketle çıkarılması gerektiğidir. Bu sonuç zaten Çu En Lay'ın vardığı sonuçtur: İleriye doğru bir sıçrama yapılmadı; Kültür Devrimi sadece daha önce yapılmış olan uzun yürüyüşten on bin kez daha uzun sürecek bir yürüyüşün ilk adımıdır. Anne Wiazemsky'nin canlandırdığı kişinin bu sonucu yeniden ele alarak, ondan kuvvet bularak kendini daha ilerletmesi gerekirdi; Juliet Berto'nun da öyle; Leaud'ya gelince, o çok iyi ilerliyor, çünkü uygun teatral biçimi yakalıyor. Hen-ri, belli bir seçim yapıyor. FKP'nin statükosuna dönüyor, kendi benliğinde olduğu yerde kalıyor (filmde montajsız hareketsiz planda gösteriliyor bu), yani bana göre, gerçek sorunlardan kopuyor; bir kez daha söyleyeyim, filmi yargılamak için bilimsel ya da şiirsel çözümlemeden yola çıkılırsa geçerli olan bir şey bu, yoksa romanesk ya da politik ayrıntılardan yola çıkılırsa değil. Gerçekten çuvallayan biri varsa, o da Kirilov. Bütün bunlar çok açık.</p>

  <p class="calibre3">Ne olursa olsun, ötekilere ders veren, Üçüncü Dünya oluyor. Genç zenci, filmin tek dengeli kişisi gibi görünüyor. Bu yüzden ona o konuşmayı, parçalardan oluştuğu halde sürekliliği olan o konuşmayı (Althusser'in <span class="calibre5">Marx İçin</span> adlı kitabından parçalar, Mao'dan, "Garde Rouge"dan -Kızıl Muhafız- parçalar) yaptırttım. Tabii ki, Pierre Daix'in de ortaya koyduğu gibi, bu konuşmada tedirginlik veren bir şeyler var, çünkü ortaya konan sorular, filmde ele alınan duruma değil de, daha genel sorunlara dolaysız uygulanabilir nitelikte. Ve o genç militan, filminin çekilmesini, gerçek adının kullanılmasını ve çok özel olan o konuşmayı yapmayı kabul etmişti.</p>

  <p class="calibre3">Ama biz burada aynı dünyanın, aynı hücrenin insanları olarak tartışıyoruz. Oysa, bu durumda ilginç tek görüş açısı, bize dışarıdan bakanların görüş açıları olurdu; örneğin Kübalı sinemacılarınki. Sinemayla politika arasında gerçekten bir uçurum var: Politikanın ne olduğunu bilenler, sinemanın ne olduğundan habersiz; bunun tersi de doğru. Bu bakımdan, bu yıl Fransa'da yapılması gereken tek film -ve bu konuda Sollers'le ben aynı fikirdeydik- Rhodiaceta grevlerini<a id="footnote2"></a><sup class="calibre6"><a href="#bookmark3">2</a></sup> işleyen bir film olmalıydı. Bu grevler, Saint-Nazaire grevlerine<a id="footnote3"></a><sup class="calibre6"><a href="#bookmark4">3</a></sup> göre, tipik bir vaka oluşturuyor, çünkü klasik grevlere oranla (bunların sertliği bir yana bırakılırsa) <span class="calibre5">modern</span> bir yanları var; bu da kültürel ve parasal isteklerin iç içe olmasından ileri geliyor. Ancak ne var ki, sinemayı bilen kişiler grevlerin dilini konuşmayı bilmiyor, grevin ne olduğunu bilenlerse, Resnais'nin ya da Barnet'nin dilinden çok Oury'nin dilini daha iyi konuşuyorlar. Sendikalı militanlar insanların eşit olmadıklarını anladılar, çünkü aynı parayı kazanmadıklarını gördüler; bizim de kendi aramızda eşit olmadığımızı anlamamız gerek; üstelik aynı dili de konuşmuyoruz.</p>

  <p class="calibre3"><span class="calibre5">Cahiers: M ya da üç yıl önce bize, politik film yapmanın zor olduğunu, çünkü bununfilme koyacağınız kişi sayısınca görüş gerektireceğini, ayrıca, bu görüşlerin hepsini içerecek genel bir görüş bulmak gerekeceğini söylüyordunuz. Bu konuda bugün ne düşünüyorsunuz?</span></p>

  <p class="calibre3"><span class="calibre5">Godard:</span> Bu görüşü bütünüyle bıraktım. Değiştim. Doğru olan bir görüşe, yanlış olan diğer görüşlerin zararına öncelik tanınabileceğini düşünüyorum. Buysa, "kibar" solcuların Küçük Kızıl Kitap' ta, "bilinen gerçeklerin yinelenmesi" diye adlandırdıkları şey; oysa aslında bunun o tür gerçeklerle hiç ilgisi yok. Uyguladığınız politika ya doğrudur ya da yanlış. Ben vaktiyle öyle söylemişsem bu, nesnel olmak gerektiğini düşündüğümden (yani, örneğin basında herkese daha geniş bir yer açılmasını sağlamayı düşündüğümden) ya da herkesin ağzında dolaştığı gibi "demokrat" olmak içindi. Oysa <span class="calibre5">Vangelo 70</span> adlı skecimde söylenen şuydu: Bir yanda demokrasi öte yandaysa devrim vardır.</p>

  <p class="calibre3"><span class="calibre5">Cahiers: Peki, bugün politikadan söz eden ilk filminizi,</span> Küçük Asker'i <span class="calibre5">nasıl değerlendireceksiniz?</span></p>

  <p class="calibre3"><span class="calibre5">Godard:</span> Akla yatkın bir filmdi. Bununla söylemek istediğim şu: O film, burjuva ortamdan çıkıp sinemaya gelmiş birinin o koşullarda yapabileceği tek filmdi. Bunun kanıtı da, Cavalier'nin, Cezayir savaşını anlatan bir film yapmaya kalktığında aynı temayı ele almasıdır. Ele alınacak seksen tane tema yoktu. Bu biraz, savaş öncesi romanlarının, <span class="calibre5">Aurelien'in, Reveuse bourgeoisie'nin</span> (Hayalci Burjuvazi) temasıydı; sinema o dönemde, olayları geriden izliyordu. İnsanı üzen şey, o sırada başka konuları ele alan filmlerin (Je-anson şebekesinin, FKP'nin... ) yapılmamış olması. Bunları yapmak o kadar kolay değildi tabii... Bir kez daha söyleyeyim, ben eğer sözünü etmem gereken şeyleri bilememişsem, bunu bilenler de, o işi nasıl yapacaklarını bilmiyorlardı. Benim filmim sinematografik planda doğru, ama geriye kalanıyla yanlış olabilir; bu da onun orta değerde bir film olduğunu gösterir.</p>

  <p class="calibre3"><span class="calibre5">Cahiers: Leaud ile Anne Wiazemsky arasındaki aşk öyküsüyle ilgili öğeleri neden en aza indirgediniz?</span></p>

  <p class="calibre3"><span class="calibre5">Godard:</span> İkisi arasındaki aşkın bazı belirtilerini göstermekle yetindim; bana göre bu kadarı yeterliydi. Herkesin başına gelebilecek şeylerin onların da başına geldiği anlaşılıyor; bu tür şeylerden, yaptığım başka filmlerde de söz etmiştim. Ayrıca, bu ilişkide dram haline getirilebilecek, dolayısıyla filmi yapılacak bir şey yoktu.</p>

  <p class="calibre3"><span class="calibre5">Cahiers:</span> Çinli Kız<span class="calibre5">’ın sonunda söylenen cümleye dönelim. Geçmiş zaman kullanılmasının ve cümlenin "uçucu" bir tonla söylenmesinin, daha önce söylenmiş olan her şeyi gerçekleşmeyecek bir düş planına itme tehlikesi yok mu?</span></p>

  <p class="calibre3"><span class="calibre5">Godard:</span> Orada kullanılan geniş zaman basit geçmiş zamandır, bileşik, karmaşık değil. Tonunun da uçuculukla ilgisi yok; Bres-son'un kadın kahramanlarının kullandığı tondur. Gerçekleşmeyecek düşe gelince, orada durumun bilincine tam olarak varmak söz konusu; kuşku yok ki bu da Veronique'in o durumu düşten başka şeye dönüştürmesine yardım edecekti. Zaten, Çinliler gibi yumuşaklıkla ve sakinlikle konuşuyor. Konsoloslukta Çinlilerin büyük yumuşaklıkla konuşmaları bana çok çarpıcı gelmişti... Veronique' in konuşma tonu, olayların bilançosunu çıkaran birinin ses tonudur -bir sürü şeyi gerçekleştirmiş olmasına, hatta işi, <span class="calibre5">Ve Durgun Akardı Don'u</span> hiç yazmamış olanı öldürmeye kadar götürmesine karşın-ileri doğru sıçrama yapamadığının, çok çekingen bir adım attığının farkına varmıştır o.</p>

  <p class="calibre3"><span class="calibre5">Cahiers: Rhodiaceta üstüne yapılacak bir film,</span> Çinli Kız'ın <span class="calibre5">anlattığı bu bilinçlenmeden çok dahafarklı bir bilinçlenmeyi gösterebilirdi ...</span></p>

  <p class="calibre3"><span class="calibre5">Godard:</span> Evet, ama bir sinemacı şuanda böyle bir film yapacak olsaydı, bu hiç de yapılması gereken film olmazdı. Böyle bir film işçiler tarafından yapılsaydı (ki ellerine bir kamera verilecek olsa ve onlara biraz yardım edecek biri bulunsa teknik olarak bunu kolaylıkla yapabilirler), o da kültürel yönden, grev yaptıkları zamanki kimlikleriyle oranlandığında, kendilerini oldukları gibi gösteren bir film hiç olmazdı. İşte, aradaki uçurum da burada.</p>

  <p class="calibre3"><span class="calibre5">Cahiers: Sinemacı, çıkılan nokta ile varılacak nokta arasında bir konaklama yeri olmayı denemeli...</span></p>

  <p class="calibre3"><span class="calibre5">Godard:</span> Evet. Oraya gelenleri, ulaşılması gereken yere aktarmayı bilmeli. Tanıklık yapacak olanı başka biçimde, başka kişilere aktarmasını öğrenmeli.</p>

  <p class="calibre3"><span class="calibre5">Cahiers:</span> Çinli Kız <span class="calibre5">'da sinema birçok görünüme bürünüyor, öyle ki, bunların birbirleriyle çelişmesi mümkün...</span></p>

  <p class="calibre3"><span class="calibre5">Godard:</span> Sinema hakkında birçok düşünceye sahip olmamdan ileri geliyor bu; oysa, bugün hiç de öyle değil. İkinci filmimden başlayarak sinema konusundaki bilgilerimi unuttum. İnsan, film yaptığı ölçüde daha önce edinmiş olduğu düşüncelere uygun çalıştığını ya da bu düşüncelere karşıt işler çıkardığını fark ediyor - bu da aşağı yukarı aynı kapıya çıkar. İşte bundan dolayı, <span class="calibre5">Les Aventuriers</span> (Maceracılar) ya da <span class="calibre5">Deux Billets pour Mexico</span> (Meksiko'ya İki Bilet) gibi filmleri yapmakla görevlendirilen kişinin Moullet gibi biri olmamasını cinayet olarak kabul ediyorum; aynı şekilde Rivette' in beş saat sürecek filminin, diğerlerinin de başına geldiği gibi (Ya-pım-Dağıtım-İşletme Kutsal İttifakınca kurulan ekonomik-estetik gestapo tarafından) bir buçuk saatlik o kutsal mı kutsal süreye indirilmesi de cinayettir.</p>

  <p class="calibre3"><span class="calibre5">Cahiers: Sinemada yeni şeyler keşfettiğinize inanıyor musunuz?</span></p>

  <p class="calibre3"><span class="calibre5">Godard:</span> Kendi hesabıma sinemada bir tek şeyi keşfettim, o da, her birinde farklı hareket bulunan iki plan söz konusu olduğunda, birinden ötekine yumuşak geçiş sağlamak; hatta daha da zoru, hareketli bir plandan hareketsiz bir plana geçmek. Bu, yönetmenlerin pek yapmadığı bir şey, çünkü yapmak akıllarına hiç gelmiyor. Yapılacak iş sadece hareketi önceki görüntüde bırakıldığı aşamadan alarak sürdürmek. Böylece herhangi bir plan, herhangi başka bir plana bağlanabilir; örneğin bir araba bir bisiklete, bir timsah bir elmaya. Bu, aslında yaygın olarak yapılan bir şey, ama rasgele yapılıyor. Montaj biçimsel olarak yapılıyorsa -fikir değişikliklerine dayanmıyorsa; Rossellini'nin India'nın (Hindistan) başında yaptığı gibi, ki bu bambaşka bir sorun- yani montaj sadece görüntüde bulunan şeylerden hareketle, gösterilenden değil de, gösterenden hareketle yapılıyorsa, bu geçiş, hareket halindeki kişiyi ya da nesneyi bir başka kişi ya da nesne sakladığı ya da onunla kesiştiği anda başlamalı ve plan o anda değiştirilmeli; yoksa ortaya küçük bir bağdaşmazlık çıkar. Bu, önceden elde edilmesi düşünülen bir bağdaşmazlıksa, sorun yok; değilse, bundan kaçınılamaz. Benim montajcılarını şimdi bunu kendiliklerinden yapıyor... Ben bunu <span class="calibre5">Serseri Aşıklar'ı</span> yaparken keşfettim ve ondan sonra da sistematik olarak uyguladım.</p>

  <p class="calibre3"><span class="calibre5">Cahiers: Sinema hakkında artık yenifikirler ileri sürmüyorsunuz; yine de</span> Çinli Kız <span class="calibre5">'da sinema üzerinde tematik olarak sürekli duruyorsunuz...</span></p>

  <p class="calibre3"><span class="calibre5">Godard:</span> Gerçekten de orada sinema söz konusu ediliyor, çünkü sinema o filmde kendi kendini tartışma konusu yapıyor. Ondan daha az nasıl söz edilebilir, bilemiyorum - bunu yapmakla insan çelişkili olarak kendine tutkunluk eğilimi göstermiş olsa da. Bir ayna karşısında kendini filme alan bir kamera bu anlamda yapılabilecek en aşırı film olurdu.</p>

  <p class="calibre3"><span class="calibre5">Cahiers: Bu, sizin biraz</span> Loin du Vietnam'da <span class="calibre5">(Vietnam'dan Uzakta) yaptığınız şey değil mi?</span></p>

  <p class="calibre3"><span class="calibre5">Godard:</span> Pek değil, çünkü orada <span class="calibre5">yapılabilecek</span> başka bir şey</p>

  <div class="calibre1"><img alt="" class="calibre21" src="../Images/main-14.png" /></div>

  <p class="calibre3">yoktu. İşi oraya kadar vardırmak gerekiyordu. Mademki, hiç değilse Vietnam konusunda, hepimiz kendi kendimize tutkunuz, bunu itiraf etmeliydik.</p>

  <p class="calibre3"><span class="calibre5">Cahiers: Siz de kişileriniz gibi, Sovyet komünistlerinin "ihanet" etmiş olduklarını mı düşünüyorsunuz?</span></p>

  <p class="calibre3"><span class="calibre5">Godard:</span> Bir film yaptım, adını da <span class="calibre5">Çinli Kız</span> koydum ve bu filmde, FKP'nin tezlerine karşı Mao Zedung'un ya da <span class="calibre5">Cahiers Marxis-tes-Leninistes'in</span> tezlerini benimsedim. Bir kez daha söyleyeyim, benim izlediğim hareket sinematografiktir, bu da, <span class="calibre5">Cahiers Marxis-tes-Leninistes’in</span> filmi "goşist" olarak niteleyebilmesini ve hatta <span class="calibre5">L' Humanite Nouvelle’in</span> filmi "faşizm kışkırtması” yapmakla suçlayabilmesini açıklıyor. Bu düşüncelerde gerçek payı olsa bile, sorunun o kadar basit olmadığını düşünüyorum, çünkü sinemayı ilgilendiren yönüyle sorun ortaya iyi konmamış.</p>

  <p class="calibre3"><span class="calibre5">Cahiers: Revizyonist Henri'nin yaptığı açıklamanın birçoklarının gözünde güç kazanmış olmasını nasıl açıklıyorsunuz?</span></p>

  <p class="calibre3"><span class="calibre5">Godard:</span> Böyle bir şeyi öngörmemiştim, ama bunu şimdi kendi kendime çok iyi açıklayabiliyorum. Belirli bir anda dört kişiye karşı tek kalıyor, işte hepsi bu. Eğer Guy Mollet'yi,<a id="footnote4"></a><sup class="calibre6"><a href="#bookmark5">4</a></sup> ona karşı çıkan dört kişinin karşısında kalmış durumda filme alacak olsanız, o salak, o pis Guy Mollet zavallı bir kuzuya dönerdi.</p>

  <p class="calibre3"><span class="calibre5">Cahiers: Henri yine de filmde kendini bütünüyle anlatabilen tek kişi.</span></p>

  <p class="calibre3"><span class="calibre5">Godard:</span> Hayır; seyircilerin, kendini bütünüyle anlattığını sandıkları tek kişi. Ötekiler, olaylar kendileri için açık seçik olduğu ölçüde bunu yapmaya ihtiyaç duymuyor. Aynı zamanda şunu da hesaba katmak gerekir: İnsanlar, kendi tercih ettiklerini destekleme eğilimindedir, her şeye karşın, söylenenleri can kulağıyla dinlemez ve söylenmiş şeyler üzerinde fazla kafa yormazlar.</p>

  <p class="calibre3"><span class="calibre5">Cahiers: Renoir, daha o zamandan sinemanın dolaysız etkisini kuşkuyla karşılıyor, savaşın, barışçı bir film olan</span> La Grande Illusi-on <span class="calibre5">’u (Harp Esirleri) yaptıktan hemen sonra patladığını söylüyordu.</span></p>

  <p class="calibre3"><span class="calibre5">Godard:</span> Evet, orası öyle. Sinemanın en küçük bir etkisi yok. Bir gün, bir trenin gara girmesinin insanları korkutacağı sanıldı. İlk girişinde korkuttu da, ama ikincisinde artık kimse korkmadı. İşte bunun için ben sansürün varlık nedenini, varlıkbilimsel açıdan bile hiç anlayamadım. Sansür, sesin ve görüntünün insanların davranışlarına yansıdığı ilkesinden hareket ediyor.</p>

  <p class="calibre3"><span class="calibre5">Cahiers: Bu da, görüntünün yaptığı etkinin kolay tespit edilememesinden kaynaklanıyor...</span></p>

  <p class="calibre3"><span class="calibre5">Godard:</span> Kuşkusuz öyle, ama bu, görüntü dışında kalan şeylerin etkisinden, yani etkilendiğimiz her şeyden ne daha fazla ne daha az. Çünkü her şeyin şu veya bu şekilde etkisi oluyor. Sinemanın bir bölümünü oluşturan ve televizyon denen şeyi işin dışında bırakırsak, sinemanın insanlar üzerinde yaptığı etkiyi laboratuvar araştırmalarının, tiyatronun ya da oda müziğinin etkisi gibi kabul edebiliriz.</p>

  <p class="calibre3"><span class="calibre5">Cahiers: Bu da sinemaya olan güveninizi mi azaltıyor?</span></p>

  <p class="calibre3"><span class="calibre5">Godard:</span> Hiç de değil. Tam tersine. Ama, <span class="calibre5">Gone With The Wind (Rüzgâr Gibi Geçti)</span> filmini gören milyonlarca seyircinin ondan, <span class="calibre5">Pronenosets Potiomkin'i (Potemkin Zırhlısı)</span> gören daha az sayıda seyirciden daha fazla etkilenmediğini de hesaba katmak gerekiyor. Gençlerin işledikleri suçların faturası sinemaya çıkarıldı, ama ABD' de sinemaya gidenlerin sayısı düştüğü oranda, gençlerin işledikleri suçlarda artma görülüyordu. Toplumbilimciler konuyla ilgili gerçek inceleme hiç yapmadılar.</p>

  <p class="calibre3"><span class="calibre5">Cahiers: Çin sineması neden bu kadar kötü?</span></p>

  <p class="calibre3"><span class="calibre5">Godard:</span> Bale filmlerini bir yana koyarsak, yapılması gereken şeyi bilmediklerinden. Yaptıkları filmlerin Sovyet filmi olduğunun çok çabuk farkına vardılar; o Sovyet filmleri de, içinde Amerikalıların rol almadığı Amerikan filmleriydi. Doris Day ideolojisi (diyalogların şeması, dekor, mehtap vb.) daha dört yıl öncesine kadar Çin sinemasında hüküm sürüyordu. Bunu fark ettiklerinde, film yapımını durdurdular.</p>

  <p class="calibre3"><span class="calibre5">Cahiers:</span> Çinli Kız'da <span class="calibre5">çektiğiniz ilk iki plan gerçekten kırsal nitelikte: kırları gösteren iki plan ve köylü sorunlarıyla ilgili birkaç düşünce...</span></p>

  <p class="calibre3"><span class="calibre5">Godard:</span> Evet. <span class="calibre5">L’Humanite'de</span> bunların birer kartpostal olduğu yazıldı. Bilmiyorum. Bildiğim tek şey, karşımıza çıkan, üzerinde tavukların ve bir ineğin gezindiği ilk kırlık alanda durduk ve çekim yaptık. Sonra geri döndük. Bunun neresi hatalı, bilmiyorum. Bu planların olması gerekliydi, çünkü Yvonne kırsal kesimden geliyordu ve kişilerden biri de tam o sırada kırsal kesimin sorunlarından söz ediyordu.</p>

  <p class="calibre3"><span class="calibre5">Cahiers: Juliet Berto'nun canlandırdığı kişilik sizin için yeni...</span></p>

  <p class="calibre3"><span class="calibre5">Godard:</span> Sadece Parislileri göstermek istemiyordum. Taşradan gelme birinin de filme girmesini, toplumumuzun bir başka kötü yanını, merkezciliği sergilemesini istiyordum. Bu kişi ayrıca, elinde avucunda bir şey olmayan, para sıkıntısı çeken biri olmalıydı. İçtenlikli olmalı, katıldığı küçük grupla bir şeyler yapılabileceğini hissetmeliydi. Kendisinden esirgenmiş olan kültüre onlar aracılığıyla kavuşmalıydı. Başlangıçta, bunun kendisi için gökten inen bir nimet olduğunu düşünüyordu. Daha sonra gazeteleri okumaya, gazete satmaya başlar: Bu bir ilk adımdır.</p>

  <p class="calibre3"><span class="calibre5">Cahiers: Kuramsal konuların açıklandığı sırada, balkonda kameranın yaptığı kaydırmada görüntünün üç pencereyle bölünmesi, sınıfı da üç kesime bölüyor: "öğretmen", öğrenciler ve Yvonne: Ayakkabı boyayan ya da bulaşık yıkayan hizmetçi...</span></p>

  <p class="calibre3"><span class="calibre5">Godard:</span> Toplumsal sınıfların olmadığı bir toplumda yaşamak isteyenler için bile, sınıfların varlığını sürdürdüğünü gösterıfıek gerekiyordu. Zaten tam o sırada "Sınıflar arasındaki savaşım sürüp gidecek mi?" sorusu işitiliyor.</p>

  <p class="calibre3"><span class="calibre5">Cahiers: Gerçekten ilk iki kategori -öğretmen ve öğrenciler-birbiriyle kaynaşabilir. Ama üçüncüsü, tam olarak bir kenara itilmiş.</span></p>

  <p class="calibre3"><span class="calibre5">Godard:</span> Bu, fiziksel olarak böyle, yoksa tartışmaya kafaca katılması "yasaklanmış" değil. Ya da taktik olarak, çünkü filmin sonunda, tartışmaya katılmasına bir engel kalmıyor: Oylamaya katılıyor örneğin. Ve kuşku yok ki, sonuçta, başkalarına yaklaşma konusunda, onların kendisine özgü gerçeklere doğru yaptıkları yaklaşmadan daha çok yol aldığı görülüyor - ki bu durumun araştırılması kuşkusuz gerekirdi, ama onlar bu araştırmayı ve bunun incelenmesini daha sonraya bırakıyorlar. Filmdeki kişiler arasında en uzun yolu kat eden bu köylü kadın oluyor. Ondan sonra Leaud ve Anne, daha sonra da Henri geliyor.</p>

  <p class="calibre3"><span class="calibre5">Cahiers: Film, art arda gelen kısa sekanslardan kurulmuş, bunlar da birbirlerinden bütünüyle bağımsız oldukları havasını veriyor.</span></p>

  <p class="calibre3"><span class="calibre5">Godard:</span> Bütünüyle bir montaj filmi söz konusu. Sekansları bağımsız olarak, sıra gözetmeden çektim, daha sonra da düzenledim.</p>

  <p class="calibre3"><span class="calibre5">Cahiers: Yanifilmdeki sekansların sırası değişik olabilirdi, öyle mi?</span></p>

  <p class="calibre3"><span class="calibre5">Godard:</span> Hayır; çünkü yakalanması gereken bir düzen, bir tutarlılık vardı. Bu da filmde ortaya çıkan düzendir, başka bir düzen değil. Ama montaj çok zor oldu. Çekimi ... çekim sırasına göre yaptık. Oysa genellikle sekans sırasına göre, sürekliliği gözeterek çekim yaparım; yani kafamın içinde filmin kronolojisine ve mantığına uyan belirli bir ön düşünce vardır - araya bütün bir sekans sıkıştıracak olsam bile. Buradaysa ilk kez çekim sırası için öngörülmüş bir şey yoktu. Zaman zaman, çekim yaptığım sırada iki planın zorunlu olarak birbirini izleyeceğini biliyordum tabii - aynı tartışmayı sürdüren iki plan örneğin; ama hepsi için böyle olmuyordu... Çoğu bağımsız planlardı. Sonradan birleştirilerek ilintili, hiç değilse tutarlı hale geldiler.</p>

  <p class="calibre3"><span class="calibre5">Cahiers: Size yön veren görüş hangisiydi? Salt mantıksal, coş-kusal bir tutarlılık mı, yoksa plastik tutarlılık mı?</span></p>

  <p class="calibre3"><span class="calibre5">Godard:</span> Her zaman olduğu gibi mantıksal tutarlılık... Ama mantık bin şekilde ifade edilebilir. Bir örnek alalım: Açıklanan metinlerden biri Buharin'in bir söylevi. Okunması bittikten sonra, kartonlardan birinin üzerinde, "Bu söylev Buharin tarafından yapılmıştır, vb." yazısını okuyoruz. Bu sırada, Buharin'i suçlayan kişinin fotoğrafını görüyoruz. Tabii, Buharin'in portresini de görebilirdik, ama bu gerekli değildi, çünkü onun portresini, onun söylevini verirken canlandıran kişi olarak daha önce görmüştük. Demek ki, rakibrni göstermek gerekiyordu: Vişinski'yi, aynı zamanda Sta-lin'i. Öyleyse: Stalin'in fotoğrafı. Buharin adına konuşanın genç bir adam olması dolayısıyla da Stalin'in bir gençlik fotoğrafı gösterilir. Bu da bizi, genç Stalin'in Lenin'e kızdığı döneme götürür. Ve Lenin o dönemde evlidir. Lenin'in arkasından dolaplar çeviren Stalin'in en büyük düşmanlarından biri de Lenin'in karısıdır. Öyleyse, genç Stalin planının ardından bir Ulyanova planı gelir. Bu mantıklıdır. Peki, sonra ne gelmeli? Eh, onun ardından da Stalin'i deviren şey gelecektir: Revizyonizm. Bu sırada Juliet <span class="calibre5">France-So-ir</span>'daki bir ilanı okur; bu ilanda Sovyet Rusya'nın, Çarlık dönemine ait anıtların reklamını yaptığı görülmektedir. Demek ki, çarı kurşuna dizen o gençlerin hepsinin görülmesinden hemen sonra. Yap-boz oyunu biçiminde ortaya çıkan bir tür teoremdir bu: Aranması gereken şey, hangi parçanın hangi parçaya tam olarak uyduğudur. Tümevarım yapmak, sınamak ve tümdengelim yapmak gerekir. Ama birçok parça sınansa da, birbirine tam olarak uyan sadece iki parça vardır.</p>

  <p class="calibre3"><span class="calibre5">Cahiers: Bu, birçok sinemacının dekupaj aşamasında yaptığı çalışmayı montaj sırasında yapmak demek...</span></p>

  <p class="calibre3"><span class="calibre5">Godard:</span> Bir bakıma öyle. Ama kâğıt üstünde yapılmaya kalkışıldığında hiçbir işe yaramaz, çünkü kâğıt üstünde çalışacaksak oturup niye film yapalım? Bu konuda ben biraz Franju gibi düşünüyorum; filmi kafamda canlandırdığımda, onu yapılmış, bitmiş kabul ediyorum, ayrıntılarına girmeden artık anlatabilirim onu, öyleyse neden yapayım? Seyirciye karşı dürüst davranmış olmak için, kuşkusuz. Yine Franju'nün dediği gibi: "Kursağımıza girecek şeyin parasını kazanmak için." Ve ekliyor: "Sekiz yüz sayfa tutan yazımı bitirdikten sonra, geriye yapacak ne kaldığını gerçekten bilemiyorum. Bundan bir film yapmam mı isteniyor? Peki, ben de yaparım, ama sıkıntıdan da patlar, kafayı çekerim." Bunu önlemek için bir tek yol var: Dekupaj yapmamak.</p>

  <p class="calibre3"><span class="calibre5">Cahiers: <sup class="calibre6">Ö</sup>yleyse siz biraz rasgele, ama mutlak özgürlük için-defilm çekiyorsunuz.</span></p>

  <p class="calibre3"><span class="calibre5">Godard:</span> Sorunu bu şekilde koymamak gerek. İnsan çekim yapa yapa, çekilmesi gereken şeylerin neler olduğunu keşfediyor. Resimde de aynı şey geçerli, tuvale koyduğunuz bir rengin yanına bir ikincisini koymak zorundasınız. Mademki sinema filmi bir kamerayla çekiliyor, kâğıt aradan çıkarılabilir. Yeter ki bunda daha ileri gidip Mc Laren'in -sinemanın en büyüklerinden biri- yaptığı gibi çekilecek film doğrudan film şeridi üzerine yazılmaya kalkışılmasın.</p>

  <p class="calibre3"><span class="calibre5">Cahiers: Çekim yaparken nesneleri bir bakıma biriktiriyorsunuz, daha sonra geriye bunları sınıflandırmak kalıyor...</span></p>

  <p class="calibre3"><span class="calibre5">Godard:</span> Hayır; çünkü söz konusu olan rasgele nesneler değil: belirli amacı, kesin doğrultusu olan bir koleksiyon. Ayrıca, söz konusu olan herhangi bir film değil, özel bir film. İnsan, nesneleri onlara duyduğu gereksinmeye göre seçer. Bundan sonraki filmimde bu söylediklerimin biraz tersi olacak: Yapı olarak bütünüyle organize bir film olacak. <span class="calibre5">Çinli Kız</span> da elimde sadece bir araya getirilecek ayrıntılar vardı, bir sürü ayrıntı. <span class="calibre5">Hafta Sonu</span> için tersine, elimde yapı var, ama ayrıntılar yok. Anafikirler var, ayrıntı fikirleri değil. Tabii ki bu, insana sıkıntı veriyor: Yapılması gereken şeyi tam bulamamanın, verdiğim sözü tutamama korkusunun verdiği sıkıntı, çünkü aldığım paraya karşılık onlara bir film vermeyi vaat ettim. Ama bu bile yanlış bir temele oturuyor, çünkü iş sorununun borç ya da görev -kötü anlamda- terimleriyle konmaması gerekirdi. Daha çok, olağan etkinlik terimleriyle konmalıydı: tatil, yaşam, nefes alma gibi. Zamanın doğru seçilmesi gerekir.</p>

  <p class="calibre3"><span class="calibre5">Cahiers:</span> Çinli Kız <span class="calibre5">'da neden Michel Deguy'nin birfotoğrafını "yapıştırdınız"?</span></p>

  <p class="calibre3"><span class="calibre5">Godard:</span> Çünkü yazdığı şiirlerden birkaçını okudum, çok hoşuma gitti. Onun fotoğrafı orada, yaratıcı kişiyi temsil ediyor. İnsanda güven uyandıran güzel bir yüzü var.</p>

  <p class="calibre3"><span class="calibre5">Cahiers: Kişilerinizden birinin ileri sürdüğü gibi Michel Fou-cault'nun sözcüklerle şeyleri birbirine karıştırdığı düşüncesine katılıyor musunuz?</span></p>

  <p class="calibre3"><span class="calibre5">Godard:</span> Ooo, saygıdeğer Foucault baba! Önce onun son kitabının başını okudum (Velazquez'in <span class="calibre5">Halayıklar'mm</span> çözümlemesi); sonra şurasından burasından bir şeyler devşirdim - bilirsiniz, ben okumasını bilmem. Nanterre Fakültesi'nde iç ve dış çekim yerleri saptarken öğrencilerle ve profesörlerle konuştum ve kitabın öğrenim veren kesimle öğrenim gören kesimde ortalığı kırıp geçirdiğini fark ettim. Bunun üzerine, kitabı bu açıdan yeniden ele aldım ve onu epeyce tartışma kaldırır buldum. Büyük basının desteklediği "insan bilimleri" modası bana kuşku veriyor. Öyle sanıyorum ki, Gorse bir ara Foucault'yu Fransız Radyo Televizyon Kurumu'nun yönetimine sokmayı düşünüyordu. İtiraf edeyim ki ben Joanovici' yi bile yeğlerdim.</p>

  <p class="calibre3"><span class="calibre5">Cahiers: Bu arada, dilbilimin sinemanın incelenmesine katkısı konusunda ne düşünüyorsunuz?</span></p>

  <p class="calibre3"><span class="calibre5">Godard:</span> Kısa bir süre önce, bunu ben de Venedik'te Pasolini ile tartışıyordum. Onunla tartışmak istedim, çünkü size demin söylediğim gibi, ben okumasını bilmem, ya da en azından onun gibi, sinema üstüne yazı yazanları okumasını bilmiyorum: O tür okumayı hiç de yararlı bulmuyorum. Onu, yani Pasolini'yi "düzyazı sinema-sı"ndan ya da "şiirler sineması"ndan söz etmek ilgilendiriyorsa, tamam, ama o değil de bir başkası söz konusu olunca... Onun <span class="calibre5">Cahi-</span>ers'de çıkan, sinema ve ölüm hakkındaki yazısını, bir şairin kaleminden çıktığı ve ölümden söz ettiği için okudum. Güzel olduğu için. Foucault'nun Velazquez hakkında yazdığı metin gibi o da güzeldi. Ama, yazılmasının <span class="calibre5">gereğini</span> pek anlayamıyorum. Başka şeyler de pekâlâ doğru olabilirdi. Foucault'yu pek sevmiyorum, çünkü bize, "O dönemde insanlar şöyle ya da böyle düşünüyordu; sonra, şu tarihten itibaren de şöyle düşünmeye başladılar..." diyor. Bana göre hava hoş, ama insan söylediği şeylerden bu kadar emin olabilir mi? Bizim, kalkıp film yapmamızın nedeni de zaten bu: Gelecekteki Foucault'lar benzeri düşünceleri ileri sürerken, etrafa bugünküler kadar çalım satamasınlar istiyoruz. Bu kınamaya Sartre'ı da katıyorum.</p>

  <p class="calibre3"><span class="calibre5">Cahiers: Paso/ini size ne dedi?</span></p>

  <p class="calibre3"><span class="calibre5">Godard:</span> Salağın teki olduğumu söyledi. Bertolucci de onunla aynı fikirdeydi, beni gereğinden fazla ahlakçı buldu. Ama sonuç olarak, ben ikna olmadım... Bu, bir ara Sorbonne'da okutulduğu biçimiyle filmolojiye geri dönmek, hatta daha da geriye gitme tehlikesiyle karşı karşıya olmak demek. Çünkü sonuçta, bu "düzyazı" ve "şiir" sineması hikâyesiyle Sam Spiegel tamamen aynı fikirde. Onun söylediği sadece şu: "Ben, düzyazı sineması yapıyorum, çünkü şiir sineması, büyük seyirci kitlelerini sıkıntıdan patlatıyor." Hep aynı şey; başkalarından apartılıp niteliği bozulmuş, akıl çelen fikirler. Nietzsche'yi ziyaret eden Hitler. Benim dilbilim hakkmda-ki düşüncem belki de Leclerc'ci ya da daha kötüsü, Poujade'cı, ama Pesaro'da sağduyulu bir dil kullanan Moullet'yle aynı fikirdeyim...</p>

  <p class="calibre3"><span class="calibre5">Cahiers: Ama Lvi-Strauss gibi biri, dilbilim terminolojisini gelişigüzel kullanmayı reddediyor, onu en aşırı ihtiyatla kullanıyor...</span></p>

  <p class="calibre3"><span class="calibre5">Godard:</span> Tamamen aynı fikirdeyim, ancak, sinemadan söz etmek için Wyler'ı örnek olarak aldığında -ki bunu yapmaya hakkı var- üzülüyorum, çünkü kendi kendime, eğer o, budunbilimci olarak Wyler kabilesini yeğliyorsa, ben de Mumau kabilesini yeğliyorum, diyorum. Bir başka örnek alalım: Jean-Louis Baudry'nin <span class="calibre5">Les Lettres Françaises'de</span> yakınlarda bir yazısı çıktı; o yazıyı okurken kendi kendime şöyle dedim: "Vay canına, müthiş güzel bir yazı bu; işte günün birinde <span class="calibre5">Persona</span> hakkında yazı yazması gereken biri; çok güzel şeyler yazardı." Ve söz konusu yazı zaten ilke olarak <span class="calibre5">Per-sona</span> üzerineydi. Metz de bir garip olay. Ama içlerinde en sevimlisi o, çünkü gerçekten gidip film seyrediyor ve seyrettiği filmleri de seviyor. Ama yine de onun ne yapmak istediğini pek anlayamıyorum. Gerçekten sinemadan yola çıkıyor, ama sonra hemen başka bir yöne sapıyor. Daha sonra, sinemaya bir-iki çapa vurmak için geri dönüyor, ama umursamaz bir tutumla yeniden ayrılıyor. Sinemanın araç olarak kullanıldığı bir araştırma söz konusu olsaydı, bir itirazım olmazdı, ama araştırma konusu sinemanın kendisiyse, ben işin içinden çıkamıyorum. Bana öyle geliyor ki, burada çelişki değil karşıtlık var.</p>

  <p class="calibre3"><span class="calibre5">Cahiers: Metz'in uğraştığı şeyle bizimki aynı şey değil ki.</span></p>

  <p class="calibre3"><span class="calibre5">Godard:</span> Tabii değil, ama yine de dayanılması gereken ortak bir temel her zaman olmalı. Bana göre, bu temelden sık sık uzaklaşılıyor. Genel olarak, Pasolini'nin hareket noktasını oluşturan sezgileri anlıyorum, ama bunlardan hareketle geliştirdiği mantıksal söylemin gereğini kavrayamıyorum. Olmi'nin bir planında düzyazı öğeleri bulmuş, Bertolucci'nin bir planını şiirsel bulmuş, buna bir diyeceğim yok, ama nesnel olarak bunun tam tersi de söylenebilir. Bu biraz, sinemanın bir bölümünü "sinemadan" saymadığı için reddeden Coumot'nun tutumu oluyor. Bu tutum onu böylece Delannoy ile aralarındaki farkı göremediği için Ford'u bir kenara itmeye kadar götürüyor. Bu tutumun neye olursa olsun, bir şeylere açıklık getirdiği söylenemez.</p>

  <p class="calibre3">Bütün bunlar, Barthes'm moda üstüne yazdığı kitabı düşündürüyor bana. Okunmaz bir kitap o; nedeni de basit; çünkü <span class="calibre5">beden üzerinde taşınan,</span> dolayısıyla da <span class="calibre5">yaşanan,</span> bu yüzden de gözle görülmesi ve hissedilmesi gereken bir olayı <span class="calibre5">okuyor.</span> Sartre bu konuda yaptığı eleştirilerde çok haklı. Barthes'm modayla gerçekten ilgilendiğini sanmıyorum; moda onu, olduğu şekliyle değil, ölü bir dil olarak, dolayısıyla da şifresinin çözülmesi mümkün olduğu için ilgilendiriyor. Pesaro'da da aynı şey olmuştu. Moullet'yi, bir baba, çocuğunu azarlıyormuşçasına azarlıyordu. Oysa sinema dilinin çocukları bizleriz. Ve bizim de, dilbilimsel nasyonal sosyalizmle bir alıp vereceğimiz yok. Görüyorsunuz, dönüp dolaşıp aynı zorluğa geliyoruz, "aynı şeyden” söz etme zorluğuna. Bilim alanında, yazın alanında, <span class="calibre5">Tel</span> Quefi oluşturan kimseler, bana öyle geliyor ki, bazı temel şeyleri keşfedebilecek yetenekteler, ama iş sinemaya gelir gelmez, bir şeyleri eksik kalıyor. <span class="calibre5">Cahiers’de</span> sizler olun, Rivette olsun, ben olayım, gösterime sunulan son filmlerden söz ederken, <span class="calibre5">Positif</span> çevresindekiler Jerry Lewis'ten söz ederken, Coumot, Lelo-uch'u ele alıp onda coşku da, düşünce de bulunmadığını söylerken, sinemayı bilen bu kişilerin sinemadan söz ederken kendi aralarında kullandıkları dil tamamen farklı. Sollers'le yaptığımız tartışmayı yeniden hatırlıyorum. Benim her zaman örnekler vererek konuşmamı, hep "aynı şekilde...", "...gibi" dememi eleştiriyordu. Aslında, benim konuşurken kullandığım şey örnekler değil; planlarla konuşuyorum ben. Bir sinema adamı gibi. Onun beni anlamasına olanak yoktu. Benim bir film yapmam, sonra da oturup o film üzerinde tartışmamız gerekiyordu; belki de ekran üzerinde onun gösterilen olarak kabul ettiği şey, benim için gösterendir, ne bileyim? Bu konuda açıklığa kavuşturulmamış bir şeyler var, ama her şeye karşın basit bir şey olması gerekiyor bunun. Resimde de aşağı yukarı aynı şey söz konusu; Elie Faure bizi duygulandırıyorsa bu, resimden roman terimleriyle söz etmesinden ileri geliyor. Yirmi cilt tutan Eisenstein'ın tamamını (kimsenin bu konuda bilgisi yok) çevirmekten başka çare yok; çünkü o bütün bunlardan bir başka biçimde söz etmiş... Ve o da, işin tekniğinden, basit sorunlardan yola çıkıp daha karmaşık olanlara el atmış. Kaydırmadan başlayıp Nö'ya kadar gidiyor; sonra geriye dönüp Odessa merdivenlerini açıklıyor. İdeoloji, tekniğin içinden çıkarılabilir. Tıpkı Regis Debray'nin gerillalardan hareket ederek, Latin Amerika'daki devrimi çıkarması gibi. Ne var ki, sinema ideolojik bakımdan o kadar kokuşmuş bir halde ki, orada bir devrim yapmak, başka alanlarda olduğundan çok daha zor. Sinema, salt pratik olarak varlığını sürdüren şeylerden biri. Ve bir kez daha söyleyelim, ekonomik güç belli bir ideolojiyi zerk etti, bu da geriye kalan her şeyi yavaş yavaş yok etti. Şu sıralarda, geriye kalan bu şeylerin yeniden doğuşuna tanık olmaktayız - bunlann arasında en iyi olanlar var.</p>

  <p class="calibre3">Bu açıdan bakılınca, Noel Burch'ün bazı metinleri ilginç: Rakor konusunda söyledikleri tamamen pratiğe dönük ve bunu söyleyenin, işin pratiğini yapmış, o iş üzerinde kafa patlatmış, yaptığı el işlemlerinden bazı sonuçlar çıkarmış biri olduğu anlaşılıyor. Ve ortak bir çalışmayla işe ciddiyetle sarılıp kesintisiz sürdürerek her şeyin dökümü yapılabilir, her şeyin listesi çıkarılabilirdi.</p>

  <p class="calibre3">Bu açıdan, genç bir devlet pekâlâ bu tür bir çalışma yapmakla işe başlayabilir. Yapacakları şey, iyi filmler satın almak, bir sinematek kurmak ve o filmleri incelemektir. Sinema yapmaya daha sonra başlarlar. Bu arada sinemayı öğreneceklerdir. Dilci olarak sinemaya bilimsel bir yaklaşıma kendilerini vermeden önce, sinemaya özgü bütün bilimsel <span class="calibre5">olguları</span> ortaya koymak gerekir. Bu olgular şimdiye kadar ortaya konmadı. Oysa, bunu yapmak mümkün. <span class="calibre5">Henüz</span> mümkün, çünkü Grand Cafe'deki gösterimin üzerinden uzun zaman geçmedi, Niepce'nin ilk kopyası hâlâ Chalon'da duruyor. Ama daha fazla geç kalınırsa, mümkün olmayacak. Çünkü filmler zamanla bozuluyor. Kitaplar da sonunda yok oluyor; ama filmin kitap kadar bile ömrü yok. İki yüzyıl sonra bizim yaptığımız filmler bozulmuş olacak. Belge olarak bozuk film parçaları kalacak geriye, çünkü ilk kopyaları saklamak için çıkarılması düşünülen yasa hâlâ çıkmamış olacak. Demek ki, bizim emek verdiğimiz sanat tamamen geçici. Sinema yapmaya yeni başladığım dönemde ona, sonsuza kadar sürecek bir sanat gözüyle bakıyordum. Şimdiyse, gerçekten geçici bir şey gibi görüyorum.</p>

  <p class="calibre3"><span class="calibre5">Cahiers: Sonuç olarak, "yazın" çevresindekiler ile "sinema" çevresindekiler arasında, sonuncular ile Rhodiaceta’daki insanlar arasında olduğu ölçüde dil uyuşmazlığı bulunduğu söylenemez mi - yazın çevresindekiler sinema konusunda şimdiye kadar epeyce yazıp çizmiş olsalar da?</span></p>

  <p class="calibre3"><span class="calibre5">Godard:</span> Bunu yapmış olmalarının nedeni, sinemanın çoğu kez yazınsal biçimlere gönderme yapılabilecek öğeleri içermesi ya da düpedüz yazından alıntılar yapmış olmasıdır.</p>

  <p class="calibre3"><span class="calibre5">Cahiers: Aragon sizin hakkınızda yazı yazdığında, bunun nedeninin "kolajlar" olabileceğini düşünüyor musunuz?</span></p>

  <p class="calibre3"><span class="calibre5">Godard:</span> Onu yazmaya iten belki de zaman zaman konudan uzaklaşmamdır; birinin çıkıp da hem konudan uzaklaşması hem de bunu, kurduğu yapıyı biçimlendiren öğe olarak kullanması olgusudur. Ne olursa olsun, Aragon söylediği şeye güzellik katmasını bilenler -şairler- kesimindendir. Sinemadan şiir terimleriyle söz edi-lemiyorsa, o zaman işi bilimsel terimlerle yapmak gerekir.</p>

  <p class="calibre3">Daha o aşamaya varmadık. Basit bir olguya işaret edelim: İnsanlar sinema salonuna giderler ve oraya neden gittiklerini kendi kendilerine hiç sormazlar; oysa, filmlerin ille de salonda gösterilmesi hiçbir mantığa dayanmaz. Bu basit, ama konuya açıklık getiren bir olgudur. Tabii ki, bugün içinde bulunduğumuz koşullarda sinema salonlarının varlığı gereklidir, ama amacına uygun kullanılmayan kiliseler yada stadyumlar gibidir bu salonlar. Demek ki, salonlar hep var olacak, insanlar da ara sıra film seyretmeye gidecek, çünkü günün birinde güzel bir perdede film seyretme isteğini duyacaklar; bir atletin, haftanın bir günü, yarışma çılgınlığından, gürültüden ve ilaçlardan uzakta tek başına çalışma yapmaya gitmesi gibi. Ama bu işi normal olarak insan kendi evinde de, televizyon ekranında ya da odasının duvarında yapabilir. Her türlüsü mümkün, ama insanlar hiçbir şey yapmıyor. Örneğin, şimdiye kadar fabrikalarda sinema salonlarının çoktan yapılmış olması gerekirdi ve televizyon ekranlarının da büyütülmesi tasarlanmış olmalıydı; ama insanlar bunları yapmaya korkuyor.</p>

  <p class="calibre3"><span class="calibre5">Cahiers: Sinema estetiğinin dağıtım ve seyir şekillerine (salonlar, dolaşım vb.) bağlı olduğunu düşünüyor musunuz?</span></p>

  <p class="calibre3"><span class="calibre5">Godard:</span> Bu koşullar değiştirilseydi, her şey değişirdi. Bugün, bir filme inanılmaz sayıda keyfi kural uygulanmaktadır. Film bir buçuk saat sürmelidir, bir öykü anlatmalıdır... Evet, film bir öykü anlatmalıdır, bu konuda herkes aynı fikirde, ama bu öykünün ne olduğu, ne olması gerektiği üzerindeki fikirler farklı. Bugün, vaktiyle sessiz sinemanın sesli sinemaya göre -ya da daha doğrusu, sesli sinemanın bugün düşürüldüğü duruma göre- sonsuz derecede özgür olduğunun farkına varıyoruz. Pabst gibi, deha sahibi olmayan bir yönetmenin ortaya koyduğu filmler bile bir büyük piyanodan çıkan sesler gibidir, oysa bugün aynı yeteneğe sahip bir yönetmen kendini doğru değerlendirecek olsa, çaldığı piyanonun küçücük olduğunu görür. Bu, aradaki büyük zihniyet farkının bir göstergesidir. Örneğin bir sinema salonu yapılırken, kimse zahmet edip de bir film operatörünün ya da bir yönetmenin fikrini almaz. Kimsenin aklına bile gelmez bu. Seyircinin ne düşündüğü de gelmez akıllarına. Bu demektir ki, konuyla en yakından ilgili olan üç kesim fikrini söylemeye hiçbir zaman olanak bulamaz. Konutların bile aynı zihniyetle yapıldığı doğrudur, ama sinema mimarlarının düzeyi hepsinin altındadır. Sonuç olarak, bunlar sinemaya gitmeyen insanlardır.</p>

  <p class="calibre3"><span class="calibre5">Cahiers: Peki, bütün bunları değiştirmek için kısa vadede ne yapılmalı?</span></p>

  <p class="calibre3"><span class="calibre5">Godard:</span> Bugün yapmamız gereken en iyi şey, teknik sorunları, işin ekonomik yönünü, yapımını, gösterimini, laboratuvarları vb.</p>

  <p class="calibre3">ilgilendiren her şeyi ele almak olacaktır. Sinemaya yeni atılan gençlerin her şeyi bilmeleri gerekmez. Lumiere'i ya da Eisenstein'ı tanımadan pekâlâ işe girişebilirler. Günün birinde onları da tanıyacaklardır, Picasso'nun zenci sanatını otuz yaşında tanıdığı gibi. Daha geç tanısaydı ne olurdu? Eh, o zaman da <span class="calibre5">Avignon’lu Kızlar'ı</span> daha sonra yapardı; bu arada da başka şeyler yapardı. Gençlerin şansı var, her şeye yeniden başlama şansı. Başkaları onlar hesabına çalıştı; ortaya koymuş oldukları şey karışık, düzensiz olsa da. Ellerinin altında bulunan şeylerin en önemsizinden en önemlisine kadar kötü şeylerin geniş bir listesini çıkarmaları gerekiyor, sinema koltuklarından ("Art et Essai" salonlarmdakiler<a id="footnote5"></a><sup class="calibre6"><a href="#bookmark6">5</a></sup> ötekilere oranla en kötü olanları) montaj masalarına kadar.</p>

  <p class="calibre3">Kısa süre önce kendime bir montaj masası satın aldım ve üzerindeki aygıtların kötü tasarlanıp kötü yerleştirildiğini gördüm. Hayatında hiç montaj yapmamış kimseler tarafından yapılmıştı tabii. Biraz daha fazla param olduğunda, işe yarayacak şekilde yeniden yaptırtmak üzere bir kenara koydum.</p>

  <p class="calibre3"><span class="calibre5">Cahiers: Nesi kötü düşünülmüştü peki?</span></p>

  <p class="calibre3"><span class="calibre5">Godard:</span> Montaj masaları belirli bir estetik gözetilerek yapılmıştır ve hep küçük bir projeksiyon aleti gibi düşünülmüştür. Bu, elindeki kalemle işaret koyarak montaj yapan kimseler için elverişlidir. Yönetmen, pazartesi sabahı montajcının başına dikilir ve kesimleri yapıp yapıştırmasını söyler. Montajcı, filmleri aygıttan çıkarır ve istenen işi yapmak için başka bir çalışma masasının başına geçer veya Grangier ya da Decoin gibi, montaj stüdyosuna gelmeye tenezzül etmeyen kişilerle çalışıyorsa, oturup kendi başına yapar. Bu iş, Hollywood'da da böyle yapılır, ne var ki, oradaki montajcılar daha iyidir. Her neyse, montaj yan tarafta yapılır. Ama başka yönetmenler vardır ki (Eisenstein bunların ilkidir, Resnais ikincisi, ben üçüncü), montajı montaj masasında, görüntüyü görerek, sesi duyarak yaparlar; tabii her biri farklı şekilde. Bu durumda, çalışırken yapılan hareketler tamamen farklıdır. Ben, film şeridini sürekli olarak ileri geri sararak çalışırım ve yapıştırmayı da makaralan çıkarmadan yaparım. Masa buna göre tasarlanmamışsa, rahat çalışılamaz.</p>

  <p class="calibre3">Bu, nihayet belli bir ideolojiyi yansıtan basit bir ekonomik ayrıntı. Masaların bu şekilde yapılmasının nedeni, montajcıların dörtte üçünün montajı belirli bir şekilde yapma alışkanlığını edinmiş olmalarıdır. Ayrıca, masa yapımcılarına masaları başka türlü yapmalarını da kimse söylememiştir. Örnek olarak montajı ele aldım, ama her konuda durum aynı... Devrimci sinema yapıyorsanız ve gericilerin yaptığı montaj masasını kullanıyorsanız, işlerin aksaması kaçınılmazdır... İşte, Pasolini'ye ben de bunun için çıkışıyordum: Onun dilbilimi, güzel ama gerici bir montaj masası.</p>

  <p class="calibre3">Öte yandan, film yaptıkça, bir filmin çok kolay bozulabildiği-ni, çok zorlukla korunabildiğini, böyle olunca da seyredilmesinin daha da zorlaştığını, kısacası, işe yaramaz hale geliverdiğini görüyorum. Sanıyorum ki, önce bu sorunlar çözülseydi -belki de Ba-tı'da bu hiçbir zaman gerçekleşmeyecek- başka çalışma biçimleri bulunabilir, gerçekten yeni şeyler yapılabilirdi. Sinema daha ilk adımlarını atarken keşfedilen şeyler kadar yeni şeyler. Bu yeni buluşların hepsi, sessiz sinemanın ilk on ya da yirmi yılı içinde yapıldı; tekniğin, yapım ve dağıtımla atbaşı gittiği yıllarda. Şimdiyse tersine, şeyler arasındaki ilişki gözden kaçırıldı, her şey kendi yönünde ilerliyor. .. Bir yerlere gittiğini sanarak tabii. <span class="calibre5">Cahiers'de</span> yazmak isteyebileceğim tek yazı -ama bunu yazmak çok zaman alır, çünkü bu konuda her gün yeni bir şeyler buluyorum-, sinema yapmaya nasıl yeniden başlanabileceği üzerine olurdu. Genç bir Afrikalının karşısına çıkabilecek bir sorun biçimiyle ele alırdım bu konuyu: "İşte, ülkeniz bağımsızlığına yeni kavuştu, birkaç arkadaşınızla birlikte ülkenizde sinemayı kurmakla görevlendirildiniz, çünkü bundan böyle kendi sinemanıza sahip olma özgürlüğünüz var. Sinema salonlarınızdan Jacquin'i ve Comacico'yu atın, çünkü en devrimci ülke olan Gine'de bile salonlar Comacico'nun elinde; Cezayir'deyse, ki orada sinema ulusallaştırılmıştı, yeniden dağıtımcılara verildi; bu demektir ki, pek yakında her şey eskisi gibi olacak. Bir sinemaya sahip olmak istediniz, gerçekten bir sinema kuracaksınız. Bu, artık La <span class="calibre5">Marquise des Anges'ı</span> (Melekler Markizi) ithal etmeyeceksiniz, önce Rouch'un filmlerini ya da Rouch'un yanında yetişmiş genç bir Afrikalının filmlerini alacaksınız ya da sizin için gerçekten yararlı olacak herhangi başka bir şeyi alacaksınız, demektir. De Laurentis'le bile çalışacak olsanız, gidip onun stüdyolarını kullanmak yerine, onu sizin için stüdyolar kurmaya zorlayın. Kısacası, her şey yapılmak için sizin elinize bakıyor, bundan yararlanın. Böylece, film yapımı ve dağıtımıyla ilgili her şeyi inceleyecek, salonlarınızı yapacak ya da yeniden düzenleyecek, militan seyircilerinizin zevkine ve gözüne hitap edebilmeleri için ne gerekiyorsa yapacaksınız vb... "&nbsp;Ortadan kaldırılacak bütün saçmalıkların listesini yapmaya olanak yok; bu yapılacak olsa, Rabelais'nin ya da Melville'inki kadar uzun listeler çıkardı meydana.</p>

  <p class="calibre3">Sinemanın yeniden yapılabilecek gerçek tanımı işte bu olurdu. Cezayir örneğini yeniden ele alacak olursak, kazanılan parayı, <span class="calibre5">Le Vent des Aures</span> (Aures Rüzgârı) gibi, Jacquin'in filmleri gibi şeylere harcamak yerine, laboratuvarlar kurmak amacıyla ortak yapımlara yatırmayı denemek gerekir. İnanılmaz bir şey ama, <span class="calibre5">Le Soleil noir'ın</span> (Kara Güneş) yüzde ellisi Cezayir sineması tarafından finanse edildi; oysa, ülkede laboratuvar bile yok; haber filmleri banyo edilmek üzere Fransa'ya ya da İtalya'ya Air France'la ya da Ali-talia ile gönderiliyor, çünkü bu şirketler Cezayirlilere kendi havayollarından daha emin görünüyormuş...</p>

  <p class="calibre3"><span class="calibre5">Cahiers: Yeni ülkelerin genç sinemacıları ne yazık ki, ilk kısa metrajlı filmlerini yaparken bazen bizim sinemamızın en kötü örneklerini taklide kalkıyor.</span></p>

  <p class="calibre3"><span class="calibre5">Godard:</span> Tabii, bu hem kişisel hem de kafa yapısıyla ilgili bir sorun; işe başlamak için, zihinsel olmayan bir şeyi temel almak yerinde olur, bu da işin tekniğidir. Yeni bir sinema anlayışına bu yoldan ulaşılacaktır. Bu işler o kadar kolay değil tabii; Cezayir Sinema Merkezi'nin müdürü örneğin, elindeki filmlerin Jacquin ya da Tenoudji tarafından dağıtılmasının daha iyi olacağına inanır. Üçüncü Dünya'nın dramı işte burada; her yönden baskı altındalar, para sorunları sıkıştırıp duruyor onları. Bütün terslikler işsizlerin başına geldiği gibi, peş peşe geliyor. İşte bu yüzden Cezayir'de gençlere film yaptırmak yerine, İtalyan filmleri yapılıyor; gençlere boş film verdikleri de oldu, ama onlar bu filmleri çılgınca şeyler yapmak için harcadılar. Mademki böyle oluyor, o zaman ulusal film yapımını bir süre durdurup gençlere, öğrenme, araştırma yapma, daha çok sayıda iyi film görme olanağını ve zamanını sağlamak gerekir. Bunalım geçecektir. Televizyonda ya da film laboratuvarlarında çalışmaları sağlanabilir; onlardan dublaj yapımında vb. yararlanılabilir. Yararlı olur bu, çünkü nerede olursa olsun yönetmenler bir montaj salonunda ya da bir laboratuvarda ne olup bittiğinin farkında değildir. Sinema alanında herkes bir yan dalda staj yapmalı. Operatörler örneğin, okulda bazı şeyler öğreniyorlar ama laboratuvarda staj yapmıyorlar. Sonuçta, operatörler ile laboratuvardakiler bir türlü anlaşamıyor. Siz, ışık ustası olan Renoir'ın ya da Rembrandt'ın ışığı nasıl kullandığını bilen bir operatörle film yapıyorsunuz. Bu film üzerinde çalışacak olan kişinin ışığın ne olduğundan, ne Renoir ne de Rembrandt için ışığın ne demek olduğundan hiç haberi yoktur. Sonuçta film ya çok koyu ya çok açık düşecektir; yani tonunu bulmamış bir film olacaktır ve bu, laboratuvar teknisyeninin filmin nasıl olması gerektiğinden, ne yapılması gerektiğinden tamamen habersiz olmasından kaynaklanacaktır. Ya da bunun tersi olacaktır. Matras'm Madrid'de yaptığı şeyi hatırlıyorum. Prado müzesine gideceğine, satın aldığı renkli kartpostalları gönderiyordu karısına. Sinema alanında her düzeyde durum aynıdır: İnsanlar eğitimsizdir. Bir eğitim sorunudur bu. Fransa'da iyi iş çıkarabilmek için her şey var, ama işi örgütleyenler ya miskin ya da eşkıya. İyi niyetli insanları kullanıyor, ama onları eğitmiyor, onlara sorumluluk vermiyor, sistemin dönen bir çarkı haline getirmekten başka bir şey yapmıyorlar. Oysa, sinema çalışanları iyi niyetli insanlardır, iyi şeyler yapmak isterler. Ne var ki, farkında olmadan estetik ya da ekonomik sistemin kapanına kısılıp kalmışlardır. Öyleyse, yapılması gereken şey -ve genel olarak bu yeterli olacaktır- onları aydınlatmaktır. Bir gösterimciye örneğin, perdesini açıp kapamasının gereksiz olduğunu, çünkü sinemanın tiyatro olmadığını anlatmak gerekir. Başka bir örnek, ilke olarak gösterimin belirli nitelikte olmasını gözetmesi gereken Yüksek Teknik Komisyon. İlke mükemmeldir, uygulamaysa sıfır ve etkisiz. Yüksek Teknik Komisyon, projeksiyon makineleri berbat durumda olan bir sinema salonunun biraz olsun iyi hale getirilmesini bile sağlayamamaktadır. Bunu becerememek-tedir, çünkü makinistlere ödenen para azdır, ayrıca işin içine hatır gönül de girer. Makinistlere iyi para vermezler, çünkü onların yaptığı işin önemli olmadığını düşünürler. Set işçileri ya da ses mühendisleri nasıl hor görülüyorsa, onlar da öyle hor görülür. Oysa, set işçilerinin sinema hakkında çok bilgisi vardır; çoğu zaman da sinema konusunda laf etmeyi, emrinde çalıştığı yönetmenden daha iyi bilir. Ama, onları kimse sinemacı saymaz. Ses mühendislerine gelince, onlara ödenen para, görüntü yönetmenlerine ödenen paradan da azdır. Neden peki? Bu, belirli bir ideolojiden ileri gelir. Şöyle düşünülür: "Mademki sinema bir görüntü sanatıdır, öyleyse ses mühendisleri neden görüntü yönetmenleri kadar para alsın?" Bu düşünce tabii ki yanlıştır. Bu arada, ses mühendisi, görüntü yönetmeninin aldığı paranın yarısını almayı ve kesintiyi de normal karşılamayı sürdürür. Makinistlere dönecek olursak, yapılacak şey, onlara iyi para vermektir; iyi çalışmayacak olurlarsa, paralanın kesersiniz olur biter. Kısacası, sinemanın her aşamasında durumun aynı olduğunu düşünmek ve işin bir muhasebesini yapmak yeterlidir; ortaya çıkacak tablo, acınacak bir tablodur. Sinemanın her aşaması derken, sinema konusundaki yayınları bunun dışında tutmuyorum: <span class="calibre5">Avant-Scene'de</span> örneğin, ki yaptıkları işi çok ciddi yapmaya özen gösteriyorlar, çekim senaryosunu yayımlamadan önce filmleri monitörde seyrediyorlar. Ancak filmi seyreden kişi bazen kaydırma ile pan yapmayı birbirine karıştırıyor, öyle ki, <span class="calibre5">Yurttaş Kane'in</span> çekim senaryosunda ileri doğru kaydırma okuduğunuzda, eğer filmi iyi biliyorsanız, orada bir panın söz konusu olduğunu hatırlıyorsunuz. Yapılan işe özen gösterilmiş; ne var ki, yapan kişiler işi bilmiyor.</p>

  <p class="calibre3">Bir başka sorun daha var; o da dağıtımla, dağıtımcılarla ilgili. En basitinden, bunlar işin içinde olmaması gereken kimseler. Sinema onlarsız doğdu; sinemayı yaratan, yönetmen ve kameramandır. Lumiere ne yaptı? Grand Cafe'nin patronuna kendisi gitti, yaptığı film koltuğunun altındaydı. Ama daha sonra film dağıtımı bir ticaret haline geldi. Demek ki aracılar, yani dağıtımcılar tembel insanlardır, hiçbir şey üretmezler ama kendilerine ve etraflarındakilere, "Biz olmadan iş yürümez, işin bizden geçmesi gerekir," derler. Başkalarının tembelliği yüzünden, iki adım daha atıp ürünü almaya gitmeyen işletmeciler, iki adım daha atıp ürünü vermeye gelmeyen yapımcılar yüzünden ortaya çıkmışlardır. İş böyle olunca da, sırtından geçinecekleri bir üçüncü kesime ihtiyaçları vardır tabii. Her neyse, tek başına "işletmeci" sözü bile insana kuşku verir; demek ki bir de "işletilen" olması gerekir, ki bu da seyircidir...</p>

  <p class="calibre3"><span class="calibre5">Cahiers: İşin öteki ucunda da CNC (Ulusal Sinema Merkezi) var ki, genç sinemacıları hırpalıyor, tıpkı ONF'nin<a id="footnote6"></a><sup class="calibre6"><a href="#bookmark7">6</a></sup> Kanadalı sinemacılara yaptığı gibi...</span></p>

  <p class="calibre3"><span class="calibre5">Godard:</span> Ama hiç değilse ilke olarak ONF bizimkilerden daha iyi. CNC en berbatı; üstelik, sinemadan anlamayan bir sürü adamdan oluşuyor. Fransa'da yapılan film sayısı azaldıkça, CNC'deki memur sayısı artıyor. Hem sinema sanayiine hem de sinema estetiğine zararı dokunan siyasi bir kuruluş o.</p>

  <p class="calibre3">Bu durumun yol açtığı bir şey daha var; Rusya'da bile sinema her yerde olduğundan daha başka türlü değil... Devlet sineması olmasına devlet sineması, ama terimin en kötü anlamıyla; ulusallaşma konusunda fikir yönünden ne kadar başarılıysa, biçim yönünden o kadar başarısız; bu belki de insanların sinemaya gitmek için şimdiye kadar hep para ödeyegelmiş olmalarından, başarı kazanan filmlerin, aynı tür başka filmlerin yapılmasına olanak sağlamasından, tutulmayan filmlerinse bu olanağı sağlayamamasından ileri geliyordur. Başka yerlerde olduğu gibi orada da Batı sinemasının en kötü örnekleri ithal ediliyor, ki bunu hesaba katmıyorum. Bunun yanında, Skolimovski'nin son filmi <span class="calibre5">Hands Up!</span> (Eller Yukarı!) Polonya'da yasaklanıyor.</p>

  <p class="calibre3">Bugünkü sinemayı tanımlayacak olsam, şöyle derim: Sinema, kapitalizmin ajitasyon-propaganda aleti haline geldi. Tam anlamıyla bir virüs. Kapitalizmin en iyi propaganda silahının sinema olmasının kanıtı da bunun farkına kimsenin varmaması. Devlet başkan-larının boy gösterdiği filmlerin listesine şöyle bir bakmak yeterli. Sadece Lenin bunların dışında kalıyor.</p>

  <p class="calibre3"><span class="calibre5">Cahiers: Yine de film yapmaya devam etmek gerektiğini söylüyorsunuz.</span></p>

  <p class="calibre3"><span class="calibre5">Godard:</span> Tabii, işin dramatik yönü de bu zaten. Değişik filmler yapmak istiyorsunuz ve bunu, sevdiğiniz, görüştüğünüz insanlarla yapmak yerine, nefret ettiğiniz, suratlarını bile görmek istemediğiniz insanlarla yapmak zorundasınız. Altyapı bütünüyle kokuşmuş, çevrenizi saran bu insanlarla film yapmak zorunda kaldığınızda, la-boratuvar düzeyinden başlayarak filmin en son ulaştığı yere kadar bunun böyle olduğunu görüyorsunuz. Bazen bazı şeylerin farklılık gösterdiği de oluyortabii. Hyeres Film Şenliği, Cannes'dan daha iyi örneğin, ideal değil ama yine de daha iyi; Montreal de Venedik'ten daha iyi. İleriye doğru adım atmayı sürdürmek gerek.</p>

  <p class="calibre3">İlginç bir örnek de Kanada sineması. ONF harika bir film fabrikası, belki bugünkü Hollywood'dan daha ileri. Güzel bir tasarı. Sonuç? Hiç, görebildiğimiz bir şey yok, filmler dışarı çıkmıyor. Dani-el Johnson'un yapacağı ilk işlerden biri Quebec'teki bütün sinema salonlarını ulusallaştırmak olmalıydı. Ama bunu yapmayacak. Metro ekranlarında ağırlasa ağırlasa De Gaulle'ü ağırlar, her yerde hüküm süren belirli bir emperyalizme boyun eğdiğini görüyoruz. Değişik filmler yapmaya çaba gösteren bizler, sistemi çökertmeye uğraşan bir "beşinci kol" olmalıyız.</p>

  <p class="calibre3"><span class="calibre5">Cahiers: Sinemanın bir kesimi daha şimdiden sistemin dışında ...</span></p>

  <p class="calibre3"><span class="calibre5">Godard:</span> Tabii ki öyle. Bertolucci Amerikan sineması yapmıyor, Resnais de öyle, Straub da, Rossellini ya da Jerry Lewis de. Ama farklı olan bu sinema, iyi ya da kötü olsun, yapılanın on binde birini, hatta yüz binde birini oluşturuyor.</p>

  <p class="calibre3"><span class="calibre5">Cahiers: Peki ama, hâlâ bir Amerikan sineması var mı?</span></p>

  <p class="calibre3"><span class="calibre5">Godard:</span> Hayır, artık Amerikan sineması diye bir şey yok. Amerikan sineması adı verilen sahte bir sinema var, ki bu eski Amerikan sinemasının hüzünlü bir maskından ibaret.</p>

  <p class="calibre3"><span class="calibre5">Cahiers: Bir Amerikan film şirketiyle yine çalışır mıydınız?</span></p>

  <p class="calibre3"><span class="calibre5">Godard:</span> Film yapma olanağını bana onlar sağlarsa, bunu sevinerek kabul ederim. Ya da <span class="calibre5">Michael, chien de cirque</span> (Sirk Köpeği Michael) gibi, çekimi pahalıya çıkacak filmler yapma olanağını verirlerse, yani paranın yıldızların cebine gireceği yerde, görüntüye daha çok harcanacağı filmler. Bu, benim Amerika'nın ve büyük şirketlerin emperyalist politikaları hakkındaki düşüncelerimle de çelişmez. Çünkü öncelikle, Amerikalıdan Amerikalıya fark var. Sonra, orada da "beşinci kol" oluşturmak gerektiği için. Dahası, Amerikan film şirketlerinde <span class="calibre5">farklı bir sinema</span> yapma isteği, düşüncesi uyandırabilmek için: Orada başarı kazanacak bir film örneğin, onların sistemlerini yavaş yavaş değiştirmelerini sağlayabilir. Ama zor iş bu, çünkü üretimin ve dağıtımın her aşamasında başınızı fiziksel olarak emperyalizme çarparsınız. Yine de umudumuz kırılmamalı, çünkü insanlar değişebilir. Ayrıca, Amerika'da bir şeylerin kıpırdadığı görülüyor; Siyahlar arasında ya da Vietnam savaşma karşı çıkan kesimde. Sinema alanındaysa film dağıtımına başlayan üniversiteler var; büyük ölçüde dolaşım sağlıyor bunlar. Yeni yeni şirketler kuruluyor. <span class="calibre5">Çinli</span> Kız'ı Leacock'a sattım. Ayrıca dünya üzerinde sadece Amerika yok; ve benim Amerikalılarla Rusları aynı kefeye koymam, ikisinin de neredeyse aynı sisteme sahip olmalarından ötürü. İster orada olsun ister öbür yanda, gençler adam yerine konmuyor. Amerika'da o kadar aşırıya kaçıldı ki, neredeyse hiç genç sinemacı yok piyasada. Bugün hayranlık duyduğumuz bütün Amerikan sinemacıları sinemaya çok genç yaşta girdi; şimdi artık yaşlandılar, ama onların yerini alan yok. Hawks işe başladığında Gold-man'ın yaşındaydı; Goldman ise tektir. Tabii ki Hollywood'a gençler gelip duruyor, ama vaktiyle Hawks'un sinemaya kattığı şeylerin eşdeğerini getirdikleri söylenemez. Çökmekte olan bir yapının içinde yetiştiler, temellerine dinamit koymayı göze alamadıkları bir yapının içinde. Sinemaya özgürce girmediler. Ama estetik ya da başka tür yoksulluk içinde de doğmadılar. Üstelik bunlar sinema serüveninin araştırıcısı da, şairi de değiller. Oysa, Hollywood'u Holly-wood yapanların hepsi şairdi, neredeyse birer zorbaydılar; Holly-wood'u zorla ele geçirip kendi şiir yasalarını zorla kabul ettiren birer zorba. Bugün, içlerinde en cüretli davranan, o kabuğu kırmış olan tek kişi Jerry Lewis'tir. Hollywood'da başka tür film yapan, belli kategorilere, ölçütlere, ilkelere girmeyen tek kişi odur. Bu, Hitchcock'un uzun süredir yapmakta olduğu şeydir. Lewis bugün cüretli filmler yapan tek kişidir ve sanıyorum ki, bunun da tamamen farkında. Bunu da, kendine özgü dehasıyla başarabildi. Peki, başka kimler var? Nicholas Ray, Amerikan sineması içinde son derece tipik bir yere sahip: En acıklı durumlardan biri söz konusu; koşullara direnmesini beceremeyen, kendilerini dağıtan bütün bu sinemacılar şimdilerde tutunacak dal arıyorlar kendilerine. Amerikan sinemasının en iyi kesimi Nicholas Ray'in geldiği yere geldi. New York-lu kesime gelince, onların durumu da pek umut verici değil; kendilerini zaten gömmüşlerdi ve şimdi geçerli bir neden yokken "un-derground sinema" yaparak daha da derine gömmek istiyorlar. Rus-lar, New York'un bombalanması için Hanoi'ye yardım falan etmediğine göre, neden yeraltına iniyorlar anlamıyorum?</p>

  <p class="calibre3">Amerikan sinemasına başka büyük yönetmenler gelecek (daha şimdiden Goldman, Clarke, Cassavetes var). Onlan beklemek, onlara yardımcı olmak, yüreklendirmek gerek. Biraz önce size üniversitelerden söz ettim; şimdiye kadar hiç sinema yapılmamış bir yerde sinema yapılıyor - ya da yapılmaya başlanıyor. Önemli olan işte bu. Sinema her yere girmeli. Yapılacak şey, henüz girmediği yerleri saptayıp, "Tamam, şimdi de şuraya götürmemiz gerekiyor," demek. Fabrikalarda mı yok, oraya gitmeli, üniversitelerde mi yok, oraya götürmeli. Genelevlerde mi yok, oraya da gitmeli. Sinema artık şimdiye kadar bulunduğu yerlerden ayrılıp olmadığı yerlere gitmeli.</p>

  <p class="calibre3"><span class="calibre5">Cahiers: Öyleyse, sinema birdenbire bütün varlığıyla politik bir boyut kazanıyor...</span></p>

  <p class="calibre3"><span class="calibre5">Godard:</span> Bu boyut onda hep vardı. Politik boyut eskiden bilinç-dışı olarak vardı, şimdiyse bilinçli hale gelmeye çabalıyor, ya da diyelim ki, sinemacılar bu bilinçdışı dili öğrenmeye çalışıyorlar.</p>

  <p class="calibre3"><span class="calibre5">Cahiers: Lefevbre de,</span> Le Revolutionnaire <span class="calibre5">(Devrimci) ile insanları ahlaksal, politik, ekonomik, estetik yönden sarsacak bir film yapmak istedi... Bufılmle</span> Çinli Kız <span class="calibre5">arasında ilişki var mı sizce?</span></p>

  <p class="calibre3"><span class="calibre5">Godard:</span> Kuşkusuz olmalı, ama atılmış bu iki adım birbirinden bütünüyle farklı, teknik açıdan bile; bu iki film birbirine zıt. Lefev-bre'in filmi daha çok <span class="calibre5">Brigitte et Brigitte'e</span> yaklaşıyor. İşte size devrimci bir film; bu da devrimci değilse, hangi film devrimci bilmem. Bugün Quine'in ya da Gaumont Film'in çevirdiği filmler aslında Moullet'ye ya da onun ayarında başka yönetmenlerin eline teslim edilmeli: "Ticari" sinemayı Moullet yapmalı. Neyse ki, meslekte belirli bir gençleşme görülüyor. Bugün örneğin Duvivier'nin Serge Korber'dan daha az film yapması bir olgudur. Ve Duvivier yerine Korber'ın kötü filmler yapması, yine de, yeğ tutulmalı. Bir çeşit ilerlemedir bu. Ama Fransa'da görülen en büyük ilerleme, Sinematek ve Henri Langlois'nın yaptığı çalışmalarla atbaşı giden Sinema</p>

  <p class="calibre3">Kulüpleri'nin çalışmalarıyla gerçekleştiriliyor. FFCC'den<a id="footnote7"></a><sup class="calibre6"><a href="#bookmark8">7</a></sup> Jacques Robert de çok iyi işler yapıyor.</p>

  <p class="calibre3">İyi sinema yapmak isteyenler, sinema çevrelerinde, Üçüncü Dünya ülkelerinin dünyadaki durumuna benzer durumda: İçinden çıkılamaz çelişkiler içine bütünüyle gömülmüşler; bağımsızlıkları var ama bir başka biçimde sömürgeleştirilmişler; boğazları sıkılmış ve geçmek istemedikleri yollardan geçmeye zorlanarak ya olmayacak vaatlerde bulunuyor ya da diz üstü çöküyorlar.</p>

  <p class="calibre3"><span class="calibre5">Cahiers: Genç sinemacıların beşinci kol oluşturmaları gerektiğini söylediniz. Bu durumu Fransa’da -diyelim ki, Moullet örneğini göz önüne alarak- nasıl görüyorsunuz? Başka sinemacıların da onun yöntemine baş eğmeleri mümkün mü?</span></p>

  <p class="calibre3"><span class="calibre5">Godard:</span> Birçoğu bunu yapabilir kuşkusuz. Bu, gösterilmesi gereken bir çaba. Zaten bazıları bunu yapıyor ve bunu yapmak sizin yapınızda yoksa -Moullet'de olmadığı gibi-, insan kendini durumun bilincine varmaya zorlamalı, böylelikle, benzer bir yöntem yakalanabilir. Bunun dışında, ne yapılabilir bilemiyorum. Şunu kafamıza iyice yerleştirmeliyiz: İnsan hiçbir zaman kafasında tasarladığı filmi yapamaz. Başka nedenlerle de olsa, bir ressam yapmak istediği tabloyu ender olarak yapabilir; tıpkı bir yazarın, düşündüğü kitabı ender olarak yazabildiği gibi. Sinemada bu daha da ender olarak başarılabilir. Bu başarısızlığın nedeni bütünüyle teknik ya da ekonomiktir; oysa ötekiler için söz konusu olan nedenler soyuttur. Bu nedenler temelde aynıdır, ama sinemada fiziksel olarak somutlaşmıştır.</p>

  <p class="calibre3"><span class="calibre5">Cahiers: Sizin için ve sizinle aynı zamanda sinemaya başlayanlar için, atılan adım bunun tersi olmuştu: Siz sinema konusundaki genel fikirlerden yola çıktınız ve yavaş yavaş pratik sorunları keşfettiniz.</span></p>

  <p class="calibre3"><span class="calibre5">Godard:</span> Farklı durumlara ve farklı ülkelere göre sinemaya farklı biçimde yanaşılır. Fransa'da o zamana kadar sinema hakkında hiç kafa patlatılmamıştı. Günün birinde birtakım insanlar geldiler ve "Oturup düşünmek gerekiyor, çünkü sinema ciddi bir şey," dediler. Aynı şekilde, sinema yapıtlarının var olduklarını da söylemek gerekiyordu. Oysa bugün, bu yapıtların var olmadıklarını düşünüyorum - insan, sanat üzerine biraz daha derinlemesine düşününce, vardığı nokta bu oluyor. Bir sanat yapıtı, makara kutusunun içine konmakla ya da kâğıt üzerine basılmakla, bir yaratığın ya da bir nesnenin varoluşu anlamında, varlık kazanmaz. Bizim sinemaya başladığımız dönemde, adım atılacak ilk alan buydu: İnsanları bir sanat yapıtının var olduğu bilincine ulaştırmak; tıpkı bugün yine o insanlardan, düşüncelerini daha uzağa götürmelerinin istendiği gibi. Aynı şekilde, bir <span class="calibre5">auteur'ün</span> de var olmadığını söyleyeceğim. Ne var ki insanların böyle bir sözün ne anlamda söylenebileceğini anlayabilmeleri için, onlara yüzyıl boyunca <span class="calibre5">auteur'lerin</span> var olduğunu söylemek gerek. Çünkü onların bir <span class="calibre5">auteur'ün</span> var olmadığını düşünme biçimleri, doğru olan düşünme biçimi değil. Bu bir taktik sorunu.</p>

  <p class="calibre3"><span class="calibre5">Cahiers: Lelouch'un, bir ara sözü edilen tasarısı hakkında ne düşünüyorsunuz? Bu tasarıya göre, bir tür merkez kurulacak, burada bir jüri senaryoları inceleyecek, sonra bunlardan birini seçerek yönetmene beş dakikalık bir film çevirtecek ve sonucu iyi bulursa, filmin yapımını ona verecekti.</span></p>

  <p class="calibre3"><span class="calibre5">Godard</span>: Neden beş dakika? Hayır; filmi ya bütünüyle yaparsınız ya da hiç yapmazsınız. Bu, bir bebeği beş dakikalık bir incelemeye alıp kolunun biçimine göre, yaşama hakkı olup olmadığına kararvermeye benzer. Yaşam hakkının teslim edilip edilmemesi kararına dönüşür bu iş... İster Benazeraf, ister Eisenstein olsun, filmin bütününü yapmak gerekir.</p>

  <p class="calibre3"><span class="calibre5">Cahiers: Eustache'ınfilminin yapımını üstlendiniz, Bitsch'inki-ni de üstleneceksiniz. Yapımcılık bugün sizin için önemli bir şey haline mi geldi?</span></p>

  <p class="calibre3"><span class="calibre5">Godard:</span> Sinemaya o da dahil ve yapımcılık aynı zamanda insanın içinde bulunduğu dünyanın dışına çıkması demek. İnsanları görmek, sözcüğün her iki anlamıyla dünyayı görmek demek. Diya-loğa girmek demek.</p>

  <p class="calibre3">Daha fazla param olsaydı, daha fazla filmin yapımcılığını üstlenirdim. İki yıl boyunca örneğin, sonra değişiklik olsun diye bir film çekerdim. Bugünkü koşullarda yapımcılığı sürdürmeyi düşünecek olursam, masrafları paylaşacak birilerini bulmam gerekir.</p>

  <p class="calibre3"><span class="calibre5">Cahiers: Bu işi yaparken senaryoyu görmeniz yeterli olur muydu?</span></p>

  <p class="calibre3"><span class="calibre5">Godard:</span> Neden olmasın? Bitsch'in filmini, <span class="calibre5">Le Dernier Homme'u</span> (Son Adam) bu şekilde yapıyorum. Hatta senaryoyu okumadım bile. Düşünceyi iyi buldum, bu da bana yetti. Senaryoyu ayrıntılarıyla okumadım, çünkü bunu yapmama olanak yok. Öyle olunca da, okumayıveririm, olur biter. Karşınızda bir aktör varmış gibi bir şey bu. Deneme yapmanın ne yararı olur ki? Deneme, onunla yapacağınız konuşmadır. Bunu yaptıktan sonra hâlâ onun hakkında bir fikriniz yoksa, hiç olmayacak demektir. Senaryo, insanları ikna etmek için yapılır. Senaryo okumak hoşunuza gidiyorsa, oturup okursunuz, ama bunu yapmak ille de gerekli değildir.</p>

  <p class="calibre3"><span class="calibre5">Cahiers: Giderek tiyatronun daha çok etkisinde kalmıyor musunuz?</span></p>

  <p class="calibre3"><span class="calibre5">Godard:</span> Sinemada tiyatro yapmak, ikisini birbirine karıştırmak gerek. Ve bunu her yerde yapmak gerek. Hatta ve özellikle festivallerde. Venedik'te film festivalinin, müzik ya da tiyatro festivalleriyle aynı zamana rastlamamasını tuhaf karşılıyorum. Bir akşam müzik dinlemek, ertesi akşam sinema seyretmek vb. gerekir. Pesaro' daki o akşamları hatırlarsınız; bir film seyrettikten sonra, caz dinlemeye gidiyorduk. İyi vakit geçirmiştik orada.</p>

  <p class="calibre3"><span class="calibre5">Cahiers: Burada, seyirci için büyük tabulardan birine, sanat türlerinin birbirine karıştırılması tartışmasına giriyoruz ve bundan otuz ya da elli yıl önce, sinema kuramcılarının, bunun sinema değil, tiyatro yapmak olduğunu vb. söyleyerek yarattıkları olumsuz havayı hesaba katmamız gerekiyor.</span></p>

  <p class="calibre3"><span class="calibre5">Godard:</span> Sinemacıların çoğu bugün tiyatrodan söz etmeye hevesli: Rivette, <span class="calibre5">L’Amour</span> Fou'da (Çılgın Aşk) bunu yapıyor, Berto-lucci ve daha birçokları öyle. <span class="calibre5">Persona, Blow up</span> (Cinayeti Gördüm) ve <span class="calibre5">Belle de jour</span> da (Gündüz Güzeli) tiyatroya ilişkin şeyler içeriyor, çok güzel bir film olan <span class="calibre5">Shakespeare Wallah</span> da öyle...</p>

  <p class="calibre3">Kuşku yok ki, kendi ifade tarzları içine kapanıp kalmış olan bu insanlar, o tarzın biraz dışına çıkmak istiyorlar. (Bunu söylerken tabii ki Bergman'ı düşünmüyorum. O, hayatı boyunca tiyatro yaptı, hatta sinemadan çok tiyatro yaptı.)</p>

  <p class="calibre3">Ben de uzun süredir, <span class="calibre5">Pour</span> Lucrece'i (Lucrece İçin) konu alan, tiyatro üzerine öğretici bir film yapmak istiyorum. Lucrece'i oynayacak olan kız, provaya, hatta provaya bile değil, denenmek için tiyatroya gelişinde taksiden inerken görülecek. Daha sonra, oyun ilerleyecek; zaman zaman ya bir metin okuma ya bir prova ya da gerçek bir sahnenin oynandığı görülecek. Bazı anlarda oyunun eleştirisi yapılacak. Bazı sahneler, oyuncuların getirdiği yorum dolayısıyla ya da sahneleme sorunları yüzünden birçok kez oynanacak. Bu yinelemelerde değişik oyuncular (Jeanne Moreau, Brigitte Bar-dot, Anna Karina, vb.) sırayla rol alabilir. Ve yönetmen, ekibiyle birlikte, tiyatro hakkındaki yedi ya da sekiz büyük kuramı gözden geçirecek; Aristoteles'ten, zaman, mekân, olay birliği kuramına, "Cromwell"in önsözünden <span class="calibre5">Tragedyanın Doğuşu'na,</span> Brecht ve Sta-nislavski'ye kadar gelerek; bu arada oyun ilerleyip gidecek. Sonunda, oyunun başında tiyatroya gelen kızın öldüğünü göreceğiz, çünkü bu Lucrece'in ölümüdür. Bu plan, sonuncu plan olacak: Burada, kurguya atlamış olacağız. Böyle bir oyunun bir amacı da, seyircilere tiyatronun ne olduğunu göstermek olacak.</p>

  <p class="calibre3">"Okumalar" örneğin, olağanüstü olur. Sonuçta, sanıyorum ki, yapılabilecek en olağanüstü çekim, okuyan insanların çekimi. Neden hiçbir sinemacı bunu yapmıyor? Bir şeyler okumakta olan insanı filme almak, şu andaçekilen filmlerin çoğundan daha ilginç olurdu. Neden sinema yalnızca güzel kitaplar okuyan insanların filme çekilmeleri olmasın? Ve bunları televizyonda neden görmeyelim? Hele artık kimse kitap okumazken. Eğer bu yapılacak olsa, Polans-ki, Giono, Doniol gibi bir şeyler anlatmasını, buluşlar yapmasını bilen kişiler, bu buluşlarını, öykülerini kamera karşısında bize anlatırlardı. İnsanlar da onları dinlerlerdi, çünkü biri bir öykü anlatmaya başladığında, eğer hoşa giden bir şeyse, herkes saatlerce dinler. .. Sinema böylelikle Doğu'daki masalcıların geleneğine ve işlevine geri dönmüş olurdu. Masalcıları dinlemeyi bıraktığımız günden beri çok şeyi yitirdik. Ama bir gösterinin ne "olması gerektiğini" tanımlayan ideoloji o denli güçlü, o denli köklü ki, sinema seyircileri Grammont-Palace'ın ya da Ambassade'ın perdesinde dinledikleri öykü onları ne denli saracak olsa da, çıkışta, alaya alındıkları, paralarını çarptırdıkları düşüncesiyle küplere binerlerdi.</p>

  <p class="calibre3"><span class="calibre5">Cahiers: Bu söyledikleriniz, gösteri kavramını zaten tartışma konusu yapmıyor ki...</span></p>

  <p class="calibre3"><span class="calibre5">Godard:</span> Yapmıyor tabii. Bir şeye baktığımızda, baktığımız şey bizim için bir gösteridir; bir duvar bile olsa. Bir duvarı anlatan bir film yapmak isterdim. Bir duvara bakıyorsunuz ve sonra o duvarda bir şeyler görmeye başlıyorsunuz...</p>

  <p class="calibre3"><span class="calibre5">Cahiers:</span> Anticipation <span class="calibre5">(<sup class="calibre6">Ö</sup>ngörü) adlı skecinizde insana öyle geliyor ki, görüntünün kendisini, sinemanın bu somut temelini belli ölçüde parçalamak istiyorsunuz...</span></p>

  <p class="calibre3"><span class="calibre5">Godard:</span> Orada can sıkıcı olan durum, oyuncuların çok tanınmış olmalarıydı. Ama başlangıçta kafamda öyle bir fikir yoktu. Sonra, filme bir nitelik -diyelim ki, biyolojik bir nitelik- kazandırmak istedim; devinim halindeki bir plazmanınki gibi. Ama, konuşan bir plazma.</p>

  <p class="calibre3"><span class="calibre5">Cahiers: Bunu yaparken, neredeyse kutsal olan bir şeye dokunuyordunuz: kesin, net, dolu sinematografik görüntüye.</span></p>

  <p class="calibre3"><span class="calibre5">Godard:</span> İyi ama, perdeye yansıttığınıza göre, görüntü yine görüntü olarak kalıyor. Aslında, benim bir şeyi parçaladığım falan yok. Ya da belli bir görüntü fikrini parçalıyorum, onun olması gereken şeyin belirli biçimde algılanmasını parçalıyorum. Ama ben bunu, parçalamak, yok etmek anlamında düşünmedim hiç... Benim yapmak istediğim şey, görüntünün içine geçmekti, çünkü ortaya konan filmlerin çoğu görüntünün dışında yapılıyordu. Nitelik olarak görüntü nedir? Bir yansıma. Cam üstündeki bir yansımanın bir kalınlığı olabilir mi? Oysa, sinemada çoğunlukla bu yansımanın içine girilmiyor, dışında kalınıyor. Benim istediğim, görüntünün tersini görmek, onu arkadan görmekti, sanki ekranın önünde değil de, arkasındaymışsınız gibi. Ama, gerçek ekranın gerisinde değil de, görüntünün arkasında, ekranın önünde bulunacaktınız. Ya da görüntünün içinde. Bazı resimlerin sizi kendi içine çekip alıyormuş izlenimi verdiği gibi. Ya da dışarıda kalındığı süre boyunca anlaşı-lamayacakları izlenimi verdikleri gibi. <span class="calibre5">Kızıl Çöl'de,</span> renklerin kameranın önünde değil de, <span class="calibre5">içinde</span> olduğu izlenimi alıyordum. <span class="calibre5">Nefret'</span> teyse tersine, renkler kameranın önündeydi. Öyle ki insan, <span class="calibre5">Kızıl Çöl'ü</span> kameranın kendisinin çektiği duygusuna kapılıyor. <span class="calibre5">Nefret'</span> teyse, bir yanda motor vardı, öte yandaysa onun dışında bulunan</p>

  <div class="calibre1"><img alt="" class="calibre22" src="../Images/main-15.png" /></div>

  <p class="calibre3">nesneler. Ama sanıyorum ki, bu tür film <span class="calibre5">imal etmeyi</span> beceremiyorum henüz. Belki şu anda içimde bunu sadece yapma tutkusu uyanıyor. İlk belirtisi <span class="calibre5">Amerikan Malı</span> olan bir tutku. Bundan dolayı da anlaşılmadı o film: Seyirciler onun bir şeyleri temsil ettiğini düşünüyorlardı, oysa, başka şey söz konusuydu. İpin ucunu kaçırmaları çok doğaldı, çünkü bir temsil izlemeye çalışıyorlardı, olup biteni anlamaya çalışıyorlardı. Aslında, kolaylıkla anlıyorlardı, ama anladıklarının farkına varmıyor, tam tersine, hiçbir şey anlamadıklarını düşünüyorlardı. Beni etkileyen, örneğin Demy'nin <span class="calibre5">Amerikan Malı'</span> nı çok sevmesi oldu. Ve "konuşan" bir film olan <span class="calibre5">Çinli Kız</span>'a oranla <span class="calibre5">Amerikan Malı'nm</span> "şarkı söyleyen" bir film olduğunu düşündüm hep! <span class="calibre5">Amerikan Malı'nm</span> en çok benzediği film <span class="calibre5">Cherbourg Şemsiyeleridir.</span> İnsanlar o filmde şarkı söylemez; şarkıyı söyleyen filmin kendisidir.</p>

  <p class="calibre3"><span class="calibre5">Cahiers:</span> Persona <span class="calibre5">ile son yaptığınızfılmler arasında iç içelikler görüyor musunuz?</span></p>

  <p class="calibre3"><span class="calibre5">Godard:</span> Hayır, olduğunu sanmıyorum. Zaten Bergman'ın benim filmlerimi sevdiğini de pek sanmıyorum. Benden de, başkalarından da bir şey almış olacağını hiç sanmam. <span class="calibre5">Sasom i en Spegel</span></p>

  <p class="calibre3">(Aynanın İçinden), <span class="calibre5">Nattsvardsgösterna</span> (Kış Işıkları) ve <span class="calibre5">Tystnaden'i</span> (Sessizlik) yaptıktan sonra, Persona'dan başka bir şey pek yapamazdı.</p>

  <p class="calibre3"><span class="calibre5">Cahiers: <sup class="calibre6">Ö</sup>ncekifilmlerine oranla</span> Persona'da <span class="calibre5">üslup aşırılıkları dahafazla; metnin ikinci kez söylenmesi gibi...</span></p>

  <p class="calibre3"><span class="calibre5">Godard:</span> Hayır, bana göre oradaki anlatı planı, <span class="calibre5">Kış Işıkları</span> filminde İngrid Thulin'i günah çıkarırken gördüğümüz uzun planın estetik olarak devamı ya da onun derinleştirilmiş şekli. Ama <span class="calibre5">Perso-</span>na'da insana daha çarpıcı geliyor bu; neredeyse biçimsel bir saldırganlık yapılıyor. Yöntem olarak çarpıcı; o kadar ki, bu planı gördüğünde insana, "O kadar güzel ki, gelecek filmimde bunu kullanmalıyım,” dedirtiyor.</p>

  <p class="calibre3">Bundan sonraki filmimde kullanacağım ilk plan böylelikle, <span class="calibre5">Persona'yı</span> ikinci kez seyrettiğimde aklıma geldi. Kendi kendime, "Cinselliklerinden söz eden insanları hareketsiz gösteren bir plan yapmalı," dedim. Ama, bu bir anlamda bana <span class="calibre5">Hayatını Yaşamak'ın</span> ilk planını hatırlatıyor - o planda ben kadınla erkeğin arkasınday-dım, ama önüne de geçebilirdim. Bu biraz, benim filmlerimdeki görüşmelerin karşılığı, Bergman'da bu farklı, ama sonuçta, dönüp dolaşıp bir diyaloğa yer verme isteği hep baskın çıkıyor.</p>

  <p class="calibre3">Böylelikle de, Beckett'e ulaşmış oluyoruz. Bir ara, <span class="calibre5">Ah! Les be-auxjours'u</span> (Ah! Güzel Günler) filme almak istedim. Olmadı, çünkü Madeleine Renaud ile çalışmamı istiyorlardı; bense genç oyuncular istiyordum. O filmi severek yapacaktım, çünkü elimde bir metin vardı ve yapacağım iş o metni filme almaktan ibaretti. Tam bir kaydırma yapacaktım. Uzaklardan başlayıp yakın planda bitecek olan bir kaydırma. Bir buçuk saatlik sürenin sonunda metnin son cümlesine gelindiğinde yakın planda bitecek olan bir kaydırma. Bir buçuk saatlik sürenin sonunda metnin son cümlesine gelindiğinde yakın planla bitirebilmek için ne kadar uzaktan başlanması gerekiyorsa, o uzaklıktan başlayarak bir kaydırma yapacaktım. Demek ki, hız ve zamanla ilgili küçük bir hesaplamanın yapılacağı, lise birinci sınıf bilgisine dayanan bir aritmetik sorusuydu bu.</p>

  <p class="calibre3"><span class="calibre5">Cahiers:</span> Persona'da, <span class="calibre5">seyirciye, seyrettiği şeyin birfılm olduğunu hatırlatan öğeleri siz nasıl anlıyorsunuz?</span></p>

  <p class="calibre3"><span class="calibre5">Godard:</span> Ben <span class="calibre5">Persona'dan</span> hiçbir şey anlamadım. Gerçekten hiçbir şey anlamadım. Filmi dikkatle izledim, gördüklerimi şu şekilde algıladım: Hasta olan kişi Bibi Andersson, hastabakıcı olan da öteki kişi. Sonuç olarak, ben hep "gerçekçiliğe" inanırım. Böyle olunca, kocanın karısını tanıdığı an için söylüyorum, mademki onu tanıdı, bana göre, tanıdığı kişi karısıdır. Ama gerçekçilik temel alınmamışsa, yapılacak hiçbir şey kalmaz; hatta insan sokakta bir taksiye binmeye bile korkar - sokağa çıkma tehlikesini göze almışsa tabii. Ama ben orada anlatılan her şeye inanıyorum. İki ayrı bölüm, "gerçek" ve "düşsel" diye ayrılan iki bölüm yok, tek bir bölüm var. <span class="calibre5">Gündüz Güzeli</span> eşsiz bir film. Bazı yerleri <span class="calibre5">Persona'yı</span> andırıyor. İnsan kendi kendine, "Tamam, şu andan itibaren ne olup bittiğini anlamak için olayları izleyeceğim," diyor. Sonra birden, "Tüh!", "Tamam!", diyorsunuz... Bir de bakıyorsunuz ki öte yana geçmişsiniz.</p>

  <p class="calibre3">Sanki gözkapaklarınız ağırlaştığında, uyuyakalmamak için, gözünü açık tutmaya çalışmak gibi bir şey. O iki filmin ortaya koyduğu sorun işte bu.</p>

  <p class="calibre3">Bergman, uzun süreden beri öyle bir aşamaya geldi ki, görüntü olmayan ne varsa atıp, filmi kameranın kendisiyle yaratıyor. Montaj yaparken, "Bölümleri şu ya da bu kurala uygun olarak, doğru şekilde bir araya getirmek gerek," düşüncesiyle yola çıkmak yerine, söz konusu bu değer ölçüsü temel alınıp, buradan hareket edilebilir. Şöyle denebilir: "Söylenebilecek her şey kaldırılıp atılmalı." Bu, yukarıdaki değer ölçüsü tersine çevrilmek pahasına, daha sonra öteki ilkenin uygulanması için yapılabilir: Dokunulmaması gereken şey, söylenmiş olan şeylerdir - örneğin Straub'un yaptığı budur. <span class="calibre5">Çinli</span> Kız'da, atılmayan şeyse, söylenmiş olan şeylerdi. Ama sonuç Starub'unkinden temelde farklı, çünkü söylenmiş olan şeyler aynı değil. Bunuel ise söylenmiş ne varsa kaldırıp attı; bunu, söylenen şeyin bile zaten gözle görüldüğü düşüncesine dayanarak yaptı. Ve o filmde olağanüstü özgürlük var; Bach'ın, hayatının sonuna doğru orgu çaldığı yetkinliğe benzer yetkinlikte Bunuel'in de sinemayla oynadığı izlenimini alıyorsunuz.</p>

  <p class="calibre3"><span class="calibre5">Cahiers:</span> Çinli Kız<span class="calibre5">’ın sonunda Leaud'nun benimsediği, tiyatroya özgü "oyuncudan oyuncuya dolaşma" sistemi hakkında ne düşünüyorsunuz?</span></p>

  <p class="calibre3"><span class="calibre5">Godard:</span> Sanıyorum ki, seyirciler bunu tam olarak anlamadı;</p>

  <p class="calibre3">yeterince somut olmaması nedeniyle kuşkusuz. Aslında, söz konusu olan tek başına o değil, bireysel bir çözüm değil bu. Benim düşünceme göre, onu başkalarıyla birlikte göstermek gerekiyordu; biri gitarını tıngırdatacak, öteki şarkı söyleyecek ya da bir şeyler çizecekti, beatnick'lerin sokak kahvelerinde yaptıkları gibi, ama bu kez bunu yapan komünistler olacaktı. Ellerindeki metni, verilmemiş her duruma uyarlayarak, Racine'den Sophokles'e ya da bir başkasına atlayarak, ortaya çok iyi bir iş koymuş olacaklardı. Daha kalabalık olmaları gerekiyordu; bazen ne cevap vereceklerini bilmeyecek, hangi cevabın doğru olduğu konusunda tartışmaya gireceklerdi. Bundan, karşılarındaki insana da söz edecek, gerçek bir diyaloğa gireceklerdi.</p>

  <p class="calibre3">Ellerindeki tiyatro metinlerini ezbere söyleyeceklerine, Platon' dan bölümler de okuyabilirlerdi. Sınır koymamak gerek, tiyatro her şeyde var, sinema her şeyde var, bilim ve yazın her şeyde var... Bunlar birbirine biraz karışsa işler daha iyi giderdi. Üniversitede örneğin, dersleri aktörler verebilirlerdi, çünkü profesörler maymun gibi hep aynı şeyi tekrarlıyor. Daha sonra, bundan yararlanarak bir metnin nasıl ifade edilebileceği konusu incelenip, o metin okunabilirdi. Böylelikle, sadece Descartes'ın altıncı "Metafizik Düşün-ce"sinden çıkan sonuç önemli sayılıp sınavlarda o konu tartışılmayacak, o düşüncenin oluşması için sürüp giden "zaman", onun hareketi, dolayısıyla da Descartes'taki <span class="calibre5">yaşanmış</span> olan şey tartışılacaktı. Bu tür çalışmanın yapılabilecek tek çalışma olduğunu söylemiyorum; mademki değiştirilmesi gereken binlerce şey var, öyleyse bunlardan bir-ikisini değiştirmeyi denemek ve bu yapılanın iyi ya da kötü olduğunu keyfi ve kesin olarak ileri sürmemek gerekir.</p>

  <p class="calibre3"><span class="calibre5">Cahiers: Sinema oyuncularının da yönetmenler ya da teknik adamlar gibi dahafazla bilgi edinmeleri ya da çalışmaları gerektiğini düşünüyor musunuz?</span></p>

  <p class="calibre3"><span class="calibre5">Godard:</span> Çalışma yapmaları gerektiğini tabii ki düşünüyorum. Eskiden Amerikalı sinema oyuncularının yaptığı gibi. Oyunculara ders verecek olsaydım, onlara sadece bedensel ya da zihinsel alıştırmalar yaptırırdım: "Şimdi, biraz denge çalışacaksınız; ya da bir saat süreyle plak dinleyeceksiniz... "&nbsp;Bedensel ya da zihinsel konularda, oyuncuların kafası önyargılarla doludur. Örneğin <span class="calibre5">Onun Hakkında Bildiğim M Uç</span> Şey'i çevirirken, Marina Vlady bir gün bana, "Ne yapmam gerekiyor? Bana hiçbir şey söylemiyorsun," dedi. Ben de ona, "Çekime gelirken taksiye bineceğine, yürüyerek gel. Rolünü gerçekten iyi oynamak istiyorsan, yapacağın en iyi şey bu," dedim. (Montfort-L'Amoury'de oturur.) Dalga geçiyorum sandı ve söylediğimi yapmadı. Bu yüzden hep kızdım ona, hatta, hâlâ biraz kızarım. Oturup nedenlerini söyleseydim, belki yapardı. Ama, bir kez yapacak, sonra, ertesi gün, yapması için başka bir şey bulmamı isteyecekti. Dolayısıyla da, açıklama yapmaya değmezdi. Benim bütün istediğim, ağzından çıkan sözleri düşünerek söylemesiydi. Ama, düşünmek ille de kafa patlatmak demek değildir. Onun, <span class="calibre5">söylediklerini</span> düşünmesini istiyordum; basitçe. Masanın üstüne bir fincan koyacaksa, kafasının içinde bir fincan, bir de ağaç masa görüntüsü olsun istiyordum. Oysa, çekime her gün yaya gelmekle yapacağı o basit alıştırma, onun belirli bir şekilde davranıp konuşmasını sağlayacaktı, ki bu benim için en iyisiydi. Yapmasını istediğim şey, onun düşündüğünden çok daha fazla önemliydi, çünkü düşünmeyi başarabilmek, sizi forma sokacak çok basit şeyleri yapmakla mümkündür. Her gün bacak kaldırma çalışması yapmazlarsa, dansçıların dans edemeyeceklerini biliriz. Ama bu tür "çalışma", tiyatro oyuncuları için söz konusu değildir. Sinema oyuncularına gelince, onların nasıl bir çalışma yapmaları gerektiği hakkında hiçbir fikirleri yoktur. Kendi kendilerine, "Bacaklarımızı kaldırıp indirmemiz gerekmediğine göre, çalışma yapmamıza da gerek yok," diye düşünürler. <span class="calibre5">Çinli</span> Kız'm çekimine başlamadan önce Jean-Pierre Leaud' dan, gidip yemek yemesini istedim. Cebine para koydum ve bu parayı Langlois'da<a id="footnote8"></a><sup class="calibre6"><a href="#bookmark9">8</a></sup> harcamamasını söyledim; her gün, oturup bir buçuk saat sakin sakin yemek yiyecek, gazete falan okumayacak, yapacağı iş sadece normal bir lokantada, normal bir yemek yemek olacaktı. <span class="calibre5">Çinli</span> Kız'da oynarken onun için gereken şey buydu. Bu tür alıştırmalar, yogayı tersinden yapmak gibidir. Gerçeküstücüler buna "pratik alıştırma" diyordu. Her alanda, her durumda bunu yapmak gereklidir. Oyuncular, aldıkları para karşılığında sekiz saat mesai vermek zorunda olduklarını akıllarının ucuna bile getirmez.</p>

  <p class="calibre3">Tıpkı işçilerin verdiği mesai gibi. Şu farkla ki işçi fabrikaya adımını attıktan sonra, o sekiz saatlik mesaiyi işin hilesine kaçmadan verir. Oyuncu ise daha başka birçok serbest meslek alanında çalışanların yaptığı gibi, işinin başından sık sık ayrılır, sekiz saat sürekli çalışmaz; bunun en başta gelen nedeni, günde sekiz saat sürekli film çekilmemesidir. Benim ondan istediğim tek şey, iki çekim <span class="calibre5">arasında</span> daha çok çalışması, bu çabayı çekim <span class="calibre5">sırasında</span> daha az göstermesidir. Çünkü, çekimden önce çalışmışsa, bilirim ki iş yürüyecektir. Oysa, çekim "sırasında" çalışmak hiçbir işe yaramaz. Ne var ki, oyuncuların bunu yapmasını sağlamak dünyanın en zor işidir. Bu böyle; <span class="calibre5">Çinli</span> Kız'a gelince, oyuncuların hepsi işin altından iyi kalktılar. İyi anlaşan küçük bir ekip oluşturuyorlardı ve birlikte yaptıkları belirli türdeki çalışma, onları çekim için gereken formda tutmaya yetiyordu. Çalışma, <span class="calibre5">Masculin Feminin'de</span> (Erkek Dişi) olduğundan daha rahat yürüyordu. Bütün bu söylediklerim, profesyonel oyuncuları olduğu kadar, ötekileri de içine alıyor. Profesyoneller olsun, ötekiler olsun, belirli bir çalışmayı yapmaktan kaçına-mazlar. Bu açıdan, Anna Karinanın da ötekilerden farkı yoktu. Ona sık sık söylediğim şey şuydu: "Senden istediğim tek şey, her sabah, yüksek sesle <span class="calibre5">Le Figaro’nun</span> ya da <span class="calibre5">LHumanite'nin</span> başyazısını okuman.” İnanıyorum ki bu, bir şarkıcıdan ses çalışması yapmasını istemek kadar doğaldı ve o kadar da yararlıydı. Ama ötekiler gibi, o da anlamadı bunu. Oysa, bu tür ayrıntıların, oynayış tarzı üstünde doğrudan etkisi vardır. Bunlar, atletin yürüyüş yapması, piyanistin gam çalışması, akrobatın adale yumuşatmasıyla eşdeğerlidir. Ne var ki sinema oyuncularının büyük sorunu, çoğunlukla çok gururlu olmalarıdır. Onun için de, onlara alçakgönüllü olmayı öğretmek gerekir; çok alçakgönüllü olana da gururlu olmasını öğretmek gerektiği gibi. Bresson'un dediği gibi, "vermek ve almak" gerekir. Ve bu açıdan, profesyoneller ile profesyonel olmayanlar arasında ben hiçbir fark görmüyorum.</p>

  <p class="calibre3">Her yerde ilginç insanlar var. Ama, Bresson oyunculardan, Rusların Çinlilerden söz ettikleri gibi söz ediyor. Ona, ”Onların da gözleri, ağızları, kalpleri var... "&nbsp;diyordum. O, "Hayır," diyordu. Eğer, "Ama Jouvet daha anasının karnındayken...” deseydim bana, "Oh! Bilirsiniz, alınyazısı. .. ” diye cevap verecekti.</p>

  <p class="calibre3"><span class="calibre5">Cahiers: Yapılmasını öğütlediğiniz bu çalışmalarla ortaya daha geniş bir sorun konmuş oluyor: Eğitim sorunu.</span> Çinli Kız <span class="calibre5">'da örneğin, oyuncular burjuvaziden gelme; tartışma konusu yaptıkları eğitimi onlara veren burjuvazi...</span></p>

  <p class="calibre3"><span class="calibre5">Godard:</span> Gerçekten de her şey, bilgiyi edinme tarzlarından kaynaklanıyor; onların almış oldukları eğitim, sınıf eğitimi. Üyesi oldukları sınıfa uyan biçimde, kendi sınıflarının insanları gibi davranıyorlar. Zaten bütün bunlar filmde söyleniyor. Bizdeki, Fransa'daki sınıf eğitimi konusunda geçen gün bir gazeteden kesip sakladığım birkaç satır var, çünkü Rousseau'nun <span class="calibre5">Emile’i</span> üzerine bir film yapmak istiyorum. Missoffe'un -Gençlik Bakanımızın- <span class="calibre5">Le Livre Blanc</span> (Beyaz Kitap) adlı kitabından alınmış satırlar bunlar: "Okul, aile kökenleri bakımından, esas olarak devlet ve toplum yönetiminin en üst mevkilerini işgal etmeleri amaçlanan çocukların uzun ve zahmetli bir eğitimden geçerek yetişmelerini sağlamakla, toplum ilişkilerinin bir aynası olacaktır. Daha sonra, işçi ve köylü çocuklarının -ki bunların iş dünyasına kazandırılmalarının sınırlı bir eğitimi gerektirdiği görülmektedir- daha kısa süreli ve daha basitleştirilmiş bir eğitimden geçmeleri sağlanacaktır." Yorum yok!</p>

  <p class="calibre3"><a id="bookmark1"></a><a href="#footnote1">1</a></p>

  <p class="calibre3">Fransız anayasasında, olağanüstü durumlarda Devlet Başkam'na özel yetkiler veren madde. <span class="calibre5">-ç.n.</span></p>

  <p class="calibre3"><a id="bookmark3"></a><a href="#footnote2">2</a></p>

  <p class="calibre3">1968-69 yıllarında petro-kimya tesislerinde gerçekleştirilen sendika-dışı ilk büyük grev. -ç.n.</p>

  <p class="calibre3"><a id="bookmark4"></a><a href="#footnote3">3</a></p>

  <p class="calibre3">Sendikalar tarafından Saint-Nazaire tersanelerinde gerçekleştirilen grevler. -ç.n.</p>

  <p class="calibre3"><a id="bookmark5"></a><a href="#footnote4">4</a></p>

  <p class="calibre3">Sosyalist Parti ve Sosyalist Enternasyonal'in önemli beyinlerinden biri. --ç.n.</p>

  <p class="calibre3"><a id="bookmark6"></a><a href="#footnote5">5</a></p>

  <p class="calibre3">Paris'teki "Sanat ve Deneme” salonları genellikle sinema klasiklerini ve avangard film denemelerini gösterime sunarlar. -ç.n.</p>

  <p class="calibre3"><a id="bookmark7"></a><a href="#footnote6">6</a></p>

  <p class="calibre3">Office National du Film (KanadaUlusal Film Dairesi). -ç.n.</p>

  <p class="calibre3"><a id="bookmark8"></a><a href="#footnote7">7</a></p>

  <p class="calibre3">Federation Française des Clubs de Cinema (Fransa Sinema Kulüpleri Federasyonu). <span class="calibre5">-ç.n.</span></p>

  <p class="calibre3"><a id="bookmark9"></a><a href="#footnote8">8</a></p>

  <p class="calibre3">Fransız Sinematek'inin babası. <span class="calibre5">--ç.n.</span></p>
</body>
</html>
