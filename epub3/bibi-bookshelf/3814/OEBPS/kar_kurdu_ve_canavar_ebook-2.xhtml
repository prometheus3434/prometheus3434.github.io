<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-2" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-1"><st c="0">Evde Bir Canavar mı Var?</st></p>
			<p><br /><br /><br /></p>
			<p><st c="25">Mizgin’in babası, karlı bir pazartesi gecesi, Kars’ın en soğuk ve en yalnız evinde sessizce kaybolup gitti.</st></p>
			<p><st c="133">Aslında o gece de, çoğu zaman olduğu gibi, çok gürültülüydü.</st></p>
			<p><st c="194">Mizgin odasında yatağına oturmuş, yorganını burnuna kadar çekmişti. </st><st c="263">Sobanın borusunu, duvara açtıkları bir delikle odasına kadar uzatmışlardı. </st><st c="338">Buna karşın tir tir titriyordu. </st><st c="370">Sayısını tam hatırlamıyordu ama yaklaşık on homurdanma, iki kütürtü ve üç buçuk haykırıştan sonra bir gürültü koptu. </st><st c="487">Buçuk diyordu, çünkü son haykırış tamamlanamadı. </st><st c="536">Boruların birleştiği yerden gri bir duman çıkınca, soba devrilmiş olmalı, diye düşündü.</st></p>
			<p><st c="623">Küçük çiçeklerle bezeli basma geceliğini düzeltti, ayaklarını buz gibi zemine bıraktı. </st><st c="711">Sanırsınız Kuzey Kutbu’ndaki en büyük buzul kopmuş ve odasına kadar yürümüştü. </st><st c="790">Hatta biraz ıslaklık bile hissetmişti. </st><st c="829">Ellerini ağzına götürüp arada hohluyor, ısınmaya çalışıyordu. </st><st c="891">Yavaşça hole çıktı, salon kapısına kadar yaklaştı, başını usulca öne uzattı. </st><st c="968">Karanlıktan hiçbir şey görünmüyordu.</st></p>
			<p><span><st c="1004">‘Belki,’</st></span><st c="1013"> dedi içinden, ‘ses banyodan geliyordur.’ Ayakları buz tuttuğu için karıncalanmıştı. </st><st c="1098">Işıkları açmaya çalıştı ama düğmenin mekanik sesinden sonra her yer hâlâ karanlıktı. </st><st c="1183">Köyde kışın elektrikler sık kesilirdi. </st><st c="1222">Muhtar, “Hep, o uğursuz kurt yüzünden!” derdi. </st><st c="1269">Hemen hemen her akşam, kurt ulur ve... </st><st c="1308">elektrikler gider. </st><st c="1327">Bu hep böyle olmuştur. </st><st c="1350">Mizgin, aynı kurt olduğunu bilirdi, çünkü köyün muhtarı Baran amca, “Ben düşmanımı gözünden tanırım. </st><st c="1451">Geçen akşam gördüğüm kurdun ayak izleri bunlar,” demişti. </st></p>
			<p><st c="1509">“Çok saçma!” diye karşı çıkmıştı o gün. </st><st c="1549">“Kurttan düşman mı olur?”</st></p>
			<p><st c="1574">Muhtar, “Sen çok oldun artık, okul senin dilini pabuç kadar yapmış,” diyerek yüzüne öksürmüştü. </st><st c="1671">Sinirlendiğinde hep öksürürdü.</st></p>
			<p><st c="1701">Babasıysa kızgın bir şekilde, “Gereğinden fazla konuşuyorsun!” demişti.</st></p>
			<p><st c="1773">Konuşmanın ne kadarı gerekli çocuklar için, hep bir bilinmezdir. </st><st c="1839">Sonuç olarak, ne kurt bulundu ne de kesintiye çare. </st><st c="1891">Olan, kümeslerdeki tavuklara oldu. </st><st c="1926">“Afiyet olsun zavallı hayvana, o karda kışta ben de kümese dadanırdım,” diyerek içten içe gülmüştü.</st></p>
			<p><st c="2025">Işıklar da yanmadığına göre, banyodan uzak dursam iyi olacak, diye düşündü, gizemli gürültünün peşini bırakmaya karar verdi. </st><st c="2151">Tıpış tıpış odasına gitti, bir yılan gibi yatağına kıvrıldı. </st><st c="2212">Penceresine vuran ay ışığına bakarken uykuya daldı.</st></p>
			<p><br /></p>
			<p><st c="2263">“Horozlar ötmedi bu sabah kızım. </st><st c="2297">Kalk, okula geç kalacaksın!”</st></p>
			<p><st c="2325">“Ne horozu anne, saat çalmamış diyecektin herhâlde.”</st></p>
			<p><st c="2378">Sabahları hımıl hımıl konuşmak en iyi yaptığı şeydi. </st><st c="2432">Yetişkinlerin “uyku sersemi” dedikleri hani. </st><st c="2477">Annesi kıkırdadı ama sesinde bir tuhaflık vardı. </st><st c="2526">Mizgin, gerçek bir gülüşle sahte olanı her zaman anlardı. </st><st c="2584">Gözlerini bir baykuş misali açtı. </st><st c="2618">Annesi çok yorgun görünüyordu. </st><st c="2649">Burnu kıpkırmızıydı. </st><st c="2670">Birinci olasılık, nezleydi. </st><st c="2698">Ama onu tanırdı, hasta olsa yataktan asla kalkamazdı. </st><st c="2752">Çok ağır geçerdi nezlesi, gözleri de şişmekten açılmazdı. </st><st c="2810">İkinci olasılık ise, ağlamıştı. </st><st c="2842">Bu daha akla yatkındı.</st></p>
			<p><st c="2864">“Annem, ağladın mı sen?”</st></p>
			<p><st c="2889">“Ne ağlaması kızım?” dedi kolunu ovuşturarak. </st><st c="2936">İşte sahte bir gülüş daha! </st><st c="2963">“Hem sen niye ayaktaydın bakayım, gece tıkır tıkır?” </st></p>
			<p><st c="3016">“Şeyy...” dedi saçını parmağına dolayarak. </st><st c="3059">“Çok esrarengiz sesler duydum. </st><st c="3090">Sanırım geceleri evimize bir canavar geliyor.”</st></p>
			<p><st c="3136">İşte gerçek bir kahkaha. </st><st c="3162">İyi de bunları onu güldürmek için söylememişti ki. </st></p>
			<p><st c="3213">“Gülme annem, yani gül de... </st><st c="3242">Gerçekten diyorum bak. </st><st c="3265">Bazı geceler hep aynı homurtuyu duyuyorum. </st><st c="3308">Bazen eşyaları deviriyor, galiba sakar biraz.”</st></p>
			<p><st c="3354">“Mizginim, yavrum, haydi kalk. </st><st c="3386">Canavar diye bir şey yok. </st><st c="3412">Kahvaltını et, anca gidersin okula.” </st></p>
			<p><st c="3449">Saçlara minik bir öpücük, şefkatli bir yanak sıkması, sevgi dolu bir bakış, derken annesi odadan çıkıp gitti. </st></p>
			<p><st c="3559">Elini yüzünü, kutuplardan onun için özel olarak hazırlanmış suyla apar topar yıkamaya çalıştı. </st><st c="3654">Ama başaramadı. </st><st c="3670">Öyle soğuktu ki, parmaklarının ucu ile sadece gözlerinin etrafını şöyle bir ıslattı. </st><st c="3755">Önlüğünü giymeden önce soba borusuna sardı biraz. </st><st c="3805">Zaten cuma gününden yıkanmamış olsaydı asla kurumazdı. </st></p>
			<p><st c="3860">Annesi, “Şöyle azıcık temiz hava alsınlar,” diyerek bahçedeki iplere asardı çamaşırları. </st><st c="3949">O öyle söyleyince, “Yaşa anne!” derdi. </st><st c="3988">“Sayende kazakların ciğerleri bayram edecek.” </st></p>
			<p><st c="4034">E tabii, çamaşırlar da her seferinde korkuluk gibi donup kalırdı.</st></p>
			<p><st c="4099">Mutfak soğuk olduğu için, salonda sobanın yanına kurulmuştu sofra.</st></p>
			<p><st c="4166">“Babam yine erkenden gitti mi annem?” dedi ekmeğine tereyağı sürerken. </st></p>
			<p><st c="4238">“Hıı...” dedi her zamanki gibi. </st><st c="4270">Konuşmak istemediği belliydi. </st><st c="4300">Uzatmadı Mizgin. </st><st c="4317">Bir iki büyük lokmayı ağzına tıkıp, “Ben gidiyoooğğuum!” diye bağırdı. </st></p>
			<p><st c="4388">“Ağzında lokma varken konuşma. </st><st c="4419">Kaç defa dedim sana.”</st></p>
			<p><st c="4440">“Tamaaamm. </st><st c="4452">Ben de seni seviyorum anneeem!” diyerek evden fırladı. </st><st c="4507">Yürürken dilini dışarı uzattı ve düşen karların bir güzel tadına baktı. </st><st c="4579">Kar taneleri küp küp diye ses çıkarır, insan kulak verirse onların konuştuklarını bile duyabilir:</st></p>
			<p><span><st c="4676">“Hmm, efendim? </st><st c="4692">Hayat çok mu kısa?”</st></span></p>
			<p><span><st c="4711">“Ne, yukarıda parti mi veriyorsunuz?” </st></span></p>
			<p><st c="4750">Okula giden yol, onun için her zaman Lunaparka gitmek gibi olmuştu. </st><st c="4818">Yolda, okuyacağı kitapları düşünür, içi içine sığmaz, televizyonda gördüğü balerinin etekleri gibi, etekleri zil çalardı. </st></p>
			<p><st c="4940">Kütüphanenin anahtarı Mizgin’de dururdu. </st><st c="4981">Herkesten önce okula gider, kütüphaneyi açar ve ders saati gelinceye kadar orada oyalanırdı. </st></p>
			<p><st c="5074">Şirin Öğretmen’i geldiğinden beri her şey değişmeye başlamıştı. </st><st c="5138">Öğretmen, teneffüslerde çocuk kitapları okuyordu. </st><st c="5188">Çocuklar, bu öğretmen ne yapıyor diye merak ediyordu tabii. </st><st c="5248">Mizgin de eline kitabını alıp onunla okumaya başlıyordu. </st><st c="5305">Bazen öğretmeninin elindekini daha çok merak ediyordu. </st></p>
			<p><st c="5360">“Yüksek sesle okumamı ister misin Mizgin?” </st></p>
			<p><st c="5403">Gözlerinde iki kalp, başını sallıyordu. </st><st c="5443">Son sayfayı okuyup kapatınca fark ediyorlardı ki etraf çocuklarla dolmuş. </st></p>
			<p><st c="5517">Şirin Öğretmen, bazen beton bahçe duvarının üzerine oturup okurdu. </st><st c="5584">Şimdilerde yapamıyor tabii. </st><st c="5612">Malum, kar yüzünden... </st><st c="5635">O da, “Kar, bir kitap kurduna asla engel olamaz,” diyerek etrafında toplaşan çocukları kütüphaneye götürüyor.</st></p>
			<p><br /></p>
			<p><st c="5744">Bir gün, kapı ansızın açıldı. </st><st c="5775">Müdürle birlikte kestane rengi saçlı, kocaman gözlü, upuzun boylu bir kız içeri girdi. </st><st c="5862">Tüm gözler üzerine çevrildiğinden yeni öğrenci, bir kulağını açıkta bırakan saçlarını düzeltti, kulağını örttü. </st><st c="5974">Utandığı her hâlinden belliydi. </st></p>
			<p><st c="6006">“Bu, Zeynep çocuklar. </st><st c="6028">Annesi doktor. </st><st c="6043">Tayinleri buraya çıkmış. </st><st c="6068">Artık sizinle birlikte,” diyerek, onu bir hediye paketi gibi sınıfın ortasına bırakıverdi. </st></p>
			<p><st c="6159">Şirin Öğretmen’in kısa bir konuşmasından sonra yeni gelen kız istediği yere oturdu: Mizgin’in yanına. </st></p>
			<p><st c="6261">Mizgin, dikkatini çekmek için kulağına eğildi:</st></p>
			<p><st c="6307">“Canavarlara inanır mısın? </st><st c="6335">Bizim eve geceleri canavar geliyor.” </st></p>
			<p><st c="6372">Zeynep’in de en az kendisi kadar tuhaf olmasını umuyordu. </st><st c="6430">Nerelisin, kardeşin var mı, nelerden hoşlanırsın gibi sorular, onun için çok sıradandı. </st><st c="6518">İnsanları şaşırtmayı severdi.</st></p>
			<p><st c="6547">Cevap hiç gecikmedi:</st></p>
			<p><st c="6568">“Son zamanlarda inanmaya başladım.” </st></p>
			<p><st c="6605">O gün, birbirlerine hemen içleri ısındı. </st><st c="6646">Mizgin, sınıfın en arkasında, tek başına oturduğu sırayı paylaşacak olmaktan çok mutluydu. </st><st c="6737">Sınıftaki öğrenci sayısı yirmi dokuz olunca, tek başına oturmak zorunda kalan yirmi dokuzuncu öğrenci de Mizgin olmuştu. </st></p>
			<p><st c="6858">Zaten Zeynep sınıfa girdiğinde tavandan papatyalar dökülüyor; küçük bir bando, hoş geldin marşı çalıyordu. </st><st c="6965">Tabii olan biten şenliği sadece Mizgin görüyordu. </st></p>
			<p><st c="7015">Sonraki birkaç ay yedikleri içtikleri ayrı gitmedi. </st><st c="7067">O birkaç ay boyunca, havadan sudan, ciddi şeylerden –mesela kar kurdunun nasıl kurtarılacağından tutun da canavarlara kadar pek çok şeyi– konuştular. </st><st c="7217">Fakat Mizgin, Zeynep’in dalga geçip geçmediğinden asla emin olamıyordu. </st><st c="7289">Sohbetlerinin çoğu en sonunda evdeki canavarlara dönüyor, Mizgin onun kim ya da ne olduğunu çözemiyor ama Zeynep, canavarın kim olduğundan çok emin görünüyordu. </st><st c="7450">Bazen, sadece destek olmak için böyle bir şey uydurduğunu düşünüyordu. </st></p>
			<p><st c="7521">Mizgin’in arkadaşına anlatmadığı tek şey, o sarsak şeyin ellerinin, severken insanı mora boyadığıydı. </st><st c="7623">Aslında anlatmayı çok istiyor ama nedenini anlayamadığı bir şekilde çok utanıyordu. </st><st c="7707">Arkadaşına bazı şeyleri anlatmasa da onun anlayabileceğini düşünüyordu. </st><st c="7779">Anlamasını umuyordu. </st></p>
			<p><st c="7800">Şirin Öğretmen matematik dersini bile resim çizerek anlatıyordu. </st><st c="7865">Sınıftaki oturma düzenleri daire şeklindeydi. </st><st c="7911">Ortaya minderler, küçük tabureler, kitaplar ve minik bir sehpa koymuştu. </st><st c="7984">Çocukların bacakları ağrırsa ya da sıkılırlarsa kalkıp minderlerin üzerine oturuyorlardı. </st><st c="8074">Bazı dersler hava nasıl olursa olsun bahçede yapılıyordu. </st><st c="8132">“Susun!” kelimesi öğretmenin ağzından hiç çıkmazdı. </st><st c="8184">Mizgin’in babası ne çok söylerdi oysa... </st></p>
			<p><st c="8225">Horozun ötmediği ve Mizgin’in güç bela yetiştiği okul günü, her günkü gibi çabucak geçti. </st><st c="8315">O kadar eğleniyorlardı ki, dışarıdan bakınca pek büyük görünmese de onlara göre koca okulda sadece 4-A sınıfı vardı. </st><st c="8432">Saat beş gibi hava, koyu mavi ile grimsi siyah bir sis perdesinin altında kalıyordu.</st></p>
			<p><st c="8516">Zeynep de Mizginlere yakın oturuyordu. </st><st c="8556">Dönüş yolunda arada kar topu oynayarak, üstleri başları ıslak, Zeyneplerin evinin önüne vardılar. </st><st c="8654">O ana kadar kıkırdıyorlardı, sonrası sessizlik... </st><st c="8704">O birkaç saniye ikisine de sonsuz gibi geldi. </st><st c="8750">Neredeyse, zaman ve mekân bükülecek, boyut değiştireceklerdi. </st><st c="8812">Zeynep’in gözlerine Kars’ın bütün yıldızları doldu, Mizgin’in ise burnu sızladı, kalbindeki en saklı yerde küçük bir kuş kanat çırpmayı bıraktı. </st><st c="8957">Evlerine gitmek istemiyorlardı. </st><st c="8989">Dünyanın sonu gelmiş gibi sarıldılar ve ayrıldılar.</st></p>
			<p><st c="9040">“Annem, ben geldim!”</st></p>
			<p><st c="9061">“Mizgin’im, ne ettin sen? </st><st c="9088">Islaksın!”</st></p>
			<p><st c="9098">“Kar topu oynadık Zeynep ile annem.” </st></p>
			<p><st c="9136">“Kurutmakta zorlanacağız biraz ama olsun. </st><st c="9178">Harlayıveririz sobayı. </st><st c="9201">İyi yapmışsınız kızım.” </st></p>
			<p><st c="9225">“Annem,” dedi Mizgin, içindeki kuş pır pır ederken. </st><st c="9277">“Seni çok seviyorum ben yaa!” Koşup annesinin boynuna atıldı ve yanaklarını sıktı. </st><st c="9360">Dünyanın en güzel gülüşleri Mizginlerin evine doldu. </st><st c="9413">Dünyanın en güzel kelimesi “anne” idi.</st></p>
			<p><st c="9451">“Baban yine geç gelecek anlaşılan kızım. </st><st c="9493">Karnımızı doyuralım da sen ödevini yap, erkenden yat. </st><st c="9547">Dur, ben ıhlamur da yapayım kuzuma, ne olur ne olmaz.”</st></p>
			<p><st c="9601">Mizgin yatıncaya kadar babası eve gelmedi. </st><st c="9645">Genellikle geç gelir, uyuduğu için onu göremezdi. </st><st c="9695">Ama o sakar canavar hep babasının yokluğunu fırsat biliyordu. </st><st c="9757">“Umarım yine gelmez,” diyerek penceresini açtı, bir avuç kar alıp sağa sola saçtı. </st><st c="9840">Köyün nineleri, karın saflık, iyilik getirdiğine inanır, biriken ilk karı gece yatmadan önce evin her iki yanına savururlardı. </st><st c="9967">Bu, “</st><span><st c="9972">Hep dost kalasın, dostluk ve sevgiden başka bir şey evine giremesin.”</st></span><st c="10042"> demektir. </st><st c="10053">Şu canavarın nereli ya da kimlerden olduğunu bilmediğinden, işini sağlama aldı ve aynen söylendiği gibi yaptı, yattı.</st></p>
			<p><br /></p>
			<p><st c="10170">Uykusunun en derin yerinde, kar kurdunun ulumasıyla doğruldu.</st></p>
			<p><st c="10232">“Off!” dedi hoşnut olmayan tavırla. </st><st c="10269">“Şimdi elektrikler kesilecek veee işte mahalle karanlık. </st><st c="10326">Bravo bravo!” diyerek yavaşça ellerini çırptı. </st><st c="10373">Fark etti ki uluyan sadece kar kurdu değildi. </st><st c="10419">Salondan da uluma geliyordu ya da ona öyle gelmiş olmalıydı. </st><st c="10480">Hiçbir zaman emin olamıyordu. </st><st c="10510">Daha önce evde bir canavar beslemediği için anlayamaması çok normaldi.</st></p>
			<p><st c="10580">Soba borularının kesiştiği yerden is kokusu yayılınca ayağa kalktı. </st><st c="10649">Yine! </st><st c="10655">Annesi çok su içmiş gibi hıçkırıyordu. </st><st c="10694">Bir an sobanın devrildiğini ve annesiyle babasının altında kaldığını düşündü. </st><st c="10772">Ahh, belki de canavar değildi. </st><st c="10803">Bildiğin sobaydı gürültü yapan. </st><st c="10835">Elleriyle duvarları yoklayarak salona kadar vardı. </st><st c="10886">Sesi çıkaranın yere düşen gaz lambası olduğunu gördü. </st><st c="10940">Düşer düşmez söndüğü için şanslılardı. </st></p>
			<p><st c="10979">Sobanın deliğinden tavana sıcak kırmızı alevlerin yansıması düşüyordu. </st><st c="11050">Ortamda pek eğlenceli bir hava olmamasına rağmen alevler tavanda parti veriyor gibiydi, çıtırtılar içinde dans ediyorlardı. </st><st c="11174">Annesinin sobanın üzerine koyduğu mandalina kabuklarının kokusu Mizgin’in içini ısıtıyordu.</st></p>
			<p><st c="11265">Kulağına çalınan hıçkırık sesleri eşliğinde, eliyle duvarları yoklayarak mutfağa kadar gitti. </st><st c="11360">Tel kapaklı dolaptan zar zor bir tane mum buldu, kibriti aramaya koyuldu. </st><st c="11434">Elini ocağın yakınlarında gezdirdi ve mumu yakmayı başardı. </st><st c="11494">Göreceği şeylerden ürkerek salona geri döndü. </st><st c="11540">Mumu ileri uzattı ve o cılız ışıkta annesini duvarın kenarına kıvrılmış, ağlarken buldu. </st></p>
			<p><st c="11629">Annesi, Mizgin’i fark eder etmez, morarmış gözünü saklamaya çalışarak ayağa kalktı. </st><st c="11713">Hık hık hıçkırıyor, bir şeyler geveliyor, ne dediği anlaşılmıyordu. </st></p>
			<p><st c="11781">Mumu sobanın yanına doğru uzatan Mizgin, canavarı yerde yatarken gördü. </st><st c="11853">İçeride mandalina dışında küf gibi başka şeylerin de kokusu vardı. </st></p>
			<p><st c="11920">“Gözüne ne oldu anne? </st><st c="11942">Babam nerede?”</st></p>
			<p><st c="11956">“Görmüyor musun kızım, uyudu kaldı orada.”</st></p>
			<p><st c="11999">Başını çevirip baktı. </st></p>
			<p><st c="12022">“O bir canavar anne. </st><st c="12043">Nasıl girmiş evimize?”</st></p>
			<p><st c="12065">“Kızım ne diyorsun sen? </st><st c="12090">İşte orada ya! </st><st c="12105">Ne canavarından bahsediyorsun?”</st></p>
			<p><st c="12136">“Anne, nasıl göremezsin?” dedi gözünü devirerek. </st><st c="12186">“Bak, boyu en az iki metre, göbekli, saçları kirpilerinki kadar dik, siyah uzun pelerinli, kötü kokulu, hantal bir canavar. </st><st c="12310">Elleri de yok, ellerinin olduğu yerde mor çiçekler var.”</st></p>
			<p><st c="12366">“Mizgin, kuzum, yavrum, ne oldu sana?” demesiyle sarmaş dolaş oldular, birlikte ağladılar. </st><st c="12458">Oysa birlikte gülmeyi tercih ederlerdi ve o gece evlerine yine davetsiz giren canavarın saldırısı ile uyanmayı istemezlerdi. </st><st c="12583">Annesi, kızının saçlarını okşayıp ağlarken, Mizgin gözlerini tavana dikmiş, alevlerin görüntüsünü izliyordu. </st></p>
			<p><st c="12692">“Bu canavar artık bizimle mi yaşayacak? </st><st c="12732">Geceleri mi gelir sadece?”</st></p>
			<p><st c="12758">“Belki kalmaz kızım. </st><st c="12780">Bilinmez...” </st></p>
			<p><st c="12793">“Babam eve dönerse gider, değil mi anne?” </st></p>
			<p><st c="12835">Hiç ses çıkarmadı annesi. </st><st c="12861">Birbirlerine sıkıca sarılmak isterken annesi, “Ah!” diye inleyerek omzunu tuttu. </st></p>
			<p><st c="12942">“Canavar, değil mi?” dedi öfkeyle Mizgin.</st></p>
			<p><st c="12983">Mahallelinin Aksak Birindar’ı, yani Mizgin’in babası, Kars’ın en sessiz ve soğuk gecesinde işte böyle kaybolup gitti.</st></p>
		</div>
	<div id="charCountTotal" value="13101"></div></body>
</html>
