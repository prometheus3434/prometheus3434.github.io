<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-13" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-12"><st c="0">Mizgin ve Canavar</st></p>
			<p><br /><br /><br /></p>
			<p><st c="18">Gözlerini araladığında, kar kurdu ile burun buruna olduğunu gördü. </st><st c="86">Önce biraz korksa da soğuktan donmuş burnunu ısıtan bir nefesi her zaman tercih ederdi. </st><st c="174">Fakat bir terslik vardı, başının altına koyduğu elini kıpırdatamıyordu. </st><st c="246">Ayaklarını da hissetmiyordu. </st><st c="275">Uyuşmadan nefret ederdi. </st><st c="300">Tabii bu, bir üst seviye uyuşmaydı. </st><st c="336">Kımıldatabilseydi sağa sola oynatır, geçmesini sağlardı. </st><st c="393">Beklemek her zaman işe yaramaz. </st><st c="425">Öksürük deseniz cabası... </st><st c="451">Kesilmek bilmiyordu ve Mizgin yeri göğü inleterek öksürüp hapşırırken kurt irkiliyordu. </st></p>
			<p><st c="539">“Kalkamıyorum,” dedi. </st><st c="561">“Ve bu beni korkutuyor.”</st></p>
			<p><st c="585">Kurt, etrafında dolandı. </st><st c="611">Tipi yüzünden bütün yıldızlar beyaz tüylerinde toplanmış, ışıl ışıl parlıyordu. </st><st c="691">Ondan gözlerini alamıyordu. </st></p>
			<p><st c="719">“Bütün kümesleri yoklayan sen miydin? </st><st c="757">Yoksa başkası mı?”</st></p>
			<p><st c="775">Boynunu ileri uzatıp, başını yukarı kaldırdı ve uzun uzun uludu. </st></p>
			<p><st c="841">“Birazdan Kurt Adam’a dönüşmeyeceksin, değil mi?”</st></p>
			<p><st c="890">Tabii burada, kurt konuşabilseydi, Mizgin’in çok film izlediğini söyleyebilirdi. </st><st c="972">Sınıftaki çocuklardan bazıları, kurtlu murtlu, süper adamlı kitaplara bayılırlar. </st><st c="1054">Eh, Mizgin de azıcık merak etmiş olabilirdi. </st></p>
			<p><st c="1099">“Kalkamıyorum,” dedi hıçkırıklara hazırlanırken. </st><st c="1148">“Şu omuzlarımı diyorum, bir türlü tutamıyorum. </st><st c="1195">İnsan ağlarken sessiz sedasız yapsa, öyle dans eder gibi sarsılmasa iyi olmaz mı ya?” </st></p>
			<p><st c="1281">Dudaklarını ısırarak haykırmamaya çalıştı. </st><st c="1324">Bir amaç için evden çıkmıştı. </st><st c="1354">Ama buzullar arasında sıkışıp, fosilleşen bir Karslıya dönüşmeyi hayal etmemişti. </st><st c="1436">Kars’ın kış aylarında Alaska’dan beter olduğunu düşünürseniz bu pek de imkânsız değildi.</st></p>
			<p><br /></p>
			<p><span><st c="1524">Kars’ın Ocaklı köyünde tahminen on yaşlarında, buzullar arasında donmuş bir mumya bulundu.</st></span> <span><st c="1615">Avcı toplayıcı olduğu tahmin edilen ve üzerinde yerel figürlerle dokunmuş heybe taşıyan kızın, Ocaklı köyünün soylu ailelerinden olduğu düşünülüyor. </st><st c="1765">Ziyaret etmek isteyenler, Doğu Ekspresi ile seyahat ederek, koruma altına alınan Ani Harabeleri’ne gidip görebilir. </st></span></p>
			<p><br /></p>
			<p><span><st c="1881">“</st></span><st c="1882">Peh,” dedi kaba bir tavırla. </st><st c="1911">Nazikçe konuşamayacak kadar durumuna kızıyordu. </st><st c="1959">“Mumya olmayı istemem.”</st></p>
			<p><st c="1982">Kurt ise sadece bakıyor ve telaşla oradan oraya yürüyordu.</st></p>
			<p><st c="2041">“Sığınağın yolunu bulamadım,” diye inledi Mizgin. </st></p>
			<p><st c="2092">Yattığı yerdeki karı eşelemeye başladı kurt. </st><st c="2137">Mizgin, karın içine o kadar gömülmüştü ki, bazı yerleri tarihi kalıntılar gibi, yere çakılıp kalmıştı. </st><st c="2240">Ama o yine de vazgeçmedi. </st></p>
			<p><st c="2266">“Çok üşüyorum,” dedi. </st><st c="2288">“Uyumak istiyorum.”</st></p>
			<p><st c="2307">Gözleri kapanacakken kurt tekrar ulumaya başladı. </st><st c="2358">O sesle uyumak ne mümkün?</st></p>
			<p><st c="2383">Hücrelerine kadar donuyor, her yeri sızlıyordu. </st><st c="2432">Burnunun ucundan buz parçası sarkmış mı diye bakmaya çalıştı, başaramadı. </st></p>
			<p><st c="2506">“Kulaklarımda var değil mi? </st><st c="2534">Buz diyorum, sarkmış mı?” dedi gülerek. </st><st c="2574">Gülünce dişleri göründü, dost mu düşman mı emin olamadı kurt. </st><st c="2636">Ama onu koklamıştı bir kez, her şey yolundaydı. </st></p>
			<p><st c="2684">“Korkuyorum,” dedi cılız bir sesle. </st><st c="2720">“O bizi bulmadan donup kalmak istemiyorum.”</st></p>
			<p><st c="2763">Kar kurdu, kızın etrafını eşelemekten sıkılmış olmalıydı. </st><st c="2822">Mizgin’in göz kapakları ağırlaşırken, kabanına dişlerini geçirdi. </st><st c="2888">Onu sürükleyerek götürdü. </st><st c="2914">İlk başta, yuvalarına götürecek diye düşünmüştü. </st><st c="2963">Nereye gittiklerini tipi yüzünden seçemiyordu. </st><st c="3010">Arada, kabanı dişlerinin arasından düşüyor, geri dönüp tekrar dişlemek zorunda kalıyordu. </st><st c="3100">Yavrularına göre oldukça ağır olduğu düşünülürse, onu taşıyabiliyor olmasına çok sevinmişti. </st><st c="3193">İnsan sevinmez mi? </st><st c="3212">Koruma altına alınan bir tarihi kalıntı olmayacaktı! </st></p>
			<p><st c="3265">İyi de nereye gidiyorlardı? </st></p>
			<p><st c="3293">“Ayaklarımı hissetmiyorum.”</st></p>
			<p><st c="3320">Durmaksın devam etti Kurt. </st><st c="3348">Ama giderek yavaşlıyordu. </st><st c="3374">Ağır geliyordu besbelli. </st><st c="3399">Ağırlaşıyordu... </st></p>
			<p><st c="3416">“Sence başarabilecek miyiz?”</st></p>
			<p><st c="3444">Kurt ansızın durdu. </st><st c="3465">Kabanını bıraktı. </st></p>
			<p><st c="3483">“Bir şey mi duydun?”</st></p>
			<p><st c="3503">Huzursuz şekilde ileri atıldı. </st><st c="3535">Ulumaya başladı. </st></p>
			<p><st c="3552">“Ne oldu, bir şey mi gördün?”</st></p>
			<p><st c="3581">Sustu ve tekrar taşımaya başladı. </st><st c="3616">Biraz daha yürüdükten sonra, kızı olduğu yere bırakıp öne atıldı. </st><st c="3682">Yattığı yerden başını kaldırıp bakmaya çalıştı Mizgin. </st></p>
			<p><st c="3737">“Aferin kurt, başardın. </st><st c="3761">Bizi sığınağımıza getirdin.” Bu kez gerçekten halay çekmek istiyordu. </st></p>
			<p><st c="3831">Sığınağın girişini o da Zeynep ve Mizgin gibi, karla örtmüştü. </st><st c="3894">Onları pençeleri ile hızla savurdu. </st><st c="3930">Bir kısmı yüzüne gelmişti ama hâlinden gayet memnundu Mizgin. </st><st c="3992">Eşelemeyi bırakıp kızı içeri sürükledi, kuyruklarını heyecanla titreten yavrularının yanına bıraktı. </st><st c="4093">Burnunun ucu ile ittirerek, battaniyeyi üzerine örtmeye çalıştı insancığın. </st></p>
			<p><st c="4169">O sırada yavrulardan biri, insancığın yüzüne oturdu ama anneleri ensesinden taşıyarak o yaramazı üstünden çekti. </st><st c="4282">Onları beslemesi gerekiyordu. </st><st c="4312">İnsancığı, yeterince örttüğüne ikna olduktan sonra yanına uzandı. </st><st c="4378">Bebekler de onun karnına yapıştılar. </st><st c="4415">Yavaş yavaş içi ısınıyordu. </st><st c="4443">Elleri ve ayakları çözülse, daha önce getirdiği odunları yakabilirdi. </st><st c="4513">Bekledi ve beklerken, kurt ve yavrularının sıcaklığı ile avunup tatlı bir uykuya daldı. </st></p>
			<p><br /></p>
			<p><st c="4601">Kendi öksürüğüyle, havai fişek gibi patlamaya benzer sesler çıkarınca uyanmak zorunda kaldı Mizgin. </st><st c="4701">Uyanıksanız daha az, uykudaysanız daha çok öksürürsünüz. </st><st c="4758">Bu hep böyle olmuştur. </st><st c="4781">Aslında iyi de olmuştu. </st><st c="4805">Hem titriyor hem de açlıktan aklına tavuk kümesleri geliyordu. </st><st c="4868">Hani bir kurt olsa, kalkar kümeslere dadanırdı. </st><st c="4916">Kurt ailesinin meraklı bakışları arasında, battaniyeyi yavaşça araladı. </st><st c="4988">Ayağa kalktı. </st><st c="5002">Çabuk sönmemesi ve biraz korunaklı olması için, tam köşeye, kurt ailesi ile yattıkları yere güçlükle bir ateş yaktı. </st><st c="5119">Parmaklarını hâlâ pek iyi hissetmiyor ve bükemiyordu. </st><st c="5173">Kabanının içinden hazırladığı yazıları çıkardı. </st><st c="5221">Soğuk nedeniyle biraz nemlenmiş ve yazılar azıcık akmıştı. </st><st c="5280">Ama hâlâ okunabiliyordu. </st><st c="5305">Niye kömürle yazmıştı ki? </st><st c="5331">Saçmalık!</st></p>
			<p><st c="5340">Sığınağın girişine gitti, eğildi ve donarak dışarı çıktı. </st><st c="5399">Yazdıklarını girişe sabitlemeye çalışıyordu. </st><st c="5444">Geri dönüp içerideki taşlardan en ağırca olanlarını, kâğıtların kenarlarına koydu. </st><st c="5527">Kâğıtları, girişin duvarlarına dik şekilde koymaya çalışmıştı ve sanırım başarmıştı. </st><st c="5612">CANAVARLAR BURAYA GİREMEZ! </st><st c="5639">yazısını da girişi kapatacak şekilde içten dışa doğru koydu ve taşlarla sabitledi. </st></p>
			<p><st c="5722">Donmuş ekmeğin hepsini bitirememişti. </st><st c="5760">Ateşe tutup ısıttı ve afiyetle yedi. </st><st c="5797">Çok hâlsiz ve kötü hissediyordu. </st><st c="5830">Başı çok dönüyor, midesinden garip sesler geliyordu. </st><st c="5883">İkide bir titreme geliyor, sonra soğuk soğuk terliyordu. </st><st c="5940">Ateşin dibinde de olsa, daha fazla oturmaya dayanamayacaktı. </st><st c="6001">Yavruların yanına kıvrıldı ve battaniye ile bir güzel üzerlerini örttü.</st></p>
			<p><st c="6072">Canavarı düşündü. </st><st c="6091">Mizgin’i bulabilecek miydi? </st><st c="6119">Öğrenebilecek miydi? </st><st c="6140">Onu düşünürken, başının ve boğazının ağrısına daha fazla dayanamadı. </st><st c="6209">İçi alev alev yanıyor ama elleri buz kesiyordu. </st><st c="6257">Yine ateşi çıkmış olmalıydı.</st></p>
			<p><st c="6285">“Sence bizi bulabilecek mi?” dedi ve ağrı yüzünden inleyerek gözlerini kapattı. </st></p>
			<p><st c="6366">“Uyumak, sadece uyumak istiyorum kurt. </st><st c="6405">Çok yorgunum...”</st></p>
			<p><st c="6421">Sabahı birbirlerine sokularak karşılamışlardı. </st><st c="6469">Tepeden sızan cılız ışık, ahenkle dans eden kar tanelerini parlatıyordu. </st><st c="6542">Döne döne süzülüp uçuşuyorlardı. </st><st c="6575">Boğazı kurumuştu ve yutkunamıyordu. </st><st c="6611">İki büyük patates boğazında takılı kalmış gibiydi. </st><st c="6662">Yavrular sağını solunu çekiştiriyordu. </st><st c="6701">Annelerini göremedi. </st></p>
			<p><st c="6722">Tüm geceyi, dinmek bilmeyen ateşine ve hastalığına rağmen çok güzel geçirmişti. </st><st c="6802">Ne kâbus görmüştü ne de sayıklayarak uyanmıştı. </st><st c="6850">Kurt dışarı çıkarken, girişe zorlukla sabitlediği yazıyı söküp atmıştı. </st><st c="6922">Oradan içeri rüzgâr esiyordu. </st><st c="6952">Kalkıp düzeltemeyecek kadar bitkindi. </st><st c="6990">Üstelik en az yavrular kadar da aç. </st></p>
			<p><st c="7026">İlk kez evinden, annesinden babasından uzakta, kimselerin bilmediği bir yerde kalıyordu. </st><st c="7115">Zeynep’in evinde kalmak istemişti ama annesi izin vermemişti. </st><st c="7177">Acaba Zeynep iyileşmiş miydi? </st><st c="7207">Şu grip denen illet olmasaydı şu anda orada, onun yanında olacaktı. </st></p>
			<p><st c="7275">Güçlükle kolunu kaldırıp yaramazları okşamaya çalıştı. </st><st c="7330">Tırnakları mosmor olmuştu. </st><st c="7357">Mor rengi hiç sevmezdi, ona canavarı hatırlatıyordu. </st><st c="7410">Ellerini ovuşturarak pembeleştirmeye çalıştı. </st><st c="7456">Matarasında kalan son damla suyu, çölde susuz kalmış insanlar gibi ağzına damlattı. </st><st c="7540">İnsan, bir şeyi kaybedince değerini bilir. </st><st c="7583">Bir bardak su için neler vermezdi. </st></p>
			<p><st c="7618">Titremesi devam ettiği için, ateşinin hâlâ düşmediğini anlayabiliyordu. </st><st c="7690">Avuçlarıyla, yerdeki kardan alıp alnına sürdü. </st><st c="7737">Tepeden tırnağa zangır zangırdı. </st><st c="7770">Dişleri takırdıyor ve buna engel olamıyordu. </st><st c="7815">Bütün günü, kurdu beklemekle geçirdi. </st><st c="7853">Babasının, onu yakalamış olma ihtimali canını çok sıkıyordu. </st><st c="7914">Kurt yanındayken kendini güvende hissediyordu. </st></p>
			<p><st c="7961">Tepedeki küçük boşluk olmasaydı, sığınakta gece ile gündüzü ayırt etmek mümkün değildi. </st><st c="8049">Yarı uykulu yarı baygın, akşamı etti. </st><st c="8087">Birden, dışarıda bir uluma duyuldu. </st><st c="8123">Kar kurdu, eve döndüğünü haber veriyordu. </st><st c="8165">Muhtar, düşmanını nasıl gözünden tanıyorsa, Mizgin de dostunu sesinden tanıyordu.</st></p>
			<p><st c="8246">Kurt, yıldızlardan daha parlak tüyleriyle girişte belirdi. </st><st c="8306">Minik yaramazlar, onu çekiştirmeyi bırakıp kendi etraflarında dönmeye başladılar. </st><st c="8388">Annelerinin ağzında bir şey vardı ve Mizgin bulanık gördüğü için tam olarak seçemiyordu. </st><st c="8477">Kurt yavaşça yaklaştı, bir süre Mizgin’e baktıktan sonra, insancığın tam başının yanına bir tarla faresi koydu. </st><st c="8589">Burnuyla iterek ağzına yaklaştırmaya çalışıyordu. </st><st c="8639">Ağlamaya başladı Mizgin. </st><st c="8664">Akşam yemeği olarak tarla faresi aklının ucundan geçmemişti. </st><st c="8725">Ufaklıklar, leziz yemeği kokluyor, kuyruklarını titretiyorlardı. </st><st c="8790">Ama onların yiyemeyeceği kadar büyük ve sertti. </st><st c="8838">Kurt, başında dikilmeye ve burnuyla tarla faresini itmeye devam etti. </st></p>
			<p><st c="8908">“Teşekkür ederim,” dedi ağlayarak. </st><st c="8943">“Pek aç değilim.”</st></p>
			<p><st c="8960">Aslında, yeri göğü yiyebilirdi. </st><st c="8993">Kurt, bir kez daha burnuyla ittirdi. </st></p>
			<p><st c="9030">“Onu sindirebileceğimi düşünmüyorum,” diyerek gülümsedi. </st><st c="9087">Kurt, insancığın neden yemediğine anlam veremedi. </st><st c="9137">İnsancığın akşam yemeğine de dokunmadı. </st><st c="9177">Tok, açın hâlinden anlamaz, derler hep. </st><st c="9217">Fakat kurt, kendi karnını doyurmuş ve insancık için avlanarak ona da yemek getirmişti. </st></p>
			<p><st c="9304">Mizgin doğrulabilse ona sarılmayı çok isterdi. </st><st c="9351">Kurdun çocuklarını beslemesini, onlarla oynamasını, yaramazlık yaptıklarında hırlayarak onları terbiye etmesini izledi. </st><st c="9471">Çocuklarına kızdığında canavara dönüşmüyordu. </st><st c="9517">Minik bir hırlama, ensesinden yakalayıp battaniyenin üstüne koyma, o kadar! </st><st c="9593">Karşısında, sevgiden başka şeyi paylaşmayan bir aile duruyordu. </st><st c="9657">Sığınak gerçekten büyülüydü ve hiçbir canavar içeri giremiyordu.</st></p>
			<p><st c="9721">Mizgin bir geceyi daha, burada atlatabileceğini sanmıyordu. </st><st c="9782">O öksürdükçe, kurt uludu, kurt uludukça yavruları onu taklit etti. </st></p>
			<p><span><st c="9849">“Nehre ışık tutun!”</st></span></p>
			<p><st c="9868">Uzaktan boğuk sesler işitiliyordu. </st><st c="9904">Kurtlar huzursuz olmuştu. </st></p>
			<p><span><st c="9930">“Birindar, nehir donmuş oğlum!”</st></span></p>
			<p><st c="9961">Sığınağın girişi bir karanlık, bir aydınlık oluyordu. </st></p>
			<p><st c="10016">“Mizgiiiin!”</st></p>
			<p><st c="10028">Fısıldadı. </st></p>
			<p><st c="10040">“Buradayım!”</st></p>
			<p><st c="10052">“Kuzumm, Mizgin’im ses ver! </st><st c="10081">Neredesin?”</st></p>
			<p><st c="10092">Kar kurdu, ayağa kalkıp girişin önünü kapattı. </st><st c="10140">Başını yukarı kaldırdı ve ulumaya başladı. </st><st c="10183">Şimdiye kadar hiç böyle ulumamıştı. </st><st c="10219">Gözlerinin üstünde sis perdesi vardı, görüntüler ve sesler silikleşerek sönüp gitti. </st></p>
			<p><st c="10304">Bir el Mizgin’in başını, dizlerinin üstüne aldı. </st><st c="10353">Zorlukla gözlerini araladı. </st></p>
			<p><st c="10381">“Geldin mi?” dedi öksürerek.</st></p>
			<p><st c="10409">“Geldim.” </st></p>
			<p><st c="10420">“Senin kim olduğunu biliyorum.”</st></p>
			<p><st c="10451">“Ben de...” </st></p>
			<p><st c="10464">“Artık avcı değilsin,” dedi kar kurdunu işaret ederek. </st></p>
			<p><st c="10519">“Hiçbir zaman olamadım.”</st></p>
			<p><st c="10543">“Babam geri döndü mü?” dedi gözlerinden yaşlar süzülürken. </st></p>
			<p><st c="10603">“Döndü.” Yanına uzanıp saçlarını okşarken sürekli “Çok üzgünüm, çok pişmanım!” diyordu. </st></p>
			<p><st c="10691">“Yazıları gördün mü baba?”</st></p>
			<p><st c="10717">“Gördüm kuzum.”</st></p>
			<p><st c="10733">“Canavarlar buraya asla giremez. </st><st c="10767">Ve sen şimdi buradasın!” </st></p>
		</div>
	<div id="charCountTotal" value="10792"></div></body>
</html>
