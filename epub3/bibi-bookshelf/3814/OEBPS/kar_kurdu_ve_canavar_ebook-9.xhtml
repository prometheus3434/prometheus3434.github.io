<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-9" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-8"><st c="0">Mizgin’in Kafası Karışıyor </st></p>
			<p><br /><br /><br /></p>
			<p><st c="28">Babasını bir kez olsun görse cennete giderdi herhâlde. </st><st c="83">Annesinin dediğine göre, ne evi terk etmişti ne de kaybolmuştu. </st></p>
			<p><st c="147">Evden içeri girer girmez, kanepeye uzanmış annesine selam bile vermeden lafa girdi:</st></p>
			<p><st c="230">“İyi de babam nerede annem?”</st></p>
			<p><st c="259">“Kızım dur hele, önce bir merhaba der insan. </st><st c="305">Hem dedim ya sana, kurdun peşinde.”</st></p>
			<p><st c="340">“Onu kızdıracak bir şey mi yaptım? </st><st c="376">Neden bizi bırakıp gitti?”</st></p>
			<p><st c="402">“Mizgin’im söyledim kaç kere, bir yere gittiği yok.”</st></p>
			<p><st c="455">“Yalan söyleme bana!”</st></p>
			<p><st c="477">“Nasıl konuşuyorsun kızım sen?”</st></p>
			<p><st c="509">“Bugün başıma neler geldi o canavar yüzünden bir bilsen!”</st></p>
			<p><st c="567">“Ne oldu kızım?” diyerek doğruldu. </st></p>
			<p><st c="603">Gözlerini sonsuza kadar kırpmayacak sandı Mizgin.</st></p>
			<p><st c="652">“Öğretmenimle konuşmuşsun, cuma okula gidecekmişsin.”</st></p>
			<p><st c="706">“Evet, kızım.”</st></p>
			<p><st c="721">“İyi,” dedi ve uzatmadı. </st></p>
			<p><st c="747">Yanakları alev alev yanıyor, başı zonkluyordu. </st><st c="794">Tavuk suyuna çorba yapıp başucunda biten annesini görünce sinirden gülmeye başladı. </st><st c="878">Bu ona ikiyüzlülük gibi gelmişti. </st><st c="912">İnsanlar tavuk yerken sorun yoktu ama kurda gelince düşman oluyordu. </st><st c="981">Canı hiç istemese de laf işitmeyeyim diye, zar zor çorbasını içti. </st><st c="1048">Yutkunmakta zorluk çekiyordu. </st></p>
			<p><st c="1078">“Yanıyorsun kızım sen yine.”</st></p>
			<p><st c="1106">Tahmin edersiniz ki, sirkeli bilmem ne karışımından kaçış yoktu. </st><st c="1172">Kaderine razı olup tıpış tıpış yatağın yolunu tuttu. </st><st c="1225">Annesi alnına bez koyarken, “Bana biraz kitap okur musun?” dedi. </st></p>
			<p><st c="1290">Annesi ikiletmedi ve onun dinlerken hep güldüğü o komik kitabı okumaya başladı. </st><st c="1370">Zaten o zamanlar hiç dayanamazdı, hemen ikinci sayfada uykuya dalardı. </st><st c="1441">Bu kez, ateşten midir bilinmez, ilk paragrafı bile bekleyememişti. </st></p>
			<p><st c="1508">Gece boyunca kâbuslar gördü. </st><st c="1537">Gözlerini açtığında canavarı hep başucunda buluyordu. </st><st c="1591">Her seferinde biraz daha insana benziyordu. </st><st c="1635">Ama elleri hiç olmuyordu. </st><st c="1661">Tek bir gözünden tek bir yaş akıtarak, mor çiçekleri alnına, sonra yanaklarına sürüyordu. </st><st c="1751">Sabah kalktığında morarmamış olmayı diliyordu. </st></p>
			<p><br /></p>
			<p><span><st c="1798">“Bu bir rüya mı?” dedi kısık sesle Mizgin.</st></span></p>
			<p><span><st c="1840">“Değil,” diyerek yatağın kenarına oturdu canavar.</st></span></p>
			<p><span><st c="1890">“Yüzünü hiç göremiyorum, hep karanlık oluyor.”</st></span></p>
			<p><span><st c="1937">“Göremezsin, bir yüzüm yok.” </st></span></p>
			<p><span><st c="1967">“Neden annemin canını yakıyorsun?”</st></span></p>
			<p><span><st c="2001">Canavar omuzlarını silkti. </st><st c="2029">Bu sorunun cevabını bilmiyordu.</st></span></p>
			<p><span><st c="2060">“Pişman mısın?” diye ekledi Mizgin. </st></span></p>
			<p><span><st c="2097">Canavar, homur homur geveledi. </st><st c="2128">Ağlayabildiği tek gözünden yine bir damla yaş aktı. </st></span></p>
			<p><span><st c="2180">“Seni evimizde istemiyorum, git artık!” dedi öksürerek. </st><st c="2236">Cevap alamayınca devam etti. </st><st c="2265">“Sevmeyi bilmiyorsun!</st></span><st c="2286">” </st></p>
			<p><br /></p>
			<p><st c="2289">Sayıklayarak uyandı. </st><st c="2310">Odasına şöyle bir göz gezdirdi. </st><st c="2342">Aklını kaçırıyor olabileceği düşüncesi sinir bozucuydu. </st><st c="2398">Hastalık yüzünden olmayacak kâbuslar görüyordu.</st></p>
			<p><st c="2445">Ertesi sabah kendisini hiç iyi hissetmiyordu. </st><st c="2492">Şu sirkeli zamazingo işe yaramamıştı. </st><st c="2530">Açıkçası biraz da şaşkındı. </st><st c="2558">Canavar dün gece sadece kâbuslarına girmiş, evi ziyarete gelmemişti. </st><st c="2627">Ateşli olduğu için tam olarak emin olamıyordu. </st><st c="2674">Annesinin gözündeki sarılık da neredeyse geçmek üzereydi. </st><st c="2732">Değil yataktan kalkmak, oturacak hâli yoktu. </st><st c="2777">Tabii bu durumda, okul arandı ve okula gidemeyeceği söylendi. </st></p>
			<p><st c="2839">“Mizgin’im, sirkeli su işe yaramayacak, Zeynep’in annesine gidelim.”</st></p>
			<p><st c="2907">İtiraz edecek hâli kendisinde bulamadı. </st><st c="2948">Nasıl olduğundan çok, kurdu ve yavrularını düşünüyordu. </st><st c="3004">Sığınağa gidecek durumda değildi. </st><st c="3038">Muhtarın sözünü dinlemeyenlerin olması için dualar etti. </st><st c="3095">Kümesler boşsa aç kalacaklardı.</st></p>
			<p><st c="3126">Annesi öpe öpe, saçlarını okşaya okşaya Mizgin’in giyinmesine yardım etti. </st></p>
			<p><st c="3202">“Saçlarımı taramasan olur mu annem, dipleri çok acıyor.”</st></p>
			<p><st c="3258">Elindeki kıl fırçayı kenara bıraktı. </st><st c="3296">Kollarından tutup Mizgin’e eşlik etti. </st><st c="3335">Ne ara bu kadar hasta olmuştu, anlayamıyordu. </st><st c="3381">Karlara bata çıka, Zeyneplerin evine gittiler. </st><st c="3428">Sabahın körü olduğu için, Zeynep’i ve annesini evde bulabileceklerini biliyorlardı. </st><st c="3512">Köyde yaşamayan bilmez tabii. </st><st c="3542">Köyde, doktorun ev kapısı her zaman çalınabilir. </st><st c="3591">Muayenehaneymiş, klinikmiş öyle yerlerden tüm köylüler çekinir. </st></p>
			<p><st c="3655">“Kapıyı üç kere tıklat annem, fazlası kabalık olur.”</st></p>
			<p><st c="3707">Güldü ve aynen Mizgin’in dediği gibi yaptı.</st></p>
			<p><st c="3751">Kapıyı Zeynep’in annesi açtı. </st><st c="3782">Mizgin, ilk kez yüzünde bir gülümseme gördü. </st><st c="3827">Leyla Hanım onları içeri davet etti. </st><st c="3864">Şikâyetlerini dinledikten sonra, Mizgin’i muayene etti. </st><st c="3920">“Zatürre başlangıcı olabilir,” dedi.</st></p>
			<p><st c="3956">Mizgin’in annesi orada düşüp bayılacaktı. </st><st c="3999">Annesinin o görüntüsü Mizgin’in öksürüğünü azdırmıştı. </st><st c="4054">Krize girinceye kadar öksürdü. </st><st c="4085">Neyse ki bir doktorun evindelerdi. </st></p>
			<p><st c="4120">“Antibiyotiğe başlamamız gerek, ciğerleri kötü ama bazı testler de yapmamız gerecek. </st><st c="4205">Öğleden sonra sağlık ocağına getirebilir misiniz?”</st></p>
			<p><st c="4255">“Getiririm ya, Mizgin’im iyileşsin yeter ki.” </st></p>
			<p><st c="4302">Mizgin’e soran yok! </st><st c="4322">Gitmek istiyor muydu bakalım? </st><st c="4352">O koca koca iğneleri yiyecek olan oydu. </st><st c="4392">Gerçi korktuğu falan yoktu ama ilaç kokusundan nefret ederdi. </st></p>
			<p><st c="4454">“Size çay ikram edeyim,” diyerek ayağa kalktı Leyla Hanım. </st></p>
			<p><st c="4513">O sırada güç toplayıp sordu Mizgin: </st></p>
			<p><st c="4549">“Zeynep nerede, okula mı gitti?” </st></p>
			<p><st c="4582">“Aa gidemedi maalesef, çok feci üşütmüş. </st><st c="4623">Ateşi de var. </st><st c="4637">Dün gece hiç uyumadı, sabaha karşı uyuyabildi. </st><st c="4684">Neler yaptınız dün bilmiyorum, ikiniz de hastasınız. </st><st c="4737">Rapor yazdım, birkaç gün gidemeyecek.”</st></p>
			<p><st c="4775">“Onu görebilir miyim?”</st></p>
			<p><st c="4798">“Mizginciğim, şu anda uyuyor. </st><st c="4829">Geldiğini söylerim. </st><st c="4849">Canavar onu yordu biraz dün gece,” diyerek göz kırptı. </st></p>
			<p><st c="4904">Utancından yerin dibine girecekti. </st><st c="4939">Zeynep’in onun hakkında canavar diye konuştuğunu biliyordu. </st><st c="4999">Doğma büyüme Karslı biri olarak, memleketlerinin büyülü bir yer olduğuna o gün inandı. </st><st c="5086">Zeynep haklıydı, annesi gülümsüyordu.</st></p>
			<p><st c="5123">Çaylarını içip tatlı tatlı sohbet ettiler. </st><st c="5167">Bir daha mutlaka görüşmek üzere sözleştiler. </st><st c="5212">Zeynep’in annesine, “Onu sevdiğimi söyleyin çabuk iyileşsin, yapmamız gerekenler var. </st><st c="5298">O bilir,” dedi, başka da bir şey söyleyemedi. </st></p>
			<p><st c="5344">“Önce sen iyileş bakalım canım. </st><st c="5376">Onunki birazcık ağır seyretse de sadece grip,” dedi ve Mizgin’in saçlarını bir kediyi okşar gibi okşadı. </st><st c="5481">Hayretler içinde kalmamak imkânsızdı. </st><st c="5519">Ağzı açık kalmış olmalı, Leyla Hanım Mizgin’in çenesinin altından usulca tutup ağzını kapattı. </st><st c="5614">Off şu Zeynep! </st><st c="5629">Annesine canavar dediğine inanamıyordu! </st></p>
		</div>
	<div id="charCountTotal" value="5669"></div></body>
</html>
