<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-4" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-3"><st c="0">Hayal Kuramayan Buraya Giremez</st></p>
			<p><br /><br /><br /></p>
			<p><st c="30">“Soğuk ısırdı iyice,” dedi Mizgin. </st></p>
			<p><st c="66">Bir kahkaha patlattı Zeynep. </st><st c="95">“Çok komik konuşuyorsun.”</st></p>
			<p><st c="120">“Ne bileyim, öyle derler bizim buralarda.”</st></p>
			<p><st c="163">“Nereye gidiyoruz peki?”</st></p>
			<p><st c="188">“Az kaldı, göreceksin. </st><st c="212">Ben başım sıkıştı mı soluğu orada alıyorum. </st><st c="256">Bayılacaksın!” </st></p>
			<p><st c="271">Zeynep’i omzundan ittirdi. </st><st c="298">Sonra o da Mizgin’i... </st><st c="321">Derken olay, yine kartopu savaşına döndü. </st></p>
			<p><st c="363">“Biliyor musun, şu aptal Civan, kartopunun içine minik taşlar sıkıştırıyormuş. </st><st c="442">İnsan bunu niye yapar ki?” dedi gözlerini devirerek. </st></p>
			<p><st c="495">“O da bir şey mi?” dedi Mizgin gülerek. </st><st c="535">“Borunun içine koydukları kâğıt okun ucuna iğne batırıyorlarmış. </st><st c="600">Sonra da bir üflüyorlar. </st><st c="625">Tam isabet. </st><st c="637">Alnına iğneyi yiyorsun.” </st></p>
			<p><st c="662">Gülüştüler fakat işin aslı, bu tehlikeli oyunlar can sıkıcıydı. </st><st c="726">Alnında bir iğneyle kimse eve gitmek istemez. </st><st c="772">İnsan ömrünün sonuna kadar, ya gözüme gelseydi diye söylenip durabilir. </st></p>
			<p><st c="844">“İzmir’de bir kez bisikletten düşmüştüm,” dedi Zeynep. </st><st c="899">“Bak, işte tam şurada, karnımda izi kaldı yaranın. </st><st c="950">Annem, ‘Aklını peynir ekmekle mi yedin, vitesli bisiklet senin neyine? </st><st c="1021">İşin gücün haytalık!’ demişti. </st><st c="1052">Peki o talihsiz kazadan sonra eve nasıl dönmüştüm, biliyor musun?”</st></p>
			<p><st c="1118">“Nasıl?”</st></p>
			<p><st c="1127">“Yere düşmemiş, resmen asfaltı öpmüştüm. </st><st c="1169">Dudağımın patlaması yetmezmiş gibi, saçlarımın hepsi ayağa kalktı. </st><st c="1236">Diken diken, bak böyle. </st><st c="1260">Bir hafta boyunca da inmedi. </st><st c="1289">Yıkadık, jöle sürdük, ııh, asla düzelmedi. </st><st c="1332">Nasıl korktuysam artık?”</st></p>
			<p><st c="1356">Düşen insanlara gülmezdi ama anlatımı o kadar komikti ki! </st><st c="1415">Gözünden yaş geldi Mizgin’in. </st><st c="1445">Sağ ayağını havaya kaldırarak onun arkasına vurdu. </st><st c="1496">Sonra o, Mizgin’in arkasına... </st><st c="1527">Kollarını omuzlarına dolayarak, “Önümüze gelene bir tekme!” diye bağıra bağıra ilerlediler.</st></p>
			<p><st c="1618">Harabelere giden yol ıssızdır, buraya </st><span><st c="1657">Fısıldayan Yol</st></span><st c="1671"> denir. </st><st c="1679">Küp küp düşen kardan mıdır, ısıran soğuk rüzgârdan mıdır bilinmez, birilerinin sürekli fısıldadığı duyulur. </st><st c="1787">Bir keresinde Mizgin, babasına bundan bahsedecek olmuştu.</st></p>
			<p><st c="1844">“Gördün mü bak, okulda bunu öğretmezler. </st><st c="1886">Telefon direklerinden yürüyen seslerdir onlar,” diye cevaplamıştı babası. </st><st c="1960">O anda, Fısıldayan Yol’un büyüsü, patlamış bir balon gibi sağa sola uçuşup sönüvermişti. </st></p>
			<p><st c="2049">“Çok soğuk, daha ne kadar var?” diyerek, düşünce bulutlarını dağıttı Zeynep.</st></p>
			<p><st c="2125">“Geldik, mızmızlanma. </st><st c="2148">Bak işte orada.”</st></p>
			<p><st c="2164">“Heyyy, neresi burası?”</st></p>
			<p><st c="2188">“</st><span><st c="2190">Ani Harabeleri</st></span><st c="2204">’nin bir kısmı. </st><st c="2221">Nehir boyunca uzuyor. </st><st c="2243">Bazı duvarları yıkılmış. </st><st c="2268">Farklı yerlerde farklı kalıntılar var. </st><st c="2307">Şu ilerideki oyuğu görüyor musun?”</st></p>
			<p><st c="2341">“Hani nerede?”</st></p>
			<p><st c="2356">“Bekle şimdi, güneş en tepeye çıkınca kalenin kapısında saçları örgülü bir kızın silüeti belirir.”</st></p>
			<p><st c="2455">Nazlı güneş, gri kar bulutlarının arasından belli belirsiz gülümseyince, kapının en üstünde, saçları iki yana örülmüş güzel bir kızın görüntüsü belirdi. </st></p>
			<p><st c="2609">“Sana benziyor bu, Mizgin. </st><st c="2636">İnanamıyorum!” dedi Zeynep. </st></p>
			<p><st c="2664">“Bu alanda henüz çalışma yapmaya başlamadılar. </st><st c="2711">Nehrin yukarısındaki caminin kalıntıları ile meşguller. </st><st c="2767">Geçenlerde, köy kahvesine gelen arkeoloğa sormuştum, kızı gördün mü diye. </st><st c="2841">Dediğine göre, Ocaklı köyünü, o kızın gözleri korurmuş. </st><st c="2897">Saçlarından tel tel iyilik döküldüğüne inanılırmış.”</st></p>
			<p><st c="2949">“Gerçekten öyle mi yani?”</st></p>
			<p><st c="2975">“Tabii ne sandın?”</st></p>
			<p><st c="2994">Bir hazine bulmuş gibi gülümsediler.</st></p>
			<p><st c="3031">“Peki, kızın saçlarının ucundan, kalenin köşesine vuran ışığı fark ettin mi Zeynep?”</st></p>
			<p><st c="3116">“Aaa, evet!” dedi ağzı bir karış açık. </st><st c="3156">“Sadece bir tarafı işaret ediyor. </st><st c="3190">Işık orada renk değiştiriyor.”</st></p>
			<p><st c="3220">“Evet ya!” dedi gururla Mizgin. </st><st c="3253">“Gökkuşağı gibi oldu, değil mi? </st><st c="3285">Şimdi oraya, işaret ettiği yere gideceğiz. </st><st c="3328">Orada gizli bir yer var. </st><st c="3353">Eğilerek yürümemiz gerekecek.”</st></p>
			<p><st c="3383">Ayaklarının altındaki karların dili olsaydı yeter derdi herhâlde. </st><st c="3450">Bata çıka, hışırdayarak koştular. </st><st c="3484">Kapının tam sağında, ışığın vurduğu yerde küçük bir oyuk vardı. </st><st c="3548">Burayı kimseler bulmasın diye karla bir güzel kapatmıştı Mizgin. </st><st c="3613">Elleriyle önünü açtılar. </st><st c="3638">Eğilmek yetmedi, sürünmeleri gerekecekti.</st></p>
			<p><st c="3679">“İçeriden küf ve rutubet kokusu geliyor,” dedi Zeynep. </st><st c="3735">Burun kıvırmakta ustaydı doğrusu.</st></p>
			<p><st c="3768">“Olacak o kadar. </st><st c="3786">Girişin önünü karla kapattığım için içerisi hava almıyor. </st><st c="3844">Başka girişi yok. </st><st c="3862">Sanırım deprem olduğunda kapanmış diğerleri.”</st></p>
			<p><st c="3907">Az emekleyerek, biraz sürünerek içeri girdiler. </st><st c="3956">Her seferinde sıcak ve güvenli yuvasına gelmiş gibi hissediyordu insan. </st><st c="4028">Tam tepede, huni şeklindeki boşluktan gün ışığı sızıyordu. </st><st c="4087">Mizgin’in daha önce getirdiği battaniyeler, minderler, birkaç kitap ve mum, köşedeki çıkıntılı yerde duruyordu.</st></p>
			<p><st c="4198">“Her gün gelmeye çalışalım buraya. </st><st c="4234">Bizim gizli sığınağımız olsun. </st><st c="4265">Yalnız çok soğuk, yanımızda birer ikişer odun taşıyalım, ateş yakarız. </st><st c="4336">Üşümeyiz böylece. </st><st c="4354">İstediğimiz her şeyi yapabiliriz; kitap okuruz, oyun oynarız, şarkı söyleriz.”</st></p>
			<p><st c="4432">“Ve hayal kurarız,” diye ekledi Zeynep.</st></p>
			<p><st c="4472">“Hem de nasıl! </st><st c="4488">Hayal kuramayan buraya giremez.”</st></p>
			<p><st c="4520">Mutlulukla gülüştüler. </st><st c="4544">Birer battaniye alıp, köşedeki taşın üzerine oturdular. </st></p>
			<p><st c="4600">“Mizgin? </st><st c="4609">Senin şu canavar diyorum, neye benziyor?” </st></p>
			<p><st c="4651">“Benimkisi bir erkek sanırım. </st><st c="4681">Hem çok sakar. </st><st c="4696">Sürekli bir şeyler kırıyor, deviriyor. </st><st c="4735">Ya seninki?”</st></p>
			<p><st c="4747">“Benimki bir dişi. </st><st c="4767">Saçlarını sarıya boyatmış. </st><st c="4794">Bir canavara göre değil kuaföre gitmek ama anlayamadım. </st><st c="4850">Öyle güzel ve iyi göründüğünü sanıyor da olabilir. </st><st c="4901">Çok konuşuyor. </st><st c="4916">Seninki konuşuyor mu?”</st></p>
			<p><st c="4938">“Hayır, henüz konuşmadı. </st><st c="4964">Ama can atıyor gibi bir hâli vardı. </st><st c="5000">Konuşmaya korktum onunla. </st><st c="5026">İyi de kuaförü nereden bulmuş seninki? </st><st c="5065">Buralarda ne canavarlar için ne de insanlar için kuaför var. </st><st c="5126">Erkeklerin saçını sakalını Berber Hüseyin keser. </st><st c="5175">Onu da evinin önüne koyduğu kütüğün üstünde hallediverir. </st><st c="5233">Saçtan kıldan hazzetmiyor hiç. </st><st c="5264">Hep söylenir. </st><st c="5278">Ne diyor peki senin canavar?”</st></p>
			<p><st c="5307">“Gençken ne kadar güzel bir canavar olduğunu... </st><st c="5356">Herkes ona hayranmış. </st><st c="5378">Kocası başka bir dişi için onu terk ettiğinden beri, saçıyla başıyla uğraşırmış. </st><st c="5459">Bunu o söylemedi tabii ama ben anladım. </st><st c="5499">Uzun tırnaklarını falan ağaçların kabuklarında törpülüyor gibi geldi bana. </st><st c="5574">Sanırım bizim eve, sürekli temizlik yaptırmak, kurallar koymak, devamlı bağırıp çağırmak için yerleşti. </st><st c="5678">Bana kalsa, bağırıp çağırmadığı zamanlarda bir canavara göre oldukça güzel. </st><st c="5754">Bazen parmağını yüzüme sallıyor ve ‘Bu mu senin iyi dediğin şey, bu notların hâli ne!’ diyor. </st><st c="5848">Duvarlar titriyor o bağırınca.”</st></p>
			<p><st c="5879">“Üzüldüm!” dedi Mizgin, içi sızlayarak. </st><st c="5920">“Benimki neden bizim evde hâlâ, çözemedim. </st><st c="5963">Kim gönderdi, onu da bilmiyorum. </st><st c="5996">Yüzünü de hiç göremiyorum. </st><st c="6023">Hep karanlık oluyor. </st><st c="6044">Sence, başka çocukların evinde de var mıdır?”</st></p>
			<p><st c="6089">“Başka evlerde de vardır bence. </st><st c="6122">Ben annemden bahsediyorum saftirik!” diyerek kahkaha attı. </st><st c="6181">“Hem sen kimden bahsediyorsun Mizgin?”</st></p>
			<p><st c="6219">“Bilmiyorum dedim ya! </st><st c="6242">Hem hani canavarlara inanıyordun?”</st></p>
			<p><st c="6276">“Tamam kızma ya, inanıyorum tabii. </st><st c="6312">Ben evdekilerden biri hakkında konuşuyorsun sandım. </st><st c="6364">Çünkü, annem bazen gerçekten canavara dönüşebiliyor.”</st></p>
			<p><st c="6417">Arkadaşının gözlerinin dolduğunu fark eden Zeynep’in kafası karışmıştı. </st><st c="6490">En sevdiği insanın evinde bir şeylerin ters gittiği düşüncesi aklına ilk kez geliyordu. </st><st c="6578">Ama ne olduğunu nasıl çözecekti? </st><st c="6611">Mizgin’in nefret ettiği bir şey varsa o da anlatmak istemediği bir şeyi anlatmaya zorlanmasıydı. </st></p>
			<p><st c="6708">“Babana söylesene canavarı.” </st></p>
			<p><st c="6737">“Babamı çok az görüyorum. </st><st c="6763">Koruculuk yapıyor. </st><st c="6782">Geç gelir eve.”</st></p>
			<p><st c="6797">“Ya annen?”</st></p>
			<p><st c="6809">“Annemin kalbindeki kuş ötmüyor artık Zeynep. </st><st c="6856">Anlatmıyor hiç. </st><st c="6872">Canı sıkkın, biliyorum. </st><st c="6896">O da mutlu değil sarsak canavardan. </st><st c="6932">Şu işi bir konuşalım diyeceğim anneme. </st><st c="6971">Canavarı eğitmemiz gerek.”</st></p>
			<p><br /></p>
			<p><st c="6997">Başları öne eğik, zamanın ve mekânın büküldüğü o anlardan birini yaşadılar. </st><st c="7074">Anlatmak istedikleri bunlardan ibaret miydi, bilinmez. </st><st c="7129">Aslında söylemek isteyip de söyleyemedikleri şeyler çığ gibi büyüyordu. </st><st c="7201">Bunu ikisi de biliyordu. </st></p>
			<p><st c="7226">Zeynep, arkadaşına nasıl yardımcı olabileceğini bilmiyordu. </st><st c="7286">Canavarlara inanıyordu, evet, ama arkadaşının bahsettiği şu sarsak şey de neydi? </st><st c="7367">Bugüne kadar yarı şaka yarı ciddi konuştuklarını düşünmüştü. </st><st c="7428">Kimden yardım isteyebilirlerdi? </st><st c="7460">Onlara kim inanırdı? </st><st c="7481">‘</st><span><st c="7482">Eee, şey, merhaba öğretmenim! </st><st c="7512">Bizim evde bir canavar var ve biz ondan nasıl kurtulacağımızı bilmiyoruz.’</st></span></p>
			<p><st c="7586">İnsanın kalbi, yumruğu kadarmış. </st><st c="7620">O koca canavar, Mizgin’in kalbini avuçlarının içinde ezerken, iki yakın arkadaş her şey yolundaymış gibi konuşmaya devam etti. </st><st c="7747">Şakalaştılar, koşturdular, masal anlattılar, şarkıcıları taklit ettiler.</st></p>
			<p><st c="7819">Ertesi gün odun ve daha fazla kitap getirmek üzere sözleşerek oradan çıktılar. </st><st c="7899">Kızın örgülerine bakarak, “Gerçek olan her şey, gerçekleşemeyen hayaller adına! </st><st c="7979">Seni saklıyoruz sonsuza!” diyerek ayrıldılar. </st></p>
			<p><st c="8025">O harabeler, artık ikisinin gizli sığınağıydı ve hiçbir canavar oraya giremezdi. </st></p>
		</div>
	<div id="charCountTotal" value="8106"></div></body>
</html>
