<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-8" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-7"><st c="0">Kurtlara Fısıldayan Kız</st></p>
			<p><br /><br /><br /></p>
			<p><st c="23">Zeynep de arkasından geldi. </st><st c="52">Hiç konuşmadı. </st><st c="67">Okul bahçesini arkalarında bırakınca Zeynep seslendi:</st></p>
			<p><st c="120">“Bak Mizgin, görüyor musun? </st><st c="149">Burada bir kardelen var.”</st></p>
			<p><st c="174">Diz çöküp dibine kadar yaklaştılar. </st><st c="211">Göz göze geldiler, aynı anda kahkahalarla gülmeye başladılar. </st><st c="273">Gözlerinden yaşlar geliyordu. </st><st c="303">Karların üstüne devrilip devam ettiler. </st><st c="343">Kollarıyla karın üstüne kelebek yaptılar. </st><st c="385">Sırtüstü yatıp gökyüzüne bakmak her zaman güzeldir. </st></p>
			<p><st c="437">“Sığınağa gidip oyun oynayalım mı?” </st></p>
			<p><st c="473">“Biraz daha bakalım yukarı Mizgin. </st><st c="508">Çok güzel.”</st></p>
			<p><st c="519">Dün gece ateşlenen kendisi değilmiş gibi arkadaşının isteğini kabul etti. </st></p>
			<p><st c="594">“Biliyor musun Zeynep, belki de biz kardeştik ve seni hastanede yanlışlıkla başkasına verdiler.”</st></p>
			<p><st c="690">“Hahaha, imkânsız. </st><st c="710">Kardeş olmamız için...”</st></p>
			<p><st c="733">“Biliyorum, kan bağı gerekir. </st><st c="764">Ama ben bu görüşe katılmıyorum. </st><st c="796">Amaan, ben zaten evde doğmuşum. </st><st c="828">Ne hastanesi?” </st></p>
			<p><st c="843">Gülüştüler...</st></p>
			<p><st c="856">“Sığınağa kadar yarışalım mı?” der demez ayağa kalkıp koştu Zeynep. </st></p>
			<p><st c="925">“Haksızlık bu, bekle beni!” diyerek Mizgin de peşinden... </st><st c="983">Az önceki olaylardan, kasvetli havadan eser yoktu. </st><st c="1034">Yarışı kazanan tabii ki Zeynep’ti. </st></p>
			<p><st c="1069">“Şimdi, ödül olarak istediğimi yapmak zorundasın.”</st></p>
			<p><st c="1119">Nefes nefese sordu Mizgin:</st></p>
			<p><st c="1146">“Ne istiyorsun?”</st></p>
			<p><st c="1163">“Şimdi aklımdan birden ona kadar bir sayı tutacağım.”</st></p>
			<p><st c="1217">“Nasıl yani, anlamadım?”</st></p>
			<p><st c="1242">“Tuttuğum sayıyı bulacaksın işte. </st><st c="1277">Bilirsen kesin kardeşiz.”</st></p>
			<p><st c="1302">Çok mantıklı gelmese de böyle safça oyunlar oynamayı çok severlerdi. </st></p>
			<p><st c="1372">“Hazır mısın? </st><st c="1386">Hımm, tuttum.”</st></p>
			<p><st c="1400">“Beş...” dedi Mizgin, hiç düşünmeden. </st></p>
			<p><st c="1439">“Biliyordum zaten, tahmin edebileceğini biliyordum.”</st></p>
			<p><st c="1491">“Ukala Zeynep, ne olacak!” diyerek ona sarıldı. </st><st c="1540">Bir süre daha oynadılar ve Mizgin, en sonunda bir sayıyı bilemedi. </st><st c="1607">“Olsun, yine de kardeşiz,” dediler aynı anda. </st><st c="1653">Sonra sürünerek sığınaklarına girdiler. </st><st c="1693">Bir de ne görsünler! </st><st c="1714">İki yavru kurt, battaniyeleri çekiştiriyorlardı. </st></p>
			<p><st c="1763">“Çok güzel!” diyerek yavrulara doğru atıldılar. </st><st c="1811">Yine aynı anda aynı cümleyi kurmuşlardı. </st><st c="1852">Kuyrukları o kadar minnoş ve kısaydı ki, iki kızı gördüklerinde sallamaya başladılar. </st><st c="1938">Bembeyaz kar gibiydiler.</st></p>
			<p><st c="1962">“Bana güvenmiş Zeynep,” dedi ve sevinçten hıçkırıklara boğuldu Mizgin. </st><st c="2034">Bendini çiğneyip aşmıştı yine. </st><st c="2065">Olan bitenler yüzünden ne gözlerine ne de davranışlarına hâkim olabiliyordu. </st></p>
			<p><st c="2142">“Kim Mizgin?”</st></p>
			<p><st c="2155">“Kar kurdu. </st><st c="2168">Bunlar onun yavruları. </st><st c="2191">Demek dişiymiş.”</st></p>
			<p><st c="2207">“Hı hı, evet. </st><st c="2222">Çok savunmasızlar canım, değil mi?”</st></p>
			<p><st c="2257">“Evet, o bana güvenmiş.”</st></p>
			<p><st c="2282">“Yanımda annemin hazırladığı salamlı sandviç vardı. </st><st c="2335">Yerler mi dersin?”</st></p>
			<p><st c="2353">“Gel deneyelim. </st><st c="2370">İyice ufalayalım ama.”</st></p>
			<p><st c="2392">“Ya boğazlarına kaçarsa? </st><st c="2418">Ya yutamazlarsa?”</st></p>
			<p><st c="2435">“Korkma bir şey olmaz. </st><st c="2459">Salam dediğin incecik bir şey zaten.”</st></p>
			<p><st c="2496">İlk kez, Zeynep’in annesini öpücüklere boğası gelmişti Mizgin’in. </st><st c="2563">Salamları minnacık oluncaya kadar ufaladılar. </st><st c="2609">Yavrular bir taraftan kuyruklarını titretiyor, bir taraftan da her zaman oturdukları taşın arkasına saklanmaya çalışıyorlardı. </st><st c="2736">Yavaşça yaklaşarak önlerine salamları bırakıp geri çekildiler. </st><st c="2799">Köpek yavruları nasıl </st><span><st c="2821">sevin beni sesi</st></span><st c="2836"> çıkarırlarsa onlar da öyle ses çıkarıyorlardı. </st><st c="2884">Ulumaları, miyavlama ile </st><span><st c="2909">heuuuvvv</st></span><st c="2917"> arası gidip geliyordu. </st></p>
			<p><st c="2941">Battaniyelerden birisini alıp omuzlarının üstünden geçirdiler. </st><st c="3004">Bir tanesini daha almak için yavrulara yaklaşmak gerekiyordu. </st><st c="3066">Onları korkutmak istemedikleri için yapılabilecek en iyi şey paylaşmaktı. </st><st c="3140">Hem öylesi daha sıcak oluyordu. </st><st c="3172">Sağa sola yuvarlanıp, arada burunlarını uzatıp kızları kontrol ettiler. </st><st c="3244">Gelmeyeceklerinden emin olduktan sona, salamı afiyetle bir güzel silip süpürdüler. </st></p>
			<p><st c="3327">“Okşamayı çok istiyorum. </st><st c="3352">Ne olur deneyelim. </st><st c="3371">Korkacak olurlarsa dokunmayız.”</st></p>
			<p><st c="3402">“Tamam, önce sen Mizgin. </st><st c="3428">Ürkütmeyelim.”</st></p>
			<p><st c="3442">Yine taşın arkasına saklanıp Mizgin’i izlediler. </st><st c="3492">Tıpkı annelerine yaptığı gibi onlarla da konuştu. </st></p>
			<p><st c="3542">“Size zarar vermeyeceğim minnoşlar. </st><st c="3578">Sadece sevmek istiyorum.”</st></p>
			<p><st c="3603">Elini yavaşça uzattı. </st><st c="3626">Koklamak için yarışa girdiler. </st><st c="3657">Önce o, sonra o derken takılıp düştüler. </st></p>
			<p><st c="3698">“Oluyor Zeynep, izin veriyorlar. </st><st c="3731">Gelsene.”</st></p>
			<p><st c="3740">Birlikte, beyaz ipeksi tüylerini okşadılar. </st><st c="3785">O âna kadar hiç öyle mutlu hissettiği olmamıştı Mizgin’in. </st><st c="3844">Zeynep’in de ondan farkı yoktu.</st></p>
			<p><st c="3875">“Sence, anneleri ne zaman gelir. </st><st c="3909">Biraz korkuyorum.”</st></p>
			<p><st c="3927">“Korkma, bize zarar vermez. </st><st c="3956">Ona zarar vermeyeceğimizi biliyor. </st><st c="3991">Sığınağımızı ona ben göstermiştim.”</st></p>
			<p><st c="4026">“Biliyor musun? </st><st c="4043">Bence sen hayvanlarla konuşabiliyorsun. </st><st c="4083">Kar kurduna fısıldayan Mizgin.”</st></p>
			<p><st c="4114">Ellerini havaya kaldırıp, manşetleri gösterir gibi yaptı. </st></p>
			<p><st c="4173">“Dalga geçme, sadece denedim.”</st></p>
			<p><st c="4203">“İşe yaramış ama.”</st></p>
			<p><st c="4222">Ateş yakmadıkları hâlde içerisi sıcacık olmuştu. </st><st c="4272">Mizgin’in boğazı hâlâ acıyor, hâlâ üşüyordu ama bütün bunlar umurunda değildi. </st><st c="4351">En sevdiği arkadaşı ve küçük yavrular yanındaydı. </st></p>
			<p><st c="4401">“Sence, gerçekten anneleri ona söylediklerimi anlamış mı?”</st></p>
			<p><st c="4459">“Sen hayvanlarla konuşmaya bayılırsın. </st><st c="4499">Onlara, günaydın, bugün nasılsın bakalım minnoş, diyen birini daha görmedim. </st><st c="4576">Yolda gördüğüne selam veriyorsun. </st><st c="4610">Aldığın cevap ne? </st><st c="4628">Hav hev, miyav, miyuu...”</st></p>
			<p><st c="4653">Kahkahaları duyulmaya değerdi fakat yavru kurtlar seslerinden korkmuştu. </st></p>
			<p><st c="4727">“Bana bundan sonra, </st><span><st c="4747">Kurtlara Fısıldayan Kız</st></span><st c="4770"> diyeceksin o zaman Zeynep.”</st></p>
			<p><st c="4798">Dünyanın en sıcak ve en dost gülüşmeleri sığınağın içini ısıttı. </st></p>
			<p><st c="4864">Kars’ın tüm yıldızları Zeynep’in gözlerine doluşmak için yarıştı. </st><st c="4930">Mizgin, kendisinin o anda karşıdan nasıl göründüğünü bilemezdi tabii. </st><st c="5000">Ama tek bildiği, kalbindeki küçük kuşun şarkı söylüyor olduğuydu. </st></p>
			<p><st c="5066">Çok geçmeden küçüklerin uykusu geldi. </st><st c="5104">Yalanıp esnemeye başladılar. </st><st c="5133">Battaniyelerden birini katlayıp onun içine girmelerini beklediler. </st><st c="5200">Yavrulardan biri, patilerinin üzerine başını koyup gözlerini kapadı. </st><st c="5269">Daha yaramazca olanı, uykuya direnmeye, kardeşini uyandırmaya çalıştı. </st><st c="5340">Ama başaramadı. </st><st c="5356">Kardeşinin üzerine başını koydu ve gözlerini yumdu. </st><st c="5408">Usulca üstlerini örttüler. </st></p>
			<p><st c="5435">“Anneleri, içinde tavuk olan bir kümes arıyor,” dedi Mizgin gülerek.</st></p>
			<p><st c="5503">“Nereden biliyorsun?”</st></p>
			<p><st c="5525">“Hâlâ gelmedi. </st><st c="5541">Hava karardı kararacak. </st><st c="5565">Muhtar, herkes tavuklarına sahip çıksın, dedi. </st><st c="5612">Zavallı hayvancıkları, kilerlere kapattılar herhâlde.”</st></p>
			<p><st c="5666">“Ben, tilkiler öyle yapar diye biliyordum,” dedi Zeynep. </st><st c="5724">“O dediğinden, yani dadanmak.”</st></p>
			<p><st c="5754">“Açsa ve bir anneyse niye tavuk yemesin? </st><st c="5796">Kar neredeyse dizimize kadar yükseldi. </st><st c="5835">Yiyecek bulmak güçtür şimdi onun için.”</st></p>
			<p><st c="5874">“Doğru söylüyorsun. </st><st c="5895">Evden yavrular için yemek getirmeliyiz.”</st></p>
			<p><st c="5935">“Getirmeliyiz...” </st></p>
			<p><st c="5954">Birkaç saat önce, rehberlik odasında, oda dediği de neredeyse buzdolabı kadarcık bir yer, gözyaşlarıyla sarsılan Mizgin değilmiş gibiydi. </st><st c="6092">O sığınakta hayatının en güzel saatlerini yaşamıştı. </st><st c="6145">Kar kurdunun güvenini kaybetmek istemedikleri için sığınakta daha fazla oyalanmadılar. </st><st c="6232">Tepedeki huniden az da olsa hava geliyordu ama işlerini sağlama almak istediler. </st><st c="6313">Sığınağın girişini karla örterken küçük bir boşluk bıraktılar. </st></p>
			<p><st c="6376">“Sence kokumuzu alır mı?” dedi Zeynep. </st></p>
			<p><st c="6415">“Alır ya, hem de kilometrelerce öteden. </st><st c="6455">Biz kalktık bir de onun yavrularını okşadık.”</st></p>
			<p><st c="6500">“Hiiii, ya sinirlenirse anneleri?”</st></p>
			<p><st c="6535">“Sinirlense de çabuk geçer. </st><st c="6564">İlk karşılaşmamızda baya bir diretti, dişlerini gıcırdattı, uludu, hırladı. </st><st c="6640">Koklayınca onların öfkesi hemen geçiyor bence.”</st></p>
			<p><st c="6687">“Hahaha, benim evdeki canavar da beni koklasa siniri geçse, güzel olmaz mıydı?”</st></p>
			<p><st c="6767">“Annene canavar deme Zeynep, bak gerçek değilmiş.”</st></p>
			<p><st c="6818">“Gerçek sayılırdı ama. </st><st c="6842">Yaptığım hiçbir şeyi beğenmezdi. </st><st c="6875">Seninki gerçek mi yani? </st><st c="6899">Neden anlatmıyorsun bana?”</st></p>
			<p><st c="6925">“Bilmiyorum ki, sorup durma bana bunu. </st><st c="6965">Sen ellerinin olduğu yerde çiçek olan insan gördün mü hiç?” </st></p>
			<p><st c="7025">“Görmedim.”</st></p>
			<p><st c="7036">“Ben gördüm ama...” </st></p>
			<p><st c="7057">“İnsan dedin Mizgin. </st><st c="7078">O bir insan değil mi?”</st></p>
			<p><st c="7100">Sessizlik... </st></p>
			<p><st c="7114">Mizgin biliyordu ki Zeynep, sınıftakiler gibi onun hayal kurduğunu söylemezdi. </st><st c="7193">Ya da kafasının içinde samandan başka şey olmadığını... </st><st c="7249">Onu kendinden bile iyi tanıyordu, sadece anlattıklarına anlam vermeye çalıştığını anlıyordu.</st></p>
			<p><st c="7341">Öte yandan, Zeynep de arkadaşı için çok endişeleniyordu. </st><st c="7399">Onu çok sevdiği için üstüne gitmemeye çalışıyor fakat gerçek bir canavardan bahsediyor olması ihtimali de korkmasına neden oluyordu. </st><st c="7532">Arkadaşının ona bir türlü anlatamadığı neydi? </st><st c="7578">Ona nasıl davranmalıydı? </st><st c="7603">O sadece bir çocuktu, hayali şeyler gören birine nasıl davranacağını nereden bilecekti? </st><st c="7691">Can sıkıcı sessizliği bozan ve ağır havayı yeniden neşeye boğan Mizgin oldu:</st></p>
			<p><st c="7767">“Yarışı kazanan yiyecek taşır, kazanamayan odun!” </st></p>
			<p><st c="7818">“Ama haksızlık, odunlar ağır oluyor,” derken çoktan arkada kalmıştı Zeynep. </st><st c="7894">Koşarken, tıpkı kar kurdu gibi, Mizgin’in de ciğerlerinden hırlama geliyordu. </st><st c="7972">Kar kurduna dönüşmeyi, bir canavara dönüşmeye her zaman tercih ederdi. </st></p>
			<p><st c="8043">Ellerine baktı. </st></p>
			<p><st c="8059">Ellerinde mor çiçekler olmadığı için gülümsedi.</st></p>
		</div>
	<div id="charCountTotal" value="8106"></div></body>
</html>
