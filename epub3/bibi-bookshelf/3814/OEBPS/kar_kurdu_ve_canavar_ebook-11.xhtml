<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-11" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-10"><st c="0">Azıcık Gözlerini Yumsa... </st></p>
			<p><br /><br /><br /></p>
			<p><st c="27">Evde yalnız kaldıktan sonra, hızlıca gidip sobanın deliğini kapattı. </st><st c="96">Eve döndüğünde, yakılması kolay olsun, annesi yorulmasın istiyordu. </st><st c="164">Mutfak duvarında süs olarak asılı, işlemeli heybeyi aldı; yiyecek olarak ne bulduysa içine tıktı. </st></p>
			<p><st c="262">Soğukta su içmekte her zaman zorlanır ve içince üşüdüğünü hissederdi. </st><st c="332">Ama yine de yanına almalıydı. </st><st c="362">Bir koşu odasından matarasını getirdi ve çeşmeden doldurdu. </st><st c="422">Tekrar odasına dönüp, olabilecek en kalın kıyafetlerini üzerine geçirdi. </st><st c="495">Pantolonunun altına yün çorap giydi. </st><st c="532">Yedek bir iki çorapla kıyafeti de ekledi. </st><st c="574">En sevdiği kitaplardan birini de koymayı unutmadı. </st></p>
			<p><st c="625">Çekmecelerini karıştırıp resim defterini buldu ve ondan sayfalar kopardı. </st><st c="699">Tekrar salona koştu ve kovanın içinden küçük bir kömür parçası aldı. </st></p>
			<p><st c="768">Sayfalardan birine, CANAVARLAR BURAYA GİREMEZ! </st><st c="815">yazdı. </st></p>
			<p><st c="822">Diğerine, KAHVECİNİN KIZI DA OKUSUN! </st><st c="859">yazdı. </st></p>
			<p><st c="866">Öbürüne, KADINA ŞİDDETE HAYIR! </st><st c="897">yazdı. </st></p>
			<p><st c="904">Bir diğerine de, HAYVANLAR CANAVAR DEĞİLDİR! </st><st c="949">yazdı. </st></p>
			<p><st c="956">Buna benzer şeylerin çoğunu televizyonda, haberlerde görmüştü. </st><st c="1019">Tabii onlar canavardan bahsetmiyorlardı. </st><st c="1060">İnsan görmediği şeye inanmaz, e öyle olunca da yazmaz. </st><st c="1115">Şirin Öğretmen ile daha önce buna benzer bir çalışma yapmışlardı. </st><st c="1181">Birkaç kez... </st><st c="1195">Hayalini kurdukları ve olmasını istedikleri şeylerle bu dünyada asla olmasını istemedikleri şeyleri pankartlara yazıp okul bahçesinde turlamışlardı. </st><st c="1344">Bahçede daire şeklinde dönerlerken, köy ahalisi bayram gibi bir şey kutlanıyor sanıp alkış tutmuştu. </st><st c="1445">Yani Mizgin, bu işleri oradan biliyordu biraz. </st><st c="1492">Kâğıtları rulo şeklinde katlayıp kabanının içine sıkıştırdı. </st><st c="1553">Beresini başına geçirdi ve dolabının üstündeki aynanın karşısına geçti. </st><st c="1625">Aynanın üzerine kırmızı pastel boyayla şöyle yazdı:</st></p>
			<p><span><st c="1676">“Canavarın kim olduğunu biliyoruz! </st><st c="1712">Söyle ona bizi bulsun!” </st></span></p>
			<p><st c="1736">Beresini öksürükler içinde başına geçirdi. </st><st c="1779">Hazırdı. </st></p>
			<p><st c="1788">Salona vardı. </st><st c="1802">Kapıyı açmadan önce son kez şöyle bir baktı. </st><st c="1847">Kalbindeki kuşun üstüne konduğu tel titredi. </st><st c="1892">Kuş bir iki kanat çırptı, hissediyordu. </st><st c="1932">O da Mizgin gibi üzgün ve korkuluydu. </st></p>
			<p><st c="1970">Dışarı çıkınca beyazlık nedeniyle gözleri kamaşmıştı. </st><st c="2024">Kar, kafası karışmış gibi bir sağdan bir soldan, bazen yukarıdan dönerek, kimi zaman yandan yağıyordu. </st><st c="2127">Geçen gün radyodan duymuştu. </st><st c="2156">Tipi denen şey, Kars’ı vuracakmış. </st><st c="2191">Zaten, soğuk adına ne varsa gelir onları bulurdu.</st></p>
			<p><st c="2240">Amacı sığınağa gitmekti. </st><st c="2266">Ama önce Zeynep’i görmek istiyordu. </st><st c="2302">Evlerinin önünden geçerken durakladı ve ona nereye gittiğini söylemeye karar verdi. </st><st c="2386">Onun da gelmesini isteyecekti.</st></p>
			<p><st c="2416">Kapılarını çaldı. </st><st c="2435">Tam üç kez... </st><st c="2449">Cevap gelmeyince kibarlık da bir yere kadar diyerek ısrar etti. </st><st c="2513">Açan olmadı. </st><st c="2526">Zeynep kötüleşmiş miydi acaba? </st><st c="2557">Yapmak zorunda olduğu şu şey, protesto yani, olmasa sağlık ocağına gider, Doktor Hanım ile konuşurdu. </st><st c="2659">Yola çıktın mı dönemezsin. </st><st c="2686">Kars öyle başka yerlere benzemez. </st><st c="2720">Sağlık ocağına uğramak, zaman kaybı demekti.</st></p>
			<p><st c="2764">Kahvenin önünden geçmemek için muhtarın evinin önünden geçmesi gerekti. </st><st c="2837">Başını uzatıp baktı, kümesleri tabii ki boştu. </st><st c="2884">Ayrıca babasına </st><span><st c="2900">Aksak Birindar</st></span><st c="2914"> diyen de ilk oydu. </st><st c="2934">Ocaklı köyünde, birisi size lakap taktı mı yandınız demektir. </st><st c="2996">O lakap, onu, çocuklarını, torunlarını ve torunlarının torunlarını sülale boyu etkiler. </st><st c="3084">Yüz yıl geçse unutulmaz. </st><st c="3109">Mizgin’e, Aksak Birindar’ın kızı, derlerdi. </st><st c="3153">Bazen sadece </st><span><st c="3166">Aksaklar! </st></span><st c="3176">Soyadı gibi bir şey yani. </st><st c="3202">Bu yüzden muhtara kızgınlığı hiç geçmezdi Mizgin’in. </st><st c="3255">İçinden, </st><span><st c="3264">‘Kar kurdunu asla bulamayın e mi!’</st></span><st c="3298"> diyerek yürümeye devam etti.</st></p>
			<p><st c="3327">Sert esen rüzgâr yüzünden göz gözü görmüyordu. </st><st c="3375">Önünde arkasında, sağında solunda, sadece kar vardı. </st><st c="3428">Küp küp sesi yerine lap lap duyuluyordu. </st><st c="3469">Dilini falan dışarı uzatmadı. </st><st c="3499">Yapmak üzere olduğu şey için, ciddi bir yetişkin gibi görünmesi gerekliydi.</st></p>
			<p><st c="3574">Çok emin olmamakla birlikte köyü arkasında bıraktığını düşünmüştü. </st><st c="3642">Arada durup nehri görmeye çalışıyordu. </st><st c="3681">Ama donan burnunun ucunu bile göremediği için, gittiği yönden, yani burnu nereyi gösteriyorsa oraya doğru yürümeye devam etti. </st><st c="3808">Nehrin sesi duyulsa gene iyiydi ama muhtemelen o da donmuştu.</st></p>
			<p><st c="3869">“Yüz yılın soğukları dedikleri şey, hoş geldin!” diyerek öfkelendi. </st><st c="3938">Çok da üşümeye başlamıştı. </st><st c="3965">Karanlık bulutlar yüzünden mi, tipi nedeniyle mi bilinmez; hava gittikçe kararıyordu. </st><st c="4051">Evden çıkarken saate bakmayı unutmuştu. </st><st c="4091">Annesinin, rehber öğretmenle görüşmesi saati üçteydi. </st><st c="4145">Yarım saat evde hazırlanmış olsa, yarım da köyden çıkıncaya kadar geçmiş olsun; bir saattir de yürüyor olsa iki saat ederdi. </st><st c="4270">Beş civarı olmalıydı. </st><st c="4292">Sığınak aslında bu kadar uzakta değildi, bir terslik vardı. </st><st c="4352">Belki yönünü değiştirmeliydi. </st><st c="4382">İyi ama nereye? </st></p>
			<p><st c="4398">Bacakları ağrıdan sızlıyor, burnu akıyordu. </st><st c="4442">Başı da çatlayacak gibiydi. </st><st c="4470">Göz gözü görmüyordu. </st><st c="4491">Donmaktan korktuğu için duramazdı. </st><st c="4526">Yürümeye devam etmeliydi. </st><st c="4552">Bazen olduğu yerde zıpladı, bazen koşmaya çalıştı. </st><st c="4603">Kar neredeyse dizlerine varıyordu, bata çıka ilerlemek çok zordu. </st></p>
			<p><st c="4669">“Bir gün üniversiteye gideceğim! </st><st c="4702">Orası çok ama çok sıcak, kar yağmayan bir yer olacak! </st><st c="4756">Anladın mı beni, canım Kars!” </st></p>
			<p><st c="4786">Bağıra bağıra tekrarladı. </st><st c="4812">Sesi yankılanıyordu. </st></p>
			<p><st c="4833">Yürüdü, tökezledi, düştü, kara battı, ağladı, sinirden güldü, kendi kendine konuştu... </st></p>
			<p><st c="4920">Saatler geçti ve ortalık kapkaranlık oldu. </st></p>
			<p><st c="4963">Arada uluma sesleri duyuluyor ve Mizgin, uluyanın kar kurdu olmamasından endişe duyuyordu. </st><st c="5054">Diğer kurtlar henüz onu koklamamıştı. </st><st c="5092">Üstelik, kümeslerde tavuk kalmadığına göre yapmak istedikleri sadece koklamak olmayabilirdi. </st><st c="5185">Şu minik insancığın bir tadına bakalım, deseler ne olacaktı? </st><st c="5246">Düşünmek bile istemiyordu. </st></p>
			<p><st c="5273">Kabanı ve içine sıkıştırdıkları, heybesi giderek ağırlaşıyordu. </st><st c="5337">Kaybolmuştu. </st><st c="5350">Şu tipi olmasaydı, Kuzey Kutbu’nun ve Grönland’ın ortaklaşa hediye ettiği şu soğuklar ve rüzgâr olmasaydı, şimdiye çoktan sığınağa varmıştı. </st><st c="5491">Beresi başında olduğu hâlde, hava durumu haberlerinde rüzgârları gösteren oklar, ensesinde daire şeklinde dolanıp duruyordu. </st><st c="5616">“Bravo Mizgin!” diye söylendi, “Kendine özel rüzgârı yarattın! </st><st c="5679">Dışarıdaki yetmezmiş gibi...”</st></p>
			<p><st c="5708">Olduğu yere çökmeye ve bir şeyler atıştırmaya karar verdi. </st><st c="5768">Karanlıktan korkmazdı ama insan önünü göremiyorsa ve kaybolmuşsa tabii korkar. </st><st c="5847">Heybeye elini daldırdı. </st><st c="5871">Ekmekler donmuş, buz kesmişti. </st><st c="5902">Nefesiyle ısıtırak çözmeye çalıştı. </st><st c="5938">Buz gibi de olsa, taş gibi de olsa yemesi gerekiyordu. </st><st c="5993">Neyse ki dişleri kırılmadı fakat yemekte çok zorlandı. </st><st c="6048">Buzu parçalara ayırmak gibiydi ve çok tatsızdı. </st><st c="6096">Midesi, bir parça ekmekle doyduğunu zannedip beynine uyku sinyalleri göndermeye başlamıştı. </st></p>
			<p><st c="6188">Uyu Mizgin uyu...</st></p>
			<p><st c="6205">Uyu Mizgin uyu...</st></p>
			<p><st c="6223">Azıcık gözlerini yumsa bir şey olmazdı...</st></p>
			<p><st c="6265">Azıcık gözlerini...</st></p>
		</div>
	<div id="charCountTotal" value="6285"></div></body>
</html>
