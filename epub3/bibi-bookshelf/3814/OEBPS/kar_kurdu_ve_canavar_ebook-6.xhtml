<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-6" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-5"><st c="0">Sana Sevmeyi Öğretebilirim </st></p>
			<p><br /><br /><br /></p>
			<p><st c="28">Bir hışımla, “Karnım doydu benim!” diyerek ayağa kalktı Mizgin. </st><st c="92">Odasına koşturup en kalın kıyafetlerini giydi. </st><st c="139">Kars’ta herkes, üzerine koyun postu giymiş gibi dolaşır. </st><st c="196">Mizgin de o görüntüye sahip oluncaya kadar bulduğu ne varsa üstüne geçirdi. </st><st c="272">Kat kat olmalıydı ki, sığınağa yedek kıyafet koyabilsindi. </st></p>
			<p><st c="331">Zeynep, hafta sonları evden çıkmakta zorluk yaşıyordu, onunla gelemezdi. </st><st c="404">Onun evindeki tek dişli canavar, hiçbir şey yapmasına izin vermiyordu. </st><st c="475">Kapıyı arkasından kapatırken, “Ben çıkıyorum!” diye seslendi. </st><st c="537">Kümese yakın bıraktıkları odunlardan birkaçını ve biraz çırayı kabanının içine sıkıştırdı. </st><st c="628">Yol boyunca söylendi:</st></p>
			<p><st c="649">“Sarsak canavar ne olacak! </st><st c="677">Daha nasıl konuşması gerektiğini bilmiyor!”</st></p>
			<p><st c="720">“Benim sessiz annem, kör müsün nesin? </st><st c="759">Dilini mi yuttun be annem!”</st></p>
			<p><st c="786">“Neymiş? </st><st c="796">Canavar yokmuş! </st><st c="812">Neymiş? </st><st c="820">Duvarla konuşmuşum.”</st></p>
			<p><st c="840">“Haaa, oldu canavar efendi, senin sakarlığın yüzünden her yerimiz yara bere olsun. </st><st c="924">Yok öyle yağma!”</st></p>
			<p><st c="940">İçinden söylendiğini düşünmüştü ama arada yanından geçenler ona deliymiş gibi bakınca, içinden ‘S</st><span><st c="1038">akin ol Mizgin, sakiiiin,’</st></span><st c="1065"> diyerek, ağzındaki fermuarı kapattı, anahtarı fırlattı. </st><st c="1122">Sığınağa kadar konuşmayacaktı. </st></p>
			<p><st c="1153">Son zamanlarda hava iyice sertleşmişti. </st><st c="1193">Her gün bir öncekini aratıyordu. </st><st c="1226">Türkiye’nin haritada yer değiştirmiş, Kuzey Kutbu’na yakın bir yere konmuş olabileceğini düşünüyordu. </st><st c="1328">Başka açıklaması olamazdı. </st><st c="1355">Kar durmaksızın yağıyordu. </st><st c="1382">Önünü zor görüyordu.</st></p>
			<p><st c="1402">O sinirle evden çıkınca eldivenlerini almayı unutmuştu. </st><st c="1459">Nehir kıyısından yürünürse yolu kaybetmek zordur. </st><st c="1509">Tabii gene de güvenmemek gerekir, buraları bilmeyen biri donup kalabilir. </st><st c="1583">Birden, henüz akşam olmamasına karşın uluma duydu. </st><st c="1634">Olduğu yerde taş kesildi. </st><st c="1660">Birkaç adım sonra sığınağın girişine varacaktı. </st><st c="1708">Tam seçemediği bir hayvan, uzaklardan sis perdesini yavaşça aralıyordu. </st></p>
			<p><span><st c="1780">Haydi Mizgin! </st><st c="1794">Yürüsene!</st></span></p>
			<p><st c="1803">Kış uykusuna yatmaktan sıkılan bir ayı mıydı acaba? </st><st c="1856">Soluk alıp vermeler yakınlaşmıştı. </st><st c="1891">Önce, verdiği sıcak nefesin buharı görüldü. </st><st c="1935">Kara trenlerden çıkan duman gibiydi. </st></p>
			<p><span><st c="1972">Hadisene Mizgin! </st><st c="1989">Kaç, yoksa bu aç yaratık seni yiyecek!</st></span></p>
			<p><st c="2027">İç sesi, kaçması için yalvaradursun; göreceği şeyin ne olduğu konusunda merak ve korkuyla yerinden kıpırdayamıyordu. </st><st c="2145">Sonunda gizemli hayvan kendini göstermeye karar vermiş ve Mizgin’in görebileceği noktaya kadar ilerlemişti. </st><st c="2253">Baran amcanın, “Ben düşmanımı gözünden tanırım.” cümlesi kafasında yankılandı. </st><st c="2332">Kar kurdu karşısında dikilmişti. </st><st c="2365">Dişlerini gösteriyor, hırlıyor, üzerine atlayacak gibi tetikte bekliyordu. </st><st c="2440">Hiç de düşmana benzemiyordu. </st><st c="2469">Öyle kusursuz bir güzelliği vardı ki Mizgin ona hayran kalmıştı. </st></p>
			<p><st c="2534">“Sana saldırmayacağım, korkma,” dedi Mizgin ve bu söylediğine güldü. </st></p>
			<p><st c="2603">Gülünce dişleri göründü ve kurt, hırlamanın dozunu artırdı. </st><st c="2663">Arada uluyordu. </st><st c="2679">Bir yerlerde okumuştu; dişlerini bir kurda veya köpeğe gösterirsen, ona meydan okuduğunu düşünürmüş. </st><st c="2780">Hay aksi! </st><st c="2790">Ağzını sımsıkı kapadı ve ondan hareket belirtisi bekledi. </st><st c="2848">Kurt, hırlamayı bırakıp öne doğru birkaç adım attı.</st></p>
			<p><st c="2899">“Sana asla zarar vermem, lütfen yaklaş!” dedi Mizgin. </st><st c="2954">Dizlerinin üzerine çöktü, onun göz hizasına geldi. </st><st c="3005">Kurt da Mizgin’in ne yaptığını anlamaya çalışıyordu. </st><st c="3058">Elini yavaşça kurda doğru uzattı. </st></p>
			<p><st c="3092">Kurt biraz daha yaklaştı, biraz daha... </st><st c="3132">Sonunda bir heykel gibi kıpırdamadan durdu. </st><st c="3176">İki ihtimal vardı; ya saldıracaktı ya da ‘</st><span><st c="3218">ehh bu insancıkla mı uğraşayım, en iyisi yürüyüp gideyim’</st></span><st c="3276"> diyecekti. </st><st c="3288">Ama üçüncü ihtimali gözden kaçırmıştı Mizgin. </st><st c="3334">Kendisi öylece dururken, kurt biraz daha yaklaştı. </st><st c="3385">Uzattığı elini hızlı hızlı kokladı. </st><st c="3421">Neredeyse burun burunaydılar. </st></p>
			<p><st c="3451">“Seni yakalamaya çalışıyorlar. </st><st c="3482">Sakın köye gelme. </st><st c="3500">Ben sana yemek getiririm.” </st></p>
			<p><st c="3527">Kurt anlamış gibi görünüyordu. </st><st c="3558">Ya da Mizgin’e öyle geliyordu. </st><st c="3589">Ama kurt hâlâ tetikteydi. </st><st c="3615">Henüz tam olarak insan yavrusuna güvenmiyordu belli ki. </st><st c="3671">Havada süzülürmüşcesine ayağa kalkıp sığınağın girişindeki karları eşeledi Mizgin. </st><st c="3754">“İstersen buraya saklanabilirsin.”</st></p>
			<p><st c="3788">Kar kurdu gözleriyle onu takip ediyor ama artık yaklaşmak istemiyordu. </st><st c="3860">Tekrar hırlayarak ve dişlerini göstererek öne atıldı, korkunç sesler çıkararak koşturup gitti.</st></p>
			<p><st c="3954">Bir gün için yeteri kadar heyecan yaşadığını düşünen Mizgin, üzerindeki ağırlıkları sığınağın içine fırlattı. </st><st c="4065">Sağa sola baktı, sis yüzünden tek görebildiği, beyazlıktı.</st></p>
			<p><st c="4123">Koşmaya başladı. </st><st c="4141">Yol boyunca kurdu ve canavarı düşündü. </st><st c="4180">Muhtar başta olmak üzere herkes, kar kurdundan “canavar, vahşi, düşman” diye bahsediyordu. </st><st c="4271">Tilkilerin kümeslere dadandığını herkes bilirdi ama son zamanlarda yaşanan ağır soğuk yüzünden kurtlar da açlıklarını bastıramıyor, bulduklarını mideye indiriyorlardı. </st><st c="4439">Zavallı tavuklardan başkasına zararları yoktu. </st><st c="4486">Onun yüzünden yaralanan tek bir köylü bile duyulmamıştı. </st><st c="4543">Aklında kar kurdunun bakışları, evin yolunu tuttu. </st><st c="4594">Zeynep dışında kimseye bu olaydan bahsetmeyecekti. </st></p>
			<p xml:lang="en-US"><br /></p>
			<p><st c="4645">Kan ter içinde eve vardı. </st><st c="4671">Annesi, düşünceli gözlerle onu izliyordu. </st><st c="4713">Hep yaptığı gibi...</st></p>
			<p><st c="4732">“Mizgin kuşum, bir doktora mı gitsek?”</st></p>
			<p><st c="4771">“Ne doktoru annem, iyiyim ben.”</st></p>
			<p><st c="4803">“Hani oluyor ya kızım, pelegog mu, pedogog mu öyle bir şey. </st><st c="4864">Ona diyorum, gitsek iyi olacak sanki.”</st></p>
			<p><st c="4902">“Niye annem, niye?”</st></p>
			<p><st c="4922">“Yavrum, son zamanlarda garip davranıyorsun. </st><st c="4968">Bir canavardır tutturdun. </st><st c="4994">Babanın yüzüne bakmıyorsun. </st><st c="5022">Adam senle konuşmak istiyor, sen dehşetle gözlerini kaçırıp saklanıyorsun.”</st></p>
			<p><st c="5097">“İyi de, babam artık yok anne. </st><st c="5129">Gitti o, kayboldu!”</st></p>
			<p><st c="5148">Gerçi geçen gün muhtarla giderken kapıdan azıcık ayakları görünmüştü ama çok da emin değildi. </st><st c="5243">Zihninin ona oyun oynuyor olabileceğini düşündü. </st></p>
			<p><st c="5292">“Mizgin’im etme eyleme, nereye kaybolacak baban? </st><st c="5341">Geç geliyor azıcık, o kadar. </st><st c="5370">Şu kurdu bulsalar rahat edecek. </st><st c="5402">Gece gündüz o hayvanı düşünüyor.”</st></p>
			<p><st c="5435">“O zavallının peşinde koşacağına bizimle ilgilense ya madem! </st><st c="5497">Babamı bekleme bence anne, gitti o.”</st></p>
			<p><st c="5533">“Kızım...”</st></p>
			<p><st c="5544">“Ne anne, ne? </st><st c="5559">Günlerdir babamı görmüyorum. </st><st c="5588">Bizi terk etti ve sen bana söylemiyorsun, değil mi?”</st></p>
			<p><st c="5640">“Yavrum bak...”</st></p>
			<p><st c="5656">“Çok üşüyorum, yatacağım ben,” dedi ve sustu. </st><st c="5703">Eriğin çekirdeğini yanlışlıkla yuttuğu gündeki gibi boğazı acıyordu. </st><st c="5772">Çekirdek hâlâ boğazındaydı, denizci düğümleri boğazındaydı, yuttuğu her şey boğazındaydı...</st></p>
			<p><st c="5863">“Yanıyorsun sen kızım,” diyerek mutfağa koşup o her zamanki iğrenç karışımdan yaptı annesi. </st><st c="5956">Sirke ile daha başka otları karıştırıp orasına burasına sürmekti niyeti. </st><st c="6029">Mizginlerin oralarda, ateş düşürücü henüz moda değildi. </st><st c="6085">Az sirke, bir tutam türü keşfedilmemiş bir bitkinin özü, tamamdır. </st><st c="6152">Burada işin püf noktası, mümkünse kimsenin adını sanını bilmediği o keşfedilmemiş bitkidir. </st><st c="6244">Sirke her zaman ceptedir. </st><st c="6270">Sabaha kadar koka koka iyileşirsiniz.</st></p>
			<p><st c="6307">Bütün vücudu, sirkeli mucizevi sudan nasibini aldıktan sonra, yatağa sürünerek gitti Mizgin. </st><st c="6401">Annesi, ateşin var, diyordu ama onun dişleri birbirine vuruyor, donuyordu. </st><st c="6476">Annesi, ateşi düşünceye kadar yanında kaldı, alnına sirkeli bilmem nesini sürdü. </st><st c="6557">İşe yaramış olmalıydı, sonrasını hatırlamıyordu.</st></p>
			<p><br /></p>
			<p><span><st c="6605">Kar kurdunun ulumasıyla, gözlerini araladı. </st><st c="6650">Canavar, odasının kapısında dikilmiş; tüm heybetiyle, gücünü göstermek ister şekilde duruyordu. </st></span></p>
			<p><span><st c="6746">Mizgin titremeye başladı. </st><st c="6772">Her şey bulanıktı, gözlerini ovuşturdu. </st><st c="6812">Tekrar açtığında canavar yatağının başında, olmayan ellerini Mizgin’e uzatmıştı. </st><st c="6893">Mor çiçekleri alnına şöyle bir sürdü. </st></span></p>
			<p><span><st c="6931">“Dışarı çıkmana izin vermeyecekti, homur homur.”</st></span></p>
			<p><span><st c="6979">“Sen konuşabiliyor musun?” </st></span></p>
			<p><span><st c="7007">“Kurt,” dedi. </st><st c="7021">“Yakalanmalı,” dedi. </st><st c="7042">“İşim,” dedi. </st><st c="7056">“Para,” dedi. </st><st c="7070">Anlamsız şeyler söyledi.</st></span></p>
			<p><span><st c="7094">“Sen de mi canavar? </st><st c="7115">Sen de mi onu yok etmek istiyorsun?” </st></span></p>
			<p><span><st c="7152">Omuzlarını silkip, mor çiçekleri kalbine götürdü. </st></span></p>
			<p><span><st c="7202">“Acıyor mu?” dedi korkuyla Mizgin.</st></span></p>
			<p><span><st c="7236">Canavarca birtakım şeyler söylemeye devam etti. </st></span></p>
			<p><span><st c="7285">“Annem...” dedi. </st><st c="7302">“O yaralı, biliyor musun?” </st></span></p>
			<p><span><st c="7329">Tek bir gözünden tek bir damla yaş aktı. </st><st c="7370">Mizgin, canavarların, sadece bir gözüyle ve sadece tek bir damla ile ağlamayı başarabildiğine o an karar verdi. </st></span></p>
			<p><span><st c="7482">“Kurt artık benim dostum. </st><st c="7508">Uzak dur ondan, annemden de! </st><st c="7537">Ama istersen sana sevmeyi öğretebilirim.” </st></span></p>
			<p><br /></p>
			<p><st c="7579">Ve yediklerini daha fazla midesinde tutamadı. </st><st c="7625">Işıklar yandı, annesi başucunda bitti. </st><st c="7664">Yanağında mor çiçeklerin izi vardı. </st><st c="7700">Son zamanlarda canavar çok saldırganlaşmıştı. </st><st c="7746">Nedense, annesine hep kızgındı. </st></p>
			<p><st c="7778">“Sayıklıyordun kızım, iç şu suyu.”</st></p>
			<p><st c="7812">“Anne, canavar buradaydı.”</st></p>
			<p><st c="7839">Gözleri dolu dolu oldu. </st></p>
			<p><st c="7864">“Anne... </st><st c="7873">canavar...” </st></p>
			<p><st c="7885">Sayıklayarak kendini ateşin kollarına bıraktı.</st></p>
		</div>
	<div id="charCountTotal" value="7931"></div></body>
</html>
