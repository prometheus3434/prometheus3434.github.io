<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-3" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-2"><st c="0">Okulda Tuhaf Bir Gün </st></p>
			<p><br /><br /><br /></p>
			<p><st c="22">Mizgin, canavarın evlerine yerleştiğini düşündüğü gecenin sabahını iple çekti. </st><st c="101">Sarsak canavar, geceleri gelmek yerine gündüzleri gelseydi önünü görebilir ve sağa sola çarpmayabilirdi. </st><st c="206">Annesi de kaynıyordu arada. </st><st c="234">En çok ona üzülüyordu. </st><st c="257">Aslında neden buraya geliyor, onu da anlamıyordu. </st><st c="307">Neden onları seçtiğini de... </st><st c="336">Belki bir gün, cesaret edebilirse onunla konuşabilir ve sebebini öğrenebilirdi.</st></p>
			<p><st c="415">Gün ağarınca, zar zor yataktan doğrulup pencereye baktı Mizgin. </st><st c="480">Bazı sabahlar hiç uyanmak istemezdi. </st><st c="517">Uyumak, uyumak, uyumak... </st><st c="543">Tek istediği bu olurdu. </st><st c="567">Ama tam tersini yaptı. </st><st c="590">Camı açtı, yüzünü gökyüzüne çevirdi. </st><st c="627">Kar tanelerinin yüzüne düşüşü onu kendine getirdi. </st><st c="678">Kafası karışıksa bazen vücudu tersine dönerdi. </st><st c="725">Üşüyecekken terler, terleyecekken üşürdü. </st><st c="767">Dedesinin çocukken yaptığı gibi haykırmaya başladı:</st></p>
			<p><st c="818">“Heeeyy, havada uçan kuş! </st><st c="845">Yere düşen kar! </st><st c="861">Davetsiz sarsak Canavar! </st><st c="886">Zeyneeeep! </st><st c="897">Günaydın günaydın!” </st></p>
			<p><st c="917">Bu her zaman işe yarardı. </st><st c="943">Sıralamaya canavarın yeni girdiğini düşününce hiç de fena değildi. </st><st c="1010">Kalbinde ve gülüşünde gecenin izleri olmadan derin bir nefes aldı.</st></p>
			<p><st c="1076">Annesinin oda kapısını tıklattı. </st><st c="1110">Ses çıkmayınca usulca kapıyı araladı. </st><st c="1148">Babasının eşyalarını yerde, annesini yorgana sarılmış buldu. </st><st c="1209">Sırtı kapıya dönük olduğu için yüzü görünmüyordu. </st><st c="1259">Yanına yaklaştı, saçlarını okşadı, ipek gibiydi. </st><st c="1308">Titriyordu. </st><st c="1320">Bir koşu gidip nane limon kaynattı. </st><st c="1356">Zaten becerebildiği, otu motu kaynatabilmekti; başka da bir şey beceremiyordu. </st></p>
			<p><st c="1435">Annesi, “Sen hep çalış, oku kuzum. </st><st c="1470">Oku, insan ol,” der, iş yaptırmazdı. </st><st c="1507">Mizgin, ipteki cambazlar gibi, elindeki fincanı dökmemeye çalışarak odaya vardı. </st><st c="1588">Nane limonun buharını annesinin burnuna tuttu. </st><st c="1635">Annesi, gözlerini açıp inleyerek kızına döndü. </st><st c="1682">Gözündeki morluğu tekrar görünce, Mizgin’in kalbindeki kuş ötmeyi bıraktı. </st><st c="1757">Az önceki günaydınlar, uçan kuşlar boşa gitmişti. </st><st c="1807">Her şey boşa gitmişti. </st></p>
			<p><st c="1830">“Anne...” dedi gözlerinden yaşlar gelerek. </st><st c="1873">“Söz, bir gün canavarla konuşacağım ama şimdi çok korkuyorum.”</st></p>
			<p><st c="1935">“Kızım, dur. </st><st c="1949">Canavar yok Mizgin’im, etme böyle. </st><st c="1984">Zaten hastayım, bir de senin için endişelenmeyeyim.”</st></p>
			<p><st c="2036">“Var diyorum, var!” diye bağırıp kalktı. </st><st c="2078">“Nane limonu iç. </st><st c="2095">Okula gidiyorum ben.”</st></p>
			<p><st c="2116">Kapıyı sinirle çarpacaktı, kararlı olduğunu göstermek için. </st><st c="2177">Ama annesi, bir gecede hasta ve yaşlı bir kadına dönüştüğünden, onu daha fazla üzmek istemedi. </st><st c="2272">O günü atlatmak için yüzüne </st><span><st c="2300">çok mutlu çocuk maskesi</st></span><st c="2323"> taktı ve yol boyunca şarkılar söyleyerek okula vardı. </st><st c="2378">Ama bahçe kapısında Zeynep’i görünce yüzündeki maske pat diye düştü. </st><st c="2447">Kalbindeki kuş çırpınmaya başladı; belki o da rol yapmak, şarkı söyleyemese de cıvıldamak istiyordu. </st><st c="2548">Susturmaya çalıştıysa da olmadı. </st><st c="2581">Gerçekten bir maskesi varmış gibi öne eğilip yerden almaya çalıştığı sırada, Zeynep yanında bitti. </st></p>
			<p><st c="2680">“On kilometre öteden anlayabilirim. </st><st c="2716">Üzgünsün sen,” dedi. </st></p>
			<p><st c="2737">“Iıh,” dedi. </st><st c="2750">“Üşütmüşüm azıcık.”</st></p>
			<p><st c="2769">“Of şu lanet canavar, değil mi yine?”</st></p>
			<p><st c="2807">“Ders başlayacak, içeri girelim,” dedi bitkin bitkin.</st></p>
			<p><st c="2861">Zeynep her şeyi en ince ayrıntısına kadar anlatabilir, duygularını patır kütür söyleyebilirdi ve her zaman söyleyecek bir şeyleri vardı. </st><st c="2999">Ama Mizgin, öyle değildi. </st><st c="3025">Önce, akıntıya kapılmış gibi sürüklendiğinden, çabucak anlatamazdı. </st><st c="3093">Ta ki gözyaşlarının önündeki engeli kaldırıncaya kadar... </st><st c="3151">Bunu da pek isteyerek yaptığı söylenemezdi. </st><st c="3195">Bazen yaşlar bildiklerini okurdu. </st><st c="3229">Nerede olursa olsun; okulda, parkta, güzel bir şarkı dinlerken, bakkaldan ekmek alırken, birden... </st></p>
			<p><st c="3328">Geçenlerde, evde canı sıkılınca rastgele televizyonu açmıştı Mizgin. </st><st c="3397">Ekranda dünyaca ünlü bir Jazz sanatçısının öldüğü haberi geçiyordu. </st><st c="3465">Koyvermesin mi gözyaşlarını? </st><st c="3494">Zırıl zırıl ağlamış, susmak bilmemişti. </st></p>
			<p><st c="3534">Annesi mutfaktan çıkıp, “Neyin var kızım senin, neden ağlıyorsun?” diye sormuştu. </st></p>
			<p><st c="3616">“An...nemm, hık... </st><st c="3635">Dün...yaaca ünlü hık... </st><st c="3659">Jazz sanatçısı hık... </st><st c="3681">ölmüş.” </st></p>
			<p><st c="3689">Bu cevap karşısında annesi, karşısına geçip bir kahkaha patlatabilirdi ama öyle yapmamıştı. </st><st c="3781">Ona sarılıp, Mizgin’im benim, demişti. </st><st c="3820">O sanatçıyı ne tanırdı ne de yokluğuna ağlayacak kadar üzülürdü. </st><st c="3885">Jazz müziğin ne olduğunu bile bilmiyordu. </st></p>
			<p><st c="3927">Sınıftan içeri girince, Civan yanlarına koşturup, “Fısır fısır ne konuşuyorsunuz orada? </st><st c="4015">Neden oturmadınız hâlâ?” diye kükreyek patronluk tasladı. </st><st c="4073">Sınıf başkanıydı da... </st><st c="4096">Son zamanlarda özellikle Mizgin’e çok ters davranıyordu, en azından o öyle hissediyordu. </st><st c="4185">Mutlaka kızacak ve onu tahtaya yazacak bir şey buluyordu. </st></p>
			<p><st c="4243">Ama Mizgin onunla kavga edecek gücü kendinde bulamıyordu. </st><st c="4301">Şu gözyaşlarının bendini çiğneyip aştığı gibi, öfkesi de sınır tanımasa daha mutlu olabilirdi. </st><st c="4396">‘</st><span><st c="4397">Tut Mizgin, kendini tut. </st><st c="4422">Yoksa Civan’ın kalbindeki kuş da susacak.’</st></span><st c="4464"> İşte, içinden hep böyle derdi. </st></p>
			<p><st c="4496">İki arkadaş, sıralarına oturdu. </st><st c="4528">Zeynep’in bakışları Mizgin’in üzerindeydi. </st><st c="4571">Mizgininkiler ise, kara tahtaya takılıp kalmıştı. </st><st c="4621">O sırada içeri öğretmenleri girdi ve yoklama aldıktan sonra derse başladı. </st><st c="4696">Normalde önce bir fıkra falan anlatırdı. </st><st c="4737">Ama azıcık geç kaldığı için, tepetaklak kendilerini matematiğin içinde buldular. </st></p>
			<p><st c="4818">“Dün kesirleri anlatmıştım. </st><st c="4846">Bugün örnek çözmeye devam edeceğiz. </st><st c="4882">Evet, yazıyorum tahtaya, dikkatle izleyin. </st><st c="4925">Sekizdeeee ikiii...”</st></p>
			<p><st c="4945">“Şşşt, Mizgin iyi misin?”</st></p>
			<p><st c="4971">“Küçüktüüürrr altıda...”</st></p>
			<p><st c="4996">“Hı hı iyiyim...”</st></p>
			<p><st c="5014">“Küçük müdür çocuklar? </st><st c="5038">Yoksa büyü...”</st></p>
			<p><st c="5052">“Çıkışta kütüphaneye gidelim mi?” demişti ki, “Mizgin, soruyu sen cevaplar mısın? </st><st c="5135">Bugün aklın başka yerde gibi,” cümleleriyle kendine geldi. </st></p>
			<p><st c="5194">Soruyu cevaplayamayınca öğretmeni, okul çıkışı sınıfta kalmasını ve onunla konuşmak istediğini söyledi. </st></p>
			<p><st c="5298">Başını yana çevirip usulca Zeynep’e, “Beni çıkışta bekleyebilir misin? </st><st c="5369">Kütüphanede buluşalım,” dedi. </st><st c="5399">Sonrasında dikkatini toplayarak dersi dinlemeye çalıştı. </st><st c="5456">Zeynep’in eli kolu rahat durmuyordu. </st><st c="5493">Zaten hiç duramazdı. </st><st c="5514">Ya kalem çevirir ya bacaklarını sallardı. </st><st c="5556">Bazen deftere komik bir şey çizerdi ve ciddiyet denen şeyden eser kalmazdı. </st><st c="5632">Onun içinde dörtnala koşturan bir at olduğunu düşünürdü Mizgin. </st><st c="5696">Hatta arada kişneme sesi bile duyduğunu söylese abartmış olmazdı. </st></p>
			<p><st c="5762">Kesirler, Türkçe kitabındaki anlamsız şiirler ve sosyal bilgilerdeki, bir arkadaşıyla kavga ederlerse sonuçlarının ne olabileceği ile ilgili sıkıcı konulardan sonra öğle vakti gelip çattı. </st><st c="5951">Şarkı söyleyerek, sınıfça uydurdukları şiirlerle ve tahtaya çizdikleri resimlerle dersler daha eğlenceli geçerdi. </st><st c="6065">İlk kez her şey sıkıcı geliyordu. </st></p>
			<p><st c="6099">Ders bitti, diğer çocuklar sınıftan çıkarken, Zeynep ile birbirlerine göz kırptıktan sonra Mizgin, öğretmenin masasına yaklaştı. </st></p>
			<p><st c="6228">Şirin Öğretmen, “Gel...” dedi elinden tutarak. </st><st c="6275">“Şuraya oturalım.” </st></p>
			<p><st c="6294">Masalardan birine yan yana oturdular. </st></p>
			<p><st c="6332">“Uzun süredir seni izliyorum Mizginciğim. </st><st c="6374">Üzgünsün ve dikkatin dağınık görünüyor.” </st></p>
			<p><st c="6415">Tüh! </st><st c="6420">Maskeler işe yaramıyordu demek... </st></p>
			<p><st c="6454">“Bir sorunun varsa bunu benimle paylaşabileceğini biliyorsun değil mi? </st><st c="6525">Seni dinlemeyi çok isterim.”</st></p>
			<p><st c="6553">“Hayır öğretmenim, ne sorunu?” diyebildi mırıltıyla. </st><st c="6607">Yalan söylediği için burnu oracıkta uzayabilirdi. </st><st c="6657">Pinokyo’nun kulakları çınlasın...</st></p>
			<p><st c="6690">“Bir hafta sonra yarıyıl tatiline gireceğiz ve sen son sınavlardan düşük notlar aldın. </st><st c="6778">Dersi bile dinleyemiyorsun. </st><st c="6806">Seni hiç böyle görmemiştim.”</st></p>
			<p><st c="6834">“Sınavlar, bir ölçü ola...” falan filan diyecek oldu, bilmiş bir tavırla. </st><st c="6909">Sözü kesildi.</st></p>
			<p><st c="6922">“Güzel çocuğum, akıllı çocuğum, kar kuşum!” dedi gülümseyerek öğretmeni. </st><st c="6996">“Ben de seninle aynı fikirdeyim, bunu konuşmuştuk daha önce. </st><st c="7057">Ama sınavlar da bu işin bir parçası. </st><st c="7094">Bir sıkıntın olmadığına emin misin Mizgin?”</st></p>
			<p><st c="7137">“Yo...yok öğretmenim. </st><st c="7160">Şey, geceleri iyi uyuyamıyorum da.” </st></p>
			<p><st c="7196">“Neden yavrum?”</st></p>
			<p><st c="7211">“Şey ben...” dedi gözyaşı kanallarını açmaya hazırlanarak. </st><st c="7271">“Geceleri bizim eve...”</st></p>
			<p><st c="7294">“Öğretmenim, bir şey sorabilir miyim?” diye araya girdi Civan. </st><st c="7358">Kapıdan başını uzatmış, merakla bakıyordu. </st><st c="7401">Civan’ın araya girmesini fırsat bilen Mizgin, hemen toparlanarak ayağa kalktı. </st><st c="7480">“Geç kaldım eve öğretmenim,” dedi. </st><st c="7515">“Gidebilir miyim?”</st></p>
			<p><st c="7533">“Peki peki. </st><st c="7546">Sana verdiğim kitap hakkında konuşalım bir ara, özledim seninle konuşmayı.” </st></p>
			<p><st c="7622">Soluk soluğa kütüphaneye giderken, </st><span><st c="7657">‘Civan tam zamanında!’</st></span><st c="7679"> diye geçirdi içinden. </st><span><st c="7702">‘Az kalsın canavarı anlatacaktım. </st><st c="7736">Sonra çık çıkabilirsen işin içinden.’</st></span></p>
			<p><st c="7773">Zeynep kütüphanede onu bekliyordu. </st><st c="7809">Elindeki kitabı gösterdi. </st><st c="7835">Kitabın kapağında, </st><span><st c="7854">Babam ve Ben</st></span><st c="7866"> yazıyordu. </st></p>
			<p><st c="7878">“Gel,” dedi Mizgin gülümseyerek. </st><st c="7911">“Seni bir yere götüreceğim.” </st></p>
		</div>
	<div id="charCountTotal" value="7940"></div></body>
</html>
