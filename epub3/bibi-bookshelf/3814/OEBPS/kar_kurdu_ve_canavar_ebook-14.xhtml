<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-14" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-13"><st c="0">Mizgin Mutlu Sonlara İnanıyor</st></p>
			<p><br /><br /><br /></p>
			<p><st c="29">Güvende hissettiği zamanlarda, sıcak bir elin başında gezindiğini, saçlarını okşadığını düşünürdü Mizgin. </st><st c="136">Sımsıcak güven duygusu başından yüzüne, oradan da bir şal gibi omuzlarına düşerdi. </st><st c="219">Sonra yol almaya devam eder, ellerine kadar ulaşırdı. </st><st c="273">Elleri bu kez soğuktan değil, sevgiden kamaşırdı. </st><st c="323">Sonra birden her şey değişmeye başlardı. </st><st c="364">Köyde papağan besleyen tek insan Zeynel Bakkal gibi, bir papağanı varmış da kaybetmiş gibi hissederdi. </st><st c="467">Sonra geçiverirdi. </st><st c="486">Galiba bu hep böyle devam edecekti.</st></p>
			<p><st c="521">Bir keresinde, bakkalın özgürlüğüne düşkün papağanı evden uçup gitmişti. </st><st c="595">Uzun süre aramış bulamamıştı Zeynel. </st><st c="632">Öyle üzgündü ki herkese veresiye satış yaptı; hem de defterine borç bile yazmadı. </st><st c="714">Dükkânın duvarında asılı o tabelayı da o gün söktü. </st><st c="766">Şöyle yazıyordu:</st><span><st c="782"> “Hakkımda ne düşünüyorsan Allah sana bin beş yüz katını versin</st></span><st c="845">.” </st></p>
			<p><st c="848">Oradan alışveriş yapmaya korkardı Mizgin. </st><st c="890">İçeri girer, gözlerini sımsıkı kapatır, “Bir ekmek, iki yüz gram peynir, bir de şu vampirli dergilerden istiyorum,” der, para üstünü bile saymadan fırlar kaçardı. </st><st c="1053">İstemeden de olsa, hakkında kötü bir şey düşünürse oracıkta hık diye gideceğini zannederdi. </st></p>
			<p><st c="1145">Eli sıkılığı, ben ticaret yapmayı bilirimleri, bir de o tabelayı biraz abartmıştı bakkal. </st><st c="1235">Üç beş katı dese gene anlardı. </st><st c="1266">Papağanının da bu yüzden kaybolduğunu düşünüyordu. </st><st c="1317">“O lanet tabelayı asmaz olaydım!” der dururdu. </st><st c="1364">Para falan artık umurunda değildi. </st><st c="1399">Mizgin’in babasından, yani Aksak Birindar’dan, papağanını bulmasını istiyordu. </st><st c="1478">Ama hep şu cevabı alıyordu: “Bir o eksikti. </st><st c="1522">Kurt yetmezmiş gibi. </st><st c="1543">He Zeynel he!” </st></p>
			<p><st c="1558">Kimseler bulamadı papağanı. </st><st c="1586">Sonra bir gün, aylak aylak kahvenin köşesindeki boş alanda kara uzanmış, gökyüzünü izlerken bir ses duydu Mizgin. </st><st c="1700">Sesin sahibinin erkek mi kadın mı olduğunu anlayamadı, çok düzgün konuşamayan biri şarkı söylüyordu. </st><st c="1801">Ama hep aynı nakaratı tekrarlıyordu:</st></p>
			<p><st c="1837">“</st><span><st c="1839">Ben de sevdim ben de, resmin var şu an elimde</st></span><st c="1884">...” </st></p>
			<p><st c="1889">Kahvenin sahibi çok severdi o şarkıyı. </st><st c="1928">Bıktırana kadar dinletirdi. </st><st c="1956">Sağına soluna bakmış ve kimseyi görememişti. </st><st c="2001">Sonra, ağacın tepesine tüneyen papağanı gördü. </st><st c="2048">Bastı kahkahayı. </st><st c="2065">Şarkıyı o söylüyordu. </st><st c="2087">Koşa koşa gidip Zeynel amcaya müjdeyi verdi Mizgin. </st><st c="2139">Bakkal, kısa bir süre için kaybettiği değerlisini bulmuştu ve son derece mutluydu. </st><st c="2222">Mizgin’i kollarından tutup etrafında döndürmüştü. </st><st c="2272">“Sana ve istediğin bir arkadaşına her gün çikolatalı gofret, benden, hediye!” </st></p>
			<p><st c="2350">İnsan bir şeyi kaybetti mi değerini anlar. </st><st c="2393">Babası da ailesini az kalsın kaybedecekti. </st><st c="2436">Kars’taki hastanede gözlerini açtığında öyle demişti. </st><st c="2490">Papağanı nasıl bulduğunu da babasına daha önce anlatmamıştı, yeniden aile olduklarını hissettikleri o hastane odasında anlatıverdi. </st><st c="2622">Zeynel Bakkal’ı neden anlattığına gelince, çünkü Mizgin’e göre onun durumu ile çok bağlantılıydı bu olay. </st><st c="2728">Alakasız gibi görünen olayları birbirine bağlayacak şeyleri her zaman bulurdu. </st></p>
			<p><st c="2807">Mizgin’in annesi, orada kaldığı bir hafta boyunca, rehber öğretmenle ve sınıf öğretmeniyle neler konuştuğunu anlattı durdu. </st><st c="2931">Dönüşümlü olarak nöbeti birbirlerine devrediyorlar, birkaç saat ortadan kayboluyorlardı. </st><st c="3020">Meğer soluğu okulda ve pedagogda alıyorlarmış. </st></p>
			<p><st c="3067">Mizgin’in güzel annesi, kızının yanaklarını okşarken, eylül ayı gelince, Halk Eğitim’e gideceğini ve ortaokulu dışarıdan okuyacağını söyledi. </st></p>
			<p><st c="3209">“Babam ne diyor bu işe?”</st></p>
			<p><st c="3233">“Ben de seninle geleceğim diyor.”</st></p>
			<p><st c="3267">Kahkahalarıyla her yeri çınlattılar. </st><st c="3305">Kalplerindeki minik kuşlar bütün arkadaşlarını topladı. </st><st c="3361">Cıvıltıları dışarıdan da duyulabiliyordu. </st></p>
			<p><st c="3403">Mizgin mutlu sonları severdi ve bu olanlar ona çok sahici geliyordu.</st></p>
			<p><st c="3471">Babası, Zeynep’in annesinin yardımıyla arada canavara dönüşmemesi için bir uzmana görüneceğine söz vermişti. </st><st c="3581">İlk ziyaretini de birkaç gün önce yapmıştı. </st><st c="3625">Kuzusuna, “Bir iyileş, sobanın üzerinde sana kestane pişireceğim,” diyordu. </st><st c="3701">En sevdiğiydi, mis...</st></p>
			<p><st c="3722">“Kar kurdunu orada bıraktım. </st><st c="3752">Kimseye söylemedim kızım, orada olduğunu...” dedi, hastaneden çıkacakları gün.</st></p>
			<p><st c="3830">Konuşurken gözlerini kısıp ellerine baktı Mizgin. </st><st c="3881">Soğuktan biraz çatlamaları dışında, artık mor çiçekler olmadığını gördü. </st><st c="3954">O rengi hiç sevmezdi.</st></p>
			<p><st c="3975">“Bizi nasıl buldun baba?”</st></p>
			<p><st c="4001">“Kolay olmadı kızım. </st><st c="4023">Şu Zeynep’in ağzını bıçak açmıyor. </st><st c="4058">Annesi, ateşi düşmüyor diye sağlık ocağına götürmüş onu o gün. </st><st c="4121">Senin de hasta olduğunu, kayıp olduğunu söyleyince tarif etti nerede olabileceğini. </st><st c="4205">Zaten o da çok hasta olmuş senin gibi, o da burada, hastanede yatıyor. </st><st c="4276">Seni ararken, tipi yüzünden çok zorlandım. </st><st c="4319">Göz gözü görmüyordu. </st><st c="4340">Ama buraları avucumun içi gibi bilirim. </st><st c="4380">Uluma sesini duyunca dikkat kesildim. </st><st c="4418">Harabenin oradan geliyordu. </st><st c="4446">El fenerini o yöne doğru tuttum. </st><st c="4479">Sonra bir kâğıt parçasının sallanıp durduğunu gördüm. </st><st c="4533">Üzerinde CANAVARLAR BURAYA yazıyordu.” </st></p>
			<p><st c="4572">Yüzünde acı bir ifadeyle gülümsedi, başını öne eğerek ellerini ovuşturdu. </st></p>
			<p><st c="4646">“Ama baba, ben öyle yazmamıştım ki. </st><st c="4682">Silinmiş.”</st></p>
			<p><st c="4692">“Biliyorum kızım, söyledin bana o gece. </st><st c="4733">Ben de tahmin ettim zaten.”</st></p>
			<p><st c="4760">“Baba...” dedi daha önce hiç bu kelimeyi söylememiş gibi. </st><st c="4819">“O bir daha gelmeyecek değil mi?”</st></p>
			<p><st c="4852">“Gelmeyecek kızım. </st><st c="4872">Canavar sonsuza kadar gitti ve ben sizi sonsuz kere seviyorum.”</st></p>
			<p><st c="4935">Birindar, şefkatle yıkanmış sesiyle konuşurken, odanın girişinde Zeynep, gülen gözleri ile onları seyrediyordu. </st><st c="5048">Leyla Hanım, kollarını Zeynep’in omuzlarına dolamış, Mizginlerin mutluluklarına tanık oluyorlar, içeri girip Mizgin’e sarılmak için sabırsızlanıyorlardı. </st></p>
			<p><st c="5202">Mizgin’e kalırsa, babasının sözlerini duyduğunda tepeden papatyalar, konfetiler, simler falan dökülüyor, havai fişekler odayı aydınlatıyordu. </st><st c="5344">Annesine göre, kaloriferleri fazla açmışlardı ve o hiç böyle ısındığını hatırlamıyordu. </st><st c="5432">Mutlu hissetmenin nasıl olduğunu unutmuş, kaloriferi kısmaya çalışıyordu. </st></p>
			<p><st c="5506">Birindar, sevdiği kadının alnına düşen saçı, şefkatle düzeltirken... </st></p>
			<p><st c="5575">Mizgin kalbindeki kuşa fısıldıyordu:</st></p>
			<p><st c="5611">“Artık uçabilirsin minik kuş, güvendeyim.”</st></p>
		</div>
	<div id="charCountTotal" value="5654"></div></body>
</html>
