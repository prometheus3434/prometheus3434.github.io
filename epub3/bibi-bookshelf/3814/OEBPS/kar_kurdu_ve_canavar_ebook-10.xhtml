<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kar_kurdu_ve_canavar_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kar_kurdu_ve_canavar_ebook-10" xml:lang="tr-TR">
		<div>
			<p><br /><br /><br /></p>
			<p><br /><br /><br /></p>
			<p id="_idParaDest-9"><st c="0">Canavarın Kim Olduğunu Biliyorum </st></p>
			<p><br /><br /><br /></p>
			<p><st c="33">Okula gitmeyi seven biri olarak herkes dersteyken evde kalmayı hiç sevmezdi Mizgin. </st><st c="117">Canı oldukça sıkkın, kara kara düşünüyordu. </st><st c="161">Yatarken neler yapılabilir?</st></p>
			<p><st c="188">1. </st><st c="192">Kitap oku.</st><span><st c="202"> (Bu seçeneği elemek zorundaydı çünkü görüntü bulanık.)</st></span></p>
			<p><st c="257">2. </st><st c="261">Televizyon izle.</st><span><st c="277"> (Sevmezdi, zaten sabahları çok saçma programlar çıkıyordu. </st><st c="337">Eledi.)</st></span></p>
			<p><st c="344">3. </st><st c="348">Pencereden bak.</st><span><st c="363"> (Oldu! </st><st c="371">Okula gidenleri görsün, oynayanları...)</st></span></p>
			<p><st c="410">4. </st><st c="414">Resim çiz.</st><span><st c="424"> (Görebilse çizerdi herhâlde, bulanık gördüğünü söyledik ya!)</st></span></p>
			<p><st c="485">5. </st><st c="489">Sadece yat uyu.</st></p>
			<p><st c="504">“Efendim kızım? </st><st c="521">Bir şey mi söyledin?”</st></p>
			<p><st c="542">“Hıı? </st><st c="549">Yok annem, ben şimdi ne yapacağım diye düşünüyordum.”</st></p>
			<p><st c="602">Annesi, eve girmek üzereyken daha önce duymadığı bir tekerleme söyledi:</st></p>
			<p><st c="674">“Çardı mı çardak, gümüşüm bardak, hoppala yavrum seeen çıııık!”</st></p>
			<p><st c="738">Gülüştüler. </st><st c="751">Gülünce öyle güzel oluyor ki annesi... </st></p>
			<p><st c="790">“Bu nedir, daha önce söylememiştin hiç?”</st></p>
			<p><st c="830">“Çocukken söylerdik kızım. </st><st c="858">Ebenin kim olacağına karar vermek için.”</st></p>
			<p><st c="898">“Çok komikmiş.”</st></p>
			<p><st c="914">“Sen şöyle kanepeye uzan bakalım. </st><st c="949">Sana ıhlamur yapayım. </st><st c="971">Boğazın yumuşasın. </st><st c="990">Telefonu çekmez şimdi babanın. </st><st c="1021">Gidip ilaçlarını benim almam gerek.”</st></p>
			<p><st c="1057">Yavaş yavaş babasının yüzünü unutmaya başlamıştı. </st><st c="1108">Salonun duvarındaki o tek düğün fotoğrafları olmasaydı ohoo, çoktan unutmuştu. </st><st c="1187">Ona kalırsa Aksak Birindar, kar kurdunu takıntı hâline getirmişti ve onları terk edip gitmişti. </st><st c="1283">Annesi de bunu bir türlü kabullenemiyordu. </st><st c="1326">Gerçi, bir kez babasını görür gibi oldu ama pek de emin değildi. </st><span><st c="1391">‘Neyse...’</st></span><st c="1401"> dedi içinden, </st><span><st c="1416">‘Annem nasılsa gerçeği bir gün söyleyecek.’</st></span><st c="1459"> Canavar gelmediği sürece sadece annesiyle yaşamaya razıydı. </st></p>
			<p><st c="1520">“Biraz daha odun atar mısın annem, üşüyorum.”</st></p>
			<p><st c="1565">“Sobanın üstüne mandalina kabuğu da koyayım mı yavrum? </st><st c="1621">Burnun bayram etsin.”</st></p>
			<p><st c="1642">Başını sallayarak onayladı. </st><st c="1671">Doktor Leyla Hanım üç günlük rapor yazmıştı. </st><st c="1716">Cuma günü okulda olmayacağına az da olsa sevinmiş, en yakın arkadaşını üç gün boyunca göremeyeceği için üzülmüştü. </st><st c="1831">Ne sınıftaki arkadaşlarını ne de rehber öğretmeni görmeye dayanabilecekti. </st><st c="1906">Hem Zeynep de olmayacaktı. </st><st c="1933">Aslında, Şirin Öğretmen’le havadan sudan konuşmayı, birbirlerine kitap ödünç vermeyi özlemişti. </st><st c="2029">Epeydir böyle şeyler yapamıyordu. </st></p>
			<p><st c="2063">Zeynepler köye taşındığından beri, her anını onunla hayal kurarak, oynayarak, okuyarak geçirmek istiyordu. </st><st c="2170">Ve gerçekten de onu, sahip olmadığı kız kardeşi gibi görüyordu. </st><st c="2234">Bir taraftan da canavarı düşünüyordu. </st><st c="2272">“</st><span><st c="2273">Canavarın kim olduğunu biliyorsun.”</st></span></p>
			<p><st c="2308">Bu sözler sürekli kulaklarında çınlıyordu. </st><st c="2352">Bilmiyordu işte, nereden bilsin? </st><st c="2385">Hayal kurmayı oldum olası severdi ama eve bir canavarın yerleşebileceğini asla hayal etmemişti. </st></p>
			<p><st c="2481">Annesi televizyon yerine radyo açmaya karar verdi. </st><st c="2532">Mandalina kabukları tütsülenip tatlı tatlı kokarken, çeken tek kanalda </st><span><st c="2603">Arkası Yarın</st></span><st c="2615"> dinliyorlardı. </st><st c="2631">Böylesi daha güzel oluyordu. </st><st c="2660">Seslerin ait olduğu yüzleri tahmin ederek, gıcırdayarak kapanan kapıların ait olduğu evleri düşünerek, ince hastalıktan kesin kurtulacak dedikleri kadınları düşünerek... </st><st c="2830">Gerçi Mizgin’in, bu oyunlarda en sinir olduğu şey, kadınların aşktan ince hastalığa yakalanmalarıydı.</st></p>
			<p><st c="2931">Ama annesi, bu oyunları çok seviyordu. </st><st c="2971">Kim bilir, belki de o da sahip olamadığı sevginin izlerini arıyordu. </st><st c="3040">Babası, annesini severdi, biliyordu. </st><st c="3077">Bazı geceler, onu aralarına alırlar, uyduruk uyduruk masal anlatırlardı. </st><st c="3150">İkisinin arasında, sıcacık uykuya dalardı. </st></p>
			<p><st c="3193">Sonra ne olduysa, geceleri eve daha geç gelir oldu, daha sinirli, sabırsız ve yorgundu. </st><st c="3281">Birindar, Mizgin küçükken saçlarını okşayarak severdi kızını. </st><st c="3343">Büyüdükçe sevgisi azaldı, onunla hep komşunun çocuğu ile konuşur gibi konuşur oldu. </st><st c="3427">“Babasından sevgi görmemiş, sevgi göstermeyi bilmiyor,” demişti annesi bir keresinde. </st><st c="3513">Ne tuhaf, sarsak canavar da sevmeyi bilmiyordu. </st></p>
			<p><st c="3561">Radyodaki oyunu dinlerken uyumuş kalmıştı. </st><st c="3604">Ayakucuna ters şekilde yatan annesi de öyle. </st><st c="3649">Her zaman olduğu gibi, akşam aynı saatte elektrikler kesildi. </st><st c="3711">Uykusu çok tatsız olduğu için arada gözlerini açıp kapatıyor, sobanın deliğinden sızan ışığı izliyordu. </st></p>
			<p><st c="3815">Tıkırtılar duyunca gözlerini sımsıkı yumdu. </st><st c="3859">Ya canavar geldiyse? </st><st c="3880">Perdeler açıktı. </st><st c="3897">Ay ışığı camdan içeri giriyor, odayı az da olsa aydınlatıyordu. </st><st c="3961">Sakar canavarın gölgesi kanepeye kadar yaklaştı. </st><st c="4010">Gölgenin mor çiçekli elleri, annesiyle Mizgin’in üzerinde gezindi. </st></p>
			<p><br /></p>
			<p><span><st c="4077">“Sen misin?” dedi fısıldayarak Mizgin. </st></span></p>
			<p><span><st c="4116">“Evet.”</st></span></p>
			<p><span><st c="4123">“Neden geldin?”</st></span></p>
			<p><span><st c="4139">“Yoruldum.”</st></span></p>
			<p><span><st c="4151">“Ben de...” dedi üzüntüyle. </st></span></p>
			<p><span><st c="4180">“Çok üzgünüm,” dedi canavar. </st></span></p>
			<p><span><st c="4209">“Neden?” Aslında cevabı biliyordu. </st></span></p>
			<p><span><st c="4244">“Acıtmak istememiştim.”</st></span></p>
			<p><span><st c="4267">“Neden acıtıyorsun?” </st></span></p>
			<p><span><st c="4289">“Isınmak için geceleri canavar suyu içiyorum.”</st></span></p>
			<p><span><st c="4335">“Sarhoş edenlerden mi?” dedi korkuyla.</st></span></p>
			<p><span><st c="4374">“Sarhoş edenlerden.” </st></span></p>
			<p><span><st c="4396">“Bugün de içtin mi o sudan?” </st></span></p>
			<p><span><st c="4425">Canavar, başını onaylar şekilde salladı. </st></span></p>
			<p><span><st c="4466">“İstersen sana mataramı verebilirim. </st><st c="4503">Sıcak bir şeyler koyarsan, soğumuyor. </st><st c="4541">Hem, canavar suyu içmek zorunda kalmazsın.”</st></span></p>
			<p><span><st c="4584">Çıt çıkmadı. </st></span></p>
			<p><span><st c="4598">“Evin nerede, kayıp mı oldun?” </st></span></p>
			<p><span><st c="4629">“Evim burası.”</st></span></p>
			<p><span><st c="4643">“Hayır, burası bizim evimiz ve sen kuralları bilmiyorsun.”</st></span></p>
			<p><span><st c="4702">“Bilmiyorum.”</st></span></p>
			<p><span><st c="4716">“İstersen kuralları da sana öğretebilirim.” </st></span></p>
			<p><span><st c="4761">“Öğretebilirsin.” </st></span></p>
			<p><span><st c="4779">“Babamı gördün mü peki? </st><st c="4803">Geceleri geliyorsun, rastladın mı hiç?”</st></span></p>
			<p><span><st c="4842">“Gördüm.”</st></span></p>
			<p><span><st c="4852">“Söyle ona eve gelsin, söyle ona eve gelsin, söyle ona eve...”</st></span></p>
			<p><br /></p>
			<p><st c="4915">“Mizgin’im, aç gözlerini. </st><st c="4942">Kızım kalk, banyoya gidelim. </st><st c="4971">Ateşin yükseldi yine.”</st></p>
			<p><st c="4993">“Anne, canavarla konuştum. </st><st c="5021">Canavarla...”</st></p>
			<p><st c="5034">Gözleri yarı açık bakarken canavarla göz göze geldi. </st><st c="5088">Onu kucağına almıştı. </st><st c="5110">Annesi de telaşla peşinden geliyordu. </st><st c="5148">Canavar, ağlamayı öğrenmişti. </st><st c="5178">Bu kez her iki gözünden de yaşlar düşüyordu. </st><st c="5223">Kristaller gibi parlıyor, yanaklarında gümüşten bir iz bırakıyorlardı. </st></p>
			<p><span><st c="5294">“Çok güzeller,”</st></span><st c="5309"> dedi mırıldanarak. </st><span><st c="5329">“Öğreniyorsun canavar.”</st></span></p>
			<p><br /></p>
			<p><st c="5352">Sabah başında tarifsiz bir acıyla uyandı Mizgin. </st><st c="5402">Yarım yamalak hatırladığı bazı şeyler vardı. </st><st c="5447">Sanki babasını da, canavarı da görmüştü. </st><st c="5488">İnsan, vücudunda çöl sıcakları gezinip dururken emin olamaz tabii. </st><span><st c="5555">Yüksek ateşin bir oyunu da olabilir,</st></span><st c="5591"> diye düşündü. </st></p>
			<p><st c="5606">Kapısı gıcırdayarak aralandı ve annesi içeri girdi. </st><st c="5658">Elinde tepsiyle bal, kızarmış ekmek, süt, tereyağı getirmişti. </st><st c="5721">Heidi’nin dedesi gibi peynir de kızartmıştı. </st><st c="5766">Ama bir tuhaflık vardı. </st><st c="5790">Omuzları neredeyse yere kadar eğilmişti. </st><st c="5831">Dik duramıyordu. </st></p>
			<p><st c="5848">“Neyin var annem? </st><st c="5866">Hasta mısın?”</st></p>
			<p><st c="5879">“Yok bir şey kızım. </st><st c="5900">Uyumadım gece, ondandır.”</st></p>
			<p><st c="5925">“Neden başını kaldırmıyorsun? </st><st c="5956">Bana bak!”</st></p>
			<p><st c="5966">Öyle çok bağırdı ki, bahçedeki ağaçlara tünemiş kargalar havalandı. </st></p>
			<p><st c="6035">“Annem, ne oldu?”</st></p>
			<p><st c="6052">Yavaşça başını kaldırdı. </st><st c="6078">İyileşen gözünün altında kızarıklık vardı.</st></p>
			<p><st c="6120">“Seni banyoya sokarken dolabın kapağına çarptım.” </st></p>
			<p><st c="6171">“Canavar buradaydı, biliyorum o yaptı!”</st></p>
			<p><st c="6210">“Mizgin’im, canavar deme artık. </st><st c="6243">Çok yoruldum kızım. </st><st c="6263">Zaten banyomuz küçücük, havlu alayım derken oldu.”</st></p>
			<p><st c="6313">Çok halsiz ve çok kızgındı. </st><st c="6342">Hayal kırıklığına uğramıştı. </st><st c="6371">Önüne koyduğu tepsiyi kenara iterek güçlükle ayağa kalktı. </st><st c="6430">Pencereye, duvara, masaya tutunarak odanın içinde gezindi. </st><st c="6489">Ne yapması gerektiğini bilmiyordu. </st><st c="6524">Annesine neyin iyi geleceğini de... </st><st c="6560">Masasının üzerindeki iki sıra kitaplığa baktı. </st><st c="6607">Annesinin ona aldığı ve çok sevdiği ilk kitabı eline aldı. </st><st c="6666">Usulca annesine yaklaştı. </st><st c="6692">Kitabı annesinin morarmış ve acıyan gözünün üzerine koydu.</st></p>
			<p><st c="6750">“Çok acıyor mu annem? </st><st c="6773">Bu sana iyi gelecek.”</st></p>
			<p><st c="6794">“Yok kızım, geçti acısı.”</st></p>
			<p><st c="6820">Gülmediler, ağlamadılar da. </st><st c="6849">Annesi Mizgin’in ellerini tuttu. </st></p>
			<p><st c="6882">“Kitaplar hep senin avucunda olsun kızım. </st><st c="6924">Senin ellerin de benim avuçlarımda.”</st></p>
			<p><st c="6960">O gün kendisine bir söz daha verdi Mizgin. </st><st c="7004">Kendisine söz vermeye, kararlar almaya bayılırdı. </st><st c="7054">Ne olursa olsun okuyacak ve öğretmen olacaktı. </st></p>
			<p><st c="7101">Sonraki günleri evde geçirdi, yatarak. </st><st c="7140">İnsan, gözleri acırken hasta yatağında kitap okumakta zorlanır. </st><st c="7204">Düşünmek için çok zaman olur. </st><st c="7234">Hastaneye yatmak istemediği için annesi ne derse yapıyordu. </st></p>
			<p><st c="7294">Annesine göre, babası eve uğrayıp karnını doyuruyor, kenara kıvrılıp azıcık uyuyor ve sonra da kurdun peşine düşüyordu. </st><st c="7414">Mizgin ise hâlâ, zavallı bir kurt için onları terk ettiğine ve kaybolup gittiğine inanıyordu. </st><st c="7508">Bir haftadır babasını görmüyordu. </st></p>
			<p><st c="7542">Cuma günü gelip çattığında, kendisini daha iyi hissetse de hâlâ biraz bitkindi. </st><st c="7622">Annesi çok heyecanlı ve endişeliydi. </st><st c="7659">Okula öğretmenleriyle konuşmaya gidecekti. </st><st c="7702">Mizgin, kahvaltıyı hazırlarken annesini izledi. </st><st c="7750">Pencereden yansıyan beyazlık nedeniyle saçlarının ucundan ışıklar dökülüyordu. </st><st c="7829">Tıpkı sığınaklarının üzerine güneş vurunca ortaya çıkan kızınki gibiydi, saçlarının ucundan tel tel iyilik dökülüyordu.</st></p>
			<p><st c="7948">“Mizgin’im benim, bak ne güzel olacak her şey. </st><st c="7996">Hele bir iyileş. </st><st c="8013">Kurt da bulunsun, baban kalır artık, her gece çıkmaz,” dedi. </st><st c="8074">“Gözünü seveyim kuzum, sakın dışarı çıkma. </st><st c="8117">Çok sıkıldın, biliyorum ama hava iyice berbat olacakmış. </st><st c="8174">Ne olur ne olmaz.”</st></p>
			<p><st c="8192">Sessizlik... </st></p>
			<p><st c="8206">Tam kapıdan çıkmak üzereyken kulağına yaklaşıp annesine şöyle fısıldadı:</st></p>
			<p><st c="8278">“Annem, canavarın kim olduğunu biliyorum ve seni çok, çok seviyorum!”</st></p>
			<p><st c="8348">Anlam veremeyen endişeli gözler, odanın içini doldurdu. </st></p>
			<p><st c="8405">Pencereye koştu Mizgin. </st><st c="8429">Annesi filmlerdeki son bakışlar gibi arkasına dönüp ona baktı. </st></p>
			<p><st c="8492">Ellerini cama dayayarak, “Söyle ona, kim olduğunu biliyorum!” diye fısıldamaya devam etti. </st><st c="8583">“Söyle ona, kim olduğunu biliyorum...”</st></p>
		</div>
	<div id="charCountTotal" value="8621"></div></body>
</html>
