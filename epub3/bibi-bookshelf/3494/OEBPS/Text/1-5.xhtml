<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-5</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-5" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="resimm ParaOverride-5"><img alt="" class="_idGenObjectAttribute-4" src="../Images/8.png"/>      </p>
			<p class="anabass" id="_idParaDest-3">Kendini Kontrol Etmek Bir İllüzyondur      </p>
			<p class="paragraf"><span class="CharOverride-2">H</span>er şey bir baş ağrısıyla başladı.    </p>
			<p class="paragraf">“Elliot” başarılı bir adamdı, başarılı bir şirkette yöneticiydi. Meslektaşları ve komşuları tarafından sevilirdi.    </p>
			<p class="paragraf">Sevimli ve son derece eğlenceliydi. Bir baba, eş ve arkadaştı; şirin deniz tatillerine giderlerdi.    </p>
			<p class="paragraf">Düzenli baş ağrıları hariç. Ve bunlar tipik, bir anda olan ve bir hap ile geçen türden ağrılar değildi. Beyni ezen, mantarmış gibi delip geçen ağrılardı ve ağır bir top göz yuvalarının arkasına çarpar gibiydi.    </p>
			<p class="paragraf">Elliot ilaç aldı. Şekerlemeler yaptı. Stresten arınmayı, gevşemeyi, sakin olmayı, onları yok saymayı, emmeyi denedi. Ama ağrılar sürdü. Aslında kötüleştiler. Neticede o kadar kötü oldular ki Elliot geceleri uyuyamıyor, gündüzleri çalışamıyordu.    </p>
			<p class="paragraf">Sonunda Elliot bir doktora gitti. Doktor doktor şeylerini yaptı, doktor testlerini uyguladı ve doktor sonuçlarını alarak Elliot’a kötü haberi verdi: Frontal lobunda bir beyin tümörü vardı. Şurada, görüyor musun? Öndeki şu gri kütle. Ve büyük bir şey, beyzbol topu kadar.    </p>
			<p class="paragraf">Cerrah tümörü çıkarttı ve Elliot evine döndü. İşine döndü.    </p>
			<p class="paragraf">Ailesine ve arkadaşlarına döndü. Her şey iyi ve normal görünüyordu.    </p>
			<p class="paragraf">Sonra işler sarpa sardı.    </p>
			<p class="paragraf">Elliot’un iş performansı etkilendi. Evvelden ona tatlı bir esinti gibi gelen işler dağlar gibi konsantrasyon ve çaba gerektirmeye başladı. Mavi kalem mi, siyah kalem mi kullanacağı gibi basit kararlar saatlerini alıyordu. Temel hatalar yapıyor ve haftalarca düzeltmeden bırakıyordu. Bir kara deliğe dönüştü; sanki uzam/zaman dokusuna bir hakaretmiş gibi toplantıları ve iş teslim tarihlerini kaçırıyordu.    </p>
			<p class="paragraf">Başta meslektaşları kendilerini kötü hissederek bunları örtbas ettiler. Neticede adamın kafasından küçük bir meyve sepeti kadar bir tümör alınmıştı. Ama sonunda örtbas etmek çok fazla gelmeye başladı ve Elliot’un bahaneleri fazlasıyla mantıksızdı. Bir yatırımcıyla toplantıyı yeni bir zımba almak için mi kaçırdın Elliot? Gerçekten mi? Aklın neredeydi?    </p>
			<p class="paragraf">Aylarca süren saçmalıklardan ve işe yaramaz toplantılardan sonra hakikat inkâr edilemezdi: Elliot ameliyatta tümörden daha fazlasını kaybetmişti ve meslektaşlarına kalırsa bu şey şirketin fena halde parasına mal olmaya başlamıştı. Elliot kovuldu.    </p>
			<p class="paragraf">Bu arada ev yaşamı da daha kötüydü. Böyle bir babayı alın, TV karşısındaki bir koltuğun üzerine yatırın ve durmadan bir komedi programı izlesin. Yeni yaşamı buydu. Oğlunun futbol maçlarını kaçırdı. TV’de James Bond izlemek için veli toplantısını kaçırdı. Karısının kendisiyle sohbetlerini kaçırdı.    </p>
			<p class="paragraf">Elliot’un evliliğinde kavgalar ortaya çıktı, ama bunlara gerçekten kavga denemezdi. Karısı öfkeden kudururken Elliot kavga konusunu unutuyordu. Acilen bir şeyleri değiştireceğine ya da düzelteceğine, kendisine ait bu insanları sevdiğini ve onlara aldırdığını göstermeye kayıtsız kalıyordu. Sanki bir başka evrende yaşar gibiydi; dünya üzerindeki hiç kimse, hiçbir yönden ona yaklaşamıyordu.    </p>
			<p class="paragraf">Neticede karısı da daha fazla dayanamadı. Elliot bu tümörden başka bir şey daha kaybetti, diye bağırdı. Bir şey kalbini ele geçirmişti. Boşandı ve çocukları aldı. Elliot yalnız kalmıştı.    </p>
			<p class="paragraf">Üzgün ve aklı karışmış bir halde kariyerini yeniden başlatmanın yollarını aramaya başladı. Bazı kötü iş girişimleri oldu. Üçkâğıtçı bir sanatçı birikimlerinin çoğunu yedi. Avcı bir kadın onu baştan çıkardı; kaçıp evlenmeye ikna etti; bir yıl sonra boşandı ve malının mülkünün yarısını ele geçirdi. Şehirde dolaşıyor ve giderek daha kötü dairelerde kalıyordu; birkaç yıl sonra sonunda evsiz kaldı. Erkek kardeşi onu evine aldı ve desteklemeye başladı. Ailesi ve dostları bir süre üzüldüler; bir zamanlar hayran oldukları bir adam birkaç yılda hayatını çöpe atmıştı. Kimse buna bir anlam veremiyordu. Elliot’ta bir değişiklik olmuştu ve o dayanılmaz baş ağrıların dan daha fazla acı veriyordu.    </p>
			<p class="paragraf">Soru neyin değiştiğiydi.    </p>
			<p class="paragraf">Elliot’un kardeşi onu bir doktordan diğerine taşıyordu. “Kendisi gibi değil. Bir sorunu var. İyi görünüyor, ama değil. Eminim.”    </p>
			<p class="paragraf ParaOverride-4">Doktorlar doktor şeylerini yaptılar ve doktor sonuçlarını elde ettiler ve ne yazık ki Elliot son derece normaldi. En azından normal tanımına uyuyordu; hatta normalin üzerindeydi. CAT taramaları normaldi. IQ’su hâlâ yüksekti. Mantık yürütmesi sağlamdı. Hafızası harikaydı. Uzun uzun yanlış seçimlerinin ve sonuçlarının üzerinde tartışabiliyordu. Mizahla ve sevimlilikle geniş bir konu dağarcığında sohbet edebiliyordu. Psikiyatristi depresyonda olmadığını söyledi. Tam tersine kendine güveni yüksekti, kronik anksiyete ya da stres içinde değildi; kendi ihmali nedeniyle oluşan fırtınanın gözünde neredeyse Zen tarzı bir sükûnete sahipti.    </p>
			<p class="paragraf"><span class="CharOverride-3">Kardeşi bunu kabul edemiyordu. Bir şey yanlıştı. Elliot’ta bir şey eksikti.    </span></p>
			<p class="paragraf ParaOverride-4">Sonunda umutsuzluk içinde Elliot’u ünlü bir nörobilimci olan Antonio Damasio’ya götürdü.    </p>
			<p class="paragraf">Başta Antonio Damasio da öbür doktorların yaptıklarını yaptı: Elliot’a bir sürü bilimsel test uyguladı. Hafıza, refleksler, akıl, kişilik, ilişkiler, ahlaki akıl yürütme... hepsi kontrol edildi. Elliot hepsinden geçti.    </p>
			<p class="paragraf">Sonra Damasio başka doktorların düşünmediği bir şey yaptı: Onunla konuştu, ama gerçekten konuştu. Her şeyi bilmek istiyordu: her hata, her yanlışlık, her pişmanlık. Nasıl işini, ailesini, evini ve tasarruflarını kaybetmişti?    </p>
			<p class="paragraf">Her kararını anlat bana, düşünce sürecini açıkla (ya da bu durumda düşüncesizlik sürecini).    </p>
			<p class="paragraf">Elliot uzun uzun <span class="CharOverride-3">hangi</span> kararları aldığını açıklayabiliyordu, ama <span class="CharOverride-3">neden</span> bu kararları aldığını açıklayamıyordu. Olguları ve olayları kusursuz bir akışkanlıkla açıklıyordu ve hatta harika bir üslubu vardı, ama karar verme sürecini analiz etmesi istendiğinde neden zımba almanın bir yatırımcıyla toplantının önüne geçtiğini, neden James Bond’un çocuklarından daha önemli olduğunu açıklayamıyordu. Yanıtları yoktu. Sadece bu da değil. Yanıtları olmadığı için üzgün bile değildi. Aslında aldırmıyordu.    </p>
			<p class="paragraf">O her şeyini kendi yanlış seçimleri nedeniyle kaybetmiş bir adamdı; kendini kontrol edemiyordu; hayatının nasıl bir felakete dönüştüğünün kesinlikle farkındaydı, ama yine de pişman değildi ve kendini suçlamıyordu. Azıcık bir utanması bile yoktu. Çok insan Elliot’un çektiklerinin daha azıyla intihara sürükleniyordu. Ama o başına gelenler konusunda sadece rahat olmakla kalmıyordu, onlara kayıtsızdı da.    </p>
			<p class="paragraf">O zaman Damasio önemli bir şeyin farkına vardı: Elliot’un yaptığı psikolojik testler onun düşünce becerisini ölçmek için tasarlanmışlardı, hissetme becerisini değil. Doktorlar onun akıl yürütme becerisiyle o kadar ilgiliydiler ki hiçbiri durup da duygu kapasitesinin zarar görmüş olabileceğini göz önüne almamıştı. Bunun farkına varmış olsalar bile bu zararı ölçecek standart ölçüler yoktu.    </p>
			<p class="paragraf">Bir gün Damasio bir sürü grotesk ve rahatsız edici resim bastı. Yanmış kurbanlar, feci cinayet sahneleri, savaşın yerle bir ettiği kentler, aç çocuklar. Elliot’a birer birer bu resimleri gösterdi.    </p>
			<p class="paragraf">Elliot kesinlikle kayıtsızdı. Hiçbir şey hissetmiyordu. Bu aldırmazlığı o kadar şoke ediciydi ki çok boktan bir durumda olduğu yorumunu yapmak zorunda hissetti kendisini. Bu resimlerin geçmişte kendini rahatsız edeceklerini, yüreğinin empati ve dehşetle dolacağını, iğrenerek başka yana döneceğini kabul etti. Ama şimdi? İnsanlık deneyiminin en karanlık durumlarına bakarken hiçbir şey hissetmiyordu.    </p>
			<p class="paragraf ParaOverride-4">Ve böylelikle Damasio sorunu keşfetmiş oldu: Elliot’un bilgisi ve mantık yürütmesi sağlamdı, ama tümör empati kurma ve hissetme becerisini zayıflatmıştı. İç dünyasında artık aydınlık ve karanlık yoktu; sonsuz bir gri bölge vardı. Kızının piyano resitaline katılmakla bir çift yeni çorap almak ona aynı derecede sevinçli ve babacan bir gurur veriyordu. Bir milyon dolar kaybetmekle arabasına benzin doldurmak, çarşaflarını yıkamak ya da bir dizi izlemek arasında fark yoktu. Yürüyen ve konuşan bir kayıtsızlık makinesine dönmüştü. Değerleri yargılama ve iyiyi kötüden ayırma becerisini kaybedince ne kadar akıllı olursa olsun kendini kontrol etme becerisini de yitirmişti.    </p>
			<p class="paragraf">Ama bu devasa bir soruya yol açtı: Elliot’un bilimsel becerileri (aklı, hafızası, dikkati) kusursuzsa artık neden işe yarar kararlar alamıyordu?    </p>
			<p class="paragraf">Bu, Damasio ve meslektaşlarını şaşırttı. Hepimiz zaman zaman hissetmemeyi isteriz, çünkü duygularımız bize sık sık daha sonra pişman olacağımız boktan şeyler yaptırır. Asırlarca psikologlar ve felsefeciler duygularımızı köreltmenin ya da bastırmanın hayatın tüm sorunlarının çözümü olduğunu varsaydılar. Ama bir insan duygularından ve empatisinden tamamen sıyrılırsa ve geriye sadece aklı ve akıl yürütme kalırsa hayatı hızla bozuluyordu. Bu vaka mantıklı karar verme ve kendini kontrol etme konusundaki ortak bilgeliğin tam tersini işaret ediyordu.    </p>
			<p class="paragraf">Ama ikinci ve aynı derecede akıl karıştırıcı bir soru daha vardı: Elliot hâlâ çok akıllıysa ve önüne çıkan sorunlar karşısında akıl yürütebiliyorsa iş performansı neden yerle bir olmuştu? Üretkenliği nasıl çöp tenekesinde yakılmış bir ateşe dönüşmüştü? Tüm olumsuz sonuçlarını bilerek ailesini nasıl yalnız bırakabilmişti? Karınıza ve işinize artık aldırmıyorsanız bile onları elde tutmanın hâlâ önemli olduğu konusunda akıl yürütebilirsiniz, öyle değil mi? Sosyopatların sonunda fark ettikleri bu değil mi, demek istiyorum. Elliot neden yapamamıştı? Arada bir minikler ligindeki bir maça gitmek ne kadar zor olabilir? Hissetme becerisini kaybeden Elliot bir şekilde karar verme becerisini de kaybetmişti. Kendi hayatını kontrol etme becerisi kalmamıştı.    </p>
			<p class="paragraf">Hepimizin ne yapmamız gerektiğini bildiği, ama onu yapamadığı tecrübeleri olmuştur. Önemli görevleri öteler, sevdiğimiz insanları ihmal eder ve çıkarımıza uygun davranamayız. Ve genellikle yapmamız gereken şeyleri yapamadığımızda bunun nedeninin duygularımızı yeterince kontrol edememek olduğunu varsayarız. Ya çok disiplinsiz olduğumuzu ya da yeterince bilgimiz olmadığını düşünürüz.    </p>
			<p class="paragraf">Elliot vakası tüm bunların sorgulanmasına neden oldu. Güdülerimiz ve duygularımız ne olursa olsun, mantıksal olarak kendimizi bizim için iyi olan şeyleri yapmaya zorlamak anlamına gelen kendini kontrol etme duygusunu sorgulattı.    </p>
			<p class="paragraf">Yaşamlarımızda umut üretmek için öncelikle yaşamlarımız üzerinde kontrolümüz varmış gibi hissetmek zorundayız. Sanki neyin iyi ve doğru olduğunu biliyor ve onu izliyormuşuz, “daha iyi bir şeyin peşindeymişiz gibi” hissetmek zorundayız. Yine de çoğumuz kendini kontrol edememeyle boğuşur. Elliot vakası bunun neden olduğunu anlamak konusunda çok önemlidir. Bu zavallı, yoksul ve yalnız adam; kolayca hayatının bir metaforu olabilecek parçalanmış bedenlerin ve deprem enkazlarının resimlerine bakan adam; her şeyini, kesin olarak her şeyini kaybetmiş, ama bunu hafif bir gülümsemeyle anlatan bu adam insan zihnini, nasıl kararlar aldığımızı ve gerçekte kendimizi ne kadar kontrol edebildiğimizi anlamamız açısından devrim yaratmıştır.    </p>
			<p class="solbas">Klasik Varsayım    </p>
			<p class="paragraf">Bir keresinde içki sorunu hakkında soru sorulan müzisyen Tom Waits’in ünlü cümlesi şudur: “Frontal lobotomidense önümde bir şişe içki olmasını tercih ederim.” Bunu söylediğinde ortalık ayağa kalktı; ha, bir de bunu ulusal TV kanalında söyledi tabii.    </p>
			<p class="paragraf">Frontal lobotomi bir beyin ameliyatıdır; burnunuzdan kafatasınıza bir delik açılır ve frontal lob yavaşça bir buz parçasıyla kesilir. Bunu 1935 yılında Antonio Egas Moniz adlı bir nörolog keşfetmiştir; bu uygulamayla aşırı anksiyete, intihara meyilli depresyon ya da başka zihin sağlığı bozuk (umut krizlerinde yani) hastaların beyinleri olması gerektiği gibi kalır, sadece sakinleştirilirler.    </p>
			<p class="paragraf">Egas Moniz kusursuz yapılan lobotominin tüm akıl hastalıklarına iyi geleceğine inanıyordu ve bunu dünyaya böyle pazarladı. 1940’ların sonunda bu yöntem çok revaçtaydı ve dünyadaki binlerce hastaya uygulandı. Egas Moniz bu keşfi için Nobel bile kazandı.    </p>
			<p class="paragraf">Ancak 1950’lerde insanlar –kulağa delice gelse de– birinin yüzüne delik delip arabanızın camından buz kazır gibi beynini kazımanın bazı negatif yan etkileri olabileceğini keşfettiler. “Bazı negatif yan etkiler” hastayı kahrolası bir patatese dönüştürüyordu. Genellikle hastaların aşırı duygularını “iyileştirse de” odaklanmalarına, karar vermelerine, kariyer sahibi olmalarına, uzun vadeli planlar yapmalarına ve kendileri hakkında düşünmelerine engel oluyordu. Zihni olmayan tatmin içinde zombilere dönüşüyorlardı.    </p>
			<p class="paragraf">Dünyadaki onca yer arasında ilk kez SSCB frontal lobotomiyi yasakladı. Bu işlemin “insan prensiplerine aykırı” olduğunu öne sürdüler. “Aklını kaçırmış birini bir aptala dönüştürüyordu”. Bu, dünyanın geri kalanının da uyanmasını sağladı. Şununla yüzleşmeliyiz ki Joseph Stalin size etik ve insan vakarı hakkında ders veriyorsa boku yemişsiniz demektir.    </p>
			<p class="paragraf ParaOverride-4">Bundan sonra dünyanın geri kalanı da yavaşça bu uygulamayı yasaklamaya başladı ve 1960’larda hemen herkes ondan nefret ediyordu. ABD’de son lobotomi 1967 yılında yapıldı ve hasta öldü.    </p>
			<p class="paragraf">Tom Waits 1970’lerin çoğunu gözünü açık tutmaya ve sigaralarını nerede bıraktığını hatırlamaya çalışan bir alkolik olarak geçirdi. Ayrıca bu süreçte yedi tane çok parlak albüm yapacak zamanı da buldu. Çok üretken ve derindi; ödüller kazandı ve tüm dünyanın beğendiği milyonlarca albümü satıldı. İnsanlık konusundaki içgörüsü çok çarpıcı olan ender bulunur bir sanatçıydı.    </p>
			<p class="paragraf">Waits’in lobotomi konusundaki sözleri bizi güldürse de içinde bilgelik saklıdır: Hiç tutkusu olmayacağına dolu bir şişeyle tutku sorunları yaşamayı yeğler; hiç umut edememektense berbat yerlerde umut aramak daha iyidir; güdülerimiz olmadan bizler birer hiçiz.    </p>
			<p class="paragraf">Karamsar bir varsayım duygularımızın tüm sorunlarımızın sorumlusu olduğunu söyler; mantığımız işe karışarak bu karmaşaya düzen getirmelidir. Bu düşünce aklın tüm erdemin temeli olduğunu söyleyen Sokrates’e kadar uzanır. Aydınlanma çağında Descartes aklımızın hayvani arzularımızdan ayrı olduğunu ve bu arzuları kontrol etmeyi öğrenmesi gerektiğini söylemiştir. Kant da bir şekilde aynı şeyi söyler, Freud da, ama iş ona gelince işin içine çok fazla penis girer. Egas Moniz 1935’te ilk hastasına lobotomi yaptığı zaman eminim ki iki bin yıldan uzun bir süredir felsefecilerin yapılması gerektiğini bildirdikleri bir şeyi keşfettiğini düşünmüştür: aklın azgın tutkulara baskın gelmesi, insanlığa sonunda kendisi üzerinde kahrolası bir kontrol sağlamakta yardım etmek.    </p>
			<p class="paragraf">Bu varsayım (mantıklı zihnimizi duygularımızı bastırmak için kullanmalıyız) asırlara meydan okumuş ve bugün de kültürü müzün çoğunu tanımlamaya devam etmiştir. Buna “klasik varsayım” diyelim. Klasik varsayıma göre biri disiplinsiz, azgın ya da kötülüğe eğilimliyse bunun nedeni duygularına gem vuramamasıdır; ya iradesi zayıftır ya da düpedüz boku yemiştir. Klasik varsayım duyguları ve tutkuları kusur olarak görür; kendi içinde yenilmesi ve tamir edilmesi gereken insan ruhunun kusurları.    </p>
			<p class="paragraf">Bugün insanları genellikle klasik varsayımdan yola çıkarak değerlendiririz. Obezler utandırılır ve alaya alınır, çünkü bu bir kendini kontrol edememe gibi görünür. Zayıflamaları gerektiğini bilirler, ama yemeye devam ederler. Neden? Onlarda bir kusur var diye varsayarız. Sigara içenler: aynı şey. Uyuşturucu bağımlıları da aynı varsayıma maruz kalır ve sık sık suçlu damgası yerler.    </p>
			<p class="paragraf">Depresyondaki ya da intihara meyilli kişiler klasik varsayımın tehlikeli bir şekilde kurbanı olurlar; hayatlarında umut ve anlam yaratamamalarının nedeni kendileridir; kendilerini biraz daha zorlamaları istenir; kravatla kendini asmak kulağa pek hoş gelmez.    </p>
			<p class="paragraf">Duygusal güdülerimizi ahlaki başarısızlıklar olarak görürüz. Kendini kontrol edememe bir karakter bozukluğu gibi ele alınır. Duygularına boyun eğdirenleri kutlarız. Verimliliklerinde kural tanımaz ve robotvari olan atletler, iş insanları ve liderler kolektif olarak uyarılmamıza neden olurlar. Bir tepe yöneticisi çalışma masasının altında uyuyorsa ve çocuklarını altı haftadır görmemişse, yaaa, işte, kararlılık budur! Gördün mü? Herkes başarılı olabilir!    </p>
			<p class="paragraf">Açıkçası klasik varsayımın zarara yol açacağını görmek zor değildir... yani varsayımların. Klasik varsayım doğruysa kendimizi kontrol edebilmek zorundayız; duygusal patlamalar, tutku suçları, bağımlılık ve kendine karşı fazla hoşgörü zihinsel çabayla engellenebilir. Bunu yapamamaksa bir şeyin doğuştan yanlış gittiğini ve arızalı olduğunu varsayar.    </p>
			<p class="paragraf">Bu nedenle sık sık olduğumuz kişiyi dönüştürme yanlış inancına saplanırız. Amaçlarımıza ulaşamazsak, kilo veremez, terfi edemez, beceriler öğrenemezsek bunun anlamı doğuştan gelen bir eksikliktir. Umudu korumak için değişmemiz, tamamen yeni ve farklı biri olmamız gerektiğine inanırız. Kendimizi değiştirme arzusu içimizi umutla doldurur. “Eski ben” bu korkunç sigara bağımlılığını aşamazdı, ama yeni ben aşacak. Ve yeniden yarışa gireriz.    </p>
			<p class="paragraf">Sürekli kendini değiştirme çabası da kendi türünde bir bağımlılığa dönüşür. Her “kendini değiştirme” döngüsü benzer kendini kontrol etme başarısızlıklarına neden olur ve yeniden kendinizi değiştirme ihtiyacı duyarsınız. Her döngü size aradığınız yakıtı sağlar. Bu arada sorunun kökeni olan klasik varsa yımı bırakın söküp atmayı, ona el sürülmez, sorgulanmaz.    </p>
			<p class="paragraf">Kötü bir sivilce vakası gibi geçtiğimiz birkaç asırda bu “kendini değiştirme” fikri çevresinde bir endüstri ortaya çık mıştır. Mutluluğun, başarının ve kendini kontrol etmenin sır rına ulaştıracak sahte sözlerle ve ipuçlarıyla doludur. Oysa tek yaptığı insanların ilk başta kendilerini yetersiz hissetmelerine neden olan güdüleri güçlendirmektir.    </p>
			<p class="paragraf">Hakikatse insan zihninin herhangi bir “sırdan” çok daha karmaşık olmasıdır. Durduk yerde kendinizi değiştiremeyeceğiniz gibi bana kalırsa sürekli bunu yapmanız gerektiğini de hissetmemelisiniz.    </p>
			<p class="paragraf">Kendini kontrol etme konusundaki bu hikâyeye tutunuruz, çünkü kendimizi tamamen kontrol edebilme inancı büyük bir umut kaynağıdır. Kendimizi değiştirmenin neyin değişeceğini bilmek kadar basit olduğuna inanmak isteriz. Bir şeyi yapma nın onu yapmaya karar vermek ve oraya varacak yeterli irade ye sahip olmak olduğuna inanmak isteriz. Kendi kaderimizin efendisi olduğumuza ve aklımıza koyduğumuzu yapabileceği mize inanmak isteriz.    </p>
			<p class="paragraf">Damasio’nun “Elliot” keşfi bu nedenle çok önemlidir: Kla sik varsayımın hatalı olduğunu göstermiştir. Doğru olsaydı, hayat insanın duygularını kontrol etmesi ve akla temellenen kararlar vermesi kadar basit olsaydı Elliot durdurulamaz bir etkileyiciliğe sahip yorulmadan üreten biri ve insafsız bir karar verici olurdu. Aynı şekilde klasik varsayım başarılı olsaydı lobotomi son derece revaçta olurdu. Hepimiz meme büyütme ameliyatıymış gibi onun için para biriktirirdik.    </p>
			<p class="paragraf">Ama lobotomiler işe yaramadı ve Elliot’un hayatı berbat oldu.    </p>
			<p class="paragraf">Kendimizi kontrol edebilmek için iradeden daha fazlasına ihtiyaç vardır. Duygularımız eylemlerimizde ve karar verme mizde son derece önemlidir. Sadece bunun her zaman farkına varamayız.    </p>
			<p class="solbas ParaOverride-5">İki Beyniniz Vardır    </p>
			<p class="solbas ParaOverride-6">ve Birbirleriyle Konuşma Konusunda     </p>
			<p class="solbas ParaOverride-7">Son Derece Beceriksizdirler    </p>
			<p class="paragraf">Beyniniz bir arabaymış gibi yapalım. Ona “bilinç arabası” adını takalım. Bilinç arabanız yolda gitsin; kavşaklar, yokuş lar, inişler, engeller olsun. Bu yollar ve kavşaklar arabayı sürer ken vereceğiniz kararları temsil ederek sizin güzergâhınızı belirlesinler.    </p>
			<p class="paragraf">Şimdi, bilinç arabanızda iki yolcu vardır: düşünen beyin ve hisseden beyin. Düşünen beyin bilinçli düşüncelerinizi, hesap yapma becerinizi, farklı seçenekler karşısında mantık yürüt menizi ve dil aracılığıyla fikirlerinizi ifade etmenizi temsil etsin. Hisseden beyniniz de duygularınızı, güdülerinizi, sezgi lerinizi ve içgüdülerinizi temsil etsin. Düşünen beyniniz kredi kartı ekstrenizin ödeme planını hesaplarken hisseden beyni niz her şeyi satıp Tahiti’ye gitmeyi ister.    </p>
			<p class="paragraf">İki beyninizin de güçlü ve zayıf yönleri vardır. Düşünen beyniniz özenli, doğru ve tarafsızdır. Metodik ve mantıklıdır, ama yavaştır. Çok fazla çaba ve enerji gerektirir; bir kas gibi zaman içinde güçlenir ve yorulabilir, fazla çalışabilir. Oysa hisseden beyniniz kolayca ve çaba harcamadan sonuçlara ulaşır. Sorun genellikle doğru ve mantıklı olmamasıdır. Hisseden beyniniz biraz da dram sever ve aşırı tepki vermek gibi kötü bir alışkanlığı vardır.    </p>
			<p class="paragraf">Kendimizi ve karar vermemizi düşündüğümüzde genellikle düşünen beynin bilinç arabamızı sürdüğünü ve hisseden beynin yolcu koltuğunda oturup nereye gitmek istediğini söylediğini varsayarız. Arabayı süreriz; amaçlarımızı gerçekleştirir ve eve nasıl gideceğimizi buluruz, ama kahrolası hisseden beyin parlak, seksi ya da eğlenceli görünen bir şey görür ve direksiyona atılıp başka yöne kırarak bizi karşı yönden gelen trafiğin önüne atar; kendi bilinç arabamızın yanı sıra başkalarınınkine de zarar veririz.    </p>
			<p class="paragraf">Bu klasik varsayımdır; son kertede aklımızın hayatımızı kontrol ettiğine olan inancımızdır; yetişkin biri arabayı kullanırken duygularımızı çenesini kapatıp yerlerinde oturmaya eğitmek zorunda olduğumuzu söyler. Böylelikle özkontrolümüz için kendimizi kutlarken duygularımızın arabayı kaçırmasını ve aşırıya kaçmasını hoş görüp alkışlayabiliriz.    </p>
			<p class="paragraf">Ama bilinç arabası böyle çalışmaz. Tümörü alındıktan sonra Elliot’un hisseden beyni hareket eden zihinsel aracından atıldı ve onun açısından hiçbir şey iyi gitmedi. Bilinç arabası durdu. Lobotomi hastalarının hisseden beyinleri bağlanıp arabanın bagajına atılmıştır; bu, onların uyuşuk ve tembel olmalarına neden olur; yataktan çıkamaz ve çoğunlukla giyinemezler bile.    </p>
			<p class="paragraf">Tom Waits ise hemen hemen tamamen hisseden beyindir ve televizyon söyleşilerine sarhoş çıkması için epeyce ciddi bir para alır.    </p>
			<p class="paragraf">Hakikat şudur: Hisseden beynimiz bilinç arabasını sürer. Ne kadar bilimsel düşünseniz de, adınızın önündeki unvanı nız ne kadar uzun olsada sizde bizden birisiniz. Hepimiz gibi çılgın hisseden beynin pilotluğunu yaptığı etten bir robotsunuz. Beden sıvılarınızı kendinize saklayın lütfen.    </p>
			<p class="paragraf">Hisseden beyin bilinç arabamızı kullanır, çünkü son kertede <span class="CharOverride-3">sadece duygularla harekete geçeriz.</span> Çünkü eylem bir <span class="CharOverride-3">duygudur.</span> Duygular bedenlerimizi harekete iten biyolojik hidrolik sistemdir. Korku beyninizin uydurduğu sihirli bir şey değildir. Midenizin kasılması, kaslarınızın gerilmesi, adrenalin salgısı, bedeninizin çevresinde alan ve boşluk için ağır bir arzudur. Düşünen beyin sadece kafatasınızın içindeki sinaptik düzenlemelerdir; duygusal beyin tüm bedenin bilgeliği ve aptallığıdır. Öfke bedeninizi harekete iter; kaygı geri çekilmesine neden olur. Neşe yüz kaslarınızı aydınlatır; hüzün varlığınızı gölgeler. Duygu eylem ilham ederken eylem de duygu esinler. Bu ikisi ayrılmazdır.    </p>
			<p class="paragraf">Bu da tüm zamanların en basit ve yanıtı en belli sorusunu sormamıza neden olur: Neden yapmamız gereken şeyleri yapmayız?    </p>
			<p class="paragraf"><span class="CharOverride-3">İçimizden gelmediği</span> için.    </p>
			<p class="paragraf">Kendini kontrol etmeyle ilgili her sorun bir enformasyon yada disiplin sorunu değil, duygu meselesidir. Kendini kontrol etmek duygusal bir problemdir; tembellik, erteleme, yeterince başarılı olamama, tepkisellik duygusal problemlerdir.    </p>
			<p class="paragraf">Bu berbat bir şeydir, çünkü duygusal problemlerle başa çıkmak mantık problemleriyle başa çıkmaktan çok daha zordur. Arabanızın aylık borcunu hesaplamanızı sağlayan denklemler vardır, ama kötü bir ilişkiyi nasıl bitireceğinize ilişkin bir denklem yoktur.    </p>
			<p class="paragraf">Şimdiye kadar çoktan fark etmiş olacağınız gibi davranışınızı nasıl değiştireceğinizi entelektüel olarak anlamış olmak davranışınızı değiştirmez. (İnanın ki beslenme hakkında on iki kitap okudum ve hâlâ bunu yazarken tost yiyorum.) Sigarayı bırakmamız, şeker yemememiz ve arkadaşlarımızın arkasından boktan sözler etmememiz gerektiğini biliriz, ama bunları yine de yaparız. Daha iyisini bilmediğimizden değil, daha iyi hissetmediğimiz için.    </p>
			<p class="paragraf">Duygusal sorunlar mantıksızdır; bunun anlamı mantıkla açıklanamayacaklarıdır. Bu bize daha da kötü haberler verir: Duygusal problemlerin sadece duygusal çözümleri vardır. Hepsi hisseden beyne kalmıştır. Ve çoğunluğun hisseden beyninin nasıl araba kullandığını görmüşsünüzdür; bu epeyce korkutucudur.    </p>
			<p class="paragraf">Bu arada, tüm bunlar olup biterken düşünen beyin yolcu koltuğunda oturur ve durumu tamamen kontrol ettiğini düşünür. Duygusal beyin sürücümüzse düşünen beyin de yardımcı pilottur. Hayatımız boyunca çizdiği ve biriktirdiği gerçeklik haritaları vardır. Geri manevra yapmayı ve aynı yere giden alternatif yollar bulmayı bilir. Kötü virajları ve kestirmeleri bilir. Kendini akıllı, mantıklı beyin olarak görür ve bunun ona bilinç arabasının direksiyonunda olmak için ayrıcalık sağladı ğını düşünür. Ama ne yazık ki sağlamaz. Daniel Kahneman’ın bir keresinde söylediği gibi: “Düşünen beyin kendini kahra man sanan yardımcı oyuncudur.”    </p>
			<p class="paragraf">Birbirlerine tahammülleri yoksa da iki beynimizin birbir lerine ihtiyacı vardır. Hisseden beyin bizi eyleme geçirecek duyguları yaratır ve düşünen beyin bu eylemin nereye yönlen mesi gerektiğini önerir. Burada anahtar kelime “önerir”dir. Düşünen beyin hisseden beyni kontrol edemese de onu bazen belli bir dereceye kadar etkileyebilir. Düşünen beyin hisseden beyni daha iyi bir gelecek için yeni bir yol izlemeye, bir hataya düştüğü zaman U dönüşü yapmaya, bir zamanlar yok saydığı yeni yolları ve arazileri göz önüne almaya ikna edebilir. Ama hisseden beyin inatçıdır ve belli bir yöne gitmeye karar verdiy se düşünen beyin ne kadar olgu ve veri sağlasa da o bildiğini okur. Psikolog Jonathan Haidt, bu iki beyni bir fil ile bini cisine benzetir: Binici fili nazikçe belli bir yöne yönlendirip itebilir, ama neticede fil nereye gitmek istiyorsa oraya gider.    </p>
			<p class="solbas">Soytarı Arabası    </p>
			<p class="paragraf">Hisseden beynin ne kadar hoş olsa da karanlık bir tarafı vardır. Bilinç arabasında hisseden beyniniz sözel şiddet uygulayan bir sevgili gibidir; kenara çekmeyi reddeder ve yön sorar; nereye gidileceğinin söylenmesinden nefret eder ve araba kul lanmasını sorgularsanız sizi berbat bir şekilde mutsuz eder.    </p>
			<p class="paragraf">Bu psikolojik velveleden kaçınmak ve umut duygusunu korumak için düşünen beynin haritalar çizmeye ve hisseden beynin zaten gitmeye karar vermiş olduğu yeri açıklamaya, onu haklı göstermeye eğilimi vardır. Hisseden beyin dondur ma isterse düşünen beyin fazladan kaloriler ve işlenmiş şeker hakkında olgularla ona karşı çıkacağına, “Biliyor musun, bugün çok çalıştım, bir dondurmayı hak ettim,” der ve his seden beyniniz de ona tatminle yanıt verir. Hisseden beyniniz partnerinizin boktan biri olduğuna ve yanlış bir şey yapma dığınıza karar verirse düşünen beyniniz hemen partneriniz hayatınızı mahvetmek için komplo kurarken bir sabır küpü olduğu, alçakgönüllü davrandığı zamanları hatırlar.    </p>
			<p class="paragraf">Bu şekilde iki beyin gerçekten sağlıksız bir ilişki geliştirirler ve bu çocukken anneniz ve babanızla çıktığınız yol seyahatine benzer. Hisseden beyin bir şeyler uydurur ve düşünen beyni niz de onu duymak ister. Bunun karşılığında hisseden beyniniz yana çekip herkesi öldürmeme sözü verir.    </p>
			<p class="paragraf">Düşünen beyninizin sadece hisseden beyninizin istediği haritaları çizmesi tuzağına düşmek çok kolaydır. Buna “kendine hizmet eden yanlılık” adı verilir ve hemen hemen insanlık hakkında çirkin olan her şeyin temelidir.    </p>
			<p class="paragraf">Genellikle kendine hizmet eden yanlılık sizi önyargılı ve biraz da benmerkezci yapar. Doğru olduğunu <span class="CharOverride-3">hissettiğiniz </span>şeyin <span class="CharOverride-3">doğru olduğuna</span> inanırsınız. İnsanlar, yerler, gruplar ve fikirler hakkında şipşak kararlar verirsiniz ve bunların çoğu adaletsiz, biraz da önyargılıdır.    </p>
			<p class="paragraf">Ama aşırı ucunda kendine hizmet eden yanlılık basbayağı illüzyondur; orada olmayan bir gerçekliğe inanmanıza neden olur, hafızayı bulandırır ve olguları abartır; hepsi de hisseden beynin sonsuz açlıklarına hizmet eder. Düşünen beyin zayıf ve/veya eğitimsizse, hisseden beyin hiddetlenmişse düşünen beyin hisseden beynin aşırı heveslerine ve tehlikeli sürüşüne boyun eğecektir. Kendisi için düşünme becerisini yitirecek ya da hisseden beynin vardığı sonuçlara itiraz edemeyecektir.    </p>
			<p class="paragraf">Bu, bilinç arabanızı etkili bir şekilde soytarı arabası na dönüştürür; büyük, parlak kırmızı tekerlekleri vardır ve nereye giderseniz gidin hoparlörlerden sirk müziği duyulur. Düşünen beyniniz hisseden beyninize tam olarak boyun eğer se bilinç arabanız bir palyaço arabasına dönüşür. Hayattaki amacınız sadece kendinizi tatmin etmekse, hakikat sadece size hizmet eden varsayımların paketine girerse, tüm pren sipleriniz ve inançlarınız bir nihilizm denizinde kaybolursa bilinç arabanız bir palyaço arabasına dönüşür.    </p>
			<p class="paragraf">Palyaço arabası değişmez olarak bağımlılığa, narsisizme ve saplantıya doğru gider. Zihinleri palyaço arabası olan insanlar kendilerini sürekli iyi hissettiren insanlar ve gruplarca kolayca manipüle edilir. Bir palyaço arabası öbür bilinç arabalarını (yani öbür insanları) büyük, kırmızı kauçuk tekerlekleriyle, kendinden memnun bir silindir gibi ezer geçer, çünkü düşünen beyni bunu hak ettiklerini söyleyerek kendini haklı çıkartır; onlar kötü, daha aşağı seviyede ya da uydurulmuş bir soru nun parçalarıdır.    </p>
			<p class="paragraf">Bazı palyaço arabaları sadece eğlenceye doğru yol alır: içme, cinsellik, partiler. Bazıları da iktidara doğru gider. En tehlikeli palyaço arabaları bunlardır, çünkü düşünen beyinleri başkalarını bu şekilde kullanmalarını ya da boyun eğdirmelerini ekonomi, politika, ırk, genetik, cinsiyet, biyoloji, tarih vs. konularında kulağa entelektüel gelen konuşmalarla haklı çıkartır. Bir palyaço arabası bazen de nefreti takip eder, çünkü nefret ona kendi tuhaf tatminini ve kendini doğrulama olanağını tanır. Bu tür bir zihnin haklılığı kendinden menkul bir öfkeye yatkındır, çünkü dışta bir hedefinin olması kendi ahlaki üstünlüğünü doğrular. Kaçınılmaz olarak başkaları nın yıkımına doğru arabasını sürer, çünkü ancak dış dün yanın yıkımı ve boyun eğdirilmesi aracılığıyla içgüdülerini doyurabilir.    </p>
			<p class="paragraf">Birisi palyaço arabasına binerse ondan inmesi zordur. Palyaço arabasında düşünen beyne hisseden beyin zorbalık yapar ve taciz eder; bu o kadar uzun sürer ki sonunda bir tür Stock holm sendromu gelişir; hisseden beyni tatmin etmek ve haklı çıkarmak dışında bir hayatı tasavvur edemez. Nereye gittiği konusunda hisseden beyne ters düşemez, ona meydan okuya maz ve bunu yapması gerektiği önerilince de içerler. Palyaço arabasında bağımsız düşünce ya da çelişkileri ölçmek veya inanç ve fikirleri değiştirmek diye bir şey yoktur. Bir anlamda palyaço arabası zihinli bir kişi bireysel kimlik sahibi olamaz.    </p>
			<p class="paragraf">Bu nedenle kötü niyetli liderler her zaman insanları düşü nen beyinlerini mümkün olabildiğince susturmaya teşvik ederler. Başta bu derinlikmiş gibi hissedilir, çünkü düşünen beyin genellikle hisseden beyni düzeltir ve nerede yanlış yöne saptığını gösterir. Düşünen beyni susturmak kısa süreliğine son derece iyi gelir. Ve insanlar genellikle iyi hissedilen şeyle gerçekten iyi olan şeyi birbirlerine karıştırırlar.    </p>
			<p class="paragraf">Metaforik palyaço arabası, kadim filozofların insanları kendilerine fazla hoşgörü gösterme ve duygulara ibadet etme konularında sürekli uyardıkları şeydir. Yunanlar ve Romalılar palyaço arabasından korktukları için erdemleri öğretirler ve daha sonra da Hıristiyan Kilisesi oruç ve kendini inkâr konularında mesajlar verir. Hem klasik filozoflar hem de Kilise iktidar sahibi narsist ve megaloman kişilerin neden oldukla rı yıkımı görmüşlerdir. Hepsi de hisseden beyni yönetmenin tek yolunun onu yoksun bırakmak, mümkün olabildiğince az oksijen vermek ve böylelikle patlamasına ve çevresindeki dünyayı tahrip etmesine engel olmak olduğuna inanırlar. Bu tür düşünce klasik varsayıma yol açar: İyi bir insan olmanın tek yolu, düşünen beynin hisseden beyne baskın olması, aklın duygulardan, görev duygusunun arzulardan önemli olmasıdır.    </p>
			<p class="paragraf">İnsanlık tarihinin çoğunda insanlar kaba, batıl inançlı ve eğitimsizdiler. Ortaçağlarda spor olsun diye kedilere işkence eder ve çocuklarını kasaba meydanında bir hırsızın hayalarının kesilişini izlemeye götürürlerdi. İnsanlar sadist, içgüdüsel boklardır. Tarihin çoğunda dünya yaşaması hoş bir yer değildi; bunun nedeni de herkesin hisseden beyninin amok koşusunda olmasıydı. Medeniyetle tam anarşi arasında duran tek şey klasik varsayımdı.    </p>
			<p class="paragraf">Sonra bir sonraki asırda bir şeyler oldu. İnsanlar trenler, arabalar, merkezi ısıtma sistemi ve başka şeyler icat ettiler. Ekonomik zenginlik insanın güdülerinin önüne geçti. İnsanlar artık yiyecek bulamamak ya da krala hakaret ettikleri için öldürülmek gibi şeyler için endişelenmemeye başladılar. Hayat daha konforlu ve kolaydı. Daha önce akıllarına bile gelmemiş olan her türden varoluşsal boklar hakkında oturup düşünecek zamanları vardı artık.    </p>
			<p class="paragraf">Bunun sonucu olarak yirminci yüzyılın sonlarına doğru hisseden beyni öne çıkartan bir sürü an yaşandı. Ve gerçekten de hisseden beyni düşünen beyinden özgürleştirmek milyonlarca insan için terapötikti (ve bugün de öyle olmaya devam eder).    </p>
			<p class="paragraf ParaOverride-4">Sorun insanların öteki yöne fazla kaymalarıdır. Duygularını tanımaktan ve onurlandırmaktan öbür uca kayarak <span class="CharOverride-3">duyguların tek önemli şey</span> olduğunu sanmaya başladılar. Bu özellikle de beyaz orta sınıf yuppie’ler için geçerlidir; klasik varsayımla yetiştirilmişlerdir ve hisseden beyinleriyle temas etmeyi çok daha geç bir yaşta öğrenmişlerdir. Bu insanlar kendilerini kötü hissetmek dışında hayatta daha ciddi bir dertleri olmadığı için duyguların en önemli şey olduğuna ve düşünen beynin haritalarının sadece bu duyguları rahatsız ettiğine karar vermişlerdir. Bu kişilerden çoğu düşünen beyinlerini hisseden beyinlerinin lehine kapatmayı “spiritüel gelişme” olarak adlandırırlar; sadece kendisiyle ilgilenen bir aptal olmanın onları aydınlanmaya yaklaştırdığını varsayarlar, ama yaptıkları eski hisseden beyne fazla hoşgörü göstermek ten ibarettir. Bu, yeni, spiritüel görünümlü boyayla boyanmış eski soytarı arabasıdır.    </p>
			<p class="paragraf">Duygulara fazla hoşgörü göstermek tıpkı duyguları fazla bastırmak gibi bir umut krizine yol açar.    </p>
			<p class="paragraf">Hisseden beynini inkâr eden biri kendini dış dünyaya karşı uyuşturur. Duygularını inkâr ederse değer yargılarında bulu namaz, yani iyi ile kötüyü ayırt edemez. Bunun sonucu ola rak da hayata ve kararlarının sonuçlarına kayıtsız olur. Baş kalarıyla ilişki kurmakta zorlanır. Ve bu kronik kayıtsızlık rahatsız edici hakikate tatsız ziyaretler yapmasına neden olur. Neticede hiçbir şey şöyle ya da böyle önemli değilse bir şey yapmak için bir neden de kalmaz. Bir şey yapmak için bir neden kalmamışsa neden yaşamalı?    </p>
			<p class="paragraf">Düşünen beynini inkâr eden biriyse güdüsel ve bencildir. Ger çekliği kendi kurgu ve fantezilerine göre çarpıtır ve bunlarda da hiç tatmin olmaz. Ne kadar yese içsede, boyun eğdirse ve sevişse de yeterli değildir; yeterli olmayacaktır ve bir anlamı yoktur. Aynı umutsuzluk döngüsünün içinde sürekli sıkışmıştır; her zaman koşar, ama aslında hiç hareket etmez. Ve bir noktada durursa derhal üzerine rahatsız edici hakikat çöreklenir.    </p>
			<p class="paragraf">Biliyorum ki yeniden dramatik oldum. Ama olmak zorundayım, düşünen beyin. Yoksa hisseden beyin sıkılır ve bu kitabı kapatır. Bir sayfa çevirici neden bir sayfa çeviricidir? Bu sayfaları çeviren sen değilsin, salak; hisseden beynindir. öngörme ve gerilimdir; keşfin keyfi ve çözümün tatminidir. İyi bir yazı aynı anda her iki beyne de hitap eden ve onları uyaran yazıdır.    </p>
			<p class="paragraf">Tüm sorun da budur: iki beyne birden hitap etmek, beyinle rimizi işbirliği yapan, katılımcı, uyumlu ve birleşmiş bir dün ya içinde entegre etmek. Çünkü kendini kontrol etme düşünen beynin iyice şişmiş kendilik görüntüsünün bir illüzyonuysa bizi kurtaracak olan da kendini kabul etmektir – duygula rımızı kabul etmek ve onlara karşı değil de onlarla birlikte çalışmak. Ama bu şekilde kendimizi kabul etmek için biraz çalışmak zorundayız. Düşünen beyin. Hadi konuşalım. Bir sonraki bölümde buluşalım.    </p>
			<p class="solbas">Düşünen Beyninize Açık Mektup    </p>
			<p class="paragraf">Hey, düşünen beyin!    </p>
			<p class="paragraf">İşler nasıl gidiyor? Ailen nasıl? Borç meselesini nasıl çözdün?    </p>
			<p class="paragraf">Bekle. Önemli değil. Unuttum – umurumda değil.    </p>
			<p class="paragraf">Bak, hisseden beynin senin için berbat ettiği bir şey biliyorum. Bu belki de önemli bir ilişkidir. Belki sabahın üçün de utandığın telefon konuşmaları yapmana neden olur. Belki kendini sürekli kullanmaması gereken maddelerle uyuşturuyordur. Kendinle ilgili kendini kontrol etmek istediğin, ama edemediğin bir şey olduğunu biliyorum. Ve zaman zaman bu sorun umudunu kaybetmene neden oluyor.    </p>
			<p class="paragraf">Ama dinle düşünen beyin; hisseden beynin hakkında bu kadar çok nefret ettiğin şeyler, yoksunluklar, güdüler, korkunç kararlar mı? Bunlarla empati kuracak bir yol bulman gerekli. Bu, hisseden beynin gerçekten anladığı tek dildir: empati. Hisseden beyin duyarlı bir yaratıktır; neticede senin kahrolası duygularından oluşur. Bunun doğru olmamasını dilerdim. Keşke anlaması için ona bir hesap çizelgesi göster men yeterli olsaydı – bilirsin, bizim anladığımız gibi. Ama bunu yapamazsın.    </p>
			<p class="paragraf">Hisseden beyni <span class="CharOverride-3">olgularla ve mantıkla</span> bombardıman etmek yerine ona kendini nasıl hissettiğini sor. Ona “Hey, hisseden beyin, bugün spor salonuna gitmek konusunda ne düşünüyorsun?” gibi bir şey sor. “Kariyerini değiştirmek nasıl fikir?” ya da “Her şeyi satıp Tahiti’ye taşınmak konusunda ne düşünüyorsun?”    </p>
			<p class="paragraf">Hisseden beyin bunlara sözcüklerle yanıt vermeyecektir. Hayır, hisseden beyin sözcükler için fazla hızlıdır. Yerine duygularla yanıt verecektir. Evet, bunun aşikâr olduğunu biliyorum, ama sen bazen biraz salaksındır. Düşünen beyin.    </p>
			<p class="paragraf">Hisseden beyin buna biraz tembellikle ya da kaygıyla yanıt verebilir. Hatta çoklu duygular da olabilir; biraz heyecan ve karışıma katılmış bir tutam öfke. Neyse, sen düşünen beyin olarak (kafatasının içindeki sorumlu) ortaya hangi duygu çıkarsa çıksın yargılamaman gerekir. Kendini tembel mi hissediyorsun? Bunda bir sorun yok; hepimiz kendimizi zaman zaman tembel hissederiz. Kendine mi sövüyorsun? Bu, belki bu konuşmayı biraz daha ilerletmeye davettir. Spor salonu bekleyebilir.    </p>
			<p class="paragraf">Hisseden beynin tüm iğrenç, çarpık duygularını ortaya çıkarması önemlidir. Bunları nefes alabilecekleri açıklığa çıkart, çünkü ne kadar fazla nefes alabilirlerse bilinç arabanın direksiyonunu kavraması o kadar gevşer.    </p>
			<p class="paragraf">Hisseden beyninle bir anlayış noktasına ulaştığında ona anlayabileceği bir şekilde hitap etme zamanı gelmiş demektir: duygular aracılığıyla. Belki arzulanan yeni bir davranı şın faydaları hakkında düşünebilirsin. Belki hisseden beynine egzersiz yapmayı, bu yaz mayoyla iyi görünmenin kendini ne kadar iyi hissettireceğini, amaçlarına ulaşınca ve değerlerine uygun yaşayınca, sevdiklerine örnek olunca kendini ne kadar iyi hissettiğini hatırlatabilirsin.    </p>
			<p class="paragraf">Temelde hisseden beyninle Faslı bir halı satıcısıyla pazarlık ettiğin gibi pazarlık etmen gereklidir: İyi bir pazarlık oldu ğuna inanmalıdır, yoksa sonucu olmayan bir sürü bağırtıdan ve el kol sallamaktan ibaret kalır. Belki istemediği bir şeyi yapmaya razı gelirse onun istediği bir başka şeyi yapmaya karar vermen gerekir. En sevdiğin TV dizisini izlemek gibi, ama spor salonunda ve koşu bandında. Arkadaşlarınla dışarı çıkmak gibi, ama ancak bu ayın faturalarını ödedikten sonra.Kolaydan başla. Unutma. Hisseden beyin çok duyarlıdır ve tamamen mantıksızdır.    </p>
			<p class="paragraf">Duygusal yararı olan kolay bir şey sunduğun zaman (egzersiz yaptıktan sonra kendini iyi hissetmek), hisseden beyin pozitif ya da negatif bir başka duyguyla yanıt verecektir. Duygu pozitifse hisseden beyin birazcık o yöne doğru gitmeye razı olacaktır, ama sadece azıcık! Unutma: Duygular asla sürekli değildir. Bu nedenle küçük başlarsın. Bugün sadece spor ayakkabılarını giy. Düşünen beyin. Bakalım neler olacak!    </p>
			<p class="paragraf">Hisseden beynin yanıtı negatifse bu negatif duyguyu kabul et ve bir başka uzlaşmasun. Hisseden beynin nasıl karşılık verdiğine bak. Sonra durula ve tekrar et.    </p>
			<p class="paragraf">Ama ne yaparsan yap, hisseden beyinle kavga etme. Bu işle ri kötüleştirir. Asla kazanamazsın. Hisseden beyin her zaman direksiyondadır. İkincisi, hisseden beyinle kendini kötü his settiğin hakkında kavga etmek onun kendini daha da kötü hissetmesine neden olur. Neden bunu yapasın ki? Akıllı olanın sen olması gerekir. Düşünen beyin.    </p>
			<p class="paragraf">Hisseden beyninle bu diyalog böyle ilerigeri, günlerce, haftalarca ve hatta yıllarca sürecektir. Beyinler arasındaki bu diyalog pratik gerektirir. En önemlisi de hisseden beynin ortaya çıkardığı duyguyu tanımaktır. Bazı insanlar hisseden beyinlerini öylesine ihmal etmişlerdir ki onu dinlemeyi yeni den öğrenmeleri biraz vakit alabilir.    </p>
			<p class="paragraf">Başkalarının sorunuysa bunun tam tersidir: Düşünen beyinlerine konuşmasını öğretmeleri, hisseden beyne kendi düşüncelerinden ayrı, bağımsız bir düşünce sunmaları (yeni bir yön) gereklidir. Kendilerine ya hisseden beynim bu şekil de hissetmekte hatalıysa, sorusunu sormaları gerekir. Sonra da diğer seçeneklere bakmalıdırlar. Bu başta onlar için zor olacaktır. Ama bu diyaloglar sürdürüldükçe iki beyin de bir birlerini dinlemeye başlarlar. Hisseden beyin farklı duygular ifade etmeye başlar ve düşünen beyin de hayatın yollarında hisseden beyne nasıl yardım edeceğini daha iyi kavrar.    </p>
			<p class="paragraf">Bu psikolojide “duygusal regülasyon” adını verdikleri şeydir ve temelde bir sürü korkuluğu ve tek yön işaretini hayat yolunuza koyarak hisseden beynin bir uçurumdan aşağı düşmesini engeller. Zor bir çalışmadır, ama tartışmasız tek yapılması gereken budur.    </p>
			<p class="paragraf">Çünkü duygularını kontrol edemezsin, düşünen beyin; kendini kontrol etmek bir illüzyondur. Her iki beyin hizalı olduğunda ve aynı eylem planını izlediklerinde meydana gelen bir illüzyondur. İnsanlara umut vermek için tasarlanmış bir illüzyondur. Düşünen beyinle hisseden beyin hizada olmadıklarında insanlar kendilerini güçsüz hissederler. Bu illüzyonu daima sürdürebilmenin yolu sürekli beyinlerinle iletişim halinde olman ve aynı değerlerin çevresinde hizalanmalarını sağlamandır. Bu, su topu oynamak veya bıçakla gösteri yapmak gibi bir beceridir ve çaba gerektirir. Bu yolda başarısızlıklar da olacaktır. Kolunu kesebilir ve her yeri kan içinde bırakabilirsin. Bu giriş ücretidir.    </p>
			<p class="paragraf">Ama şu senin elindedir, düşünen beyin: Kendini kontrol edemezsin, ama anlamı kontrol edebilirsin. Senin süper gücün budur. Bu, armağanındır. Güdülerinin ve duygularının <span class="CharOverride-3">anlamını</span> kontrol edebilirsin. Ne kadar uygun görünseler de onları deşifre etmen gerekir. Ve bu inanılmaz derecede güçlüdür, çünkü duygularımıza verdiğimiz anlamdır ve genellikle hisseden beynin duygularımıza verdiği anlamı değiştirir.    </p>
			<p class="paragraf">Ve sen böylelikle umut yaratırsın. Geleceğin verimli ve hoş olacağına dair bir duyguyu böyle yaratırsın: hisseden beynin önüne koyduğu boku derin ve yararlı bir şekilde yorumlayarak. Güdülerini haklı gösterip onların kölesi olmaya kendini ikna edeceğine onlarla mücadele ederek ve onları analiz ede rek. Özelliklerini ve şekillerini değiştirerek.    </p>
			<p class="paragraf">İyi bir tedavi de bununla ilgilidir elbette. Kendini kabul etme, duygusal zekâ; hepsi. Düşünen beyin hisseden beyni yargılamak ve kötü bir bok parçası olarak görmek yerine onu deşifre etmeli ve onunla işbirliği yapmalıdır; bu, tüm bilimsel davranış terapilerinin (BDT) ve kabul ve kararlılık terapileri nin (KKT) temelidir. Ayrıca terapistlerin baş harfleriyle andı ğı bir sürü başka terapi çeşidi de vardır.    </p>
			<p class="paragraf">Bizim umut krizimiz genellikle kendimiz ve kaderimiz üzerinde bir kontrolümüz olmadığı duygusuyla başlar. Kendimizi çevremizdeki dünyanın ve daha da kötüsü kendi aklımızın kurbanı gibi hissederiz. Hisseden beynimizle mücadele ederek onu yenmeyi ya da boyun eğdirmeyi deneriz. Ya da tam tersini yapar, aklımız başımızdan gitmiş bir halde onu izleriz. Klasik varsayım nedeniyle kendimizi gülünç duruma düşürür ve dünyadan saklanırız. Ve birçok yoldan modern dünyanın etkileri ve bağlantıları bu kendini kontrol etme illüzyonunun acısını daha da kötüleştirir.    </p>
			<p class="paragraf">Ama senin görevin budur, düşünen beyin, kabul etmen gerekir: hisseden beyni kendi koşullarıyla angaje etmek. Hisseden beynin en kötü değil de en iyi niyetlerinin ve sezgilerinin ortaya çıkacağı bir çevre yaratmak. Hisseden beyin önüne ne çıkartırsa çıkartsın ona karşı değil de onu kabul ederek onun la birlikte çalışmak.    </p>
			<p class="paragraf ParaOverride-4">Bunun dışındaki her şey (tüm yargılar, varsayımlar, büyük lenmeler) bir illüzyondur. Her zaman bir illüzyondu. Senin kontrolün yoktur, düşünen beyin. Hiç olmadı ve hiç olmayacak. Ama yinede umudunu yitirme.    </p>
			<p class="paragraf">Antonio Damasio “Elliot” ile deneyimlerinin ardından diğer araştırmalarını da kapsayan ve iyi yorumlar alan bir kitap yazdı; <span class="CharOverride-3">Descartes’ın Hatası.</span> Bu kitabında düşünen bey nin mantıklı ve olgulara dayanan bir bilgi formu ürettiğini ve hisseden beynin kendi tarzında değerlerle yüklü bilgisini geliştirdiğini yazar. Düşünen beyin olgular, veriler ve gözlemler arasında çağrışımlar kurar. Aynı şekilde hisseden beyin de aynı olaylara, veri ve gözlemlere temellenen değer yargı larında bulunur. Hisseden beyin neyin iyi neyin kötü, neyin arzulanabilir neyin arzulanamaz ve en önemlisi de neyi <span class="CharOverride-3">hak ettiğimiz neyi etmediğimiz</span> konularında karar verir.    </p>
			<p class="paragraf">Düşünen beyin nesnel ve olgusaldır. Hisseden beyin öznel ve hikayeseldir. Ne yaparsak yapalım bir bilgi formunu ötekine çeviremeyiz. Umudun gerçek sorunu budur. Entelektüel olarak daha az karbonhidrat yemede, daha erken kalkmada ya da sigarayı bırakmada anlamadığımız hiçbir şey olamaz. Hisseden beynimizin içinde bir yerde bunları hak etmediği mizi, yapmaya değmeyeceğimizi düşünürüz. Bu nedenle bu konularda kendimizi bu kadar kötü hissederiz.    </p>
			<p class="paragraf">Bu değersizlik duygusunun nedeni, bir noktada başımıza gelen boktan bir şeydir. Başımıza korkunç şeyler gelir ve hisseden beynimiz bu kötü deneyimleri hak ettiğimize karar verir. Bu nedenle düşünen beyin daha iyisini bilmesine rağmen bu ıstırabı tekrarlar ve yeniden deneyimler.    </p>
			<p class="paragraf">Kendini kontrolün temel sorunu budur. Umudun temel soru nu budur – eğitimsiz bir düşünen beyin değil, eğitimsiz bir hisseden beyindir; kendisi ve dünya hakkında zayıf değer yar gılarını benimsemiş ve kabul etmiş bir hisseden beyin. Psikolojik iyileşmeye uzaktan yakından benzeyen bir şeyin gerçek çalışması budur: kendi içimizde değerlerimizi yerine oturtmak. Böylelikle dünyada da değerlerimizi yerine oturtabiliriz.    </p>
			<p class="paragraf">Başka bir şekilde açıklarsam, sorun yüzümüze nasıl yumruk yemeyeceğimizi bilmememiz değildir. Sorun bir nokta da, muhtemelen uzun bir süre önce yüzümüze yumruk yemiş olmamız ve vurana aynı yumruğu iade edeceğimize onu hak etmiş olduğumuza karar vermemizdir.    </p>
		</div>
</body>
</html>