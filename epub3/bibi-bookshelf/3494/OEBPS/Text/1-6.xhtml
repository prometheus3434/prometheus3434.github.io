<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-6</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-6" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="resimm ParaOverride-5"><img alt="" class="_idGenObjectAttribute-5" src="../Images/9.png"/>      </p>
			<p class="anabass" id="_idParaDest-4">Newton’ın Duygu Yasası    </p>
			<p class="paragraf"><span class="CharOverride-2">I</span>saac Newton ilk kez yüzüne vurulduğunda bir tarlada duru yordu. Amcası ona buğdayların neden diyagonal sıralar halinde ekilmesi gerektiğini açıklıyordu, ama Isaac dinlemiyordu. Güneşe bakıyor ve ışığın neden yapıldığını merak ediyordu.    </p>
			<p class="paragraf">Yedi yaşındaydı.    </p>
			<p class="paragraf ParaOverride-4">Amcası sol yanağına elinin tersiyle öylesine sert vurdu ki Isaac’in benlik duygusu geçici olarak bedeninin devrildiği toprağın üzerinde parçalandı. Her türlü kişisel uyum duygusunu kaybetti. Ruhunun parçaları kendilerini toparlarken kendisinin gizli bir parçası toprakta kaldı; hiçbir zaman geri alına mayacağı bir yerde terk edildi.    </p>
			<p class="paragraf">Isaac’in babası o doğmadan önce ölmüştü; annesi oğlunu yakındaki kasabadaki zengin bir adamla evlenmek için terk etti. Bu nedenle Isaac büyürken amcaların, kuzenlerin ve büyükanne ve büyükbabaların arasında dolaştı. Kimse onu tam olarak istemedi. Çok az kişi ona nasıl davranması gerektiğini biliyordu. Herkes açısından sıkıntıydı; ya çok az seviliyor ya da hiç sevilmiyordu.    </p>
			<p class="paragraf">Isaac’in amcası eğitimsiz bir ayyaştı, ama tarlalardaki çitleri ve sıraları saymayı biliyordu. Tek entelektüel becerisi buydu ve bu nedenle bunu ihtiyacı olduğundan daha sık yapıyordu. Isaac genellikle bu sıra sayma işine katılırdı, çünkü amcası sadece bu iş sırasında ona dikkat ederdi ve tıpkı bir çöldeki su gibi çocuk her türlü ilgiye açtı.    </p>
			<p class="paragraf">Çocuğun bir dâhi olduğu ortaya çıktı. Sekiz yaşında koyun ların ve ineklerin bir sonraki mevsimi geçirmek için ihtiyaç duyacakları yem miktarını hesaplayabiliyordu. Dokuz yaşın da hektarlarca buğday, arpa ve patates ile ilgili hesapları akıl dan yapabiliyordu.    </p>
			<p class="paragraf">On yaşında çiftçiliğin aptalca olduğuna karar vererek dik katini Güneş’in mevsimler değişirken tam yörüngesini hesap lamaya verdi. Amcasının Güneş’in tam yörüngesine aldırdığı yoktu, çünkü bu, masaya yemek getirmiyordu, bu nedenle bir kez daha Isaac’e vurdu.    </p>
			<p class="paragraf">Okul işleri düzelmedi. Isaac soluk tenli, sıska ve dikkatsiz di. Sosyal becerisi yoktu. Güneş’in yörüngesi, kartezyen planlar ve Ay’ın gerçekten bir küre olup olmadığını belirlemek gibi inekçe işlerle uğraşıyordu. Diğer çocuklar kriket oynarken ya da ağaçların arasında birbirlerini kovalarken Isaac saatlerce derelere bakarak göz küresinin nasıl ışığı görebildiğini merak ediyordu.    </p>
			<p class="paragraf">Isaac Newton’ın gençliği birbiri ardına yediği tokatlar ara sında geçti. Ve her darbeyle hisseden beyni tartışmasız bir hakikati hissetmeyi öğrendi: Onda doğuştan bir hata vardı. Yoksa neden ebeveynleri onu terk etmiş olsunlardı ki? Neden arkadaşları onunla alay etsinlerdi? Sürekli yalnızlığının başka ne gibi bir nedeni olabilirdi? Düşünen beyni karmaşık gra fikler çizerken ve Ay’ın döngülerinin planlarını çıkartmakla meşgulken hisseden beyni sessizce Lincolnshire’lı bu küçük İngiliz oğlana ait bir şeyin kesinlikle arızalı olduğu bilgisini içselleştiriyordu.    </p>
			<p class="paragraf">Bir gün okul defterine şunu yazdı: “Ben ufak tefek bir çocuğum. Solgun ve zayıfım. Bana ne evde ne de cehennemin dibinde yer var. Ne yapabilirim? Neye yararım? Ağlamaktan başka bir şey elimden gelmiyor.”    </p>
			<p class="paragraf">Bu noktaya kadar Newton hakkında okuduğunuz her şey doğru, en azından mümkündür. Ama şimdi bir an bir paralel evren olduğunu varsayalım. Bu paralel evrende bizimkine çok benzeyen bir Isaac Newton olsun. Kırık ve tacizci bir aileden gelsin. Yine kızgın bir yalıtılmışlık içinde yaşasın. Karşılaştığı her şeyi yine bir dâhi gibi ölçsün ve hesaplasın.    </p>
			<p class="paragraf">Ama diyelim ki takıntılı bir şekilde dış ve doğal dünyayı ölçüp hesaplayacağına iç, psikolojik dünyayı, insan zihninin ve kalbinin psikolojik dünyasını ölçüp hesaplasın.    </p>
			<p class="paragraf">Bu, hayal gücünün devasa bir sıçrayışı değildir; taciz mağ durları genellikle insan doğasını en iyi gözlemleyenlerdir. Sizin ve benim için insanları izlemek herhangi bir pazar günü bir parkta yaptığımız eğlenceli bir iş olabilir. Ama mağdurlar için bu bir hayatta kalma becerisidir. Onlar açısından şiddet her an ortaya çıkabilir, bu nedenle kendilerini koruma içgüdüsü geliştirirler. Birinin sesindeki bir çatlama, bir kaşın kalkması, derin bir iç çekiş, herhangi bir şey onların iç alarmını harekete geçirebilir.    </p>
			<p class="paragraf">Bu paralel evren Newton’ı, bu “Emo (İngilizce emotional, duygusal sözcüğünün kısaltılmışı) Newton” takıntısını çevresindeki insanlara yöneltsin. Defterler tutsun ve arkadaşlarıy la ailesinin tüm gözlemlenebilir davranışlarını kataloglasın. Yorulmadan her eylemi, her sözcüğü yazsın. Yüzlerce sayfayı insanların yaptıklarının farkında bile olmadıkları davranışla rıyla doldursun. Emo Newton ölçülerin doğal dünyayı tahmin edip kontrol edebileceğini düşünsün; eğer Güneş’in, yıldızla rın ve Ay’ın şekilleri ve konfigürasyonları doğal dünyayı tah min edip kontrol etmekte kullanılabilirse demek ki iç, duygu sal dünyayı da tahmin edip kontrol edebilir diyelim.    </p>
			<p class="paragraf">Ve Emo Newton hepimizin aslında bir şekilde bildiği acı veren bir şeyin farkına varsın, çok azımız bunu itiraf edebilir: İnsanlar yalancıdır, hepimiz. Sürekli ve alışkanlık olarak yalan söyleriz. Önemsiz ve önemli şeyler hakkında yalan söyleriz. Ve bunu kötülük olsun diye yapmayız. Kendimize yalan söyleme alışkanlığımız olduğu için yaparız.    </p>
			<p class="paragraf">Isaac ışığın insanların yüreklerinde göremedikleri bir şekil de kırıldığını not eder; insanlar nefret eder gibi göründüklerini sevdiklerini söylerler; bir şey yaparken başka bir şey yaptıklarını sanırlar; büyük bir onursuzluk ve zalimlikle davranırken buna hakları olduğunu düşünürler. Ama zihinlerinde bir şekilde eylemlerinin tutarlı ve doğru olduğunu düşünürler.    </p>
			<p class="paragraf">Hikâyeye dönersek, Isaac kimseye güvenilmeyeceğine ve ıstırabının kendisiyle dünya arasına koyduğu mesafeyle ters orantılı olduğuna karar verdi. Böylelikle kendini kendine sak ladı ve kimsenin yörüngesine girmedi; başka bir insan yüre ğinin yerçekiminden dışarıda ve uzağında kaldı. Arkadaşı yoktu; arkadaş istemediğine ve dünyanın kasvetli, kötü bir yer olduğuna karar verdi; zavallı hayatındaki tüm değer bu kötülüğü belgeleme ve hesaplama becerisiydi.    </p>
			<p class="paragraf">Tüm huysuzluğuna rağmen Isaac kesinlikle hırstan arınmış değildi. İnsan yüreğinin yörüngesini bilmek istiyordu; ıstırabının hızını hesaplamak istiyordu. Değerlerinin gücünü ve umutlarının kütlesini hesaplamak istiyordu. Ve en önemlisi de bu elementler arasındaki ilişkileri anlamak istiyordu.    </p>
			<p class="paragraf"><span class="CharOverride-3">Newton’ın Üç Duygu Yasası’nı yazmaya karar verdi.    </span></p>
			<p class="solbas ParaOverride-1">Newton’ın 1. Duygu Yasası    </p>
			<p class="solbas ParaOverride-8">Her Eylem İçin Eşit ve Zıt Bir Duygusal Tepki Vardır    </p>
			<p class="paragraf">Sizin yüzünüze bir yumruk attığımı düşünün. Sebebi yok. Haklı gösterecek bir neden yok. Sadece şiddet.    </p>
			<p class="paragraf">İçgüdüsel tepkiniz bir şekilde öç almaktır. Bu belki fiziksel olur: Siz de bana bir yumruk atarsınız. Belki sözeldir. Bana sövüp sayarsınız. Belki de sosyaldir: Polisi ya da bir başka yetkiliyi çağırır ve size saldırdığım için beni cezalandırmasını istersiniz.    </p>
			<p class="paragraf">Tepkinizden bağımsız olarak içinize bana yönelmiş negatif duygular dolar. Haklısınızdır da – ben tatsız bir insanım. Neticede hiçbir haklı neden göstermeksizin size ıstırap ver dim. Siz bu ıstırabı hak etmediniz. Bu, aramızda bir adaletsizlik duygusuna neden olur. Aramızda ahlaki bir boşluk oluşur: Birimiz doğası gereği hakkaniyetlidir ve ötekisi de alçak bir boktur.    </p>
			<p class="paragraf">Istırap ahlaki boşluklar oluşturur. Ve sadece insanlar arasında da değil. Bir köpek sizi ısırırsa içgüdünüz onu cezalandırmak yönündedir. Parmağınızı masaya çarpınca ne yaparsınız? Kahrolası masaya sövüp sayarsınız. Evinizi su basarsa üzülür, Tanrı’ya, evrene, hayatın kendisine küsersiniz.    </p>
			<p class="paragraf">Bunlar ahlaki boşluklardır. Yanlış bir şey olduğu duygusu dur ve siz (ya da bir başkası) yeniden bütün olmayı hakediyorsunuzdur. Nerede ıstırap varsa illa ki içten gelen bir üstün lük/alçaklık duygusu vardır. Ve her zaman ıstırap vardır.    </p>
			<p class="paragraf">Ahlaki boşluklarla karşılaştığımız zaman eşitleme yönün de baskın duygular geliştiririz; bir ahlaki eşitlik peşine düşeriz. Bu eşitlik arzusu bir hak etme formunu alır. Size yumruk attığım için yumruk atılmayı ya da bir şekilde cezalandırılmayı hak ettiğimi hissedersiniz. Bu duygu (ya da benim hak eden acım) sizde benim hakkımda güçlü duygular oluşmasına neden olur (en muhtemeli öfke). Ayrıca yumruk yemeyi hak etmediğiniz, yanlış bir şey yapmadığınız ve hem benim hem de çevrenizdeki herkesin size daha iyi davranmasını hak etti ğiniz çerçevesinde güçlü duygulara sahipsinizdir. Bu duygular üzüntü, kendine acıma ya da kafa karışıklığı şeklini alabilir.    </p>
			<p class="paragraf">Tüm bu bir şeyi “hak etme”, ahlaki boşluğun karşısında yaptığımız bir değer yargısıdır. Bir şeyin bir diğerinden daha iyi olduğuna karar veririz; biri diğerinden daha haklıdır; bir olay bir diğerinden daha az arzulanır. Ahlaki boşluklar değerlerimizin doğduğu yerdir.    </p>
			<p class="paragraf">Şimdi diyelim ki size yumruk attığım için özür diledim. Şöyle dedim: “Hey, okur, bu son derece hakkaniyetsizdi ve vayy, çizgiyi aştım. Bu bir daha asla olmayacak ve aşırı üzün tümün ve suçluluğumun bir simgesi olarak sana kek pişireceğim. Al, bu da beş yüz lira. Keyfini çıkart.”    </p>
			<p class="paragraf">O kişinin de sizi tatmin ettiğini varsayalım. Özrümü, kekimi ve beş yüz liramı kabul ettiniz ve gerçekten her şeyin iyi olduğunu hissettiniz. Şimdi ikimiz “eşitleniriz”. Aramızdaki ahlaki boşluk kapanmıştır. Ben “gerekeni yapmışımdır”. Eşit olduğumuzu bile söyleyebilirsiniz – ikimizden biri ötekinden daha iyi bir insan değildir; artık birimiz ötekinden daha iyi ya da kötü bir davranışı hak etmez. Aynı ahlaki düzlemde hareket ederiz.    </p>
			<p class="paragraf ParaOverride-4">Böyle eşitlenme umudu yeniden tesis eder. İllaki sizde ya da dünyada bir hata olmadığı anlamına gelir. Kendini kontrol etme duygusu, beş yüz lira, tatlı ve leziz bir kek eşliğinde gününüze devam edersiniz.    </p>
			<p class="paragraf">Şimdi başka bir senaryo hayal edelim. Şimdi size yumruk atacağıma diyelim ki size bir ev aldım.    </p>
			<p class="paragraf">Evet okur, size bir ev aldım.    </p>
			<p class="paragraf">Bu aramızda başka bir ahlaki boşluk yaratacaktır. Ama neden olduğum ıstırabın eşitlenmesi için üzücü bir duygu yerine sizde yarattığım sevincin eşitlenmesini istersiniz. Bana sarılabilirsiniz; yüzlerce kez teşekkür edersiniz; karşılığında bir armağan verirsiniz ve sonsuza kadar kedime bakmaya söz verirsiniz.    </p>
			<p class="paragraf">Özellikle kibar biriyseniz (ve biraz da kendinizi kontrol edebiliyorsanız) size bir ev almama karşı çıkabilirsiniz, çünkü bunun aramızda asla aşamayacağınız bir ahlaki boşluk yaratacağını bilirsiniz. Bana “Teşekkür ederim, ama kesinlik le olmaz, çünkü bunun karşılığını vermem mümkün değil,” dersiniz.    </p>
			<p class="paragraf">Negatif ahlaki boşlukta olduğu gibi pozitif ahlaki boşlukta da kendinizi bana borçlu hissedersiniz; sizin bir şekilde ger çekleştirmeniz gereken iyi bir şeyi hak etmişimdir. Derin bir şükran ve takdir hissedersiniz. Hatta sevinçten ağlayabilirsiniz bile.    </p>
			<p class="paragraf">Bizlerin doğal psikolojik eğilimi ahlaki boşlukları eşitle mektir; bunu karşılık veren davranışlarla yaparız: pozitife pozitif, negatife negatif. Bu boşlukları doldurmaya yarayan güç, duygularımızdır. Bir anlamda her eylem eşit ve zıt bir duygusal tepkiye neden olur. Bu, Newton’ın birinci duygu yasasıdır.    </p>
			<p class="paragraf">Newton’ın birinci yasası sürekli olarak yaşamlarımızın akışını dikte eder, çünkü bu bizim duygusal beynimizin dünyayı yorumladığı algoritmadır. Bir film eğlendirdiğinden daha çok üzerse sıkılır ve hatta kızarsınız. (Belki de paranızı geri isteyerek eşitlemeye çalışırsınız.) Anneniz doğum gününüzü unutursa bir sonraki altı ay onu aramayarak eşitleyebilirsiniz. Olgun biriyseniz hayal kırıklığınızı onunla paylaşırsınız. Tuttuğunuz takım berbat bir şekilde yenilirse belki daha az maça gider ve daha az tezahürat yaparsınız. Resim yapmaya yetenekli olduğunuzu keşfederseniz bu becerinizden duyduğunuz tatmin ve hayranlık bu sanata zaman, enerji, duygu ve para yatırımı yapmanıza neden olur. Ülkeniz dayanamadığı mız berbat birini seçimlerde seçerse milletiniz, hükümetiniz ve hatta diğer vatandaşlarla bir kopukluk hissedersiniz. Hatta onun korkunç politikalarına karşı bir şey yapmanız gerektiğini hissedebilirsiniz.    </p>
			<p class="paragraf">Eşitleme her deneyimde vardır, çünkü eşitleme güdüsünün kendisi duygudur. Üzüldüğünüz bir kayıp karşısında bir şey yapamamanın güçsüzlüğüdür. Öfke, güç ve saldırganlık aracılığıyla eşitleme arzusudur. Mutluluk acıdan kurtulmaktır; suçluluk da hiç duymadığınız bir acıyı hak ettiğiniz duygusudur.    </p>
			<p class="paragraf">Eşitleme arzusu adalet duygumuzun altında yatar. Asır lar içinde kurallara ve yasalara kodlanmıştır; Babil’li Kral Hammurabi’nin klasik “göze göz, dişe diş” tutumu ya da İncil’de ki altın kural “kendine yapılmasını istemediğin şeyi başkalarınada yapma” gibi. Evrimsel biyolojide bu “karşılıklı iyilikseverlik” olarak bilinir, oyun teorisinde ise “eşdeğer misilleme”.    </p>
			<p class="paragraf">Newton’ın birinci yasası ahlak duygumuzu oluşturur. Hak kaniyet duygumuzun altında yatar. Her insan kültürünün önemli temelidir ve...    </p>
			<p class="paragraf">Hisseden beynin işletim sistemidir.    </p>
			<p class="paragraf">Düşünen beynimiz gözleme ve mantığa dayalı olgusal bilgi yaratırken hisseden beynimiz değerlerimizi ıstırap deneyimimiz çevresinde yaratır. Bize ıstırap veren deneyimler zihinleri mizde bir ahlaki boşluk yaratır ve hisseden beynimiz bu deneyimleri aşağı seviyede ve istenmeyen olarak algılar. Istırabı rahatlatan deneyimler ters yönde bir ahlaki boşluk yaratır ve hisseden beynimiz bu deneyimleri üstün ve arzulanan olarak algılar.    </p>
			<p class="paragraf">Bunun hakkında düşünmenin bir yolu düşünen beynimi zin olaylar arasında yatay bağlantılar kurmasıdır (aynılıklar, zıtlıklar, neden/sonuç vs.); duygusal beynimiz ise hiyerarşik bağlantılar kurar (iyi/kötü, daha az/daha fazla arzulanır, ahlaki açıdan üstün/alçak). Düşünen beynimiz yatay düşünür (bu şeyler nasıl birbirleriyle ilişkili?); hisseden beynimiz dikey düşünür (bunların hangisi iyi/kötü?). Düşünen beynimiz şeylerin nasıl olduklarına karar verirken hisseden beynimiz nasıl olması gerektiğine karar verir.    </p>
			<p class="paragraf">Bizlerin deneyimleri için hisseden beynimiz bir tür değer hiyerarşisi yaratır. Bu, sanki bilinçaltımızda devasa bir kitaplık olmasına benzer; hayattaki en iyi ve en önemli deneyimler (aileyle, arkadaşlarla, sandviçlerle) üst raflardadır ve istenme yen deneyimler (ölüm, vergiler, hazımsızlık) alttadır. Hisseden beynimiz kararlarını mümkün olan en üst raftaki deneyimleri izleyerek verir.    </p>
			<p class="paragraf">Her iki beynin de değer hiyerarşisine erişimi vardır. His seden beynimiz bir şeyin hangi rafta duracağına karar verirken düşünen beynimiz bazı deneyimlerin nasıl birbirleriyle bağlantılı olduklarına işaret edebilir ve değer hiyerarşisinin nasıl yeniden düzenleneceğine işaret eder. “Gelişme” temelde budur: insanın değer hiyerarşisinin optimum bir şekilde önceliklerini yeniden belirleme.    </p>
			<p class="paragraf ParaOverride-4">Örneğin bir arkadaşım bildiğim en parti meraklısı insandı. Bütün geceyi dışarıda geçirir, oradan işine gider ve hiç uyumazdı. Bir cuma gecesi evde kalmayı ya da erken uyanmayı kötü bir şey olarak görürdü. Değer hiyerarşisi şöyle bir şeydi:    </p>
			<p class="paragraf">• Şahane Dj    </p>
			<p class="paragraf">• İyi uyuşturucular    </p>
			<p class="paragraf">• İş    </p>
			<p class="paragraf ParaOverride-4">• Uyku    </p>
			<p class="paragraf">İnsan onun davranışlarını sadece bu hiyerarşiye bakarak tahmin edebilir.    </p>
			<p class="paragraf">Uyuyacağına çalışır. Çalışacağına partilere gidip sarhoş olmayı yeğler. <span class="CharOverride-3">Ve her şey </span>müzikle ilgilidir.    </p>
			<p class="paragraf ParaOverride-4">Yurtdışında bir işe gönüllü oldu; bir Üçüncü Dünya ülke sinde kimsesiz çocuklarla ilgilenerek birkaç ayını geçirdi ve bu her şeyi değiştirdi. Bu deneyim duygusal açından o kadar güçlüydü ki değer hiyerarşisini yeniden düzenledi. Şimdi hiye rarşisi şöyle bir şey:    </p>
			<p class="paragraf">• Çocukları gereksiz ıstıraplardan kurtarmak     </p>
			<p class="paragraf">• İş    </p>
			<p class="paragraf">• Uyku    </p>
			<p class="paragraf ParaOverride-4">• Partiler    </p>
			<p class="paragraf">Ve aniden sanki bir sihir varmış gibi partiler artık eğlenceli gelmemeye başladı. Çünkü onun yeni en yüce değeriyle çakışıyorlardı: ıstırap içindeki çocuklara yardım etmek. Kariyerini değiştirdi ve şimdi en önemli şeyi işi. Çoğu gecesini evinde geçiriyor; içki içmiyor; uyuşturucu kullanmıyor. İyi uyuyor, çünkü dünyayı kurtarmak için çok enerjiye gereksinimi var.    </p>
			<p class="paragraf">Parti arkadaşları ona bakıp acıyorlar; onu arkadaşımın eski değerleri olan kendi değerleriyle yargılıyorlar. Zavallı par ti kızı yatağa gitmek ve her sabah erken uyanmak zorunda. Zavallı parti kızı her hafta sonu uyuşturucu kullanamaz.    </p>
			<p class="paragraf">Ama arkadaşımın değer hiyerarşisi hakkında ilginç olan şudur: Değiştikleri zaman aslında bir şey kaybetmezsiniz. Mesele arkadaşımın kariyeri için partilerden vazgeçmeye karar vermesi değildi; partiler ona artık eğlenceli gelmemeye başlamıştı. Çünkü “eğlence” bizim değer hiyerarşimizin bir ürünüdür. Bir şeye değer vermemeye başladığımızda artık bizim için eğlenceli ya da ilginç olmaktan çıkar. Bu nedenle bir kayıp duygusu yoktur; yapmamaya başladığımızda bir şey kaçırıyormuşuz gibi gelmez. Tam tersine, geriye bakar ve bu kadar aptal, önemsiz bir şeye nasıl onca vakit ayırdığımıza şaşarız. “Neden o kadar enerjiyi önemsiz şeylere harcayarak heba ettim?” diye düşünürüz. Bu pişmanlık ve utanç iyidir; gelişmeye işaret ederler. Umutlarımızı gerçekleştirmenin ürü nüdürler.    </p>
			<p class="solbas ParaOverride-1">Newton’ın İkinci Duygu Yasası    </p>
			<p class="solbas ParaOverride-9">Özdeğerimiz Zaman İçindeki     </p>
			<p class="solbas ParaOverride-8">Duygularımızın Toplamına Eşittir    </p>
			<p class="paragraf">Yumruk örneğine geri dönelim, ama bu kez diyelim ki ben sihirli bir güç alanının içindeyim ve davranışlarım için başıma tatsız bir şey gelmiyor. Siz de bana bir yumruk atamazsınız. Benim hakkımda kimseye bir şey söyleyemezsiniz. Her şeyi gören ve bilen, süper güçlü, kötü ve boktan biriyim.    </p>
			<p class="paragraf">Newton’ın birinci duygu yasası biri (ya da bir şey) bize acı verdiği zaman bir ahlaki boşluk oluştuğunu ve hisseden bey nimizin durumu eşitlemek için tatsız duygularla bizi motive ettiğini söyler.    </p>
			<p class="paragraf">Ama ya bu eşitleme hiç gerçekleşmezse? Biri (ya da bir şey) kendimizi kötü hissetmemize neden olduğunda öç alamaz ya da uzlaşamazsak? Eşitlemek ya da “işleri yoluna koymak” için bir şey yapacak gücümüz yoksa? Ya benim güç alanım sizin için fazlasıyla kuvvetliyse?    </p>
			<p class="paragraf">Ahlaki boşluklar uzun bir süre kaldıklarında normalleşirler. Kendilerine değer hiyerarşimiz içinde bir yer edinirler. Biri bize vurursa ve ona asla vuramazsak hisseden beynimiz şu şaşırtıcı sonucu çıkartır:    </p>
			<p class="paragraf">Bana vurulmasını hak ettim.    </p>
			<p class="paragraf">Hak etmemiş olsaydım eşitleyebilirdim, öyle değil mi? Eşit leyemememiz bizde doğuştan gelen aşağı ya da bize vuran kişinin doğuştan gelen üstün bir şeye sahip olduğu duygusunu yaratır.    </p>
			<p class="paragraf">Bu da bizim umut tepkimizin bir yanıtıdır. Eşitlenme olanaksızsa hisseden beynimiz ikinci en iyi şeye başvurur: vazgeçmek, yenilgiyi kabul etmek, kendini aşağı ve değersiz olarak değerlendirmek. Biri bize zarar verirse ilk tepkimiz, genellikle, “O iğrenç herifin teki. Ben haklıyım!” olur. Ama bu haklılık üzerinden bir eşitlenme sağlayamıyorsak hisseden beynimiz tek alternatifin bir açıklama olduğuna karar verir: “Asıl iğrenç olan benim, o da haklı.”    </p>
			<p class="paragraf">Bu teslimiyet ya da kendimizin doğuştan daha aşağı oldu ğunu kabul etmek genellikle utanç ya da düşük özdeğer olarak görülür. Canınız neyi isterse o adı takın, sonuç her zaman aynıdır: Hayat sizi itip kakar ve kendinizi bunu durduramayacak kadar güçsüz hissedersiniz. Bu nedenle de hisseden beyniniz bunu hak ettiğinize karar verir.    </p>
			<p class="paragraf">Elbette tersine ahlaki boşluk da doğru olmalıdır. Hak etmediğimiz halde bize bir sürü şey verilirse (bir şeye sadece katıldığımız için ödül, dereceler, dokuzuncu olduğumuz için altın madalya) (yanlış olarak) kendimizi olduğumuzdan daha üstün hissetmeye başlarız. Ve hayali bir yüksek özdeğer versi yonu oluştururuz; bu da daha genel anlamıyla boktan olarak bilinir.    </p>
			<p class="paragraf">Özdeğer belli bir duruma özgüdür. Çocukken kalın gözlük camlarınız ve komik burnunuz için sizinle alay edilmişse büyüyünce ateşli ve son derece cazip ve seksi birine dönüşmüş olsanız bile hisseden beyniniz gerzeğin biri olduğunu zu “bilir”. Katı dini çevrelerde yetişenler cinsel güdüleri için şiddetle cezalandırılarak büyüdüklerinden düşünen beyinleri seksin doğal ve kesinlikle harika olduğunu çoktan anlamış olsa da hisseden beyinleri seksin yanlış olduğunu “bilir”.    </p>
			<p class="paragraf">Yüksek ve alçak özdeğer yüzeyde farklı gibi görünseler de bir paranın iki yüzü gibidirler. Dünyanın geri kalanından daha iyi de, daha kötü de olduğunuza inansanız aynı şey doğ rudur: Kendinizi özel biri gibi görürsünüz ve dünyanın geri kalanından farklı bulursunuz.    </p>
			<p class="paragraf">Özel bir davranışı çok iyi biri olduğu için hak ettiğine inanan biriyle çok boktan biri olduğu için hak ettiğine inanan biri o kadar da farklı değildir. İkisi de narsisttir. İkisi de özel olduğuna inanır. İkisi de dünyanın onları bir istisna olarak görmesi, değerlerine ve duygularına diğerlerininkilerden daha fazla önem vermesi gerektiğini sanır.    </p>
			<p class="paragraf">Narsistler üstünlük duygusuyla alçaklık duygusu arasında salınırlar. Ya herkes onları seviyordur ya da herkes onlardan nefret ediyordur. Her şey ya harikadır ya da çok berbattır. Ya hayatlarının en iyi ânıdır ya da onlarda travma yaratan bir andır. Narsist biri söz konusuysa arada bir çizgide olmak söz konusu değildir, çünkü önlerindeki nüanslı ve deşifre edilemez gerçeği görebilmek için özel biri olduklarına ilişkin ayrıcalıklı görüşlerini bir yana bırakmaları gerekir. Her şey onlar hakkındadır ve çevrelerindeki insanların da aynı şekilde düşünmesini isterler.    </p>
			<p class="paragraf">Görmek için biraz çaba gösterirseniz bu yüksek/alçak özdeğer değişmesini her yerde izleyebilirsiniz: kitle kıyımı yapanlar, diktatörler, sızlanan çocuklar, her yıl bayramları rezil eden terbiyesiz teyzeniz. Hitler sadece Alman üstünlü ğünden korktuğu için 1. Dünya Savaşı’ndan sonra dünyanın Almanya’ya çok berbat davrandığı konusunda konuşmalar yapmıştır. Kaliforniya’da yakın geçmişte, akıl hastası ve silah lı bir adam kadınların “alçaklarla” çıktıklarını, ona yüz ver medikleri için bakir kaldığını bahane ederek bir kız öğrenci birliğini taramasını haklı göstermeye çalışmıştır.    </p>
			<p class="paragraf">Kendinize karşı dürüst olursanız bunu kendi içinizde de bulabilirsiniz. Bir şey konusunda ne kadar güvensizseniz kendinizi hayali üstünlük duygularıyla (ben en iyisiyim) hayali alçaklık duyguları arasında (benden boktanı yok) gidip gelirken yakalayabilirsiniz.    </p>
			<p class="paragraf">Özdeğer bir illüzyondur. Neyin yardım edeceğini, neyin acı vereceğini tahmin etmeye çalışan hisseden beyinle ilgili bir psikolojik yapıdır. Sonuçta dünya hakkında bir şey hissedebilmek için kendimiz hakkında bir şey hissetmemiz gerekmektedir ve bu duygular olmadan umut edebilmemiz olanaksızdır.    </p>
			<p class="paragraf">Hepimizde bir dereceye kadar narsisist özellikler vardır. Öğrendiğimiz ya da deneyimlediğimiz her şey ya bizim başımıza geldiği ya da bizim tarafımızdan öğrenilmiş olduğu için bu kaçınılmazdır. Bilincimiz doğası gereği her şeyin bizim aracılığımızla olduğunu dikte eder. Bu nedenle her şeyin mer kezinde olduğumuz duygusu doğaldır, çünkü kendi deneyim lediğimiz her şeyin merkezinde kendimiz bulunur.    </p>
			<p class="paragraf">Hepimiz kendi becerilerimizi ve niyetlerimizi abartır, baş kalarınınkini küçümseriz. Çoğu insan ortalama zekâdan daha zeki ve birçok şeyde ortalamanın üstünde beceriye sahip olduklarını düşünür; özellikle de böyle olmadıkların da. Hepimiz olduğumuzdan daha dürüst ve etik değerlere sahip olduğumuzu sanırız. Fırsat verilirse hepimiz bizim için iyi olanın herkes için iyi olacağına inanmaya meyilliyizdir. İşleri berbat ettiğimizde de bu sevimli bir kazadır. Ama başka birisi işleri berbat edince hemen onun karakterini yargılarız.    </p>
			<p class="paragraf">Sürekli düşük düzeyli bir narsisizm doğaldır, ama aynı zamanda da sosyopolitik sorunlarımızın çoğunun kökeninde bu bulunur. Bu bir sağsol sorunu değildir. Eski nesil, yeni nesil, Doğu, Batı sorunu da değildir.    </p>
			<p class="paragraf">Bu bir insanlık sorunudur.    </p>
			<p class="paragraf">Her kurum yozlaşır ve bozulur. Biraz daha fazla güç ve biraz daha az kısıtlama karşısında her insan bu gücü kendi işine gelecek şekilde kullanır. Herkes kendi kusurlarına gözlerini yumarken başkalarında göz batan kusurlar arar.    </p>
			<p class="paragraf">Dünyaya hoş geldiniz. Keyifli zaman geçirmenizi dilerim.    </p>
			<p class="paragraf">Hisseden beynimiz gerçekliği öyle bir çarpıtır ki kendi sorunlarımızın ve ıstırabımızın bir şekilde özel ve özgün olduğuna inanırız, ama tüm kanıtlar bunun tersinin doğru olduğunu gösterir. İnsanların bu seviyede içlerinden gelen bir narsisizme ihtiyaçları vardır, çünkü narsisizm huzursuz luk veren gerçeğe karşı son savunma hattımızdır. Hadi şimdi gerçeği konuşalım: İnsanlar can sıkıcıdır ve hayat da son derece zor ve tahmin edilemezdir. Hepimiz eğer tamamen kaybolmadıysak ancak idare ederiz. Ve kendi üstünlüğümüze (ya da alçaklığımıza) yanlış bir şekilde inanmazsak ya da bir şeyde harika olduğumuza ilişkin hayali bir inancımız yoksa en yakın köprüden kendimizi atarız. Birazcık narsist yanılgı, özel olduğumuza ilişkin sürekli kendimize söylediğimiz yalan olmazsa umut etmekten vazgeçeriz.    </p>
			<p class="paragraf">Ama bu içten gelen narsisizmin bir bedeli vardır. Dünyanın ister en iyisi, ister en kötüsü olduğunuza inanın bir şey daha doğrudur: Siz dünyadan ayrısınız.    </p>
			<p class="paragraf">Ve bu ayrılık son safhada sürekli gereksiz bir ıstıraba neden olur.    </p>
			<p class="solbas ParaOverride-1">Newton’ın Üçüncü Duygu Yasası    </p>
			<p class="solbas ParaOverride-9">Kimliğimiz Yeni Bir Deneyim Tersine     </p>
			<p class="solbas ParaOverride-9">Hareket Edene Kadar Kimliğimiz Olarak     </p>
			<p class="solbas ParaOverride-8">Kalacaktır     </p>
			<p class="paragraf">Sıradan bir gözü yaşlı hikâye: Oğlan kızı aldatır. Kızın kalbi kırılır. Kız umutsuzluğa kapılır. Oğlan kızı terk eder ve bunun acısı yıllarca sürer. Kız kendini bok gibi hisseder. Ve hisseden beyninin umudunu koruması için düşünen beyni şu iki açıklamadan birini seçer: Ya (a) tüm erkekler boktandır ya da (b) kendisi boktandır.    </p>
			<p class="paragraf">Bu iki seçenekten ikisi de iyi bir seçenek değildir.    </p>
			<p class="paragraf">Ama o (a) seçeneğini seçer; “tüm erkekler boktandır”, çünkü neticede kendisiyle birlikte yaşaması gerekecektir. Bu seçimi bilinçli olarak yapmamıştır, buna dikkat edin. Bir şekilde olmuştur.    </p>
			<p class="paragraf">Birkaç yıl ileri gidelim. Kız başka bir oğlanla tanışır. Bu oğlan boktan değildir, tam tersine iyi ve tatlı birisidir; ona özen gösterir ve önemser; gerçekten özen gösterir.    </p>
			<p class="paragraf">Ama kız şaşkındır. Bu oğlan nasıl gerçek olabilir? Bu nasıl doğru olabilir? O tüm erkeklerin boktan olduğunu bilmektedir. Bu doğrudur. Doğru olması gerekir; bunu kanıtlayan duygusal yaraları vardır.    </p>
			<p class="paragraf">Üzücüdür, ama bu oğlanın boktan olmaması kızın hisseden beynine fazla gelir ve kızda kendini bu oğlanın da boktan olduğuna inandırır; onun en önemsiz kusurlarının üzerinde durur. Her yersiz sözünü ve jestini fark eder. Onun en önemsiz hataları kızı sıfırlar; zihninde parlak ve yanıp sönen bir uyarı ışığı gibi “Kaç! Kendini kurtar!” der.    </p>
			<p class="paragraf">O da bunu yapar. Kaçar. Ve en korkunç biçimlerde kaçar. Neticede bütün erkekler boktandır, o zaman neden bir boku bir başkasına yeğlesin? Hiçbir anlamı yoktur.    </p>
			<p class="paragraf ParaOverride-4">Oğlanın kalbi kırılır. Oğlan umutsuzluğa kapılır. Acısı yıllar sürer ve utanca dönüşür. Ve bu utanç oğlanı zor bir durumda bırakır. Çünkü şimdi düşünen beyninin bir seçim yapması gerekmektedir: Ya (a) bütün kızlar boktandır ya da (b) kendisi boktandır.    </p>
			<p class="paragraf">Değerlerimiz sadece duygularımızın koleksiyonundan ibaret değildir. Değerlerimiz birer hikâyedir.    </p>
			<p class="paragraf">Hisseden beynimiz bir şey hissettiği zaman düşünen bey nimiz işe girişerek bu bir şey çevresinde bir hikâye örer ve onu açıklamak ister. İşinizi kaybetmeniz sadece berbat bir şey olmakla kalmaz, onun çevresinde tüm bir hikâyeyi örersiniz: Boktan patronunuz ona yıllarca katlandıktan sonra sizi kovmuştur! Siz kendinizi o şirkete adamışsınızdır! Peki ya karşılığında ne almışsınızdır!    </p>
			<p class="paragraf">Hikâyelerimiz yapışkandır; zihnimize tutunurlar ve kimliğimize sıkı, ıslak giysiler gibi yapışırlar. Onları taşır ve kendimizi onlarla tanımlarız. Bu hikâyeleri başkalarıyla değiş tokuş eder ve hikayeleri bizimkine benzeyen insanlar ararız. Bu insanlara arkadaş, müttefik, iyi insan deriz. Ya hikâyeleri bizimkilerle çelişenler? Onlara kötü insanlar deriz.    </p>
			<p class="paragraf">Kendimiz ve dünya hakkındaki hikayelerimiz temelde (a) bir şeyin ya da birinin değeri; (b) bu bir şeyin ya da birinin bu değeri hak edip etmediği hakkındadır. Tüm hikâyeler şu şekilde inşa edilir:    </p>
			<p class="paragraf"><span class="CharOverride-4">Kötü bir şey bir insana/şeye oldu ve o bunu hak etmedi.     </span></p>
			<p class="paragraf"><span class="CharOverride-4">İyi bir şey bir insana/şeye oldu ve o bunu hak etmedi.     </span></p>
			<p class="paragraf"><span class="CharOverride-4">İyi bir şey bir insana/şeye oldu ve o bunu hak etti.    </span></p>
			<p class="paragraf ParaOverride-4"><span class="CharOverride-4">Kötü bir şey bir insana/şeye oldu ve o bunu hak etti.    </span></p>
			<p class="paragraf">Tüm kitaplar, mitler, fabllar, tarih sonsuzluktan bugüne kadar –aktarılan ve hatırlanan tüm insanlığın anlamı– bu küçük değer bağlantılı hikayelerdir.    </p>
			<p class="paragraf">Neyin önemli neyin önemsiz, neyin hakça neyin değil oldu ğu çevresinde uydurup kendimize anlattığımız bu hikâyeler bize yapışır ve bizi tanımlar; dünyaya ve birbirimize nasıl uyduğumuzu, kendimiz hakkında nasıl hissettiğimizi belirler; iyi bir yaşamı, sevilmeyi, başarıyı hak ediyor muyuz, etmiyor muyuz ve kendimiz hakkında bilip anladığımız şeyleri tanımlarlar.    </p>
			<p class="paragraf">Bu değertemelli hikâyeler ağı bizim kimliğimizdir. Ben süper bir tekne kaptanıyım diye düşünürseniz bu kendinizi tanımlamak ve bilmek için inşa etmiş olduğunuz hikayedir. Yürümenizin, kendinizi başkalarına tanıtmanızın ve Facebook Instagram sayfanızın bir parçasıdır. Siz teknelerde kaptan lık yaparsınız ve bunu o kadar iyi yaparsınız ki iyi şeyleri hak edersiniz.    </p>
			<p class="paragraf">Ama komik olan şudur: Bu küçük hikâyeleri kimliğiniz olarak kabul edince onları korur ve sanki sizin doğuştan gelen bir parçanızmış gibi onlara duygusal tepki gösterirsiniz. Yumruk yemenin güçlü bir duygusal tepki yaratması gibi birinin gelip de boktan bir tekne kaptanı olduğunuzu söylemesi benzer şekilde negatif duygusal tepki yaratır, çünkü metafizik bedeni de korumak için tıpkı fiziksel bedeni koruduğumuz gibi tepki veririz.    </p>
			<p class="paragraf">Kimliklerimiz yaşamımızda birer kartopuna benzerler; yuvarlandıkça daha fazla değer ve anlam biriktirirler. Büyürken annenizle yakınsanız bu ilişki size umut verir ve zihniniz de bir hikaye inşa edersiniz; bu gür saçınız, kahverengi gözleriniz ve tuhaf başparmaklarınız gibi bir parça sizi tanımlar. Anneniz hayatınızda çok önemlidir; müthiş bir kadındır. Her şeyi ona borçlusunuzdur... ve Oscar ödül töreninde herkesin söylediği diğer bokluklar işte... Bu kimlik parçasını sanki sizin bir parçanızmış gibi korursunuz. Biri gelip de anneniz hakkında boktan bir şey söylerse kesinlikle aklınızı kaçırır ve bir şeyleri kırıp dökmeye başlarsınız.    </p>
			<p class="paragraf">Sonra bu deneyim yeni bir hikaye ve zihninizde yeni değerler yaratır. Siz öfke sorununuz olduğuna karar verirsiniz... özellikle de konu annenizle ilgiliyse. Ve sonra bu da kimliği nizin bir parçası olur.    </p>
			<p class="paragraf">Böyle sürer gider.    </p>
			<p class="paragraf">Bir değere ne kadar sahip çıkarsak kartopunun içinde o kadar derindedir ve kendimizle dünyayı nasıl gördüğümüz hakkında o kadar temel bir yer teşkil eder. Banka borcunun faizi gibi değerlerimiz zaman içinde bileşir, gelecekteki dene yimleri daha güçlü ve renkli bir şekilde etkiler. Lisedeyken size zorbalık yapılmış olması değildir canınıza okuyan. On yıllardır biriktirdiğiniz zorbalık artı kendini beğenmeme ve narsisizm gelecek ilişkilerinizi etkiler, onların iyi gitmemesine neden olur ve bu da zamanla birikir.    </p>
			<p class="paragraf">Psikologların kesin olarak bildikleri fazla bir şey yoktur, ama çocukluk travmalarının başımızı derde soktuğunu kesinlikle bilirler. Erken dönem değerlerinin bu “kartopu etkisi”, iyi ya da kötü çocukluk deneyimlerimiz kimliklerimiz üzerinde uzun süreli etkiye sahiptir ve yaşamlarımızı tanımlayan temel değerlerimizi oluştururlar. Erken dönem deneyimleriniz sizin ana değerleriniz haline gelir ve bunlar kötü bir durum daysa bir domino etkisi yaratarak uzun yıllara yayılır, zehirleriyle irili ufaklı deneyimlerinizi bozarlar.    </p>
			<p class="paragraf">Küçükken zayıf ve kırılgan kimliklerizdir. Deneyimimiz azdır. Her şey için bize bakan kişiye bağımlıyızdır ve kaçınılmaz olarak işler sarpa sarar. İhmal ve taciz aşırı duygusal tepkilere neden olur, hiçbir zaman eşitlenmeyen ahlaki boşluklar oluştururlar. Baba evi terk eder ve sizin üç yaşındaki duygusal beyniniz sevilesi olmadığınıza karar verir. Anne yeni ve zengin koca için sizi terk eder ve yakınlığın olmadığına, kimseye güvenilmeyeceğine karar verirsiniz.    </p>
			<p class="paragraf">Newton’ın huysuz bir yalnız olmasına şaşırmamalı.    </p>
			<p class="paragraf">En kötüsü de bu hikayelere tutunduğumuz ölçüde onların farkına daha az varmamızdır. Düşüncelerimizin arka plan gürültüsünü oluştururlar; zihnimizin iç dekorasyonlarıdır. Rastlantısal ve tamamen uydurulmuş olmalarına karşın sadece doğal değil, kaçınılmaz görünürler.    </p>
			<p class="paragraf">Yaşamlarımız süresince biriktirdiğimiz değerler kristalize olur ve kişiliğimizin üzerinde bir tortu bırakır. Değerlerimizi değiştirmenin tek yöntemi onların karşıtı deneyimler yaşamaktır. Bu değerlerden kurtulmak konusundaki her çabamız kaçınılmaz olarak acı ve rahatsızlık verir. Bu nedenle acısız değişim olmaz; rahatsızlık çekmeden gelişemeyiz. Öncelikle olduğunuz kişinin yasını tutmadan yeni biri olmanız bu nedenle olanaksızdır.    </p>
			<p class="paragraf ParaOverride-4">Çünkü değerlerimizi kaybettiğimiz zaman bu tanımlayıcı hikâyelerin yasını sanki bir parçamızı kaybetmişiz gibi tutarız. Çünkü aslında bir parçamızı kaybetmişizdir. Sevdiğimiz birini, işimizi, evimizi, camiamızı ve spiritüel bir inancımızı ya da arkadaşımızı kaybetmiş gibi yas tutarız. Bunların tümü de sizin tanımlayıcı, temel parçalarınızdır. Sizden koparılıp alındıklarında hayatınıza getirdikleri umuttan yoksun ve bir kez daha huzursuzluk veren gerçek karşısında kalırsınız.    </p>
			<p class="paragraf">Kendinizi iyileştirmenin iki yolu vardır: eski, kusurlu değerlerin yerine daha iyi, daha sağlıklı değerler geçirmek. İlki geçmişinizin deneyimlerini gözden geçirerek onların çevresinde ki hikayeyi yeniden yazmaktır. Bekle, belki de ben kötü biri değilim; bana kötü biri olduğum için yumruk atmadı; belki kötü olan odur.    </p>
			<p class="paragraf">Hayatımızın hikâyesini yeniden gözden geçirmek bize yeniden yapma, karar verme olanağı tanır: Belki de o kadar süper bir kaptan değilim ve bunda bir sakınca yok. Genel likle, zamanla, dünya hakkında önemli olduğuna inandığımız şeyin aslında önemli olmadığını fark ederiz. Bazen de hikâyeyi genişletir, kendilik değerimizi daha açıkça görebiliriz; “ah, beni terk etti, çünkü boktan bir herif de onu terk etmiş ve yakın ilişkilerde utanıyor, kendini değersiz hissediyor” ve birden o ayrılığı yutmak kolaylaşır.    </p>
			<p class="paragraf">Değerlerinizi değiştirmenin bir başka yolu da gelecekteki kendiniz hakkındaki hikâyeyi yazmaya başlamaktır; belli değerlere sahip olursanız ve belli bir kimliği benimserseniz hayatın nasıl olacağını görmektir. İstediğimiz geleceği hayal etmekse hisseden beynimizin bu değerleri ölçüp biçmesini ve son alımı yapmadan önce neye benzediklerini görmesini sağlar. Neticede bunu yeteri kadar yaparsak hisseden beyin de yeni değerlere alışır ve onlara inanmaya başlar.    </p>
			<p class="paragraf">Bu türden “geleceğe yansıtma” genellikle olabilecek en kötü biçimde öğretilir: “Zengin olduğunuzu ve bir yat filosuna sahip olduğunuzu hayal edin! Gerçekleşecektir!”    </p>
			<p class="paragraf">Ne yazık ki bu türden bir hayal eldeki sağlıksız değeri (maddiyatçılık) daha iyisiyle değiştirmez. Eldeki değerinizle mastürbasyon yapmaktır. Gerçek değişim yat sahibi olmak istememenin nasıl bir şey olacağı hakkındaki fantezilerle gelir. Verimli hayal biraz rahatsızlık verici olabilir. Size meydan okumalı ve anlaması biraz zor olmalıdır. Böyle değilse bunun anlamı hiçbir şeyin değişmediğidir.    </p>
			<p class="paragraf">Hisseden beyin geçmiş, şimdi ve gelecek arasındaki farkı bilmez; bu, düşünen beynin alanıdır. Ve düşünen beynin hisseden beyni doğru hayat çizgisine çekme yollarından biri “eğer” soruları sormaktır: Ya teknelerden nefret ediyorsan ve zamanını engelli çocuklara yardım etmeye ayırırsan? Ya seni sevmeleri için hayatındaki insanlara bir şeyler kanıtlamak zorunda değilsen? İnsanların mevcut olmamalarının nedeni senden çok kendileriyle ilgiliyse?    </p>
			<p class="paragraf">Ayrıca hisseden beyninize doğru olan ya da olmayan, ama doğruymuş gibi hissedilen hikâyeler de anlatabilirsiniz. Emekli denizci ve yazar Jocko Willink Discipline Equals Freedom: Field Manual (Disiplin Eşittir Özgürlük: Arazi Elkitabı) adlı kitabında şöyle yazar: Her sabah saat dört buçukta kalkmak tadır, çünkü düşmanının oralarda bir yerde olduğunu hayal eder. Nerede olduğunu bilemez, ama onu öldürmek istediğini varsayar. Ve düşmanından önce uyanmanın ona avantaj sağ ladığını fark eder. Willink bu hikâyeyi Irak Savaşı’nda, ger çekten onu öldürmek isteyen düşmanlar varken geliştirmiştir. Ama sivil hayata döndükten sonra da sürdürür.    </p>
			<p class="paragraf">Nesnel olarak Willink’in kendisi için yarattığı hikayenin hiçbir anlamı yoktur. Düşman mı? Nerede? Ama figüratif ve duygusal olarak inanılmaz derecede güçlüdür. Willink’in hisseden beyni buna kanar ve onun her sabah bazılarımız daha geceyi bitirmemişken yataktan kalkmasını sağlar. Bu, kendini kontrol etme illüzyonudur.    </p>
			<p class="paragraf">Bu hikayeler olmasaydı, istediğimiz geleceğin, benimsemek istediğimiz, bırakmak ya da yönelmek istediğimiz değerlerin açık bir vizyonuna sahip olmasaydık sürekli geçmiş acılarımızın başarısızlıklarını tekrarlamaya mahkûm olurduk. Geçmiş hikâyelerimiz kimliğimizi tanımlar. Gelecek hikâyelerimiz umutlarımızı tanımlar. Bu hikayeleri benimsemek ve onlarla yaşamak, onları gerçekleştirmek yaşamlarımıza anlam katar.    </p>
			<p class="solbas">Duygusal Çekim Kuvveti    </p>
			<p class="paragraf">Emo (Emotional: duygusal) Newton çocukken yatak oda sında yalnız oturuyordu. Dışarısı karanlıktı. Ne kadar zamandır uyanık olduğunu, saatin kaç olduğunu ve hatta hangi gün olduğunu bilmiyordu. Yalnızdı ve haftalardır çalışıyordu. Ailesi onu aç biilaç dışarıda çürümeye bırakmıştı.    </p>
			<p class="paragraf">Beyaz bir kâğıt aldı ve üzerine büyük bir daire çizdi. Çevresine noktalar işaretledi ve nokta nokta çizgilerle her birinin çekim kuvvetini merkeze doğru belirledi. Altına şöyle yazdı: “Değerlerimizin duygusal bir çekim kuvveti vardır: Aynı şeylere değer verenleri yörüngemize alırız ve değerleri bizimkilere aykırı olanları içgüdüsel olarak ters manyetizmle iteriz. Bu çekimler aynı prensibin çevresindeki benzer zihin yapısındaki insanların geniş yörüngesini oluşturur. Hepsi aynı yolu izler, aynı takdir ettikleri şeyin çevresinde daireler çizer ve dönerler.”    </p>
			<p class="paragraf">Sonra birincisine değen ikinci bir daire çizdi. Dairelerin çevresi bir noktada birbirine ancak dokunuyordu. Buradan her iki dairenin çevresinden gerilim hatları çizdi; çekim kuvveti her iki yöne de çekerek her yörüngenin kusursuz simetrisini bozuyordu. Sonra şöyle yazdı:    </p>
			<p class="paragraf">“Geniş insan grupları bir araya gelir, duygusal hikâyelerinin benzer değerlendirmelerine temellenen kabileler ve camialar oluştururlar. Siz bilime değer verirsiniz; ben de bilime değer veririm; demek ki ikimizin arasında duygusal bir çekim vardır. Değerlerimiz birbirini çeker ve sürekli birbirimizin yörün gesine gireriz; bu, yoldaşlığın metafizik dansıdır. Değerlerimiz hizalanır ve davamız bir olur!    </p>
			<p class="paragraf">“Ama diyelim ki birisi püritanizmi değerli bulur, bir diğeri anglikanizmi. Onlar yakından ilişkili, ama farklı çekim kuvvetlerinin etkisindedirler. Bu her birinin diğerinin yörüngesini bozmasına neden olur, değer hiyerarşilerini sarsar; diğerinin kimliğine meydan okur ve davalarını tehlikeye atarak onları farklı yönlere iter.    </p>
			<p class="paragraf">“Bu duygusal çekim kuvveti insani girişimlerin ve organi zasyonların temelidir; bunu bildiririm.”    </p>
			<p class="paragraf">Bundan sonra Isaac başka bir kâğıt aldı ve farklı boyutlar da çemberler çizdi. “Bir değere ne kadar kuvvetle tutunursak o kadar kuvvetli onun diğer her şeyden üstün ya da alçak olduğunu belirleriz; çekim kuvveti ne kadar güçlüyse, yörüngesi ne kadar kuvvetliyse dış güçlerin onun yolunu ve amacını saptırmaları o kadar zordur.    </p>
			<p class="paragraf">“En güçlü değerlerimiz ötekilerin ya beğenisini ya da anti patisini talep eder – aynı değeri paylaşan insan sayısı ne kadar fazlaysa bu insanlar o kadar fazla bir araya gelir ve kendilerini tek bir uyumlu kütle olarak bu değerin çevresinde organize ederler: bilim insanları bilim insanlarıyla, din görevlileri din görevlileriyle. Aynı şeyi seven insanlar birbirlerini de severler. Aynı şeyden nefret eden insanlar da birbirlerini severler. Farklı şeyleri seven ya da nefret eden insanlar birbirlerinden nefret ederler. Zaman içinde tüm insan sistemleri ortak değer sistemlerinin çevresinde bir araya gelerek ve takımyıldızları oluşturarak dengeye kavuşurlar – insanlar bir araya gelir ve değerlerini değiştirip kendi kişisel hikâyelerini modifiye ede rek hikayeleri bir ve aynı olana kadar değişim geçirirler ve sonunda kişisel kimlikleri grubun kimliği haline gelir.    </p>
			<p class="paragraf">“Şimdi şöyle diyebilirsiniz: ‘Ama Newton, insanların çoğu aynı şeylere değer vermezler mi? Çoğu bir lokma ekmek ve başlarının üzerinde bir dam peşinde değil midirler?’ Bana kalırsa haklısın dostum!    </p>
			<p class="paragraf">“İnsanlar farklı olduklarından daha ziyade aynıdırlar. Hepimiz yaşamda benzer şeyleri isteriz. Ama o küçük farklılıklar duyguları yaratır ve duygular da önemli olma duygu su yaratır. Bu nedenle farklılıklarımızı benzerliklerimizden orantısız biçimde daha önemli hissederiz. Ve bu, insanlığın gerçek trajedisidir. Küçük bir farklılık nedeniyle sürekli çatışmalarla lanetlenmişiz.    </p>
			<p class="paragraf">“Bu duygusal çekim kuvveti teorisi, benzer değerlerin uyumu ve çekimi insanlığın hikâyesini açıklar. Dünyanın farklı yöre lerinde farklı coğrafi etmenler vardır. Bir bölge zorlu ve işgalci lere karşı iyi savunuluyor olabilir. Bu bölgedeki insanlar doğal olarak tarafsızlığı ve yalıtılmışlığı değerli bulurlar. Bu onların grup kimliği olur. Başka bir bölge yiyecek ve şarap açısından zengin olabilir ve insanları konukseverliği, şenlikleri ve aileyi değerli bulurlar. Bu da onların kimliği olur. Başka bir bölge kuraktır ve yaşaması zordur; açık yollarla uzaktaki birçok böl geyle bağlantısı vardır; insanları otoriteyi, güçlü askeri liderliği ve mutlak gücü değerli bulurlar. Bu da onların kimliğidir.    </p>
			<p class="paragraf">“Nasıl ki bir birey kimliğini inançlarıyla, mantık yürütmelerle ve yanlılıkla, camialarla, kabilelerle korursa uluslar da aynı şekilde korurlar. Yani bu kültürler zamanla ulusları oluşturur, genişlerler ve daha fazla insanı kendi değer sistemlerinin şemsiyesi altına çekerler. Zamanla bu uluslar birbirleriyle karşılaşırlar ve çelişkili değerler çatışır.    </p>
			<p class="paragraf">“İnsanların çoğu kendilerine kültürel ve grup değerlerinden daha fazla değer atfetmez. Bu nedenle çoğu insan en yüksek değerleri, aileleri, sevdikleri, ulusları, tanrıları için ölmeye hazırdır. Ve bu şekilde değerleri için ölmeye istekli olmaları, kültürlerin böyle çatışması kaçınılmaz olarak savaşlarla sonuçlanır.    </p>
			<p class="paragraf">“Savaş toprakla ilgili bir testtir. Kaynaklarını ve umudunu en üst noktaya çıkartacak ülke ya da insanlar kaçınılmaz olarak zafer kazanır. Bir ulus ne kadar çok komşu halkı fethederse o kadar çok insanlarını yönetmeye hakkı olduğuna inanır ve giderek daha fazla kendi ulusunun değerlerinin insanlığın gerçek rehber ışığı olduğunu varsayar. Bu kazanan değerlerin üstünlüğü yaşanır, yazılır ve hikâyelerimizi oluşturur; bu hikâyeler tekrarlanarak anlatılır ve gelecek nesillere umut verir. Zamanla bu değerler etkili olamamaya başladıklarında yeni bir asırda çözülür ve tarih böylece devam eder.    </p>
			<p class="paragraf ParaOverride-4">“Bu, size bildiriyorum ki insanlığın ilerlemesidir.”    </p>
			<p class="paragraf">Newton yazmayı bitirdi. Duygusal çekim teorisini üç duygu yasasıyla aynı dosyaya koydu ve keşifleri üzerinde düşünmek için durdu.    </p>
			<p class="paragraf">Ve bu sessiz, karanlık anda Isaac Newton sayfadaki dairelere baktı ve rahatsız edici bir gerçeğin farkına vardı: Onun yörüngesi yoktu. Yıllarca süren travmalardan ve sosyal başarısızlıklardan sonra kendini bilinçli olarak her şeyden ve herkesten yalıtmıştı; kendi yörüngesinde dönen yalnız bir yıldız gibiydi ve herhangi bir sistemin çekiminden etkilenmiyor, onun tarafından engellenmiyordu.    </p>
			<p class="paragraf ParaOverride-4">Kimseye, kendine bile değer vermediğini fark etti ve bu ona çok üzücü bir yalnızlık duygusu ve keder verdi. Çünkü hiçbir mantık ve hesap hisseden beyninin derin umutsuzluğunu, bu dünyada umuda kavuşmak için bitmeyen mücadelesini telafi etmiyordu.    </p>
			<p class="paragraf">Size Newton’ın ya da Emo Newton’ın paralel evreninin yalnızlığını ve hüznünü aştığını söylemek isterdim. Kendine ve başkalarına değer vermeyi öğrendiğini söylemek isterdim. Ama bizim evrenimizin Newton’ı gibi paralel evrenin Newton’ı da geri kalan ömrünü yalnız, huysuz ve sefil bir şekilde geçirdi.    </p>
			<p class="paragraf">1665 yazında, her iki Newton’ın da yanıtladığı sorular felsefecileri ve bilim insanlarını nesillerce şaşırttı. Bu huysuz, antisosyal yirmi beş yaşındaki delikanlı, şifreyi kırmış ve gizemi ortaya çıkarmıştı. Ve orada, entelektüel keşfin sınırlarında, Londra’nın kuzeyine bir günlük yoldaki bir kasabada ki dağınık bir çalışma odasının küf kokan ve unutulmuş bir köşesine bulgularını koymuştu.    </p>
			<p class="paragraf">Ve orada keşifleri toz tutarak dünyanın gözlerinden uzak kaldı.    </p>
		</div>
</body>
</html>