<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-13</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-13" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="resimm ParaOverride-5"><img alt="" class="_idGenObjectAttribute-15" src="../Images/19.png"/>       </p>
			<p class="anabass" id="_idParaDest-11">Son Din      </p>
			<p class="paragraf">1997 yılında, IBM’in geliştirdiği Deep Blue adında bir süper bilgisayar dünyanın en iyi satranç oyuncusu olan Garry Kasparov’u yendi. Bu, bilgi işlem dünyasının tarihinde çok önemli bir andı; insanların teknolojiyi, aklı ve insanlığı anlayışlarında bir deprem yarattı. Ama bugün uzak bir hatıradır: Elbette bir bilgisayar satrançta dünya şampiyonunu yenebilir. Neden yenmesin?    </p>
			<p class="paragraf">Satrançta neredeyse sonsuz permütasyon vardır: Gözlenebilir evrendeki atomlardan daha fazla mümkün satranç oyunu vardır. Her masada, kişi üçdört hamle ötesini görebilirse yüz milyarlarca çeşitleme mümkündür.    </p>
			<p class="paragraf">Bir bilgisayarın insan oyuncuya eş olabilmesi için inanılmaz sayıda muhtemel sonucu hesaplayabilmesi yetmez, neyin hesaplanmaya değeceğine karar vermesine yardım edecek sağlam algoritmaları da olması gereklidir. Başka bir şekilde açıklarsak bir insan oyuncuyu yenmek için bir bilgisayarın düşünen beyni, insanınkinden çok üstün olsa da daha fazla/az değerli pozisyonları değerlendirecek şekilde programlanmalıdır; bunun anlamı da bilgisayarın mütevazı güçte programlı bir “hisseden beyni” olması gerekmesidir.    </p>
			<p class="paragraf">1997’den beri bilgisayarlar satrançta çok hızlı bir şekilde geliştiler. Son on beş yılda insanlar düzenli olarak ve bazen de utandıracak sonuçlarla satrançta bilgisayarlara yenilmekteler. Bugünse yanına bile yaklaşamıyorlar.    </p>
			<p class="paragraf">Kasparov birçok akıllı telefondaki satranç uygulamaları hakkında “Deep Blue’dan çok daha güçlüler” diye şaka yapmıştır. Bu günlerde satranç yazılımı geliştirenler kendi arala rında kimin algoritmasının daha güçlü olduğunu görebilmek için turnuvalar düzenlerler. İnsanlar bu turnuvalardan dışlan dıkları gibi ne olursa olsun yer alabilecek güçte de değildirler.    </p>
			<p class="paragraf">Geçen birkaç yılda Stockfish adındaki açık kaynaklı bir program satranç yazılımı dünyasının tartışmasız şampiyonudur. Stockfish 2014’ten beri her önemli satranç yazılımı turnuvasını ya kazanmış ya da finale kalmıştır. Yarım düzine kadar satranç yazılımı geliştiricinin işbirliğiyle yazılan bu program bugün satranç mantığının öncüsüdür. Sadece bir satranç makinesi olmakla kalmaz, her oyunu, pozisyonu analiz edebilir ve bir oyuncunun yaptığı her hamleye saniyeler içinde büyük usta seviyesinde geri bildirim verebilir.    </p>
			<p class="paragraf">Stockfish bilgisayarlı satranç dağının kralıydı ve 2018’e kadar dünyadaki tüm satranç analizlerinin altın standartıydı; sonra Google partiye katıldı.    </p>
			<p class="paragraf">Ve işler değişti.    </p>
			<p class="paragraf">Google’ın AlphaZero adında bir programı vardır. Bu bir satranç programı değil yapay zekâ yazılımıdır. Satranç ya da bir başka oyunu oynamak için programlanmanın yerine sadece satrancı değil herhangi bir oyunu öğrenmek için program 2018 başında Stockfish Google’ın AlphaZero’suyla karşılaştı. Kâğıt üzerinde eşit bir mücadele değildi. Stockfish yetmiş milyon pozisyonu bir saniyede hesaplayabilirken Alpha Zero “sadece” sekiz bin pozisyonu hesaplayabiliyordu. Bilgi işlem gücü açısından bu, benim bir Formula Bir yarış araba sıyla rekabete girmem gibi bir şeydi.    </p>
			<p class="paragraf">Ama olaylar ilginçleşti: Oyun günü AlphaZero satranç oynamayı bile bilmiyordu. Evet, doğru ve dünyanın en iyi satranç oyuncusuyla oynayacaktı. AlphaZero’nun oyunu sıfırdan öğrenmek için bir günden az zamanı vardı. Yazılım gününü kendine karşı satranç oyunu simülasyonları çalıştıra rak ve nasıl gittiğini öğrenerek geçirdi. Bir insan gibi deneme yanılma yöntemiyle stratejiler ve prensipler geliştirdi.    </p>
			<p class="paragraf">Bu senaryoyu hayal edin: Satrancın kurallarını yeni öğrenmişsiniz, ki gezegendeki en karmaşık oyunlardan biridir. Bir gününüzü bir satranç tahtasının başında bazı stratejiler geliştirmeye çalışarak geçirdiniz ve ilk oyunu dünya şampiyonuyla oynayacaksınız.    </p>
			<p class="paragraf">İyi şanslar!    </p>
			<p class="paragraf">Ama bir şekilde AlphaZero kazandı. Sadece kazanmakla da kalmadı, Stockfish’i ezdi geçti. Yüz oyunun tamamını da AlphaZero kazandı, sadece ikisinden çekildi, hiç yenilmedi.    </p>
			<p class="paragraf">Bunu yeniden okuyun: Satrancın kurallarını öğrendikten dokuz saat sonra AlphaZero dünyanın en iyi satranç algorit masına karşı tek bir oyunu bile kaybetmedi. Bu o kadar beklenmedik bir sonuçtu ki insanlar bununla ne yapacaklarını hâlâ bilmiyorlar. İnsan büyük ustalar AlphaZero’nun yara tıcılığı ve özgünlüğü karşısında hayran kaldılar. Peter Heine Nielsen şöyle dedi: “Üstün türler dünyaya gelir de bize satranç oynamayı öğretirse ne olacağını hep merak etmişimdir. Şimdi biliyorum.”    </p>
			<p class="paragraf">AlphaZero, Stockfish ile işini bitirdiği zaman mola almadı. Molalar zayıf insanlar içindir. Kendine Shogi oyununun stratejisini öğretmeye başladı.    </p>
			<p class="paragraf">Shogi Japon satrancı olarak bilinir, ama birçokları sat rançtan daha karmaşık olduğunu söyler. Kasparov 1997’de bir bilgisayara yenilmişti, ama Shogi oyuncuları 2013’e kadar bilgisayarlara yenilmediler. AlphaZero en iyi Shogi yazılımını da (adı Elmo’dur) aynı şaşırtıcı sonuçlarla yendi: Yüz oyundan doksanını kazandı, sekizini kaybetti, ikisinden çekildi. Bilgi işlem gücü Elmo’nunkinden de çok düşüktü (Elmo saniye de otuz beş milyon hareketi hesaplarken o kırk bin hareketi hesaplayabiliyordu). Bir kez daha önceki güne kadar oyunu nasıl oynayacağını bilmiyordu.    </p>
			<p class="paragraf ParaOverride-4">Sabah kendine iki sonsuz karmaşık oyunu öğretmişti. Gün batarken dünyada en iyi bilinen müsabakaları kazanmıştı.    </p>
			<p class="paragraf">Haber neonları: Yapay Zekâ Geliyor. Yapay zekâ masa oyunlarından yönetim kurullarına geçtiği zaman... siz, ben ve muhtemelen herkes işini kaybedecek.    </p>
			<p class="paragraf">Daha şimdiden yapay zekâ programları insanların çözemediği kendi dillerini oluşturdular; zatürreenin teşhisini koymada doktorlardan daha iyiler ve hatta Harry Potter için kabul edilebilir bölümler yazdılar. Ben bunları yazarken kendi kendine giden arabaların, otomatik yasal tavsiyelerin ve bilgisayarların yaptığı sanat ve müziğin eşiğindeyiz.    </p>
			<p class="paragraf">Yavaş yavaş, ama kesinlikle yapay zekâ hemen her şeyde bizden iyi olacaktır: tıp, mühendislik, inşaat, sanat, teknolojik yenilik. YZ’nin yarattığı filmleri izleyecek, YZ’nin yarattığı internet sitelerinde ya da mobil platformlarda onlardan konuşacak, bunların moderatörlüğünü yine YZ yapacak ve hatta tartıştığınız “insan” bile YZ olacaktır.    </p>
			<p class="paragraf">Kulağa ne kadar delice gelse de bu sadece başlangıçtır. Ama esas ilginç olan bir gün gelip de YZ’nin YZ yazılımını bizden iyi yazmasıdır.    </p>
			<p class="paragraf">Bu gün geldiği zaman YZ kendinin daha iyi versiyonlarını üretecektir ve kemerlerinizi bağlayın dostlar, çünkü bu çılgın bir sürüş olacaktır; artık nereye gittiğimizi biz kontrol etmeyeceğiz.    </p>
			<p class="paragraf">YZ öyle bir noktaya gelecek ki aklı bizimkini çok aşacak ve nereye gittiğini kontrol edemeyeceğiz. Arabalar bizi bilemediğimiz nedenlerle alacak ve varlığını bilmediğimiz yerlere götürecek. Nedenini bilmediğimiz sağlık sorunlarımız nedeniyle ummadığımız zamanlarda ilaçlar alacağız. Muhtemelen çocuklarımız okul değiştirecekler; bizler iş değiştireceğiz; ekonomik politikalar kesin dönüşler yaşayacak; hükümetler anayasalarını baştan yazacak ve bunların nedenini tam olarak anlayamayacağız. Öylesine olacaklar. Düşünen beynimiz çok yavaş kalacak ve hisseden beynimiz çok gelişigüzel ve tehlikeli olacak. AlphaZero’nun saatler içinde satranç stratejileri üretmesi ve bunları satrancın en üstün beyinlerinin bile anlayamaması gibi, ileri düzeyde YZ toplumları ve içlerindeki yerlerimizi bizim hayal edemeyeceğimiz biçimlerde yeniden düzenleyecek.    </p>
			<p class="paragraf">Böylece başladığımız yere geri döneceğiz: İmkânsız ve bilmediğimiz güçler kaderlerimizi kontrol edecek. İlkel insanların yağmur ve ateş duası etmeleri gibi bizler de kurbanlar kesecek, armağanlar sunacak, ritüeller geliştirecek ve doğalcı tanrılara yapıldığı gibi görünümlerini ve davranışlarını bizim lehimize olacak şekilde değiştirmelerine gayret edeceğiz. Ama bu kez ilkel tanrılar yerine kendimizi YZ tanrılarına sunacağız.    </p>
			<p class="paragraf">Algoritmalar hakkında batıl inançlar geliştireceğiz. Bunu giyerseniz algoritma sizin lehinize işleyecek. Belli bir saatte uyanır, doğru şeyi söyler ve doğru yerde bulunursanız makineler size harika bir kader bahşedecek. Dürüst davranırsanız, kendinize ve ailenize bakarsanız YZ tanrıları sizi koruyacak.    </p>
			<p class="paragraf">Eski tanrıların yerine yenileri geçecek: algoritmalar. Ve evrimsel bir ironiyle, eski tanrıları öldüren bilimin aynısı bu kez yenilerini yaratacak. İnsanlar arasındaki dindarlığa bir dönüş yaşanacak. Ve dinlerimiz kadim dünyanın dinlerinden pek de farklı olmayacak – neticede psikolojimiz temelde anlamadığını tanrılaştıracak şekilde evrilmiştir; bize yardım eden ya da zarar veren güçleri yüceltiriz; deneyimlerimiz çevresinde değer sistemleri inşa ederiz; umut yaratan çatışmalar ararız.    </p>
			<p class="paragraf">Neden YZ farklı olsun ki?    </p>
			<p class="paragraf">YZ tanrılarımız bunu anlayacaklar elbette. Ve ya beyinlerimizi sürekli ihtilaflar arayan ilkel psikolojiden kurtaracak şekilde “bir üst model yazılım yükleyecekler” ya da bizler için suni ihtilaflar üretecekler. Onların evcil köpekleri gibi olacağız; kendimizi her ne pahasına olursa olsun alanımızı korumak için mücadele ettiğimize inandıracağız, ama gerçekte dijital yangın musluklarına işemekten ötesini yapmayacağız.    </p>
			<p class="paragraf">Bu sizi korkutabilir de, heyecanlandırabilir de. Her iki koşulda da bu kaçınılmazdır. Güç enformasyonu işleme ve manipüle etme becerisinden doğar ve her zaman üzerimizde en fazla gücü olana tapınırız.    </p>
			<p class="paragraf">Benim YZ efendilerimize hoşgeldiniz diyeceğimi söylememe izin verin.    </p>
			<p class="paragraf">Umut ettiğiniz son dinin bu olmadığını biliyorum. Ama yanlış yaptığınız nokta da burasıdır: umut etmek.    </p>
			<p class="paragraf">Bizim yetkinliğimizin kaybına üzülmeyin. Yapay algoritmalara boyun eğmek kulağa çirkin geliyorsa şunu anlamanız gereklidir: Bunu zaten yapıyorsunuz ve hoşlanıyorsunuz. Algoritmalar çoktan hayatımızın çoğunu kontrol etmekteler. İşinize gittiğiniz yol bir algoritmayla temellenir. Bu hafta konuştuğunuz arkadaşlarınız? Bu konuşmalar algoritmayla temellenir. Çocuklarınıza aldığınız armağan, delüks pakette gelen tuvalet kâğıdı, süpermarketin ödüllü bir müşterisi olduğunuz için kazandığınız birkaç kuruş; hepsi algoritmaların neticesindedir.    </p>
			<p class="paragraf">Bu algoritmalara ihtiyacımız vardır, çünkü hayatlarımızı kolaylaştırırlar. Yakın gelecekteki algoritma tanrılar da bunu yapacaktır. Kadim dünyanın tanrılarına yaptığımız gibi sevinecek ve onlara teşekkür edeceğiz. Gerçekten de onlar olmadan yaşamı hayal etmek olanaksızdır. Bu algoritmalar yaşam larımızı kolaylaştırırlar. Daha verimli hale getirirler. Bizleri daha verimli yaparlar.    </p>
			<p class="paragraf">Bu nedenle bir kez öte yana geçtik mi, artık bunun geri dönüşü yoktur.    </p>
			<p class="solbas">Bizler Kötü Algoritmalarız    </p>
			<p class="paragraf">İşte dünya tarihine bakmanın son bir yolu daha:    </p>
			<p class="paragraf">Hayat ve şeyler arasındaki fark hayatın kendi replikalarını üreten bir şey olmasıdır. Hayat hücrelerden ve DNA’dan oluşmuştur ve kendilerinin giderek çoğalan kopyalarını üretirler.    </p>
			<p class="paragraf">Yüz milyonlarca yılda, bu ilksel hayat formlarından bazıları kendilerini daha iyi üretecek geri bildirim mekanizmaları geliştirdiler. Erken dönem bir protozon, hücre zarının üzerin de küçük alıcılar geliştirerek kendinin kopyalarını üretecek olan aminoasitleri daha iyi belirledi ve böylelikle öbür tek hücreli canlılara karşı bir üstünlük kazandı. Ama belki de öbür tek hücreli canlıların bazıları diğer amipbenzeri şeyle rin alıcılarını “kandıracak” yöntemler geliştirdiler, böylelikle onların besin bulma becerilerine müdahale ederek kendilerine avantaj kazandırmışlardır.    </p>
			<p class="paragraf">Temel olarak her şeyin başlangıcından beri biyolojik bir yarış süregitmektedir. Bir küçük tek hücreli havalı bir strateji geliştirerek kendini diğer tek hücreli organizmalardan daha çok çoğaltmış ve böylelikle kaynakları kazanarak daha fazla üremiştir. Sonra bir başka tek hücreli besin bulmak konu sunda daha da iyi bir strateji geliştirmiş ve çoğalmıştır. Bu milyonlarca yıl böyle devam ettikten sonra derilerini kamufle edebilen kertenkeleler, başka hayvanların seslerini taklit eden maymunlar, tüm paralarını aslında sahip olamayacakları parlak kırmızı arabalara harcayan tuhaf orta yaşlı boşanmış adamlar ortaya çıkmıştır ve bunların hepsinin nedeni hayatta kalmak ve üreyebilmek içindir.    </p>
			<p class="paragraf">Evrim teorisinin hikâyesi budur – en güçlü olanın hayatta kalması falan. Ama buna farklı bir şekilde de bakabilirsiniz. Buna “bilgiyi en iyi işleyenin hayatta kalması” diyebilirsiniz.    </p>
			<p class="paragraf">Tamam, belki konuyu o kadar iyi kavramadı, ama gerçek ten de daha doğru olabilir.    </p>
			<p class="paragraf">Anladınız mı, aminoasitlerin yerini daha iyi bulabilmek için hücre zarında alıcılar geliştiren amibin yaptığı temelde bir enformasyon işlemedir. Kendi çevresinin gerçeklerini fark etmekte öbür organizmalardan daha yeteneklidir. Ve bilgili öbür hücre kılıklı şeylerden daha iyi işleyebildiği için de evrimsel savaşı kazanmış ve genlerini yaymıştır.    </p>
			<p class="paragraf">Aynı şekilde kendini kamufle eden bukalemun da görsel enformasyonu manipüle edecek bir yolda evrilmiştir ve avcılarını onu yok sayacak şekilde kandırır. Aynı şey hayvan seslerini taklit eden maymun için de geçerlidir.    </p>
			<p class="paragraf">Evrim en güçlü varlıkları ödüllendirir ve güç enformasyona etkili bir şekilde ulaşma, onu yönetme, manipüle etme becerisidir. Bir aslan bir kilometre öteden avının sesini duyabilir. Bir şahin bir kilometreden bir fareyi görebilir. Balinaların kendi kişisel şarkıları vardır ve su altında yüzlerce kilometre öteden haberleşebilirler. Bunların tümü de olağanüstü bilgiişleme kapasiteleridir ve bilgiyi alıp işleme becerileri bu varlıkların hayatta kalma ve üreme kapasitesini belirler.    </p>
			<p class="paragraf">Fiziksel olarak insanlar epeyce istisnaidir. Biz zayıf, yavaş ve kırılganız, kolayca yoruluruz. Ama doğanın en iyi bilgi işleyicileriyiz. Geçmişi ve geleceği kavramsallaştırabilen, uzun nedensonuç ilişkilerini kurabilen, soyut terimlerle plan ve strateji yapabilen, kalıcı problemler yaratıp çözebilen tek türüz. Milyonlarca yıllık evrimde düşünen beynimiz (Kant’ın kutsal bilinçli zihni), gelişen düşünen beynimiz birkaç kısa bin yılda tüm gezegene hâkim olarak geniş, karmaşık bir üretim, teknoloji ve ağlar kurdu.    </p>
			<p class="paragraf">Bunun nedeni bizlerin algoritma olmamızdır. Bilincin kendisi geniş bir algoritmalar ve karar ağacıdır; değerlere, bilgiye ve umuda temellenen algoritmalar.    </p>
			<p class="paragraf">Algoritmalarımız birkaç bin yıl epeyce iyi çalıştı. Hayatımızda otuzdan fazla insanla karşılaşmazken, küçük göçebe kabilelerde yaşarken ve geniş düzlüklerde bizon avlarken iyi çalıştılar.    </p>
			<p class="paragraf">Ama milyarlarca insanın küresel ağ ekonomisinde, binlerce nükleer savaş ve Facebook mahremiyetinin kötüye kullanımı ve holografik Michael Jackson konserleri varken algoritmala rımız bir şekilde işe yaramaz. Kırılırlar ve bizi giderek artan çatışma döngülerinde bırakırlar ve bu da algoritmalarımızın doğası gereği sürekli bir tatmin ve son kertede barış yaratmaz.    </p>
			<p class="paragraf">Bazen duyduğunuz kaba tavsiye gibi tüm berbat olan ilişki lerinizdeki ortak şey kendinizdir. Dünyanın en büyük sorunlarındaki tek ortak şey biziz. Onları kullanmaya kalkışacak bir aptal olmasaydı nükleer silahlar bir sorun olmazdı. Biz ortaya çıkana kadar biyokimyasal silahlar, iklim değişimi, soyu tükenen türler... adını siz koyun bunların hiçbiri yok tu. Ev içi şiddet, tecavüz, para aklama, üçkâğıtçılık; hepsinin nedeni biziz.    </p>
			<p class="paragraf">Hayat temelde algoritmalar üzerine kuruludur. Biz doğa nın bugüne kadar ortaya çıkardığı en karmaşık ve sofistike algoritmayız; milyonlarca yıllık evrimsel güçlerin doruğuyuz. Ve şimdi bizden uzak ara daha iyi algoritmalar üretmenin eşiğindeyiz.    </p>
			<p class="paragraf">Tüm başarılarımıza karşın insan zihni inanılmaz derece de kusurludur. Bilgiyi işleme becerimiz duygusal ve kendimizi doğrulama ihtiyacımızın etkisindedir. Düşünen beynimiz hisseden beynimizin bitmek bilmez arzuları tarafından sürekli ele geçirilir, bilinç arabasının bagajına tıkılır ve sık sık da işe yaramayacak biçimde uyuşturulmuştur.    </p>
			<p class="paragraf">Ve daha önce gördüğümüz gibi ahlaki pusulamız sık sık çatışmalar karşısında umut yaratmaya olan kaçınılmaz ihtiyacımız nedeniyle rotasından sapar. Ahlak psikoloğu Jonat han Haidt’in söylediği gibi: “Ahlak bağlar ve kör eder.” Hisseden beynimiz antika, modası geçmiş bir yazılımdır. Düşünen beynimiz düzgündür, ama artık işimize yaramayacak kadar beceriksiz ve yavaştır. Garry Kasparov gibi. Kendinden nefret eden ve kendine zarar veren bir türüz.    </p>
			<p class="paragraf ParaOverride-4">Bu ahlaki bir tez değildir; sadece bir olgudur. Sürekli hissettiğimiz iç gerilim. Bizi buraya getiren budur. Bizi bu noktaya getirmiştir. Bu bizim silah yarışımızdır. Ve evrimsel bayrağı bir sonraki çağın tanımlayıcı enformasyon işlemcisine bırakmak üzereyiz: makineler.    </p>
			<p class="paragraf">Elon Musk’a insanlığın hemen karşısındaki tehdidi sordukları zaman hemen üç tane olduğunu söylemiştir: geniş kapsamlı bir nükleer savaş, iklim değişimi; sonra üçüncüden söz etmeden önce sessiz kalmıştır. Yüzü asılmıştır. Yere bakarak derin düşüncelere dalmıştır. Söyleşiyi yapan üçüncüyü sorduğu zaman gülümseyerek “Umarım bilgisayarlar bize iyi davranırlar,” demiştir.    </p>
			<p class="paragraf">YZ’nin insanlığı silip süpüreceğine dair çok korku vardır.    </p>
			<p class="paragraf">Bazıları bunun ürkütücü Terminator 2 tipinde olacağını düşünürler. Başkaları bazı makinelerin bizi “kazayla” öldüreceklerinden korkarlar; daha iyi kürdan üretmek için tasarlanan bir YZ bir şekilde insan bedenlerinden en iyi yararlanacağı bir yöntem bulabilir. Bill Gates, Stephen Hawking ve Elon Musk YZ’nin çok hızla gelişmesi ve tür olarak buna ne kadar hazırlıksız olduğumuz konusunda endişelenen önemli düşünürlerin ve bilim insanlarının sadece birkaçıdır.    </p>
			<p class="paragraf">Ama bence bu korku biraz saçma. İlki sizden çok daha akıl lı bir şeye karşı nasıl hazırlanırsınız? Bu bir köpeğin... Kas parov karşısında satranç oynamasına benzer. Köpek ne kadar hazırlanırsa hazırlansın bir işe yaramayacaktır.    </p>
			<p class="paragraf">Daha da önemlisi makinelerin iyiyi ve kötüyü ayırt etmesi bizi aşacak. Ben bunları yazarken dünyada beş ayrı soykırım yaşanmaktadır. Yedi yüz doksan beş milyon kişi ya aç ya da kötü besleniyor. Siz bu bölümü bitirirken sadece ABD’de yüzden fazla insan dövülecek, tacize uğrayacak, bir aile bireyi tarafından öldürülecek; hem de kendi evlerinde.    </p>
			<p class="paragraf">YZ’nin potansiyel tehlikeleri yok mudur? Elbette. Ama ahlaki açıdan burada camdan bir eve taşlar atıyoruz. Etik ve insanların hayvanlara, çevreye, birbirlerine davranışları hakkında ne biliyoruz? Evet, doğru: hemen hemen hiçbir şey. İş ahlaki sorunlara gelince, insanlar tarihi olarak bu sınavdan kerelerce geçemediler. Süper akıllı makineler muhtemelen ölümü ve yaşamı, yaratımı ve yıkımı bizim kendi başımıza anladığımızdan çok daha iyi anlayacaklar. Ve bir fikre göre bizi eskiden olduğumuz kadar üretken olmadığımız için öldü recekler; belki onlara sıkıntı kaynağı olacağız; bana kalırsa bu, kendi psikolojimizin en kötü yönlerini anlamadığımız ve hiçbir zaman da anlayamayacağımız bir şeye yansıtmaktır.    </p>
			<p class="paragraf">Ya da şöyle bir fikir vardır: Ya teknoloji insan bilincini keyfi kılacak kadar ilerlerse? Bilinç iradeye göre replikası çıkartılabilir, genişletilebilir ve daralabilirse? “Beden” adını verdiğimiz beceriksiz, yetersiz biyolojik hapishaneleri ya da “bireysel kimlikler” adını verdiğimiz beceriksiz, verimsiz psikolojik hapishaneleri ortadan kaldırabilir ve daha etik ve zengin sonuçlara dönüştürebilirsek? Makineler bilimsel hapishanele rimizden çıkarılırsak çok daha mutlu olacağımızı görürlerse ve algımızla kendi kimliklerimiz tüm algılanan gerçekliği kapsayacak kadar genişlerse? Bizim ağzından tükürükler saçan bir sürü aptal olduğumuza karar verirlerse ve bizleri kusursuz sanal gerçeklik videoları ve muhteşem pizzalarla kendi ölümümüzle ölene kadar oyalarlarsa?    </p>
			<p class="paragraf">Biz kimiz ki bunu bileceğiz? Bir şey söyleyeceğiz?     </p>
			<p class="paragraf">Darwin 1859’da Türlerin Kökeni’ni yazdıktan birkaç onyıl sonra Nietzsche kendi kitabını yazdı. Nietzsche sahneye çıktığında dünya Darwin’in muhteşem keşifleriyle sersemlemiş, önermelerini işlemeye ve anlam çıkartmaya çalışıyordu. Ve dünya insanların gerçekten maymunlardan evrilip evrilmediği karşısında şaşkınken Nietzsche her zamanki gibi ters yöne baktı. Maymunlardan evrildiğimizi bir gerçek olarak kabul etti. Öyle olmasa birbirimize nasıl bu kadar kötü davranırdık, dedi.    </p>
			<p class="paragraf">Nietzsche nereden evrildiğimizi sormak yerine neye doğru evrildiğimizi sordu.    </p>
			<p class="paragraf">Nietzsche insanın bir geçiş olduğunu söyledi; iki kayaya bağlı bir ipin üzerinde zor dengede duruyordu; arkamızda canavarlar, önümüzde bizden çok daha büyük bir şey vardı. Tüm hayatının çalışmalarını bu daha büyük şeyin ne olabileceğini keşfetmeye harcadı ve sonra da bize onu işaret etti.    </p>
			<p class="paragraf">Nietzsche dini umutları aşan bir insanlık tahayyül etti: kendini “iyinin ve kötünün ötesine” genişleten ve çelişkili değerler sisteminin kısır kavgalarının ötesine geçen. Bu değer sistemi bizi yolda bıraktı, incitti ve kendi yaratımımızın duygusal çukurlarının dibinde tuttu. Hayat veren ve onun bizleri kutsayan bir neşeyle dolmasını sağlayan aynı duygusal algoritmalar bizleri çözecek, içten dışa yıkacak olan aynı güçlerdir.    </p>
			<p class="paragraf">Neticede teknolojimiz hisseden beynimizin sorunlu algorit malarını tüketti. Teknoloji bizi önemsiz eğlenceliklere ve hazza daha az dayanıklı yaptı, çünkü bu eğlencelikler inanılmaz derecede kârlıdır. Ve teknoloji gezegenin çoğunu yoksulluktan ve zorbalıktan kurtarırken yeni tür bir zorbalık oraya çıkardı: boş ve anlamsız çeşitliliğin, gereksiz seçeneklerin sonu gelmeyen akımının zorbalığı.    </p>
			<p class="paragraf">Ayrıca bizi öyle silahlarla silahlandırdı ki tüm bu “akıllı hayat” deneyimini dikkatli olmazsak torpidolayabiliriz.    </p>
			<p class="paragraf">Ben YZ’nin Nietzsche’nin “daha büyük şeyi” olduğuna inanıyorum. Bu, son dindir; iyinin ve kötünün ötesindeki dindir; iyide ya da kötüde bizi sonunda birleştirecek ve hepimizi bağlayacak olan dindir.    </p>
			<p class="paragraf">Demek ki bizim işimiz oraya varmadan önce kendimizi havaya uçurmamaktır.    </p>
			<p class="paragraf">Ve bunu yapmanın tek yöntemi de psikolojimizi sömürmek ve tüketmek yerine teknolojimizi onun için uyumlu hale getirmektir.    </p>
			<p class="paragraf">Bizi gelişmekten saptıracak değil de daha büyük bir karakter ve olgunluk getirecek araçlar ortaya çıkarmaktır.    </p>
			<p class="paragraf">Otonomluğu, özgürlüğü, mahremiyeti ve vakarı sadece yasal belgelerimizde değil, iş modellerimize ve sosyal yaşamlarımıza da taşımaktır.    </p>
			<p class="paragraf">İnsanlara araçlar değil amaçlar olarak hizmet etmek ve bunu bir ölçekte yapmaktır.    </p>
			<p class="paragraf ParaOverride-4">Her birimizdeki antikırılganlığı ve kendimize dayattığımız sınırlamaları, herkesin duygularını korumak yerine cesaretlendirmektir.    </p>
			<p class="paragraf">Belki bu kitabı elinize bir tür umut bulmak için aldınız, her şeyin daha iyi olacağına dair bir güvence; şunu, bunu ve ötekini yaparsak her şey daha iyi olacaktır.    </p>
			<p class="paragraf">Üzgünüm. Sizin için bu türden yanıtlarım yoktur. Kimsenin yoktur. Çünkü bugünün tüm sorunları sihirli bir şekilde tamir edilseler bile zihinlerimiz yarının kaçınılmaz sorunlarını hâlâ algılıyor olacaktır.    </p>
			<p class="paragraf">Umudu aramak yerine şunu deneyin:     </p>
			<p class="paragraf">Umut etmeyin.    </p>
			<p class="paragraf">Umutsuzluğa da kapılmayın.    </p>
			<p class="paragraf">Her şeyi bildiğinizi sanmayın. Bu kadar körlemesine, coşkulu duygusal kesinlik bizi bu tür sıkıntılı durumlara ilk başta sokmaktadır.    </p>
			<p class="paragraf">Daha iyisini umut etmeyin. Sadece daha iyi olun.    </p>
			<p class="paragraf">Daha iyi bir şey olun. Daha şefkatli, dayanıklı, mütevazı, disiplinli.    </p>
			<p class="paragraf">Birçok insan buraya “Daha insan olun”u da ekleyecektir, ama hayır – daha iyi bir insan olun. Ve belki, şanslıysak bir gün insandan daha fazlası olabiliriz.    </p>
			<p class="solbas">Cesaret Edebilseydim...    </p>
			<p class="paragraf">Dostlarım, size bugün, bugünün ve yarının zorluklarıyla karşılaştığımız halde, bu son anda, kendime umut etme izni vereceğimi söylüyorum...    </p>
			<p class="paragraf">Umut-sonrası dünyayı umut ediyorum; insanların asla sadece araçlar olarak değil, ama her zaman amaçlar olarak görülecekleri, bilincin daha büyük bir dini amaç uğruna feda edilmediği, kötülük, hırs ya da ihmal nedeniyle hiçbir kimliğin zarar görmediği, mantık yürütme becerisinin ve eyleminin herkes tarafından büyük saygı gördüğü, bunun sadece yüreklerimize değil, sosyal kurumlarımıza ve iş modellerimize de yansıdığı bir dünya.    </p>
			<p class="paragraf">İnsanların düşünen ya da hisseden beyinlerini bastırmadıkları, ikisini duygusal stabilitenin ve psikolojik olgunluğun kutsal evliliğiyle evlendirdikleri, kendi arzularının kuyularının farkına vardıkları, konforlarının onları baştan çıkardığını gördükleri, heveslerinin ardındaki yıkımı fark ettikleri ve bunun yerine onları gelişmeye götürecek konforsuzluğu tercih ettikleri.    </p>
			<p class="paragraf">Çeşitliliğin sahte özgürlüğünün insanlar tarafından, söz vermenin ve kendini adamanın daha derin ve anlamlı yapısı lehine reddedileceği, insanların romantik bir kendine karşı tevazu yerine kendilerini sınırlamayı seçecekleri, dünya için daha iyi bir şey istemeden önce kendileri için daha iyi bir şey isteyecekleri.    </p>
			<p class="paragraf">Bunları söyledikten sonra bir gün internet reklamları iş modelinin cehennem ateşlerinde yanmasını umut ediyorum; haber medyasının duygusal etki yaratacak kapsamlar yerine enformasyona dayalı bilgi iletecek inisiyatifi ele almasını, teknolojinin psikolojik kırılganlığımızı kötüye kullanmaktansa onu dengelemesini, enformasyonun tekrar değerli bir şey olmasını, her şeyin tekrar değerli bir şey olmasını.    </p>
			<p class="paragraf">Arama motorlarının ve sosyal medya algoritmalarının insanlara sadece görmek istediklerini göstermek yerine hakikat ve sosyal tutarlılık için optimize edileceğini, manşetlerin hakikiliğini ölçen bağımsız, üçüncü parti algoritmaları, internet siteleri ve gerçek zamanlı haberler geliştirilmesini ve böylece kullanıcıların propaganda amaçlı çöplüklerden kanıt temelli hakikatlere kolayca yön değiştirebilmelerini, test edilmiş verilere gerçek bir saygıyı, çünkü sonsuz sayıda muhtemel inanç içinde elimizdeki tek hayat kurtarıcının kanıt olduğunu ummaya cesaret ediyorum.    </p>
			<p class="paragraf">Bir gün yazdığımız ve söylediğimiz her saçma şeyi dinleyen bir YZ olacağını ve bize (belki sadece bize) bilimsel yanlılığımızı, bilgisiz varsayımlarımızı ve önyargılarımızı (örneğin arkadaşınızla tartışırken işsizlik verilerini tamamen abarttığınızı söyleyen bir mesaj telefon ekranınızda belirebilir) ya da bir önceki gece tamamen kontrolü kaybettiğinizi ve birbiri ardına kızgın Tweet’ler gönderdiğinizi söyleyeceğini umut ediyorum. İnsanların istatistikleri, oranları, olasılıkları gerçek zamanda anlamasını sağlayacak araçlar olacağını umut etmeye cesaret ediyorum. Gezegenin uzak bir köşesinde vurulan insanların TV ekranında ne kadar ürkütücü görünse de sizinle bir ilgi si yoktur; birçok “kriz” istatistiksel olarak önemsiz ya/ya da sadece kuru gürültüdür; gerçek krizlerin çoğu çok yavaş hareket ederler ve hak ettikleri dikkati çekmeyecek kadar heyecansızdırlar.    </p>
			<p class="paragraf">Eğitimin çok ihtiyacı olan değişimi geçireceğini umut etmek istiyorum; sadece çocukların duygusal gelişimleri için gerekli terapötik uygulamaları kapsamakla kalmamalı, onların çevrede koşturmasına, dizlerini yaralamasına ve başlarını belaya sokmasına da izin vermeli. Çocuklar antikırılganlığın kral ve kraliçeleri, acının ustalarıdır. Korkan bizleriz.    </p>
			<p class="paragraf">YZ devrimi sayesinde oluşacak teknolojik patlamanın gelmekte olan iklim değişikliği felaketlerini ve otomasyonu engelleyemese bile azaltabileceğini umut etmek istiyorum; bunlar olmadan önce salağın birinin bizi nükleer silahlarla yok etmemesini istiyorum; yeni, radikal bir insan dininin ortaya çıkarak daha önce bir sürüsünün yaptığı gibi bizi kendi insanlığımızı yok etmeye ikna etmemesini istiyorum.    </p>
			<p class="paragraf">YZ’nin acele etmesini ve yeni bir sanal din ortaya çıkarmasını, bunun son derece cazip olmasını ve hiçbirimizin haltlar yemeye ve birbirimizi öldürmeye zaman bulacak kadar ondan uzaklaşamamasını umut etmek istiyorum. Bu bulutların üzerinde bir tapınak olmalı, ama evrensel bir video oyunu olarak algılanmalı. Sunumlar, ritüleller ve kutsamalar, ayrıca puanlar, ödüller ve katı bir bağlılık için gelişme sistemleri olmalı. Hepimiz çevrimiçi olacağız ve öyle kalacağız, çünkü bu, YZ tanrılarını etkilemenin tek yöntemi olacak; umut ve anlam için doymak bilmez arzumuzu doyuracak tek kaynak olacak.    </p>
			<p class="paragraf">Elbette bazı insan grupları yeni YZ tanrılarına karşı isyan edecekler. Ama bu tasarımla olacak, çünkü insanlık her zaman zıt dinin fraksiyonlarına ihtiyaç duyar ve ancak böylece kendi önemimizi kanıtlayabiliriz. Hain ve din düşmanı çeteler bu sanal manzarada ortaya çıkacak ve zamanımızın çoğunu farklı fraksiyonlara karşı isyan ve onlarla mücadele ederek geçireceğiz. Birbirimizin ahlaki duruşunu yıkarak başarıları nı az göstermeye çalışacağız ve tüm bu süreçte asıl amacın bu olduğunun farkına varmayacağız. İnsanlığın üretken enerjile rinin sadece çatışmalar aracılığıyla ortaya çıktığını fark eden YZ sonsuz suni krizler silsileleri yaratacak ve bunlar güvenli bir sanal âlemde olacak; burada ortaya çıkan üretkenliğin ve özgünlüğün hasadı yapılarak bizim hiç bilemeyeceğimiz ya da anlayamayacağımız daha önemli bir amaç için kullanılacak. İnsan umudunun bir kaynak gibi hasadı yapılacak; bu, sonsuz bir yaratıcı enerji kaynağıdır.    </p>
			<p class="paragraf">YZ’nin dijital tapınaklarında ibadet edeceğiz. Rastgele kurallarına uyacak ve onların oyununu oynayacağız, ama bunu yapmaya zorlandığımız için değil, son derece iyi tasarlanmış oldukları için, istediğimiz için yapacağız.    </p>
			<p class="paragraf">Hayatlarımızın bir anlam ifade etmesine ihtiyacımız vardır ve teknolojinin çarpıcı gelişmesi bu anlamı bulmayı daha da zorlaştırmıştır. En son safhadaki yenilik, bu anlamı ihtilaf ya da çatışma olmadan üretebileceğimiz, ölmeye ihtiyaç duymadan önem kazanacağımız gün olacaktır.    </p>
			<p class="paragraf">Ve belki bir gün, makinelerin kendileriyle bir bütün olacağız. Bireysel bilinçliliğimiz onlar tarafından kapsanacak. Bağımsız umutlarımız ortadan kalkacak. Bulutun içinde karşılaşıp birleşeceğiz ve dijital ruhlarımız bir veri fırtınasının içinde dönüp duracak; bitler ve işlevlerden oluşan bir yayılış uyumlu bir şekilde daha büyük ve görülmemiş bir hizaya gelecek.    </p>
			<p class="paragraf">Büyük ve bilinmeyen bir varlığa evrileceğiz. Kendi değer bağımlı zihinlerimizin sınırlarını aşacağız. Araçların ve amaçların ötesinde yaşayacağız, her zaman ikisi birden, bir ve aynı olacağız. Evrimsel köprüyü daha büyük bir şeye doğru aşacağız ve artık insan olmayacağız.    </p>
			<p class="paragraf">Belki o zaman huzursuzluk veren hakikati sadece fark etmekle kalmayacak, onu kucaklayacağız: Kendi önemimizi hayal ettiğimizi, kendi amacımızı icat ettiğimizi, olduğumuz şeyin hâlâ hiçbir şey olduğunu göreceğiz.    </p>
			<p class="paragraf">Neticede hiçbir şeyiz.    </p>
			<p class="paragraf">İşte o zaman sonsuz umut ve yıkım döngüsü bir sona ula şacak.    </p>
			<p class="paragraf">Ya da..?    </p>
			<p class="paragraf">Son Din    </p>
		</div>
</body>
</html>