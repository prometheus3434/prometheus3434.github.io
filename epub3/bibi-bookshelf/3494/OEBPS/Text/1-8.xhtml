<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-8</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-8" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="resimm ParaOverride-5"><img alt="" class="_idGenObjectAttribute-7" src="../Images/11.png"/>      </p>
			<p class="anabass" id="_idParaDest-6">Umut Boktandır      </p>
			<p class="paragraf"><span class="CharOverride-2">1</span>9. yüzyılın sonlarında, İsviçre Alplerinde yumuşak ve muhteşem bir yazda, kendini herkesten yalıtmış bir filozof, kendi kendini kutsamış bir zekâ ve ruh dinamiti, metaforik anlamda dağının tepesinden inerek kendi parasıyla bir kitap yayınlattı. Bu kitap onun insan ırkına bir armağanıy dı ve modern dünyanın eşiğinde dimdik ayakta durarak bu filozofu ölümünden çok sonra bile ünlü yapacak sözcükleri duyurdu.    </p>
			<p class="paragraf">“Tanrı öldü!” ve fazlasını yazdı. Bu ölümün yankısının yeni ve tehlikeli, hepimize meydan okuyacak bir çağın habercisi olduğunu duyurdu.    </p>
			<p class="paragraf">Filozof bir bekçi gibi uyararak bu sözcükleri söylemiş ve hepimiz adına konuşmuştu.    </p>
			<p class="paragraf ParaOverride-4">Ama kitap kırk taneden az satıldı.    </p>
			<p class="paragraf">Meta von Salis şafaktan önce ateşi yakarak filozofun çayı için su kaynattı. Ağrıyan eklemleri için battaniyeleri soğutmak amacıyla buza uzandı. Bir gün önceden artan kemiklerle midesini yatıştıracak bir et suyu çorbası yapacaktı. Ve yakın da saçının kesilip bıyığının düzeltilmesi gerekecekti; yeni bir jilet almayı unuttuğunu fark etti.    </p>
			<p class="paragraf">Bu Meta’nın Friedrich Nietzsche’ye baktığı üçüncü yıldı; kadın muhtemelen sonuncusu olduğunu fark etmişti. Onu bir kardeş gibi seviyordu. (Ortak bir arkadaşları evlenmelerini önerdiğinde ikisi de önce gülmüş... sonra mideleri bulanmıştı.) Ancak Meta hayırseverliğinin sonuna varmıştı.    </p>
			<p class="paragraf">Nietzsche ile bir akşam yemeğinde tanışmıştı. Tuhaflıkları hakkında eski arkadaşı Richard Wagner ile anlattığı hikâyeleri dinlemiş ve piyano çalışını izlemişti. Yazılarının tersine Nietzsche kibar ve ılımlı biriydi. Hevesli bir dinleyiciydi. Şiir sevdalısıydı ve onlarca dizeyi ezberinden söyleyebi liyordu. Saatlerce oturup kelime oyunları oynayabiliyor, şar kılar söyleyebiliyor ve cinaslar yapabiliyordu.    </p>
			<p class="paragraf">Nietzsche son derece parlak bir zekâya sahipti ve birkaç sözcükle bir oda dolusu insanı şaşırtabiliyordu. Daha sonra dünya çapında üne kavuşacak olan aforizmaları sanki soğuk havadaki nefes gibi ağzından dökülüyordu. “Kendinizden çok fazla bahsetmeniz kendinizi saklama çabanız anlamına gelebilir,” diyerek çabucak odadakileri susturabiliyordu.    </p>
			<p class="paragraf">Meta onun yanında çoğunlukla söyleyecek söz bulamazdı; bunun nedeni herhangi bir üzücü duygu değildi; sanki aklı her zaman adamınkinin birkaç adım gerisindeydi ve onu yakalamak için biraz zamana ihtiyaç duyardı.    </p>
			<p class="paragraf">Ama Meta entelektüel bir ukala değildi. Kendi zamanı için hayranlık uyandıracak biriydi. Meta İsviçre’de doktora derecesi sahibi ilk kadındı. Dünyanın önde gelen feminist liderlerinden ve aktivistlerinden biriydi. Akıcı bir şekilde dört dil konuşuyordu ve o zamanlar radikal bir fikir olan kadın hakları konusunda tüm Avrupa’da basılmış makaleleri vardı. Gün görmüş, parlak zekâlı ve inatçı bir kadındı. Nietzsche’nin fikirleriyle karşılaştığı zaman sonunda birinin fikirlerinin dünyada kadın haklarını ileriye götürebileceğini düşünmüştü.    </p>
			<p class="paragraf">Radikal kişisel sorumluluklar alabilmesi için bireyin güçlendirilmesinden söz eden bir adamdı o. Bireysel yetkinliğin her şeyden önemli olduğuna inanıyordu; her insanın kendi tam potansiyeline genişlemesi gerekiyordu ve bu genişleme için çalışmak onun göreviydi. Nietzsche’nin sözleri, Meta’ya kalırsa sonunda kadınları güçlendirecek ve onları ebedi köleliklerinden kurtaracak çekirdek fikirleri ve kavramsal çerçeveleri sunuyordu.    </p>
			<p class="paragraf">Ama bir sorun vardı: Nietzsche bir feminist değildi. Aslında kadınlara özgürlük hareketini gülünç buluyordu.    </p>
			<p class="paragraf">Bu Meta açısından fark yaratmadı. O bir mantık adamıydı; ikna edilebilirdi. Kendi önyargısının farkına varmalı ve ondan kurtulmalıydı. Düzenli olarak adamı ziyaret etmeye başladı ve sonunda yakın arkadaş ve entelektüel yoldaş oldular. Yazları İsviçre’de, kışları Fransa ve İtalya’da, arada Venedik’te geçiriyor, Almanya’ya hızlı bir yolculuğun ardından tekrar İsviçre’ye dönüyorlardı.    </p>
			<p class="paragraf">Yıllar geçtikçe Meta Nietzsche’nin delici gözlerinin ve dev bıyığının ardında bir sürü çelişki olduğunu fark etti. Kendisi kırılgan ve zayıfken takıntılı biçimde güç hakkında yazıyordu. Kendisi bakım ve destek açısından ailesine ve (çoğu kadın) arkadaşlarına tamamen bağımlıyken radikal sorumluluk ve kendine güven konularında yazıyordu. Eleştirmenleri ve akademisyenleri çalışmalarına değer vermedikleri ve okumadıkları için eleştirirken bir yandan da popüler bir başarı kazanamamasının onun parlak zekâsını onayladığıyla övünüyordu; “Benim zamanım daha gelmedi, bazı insanlar ölümlerinden sonra doğarlar,” diyordu.    </p>
			<p class="paragraf ParaOverride-4">Nietzsche küçümsediği her şeydi aslında: zayıf, bağımlı; bağımsız ve güçlü kadınlara güvenen. Ama çalışmalarında bireysel güç ve kendine güven üzerinde duruyordu; bir kadın düşmanıydı. Hayatı boyunca kadınlara olan bağımlılığı onları açıkça görmesine engel oluyordu. Aslında kâhin gibi bir adamın görüşündeki kara noktalardı bunlar.    </p>
			<p class="paragraf">“Bir bireyin çektiği en fazla acı” konusunda Nietzsche’yi ilk üyelerden biri olarak onur listesine aday gösteririm. Çocukken sürekli hastaydı: Doktorlar boynuna ve kulaklarına sülükler yapıştırır, saatlerce hareket etmeden durmasını isterlerdi. Zayıflatıcı migrenlere neden olan nörolojik bir hastalığı ömür boyu çekti ve orta yaşlarında delirmesine neden oldu. Işığa çok duyarlıydı, mavi güneş gözlüğü olmadan dışarı çıkamazdı ve otuz yaşında neredeyse kördü.    </p>
			<p class="paragraf">Genç bir adamken askere yazıldı ve kısa bir süre Fransa Prusya Savaşı’nda görev aldı. Orada difteri ve dizanteri oldu ve neredeyse ölüyordu. O zamanki tedavi asit lavmanlarıydı ve sindirim sistemi mahvoldu. Hayatının geri kalanında akut sindirim acıları çekecek, düzgün yemek yiyemeyecek ve zayıf düşecekti. Şövalyelik günlerinde aldığı bir yara bedeninin bir bölümünün esnekliğini yitirmesine neden olmuştu ve en kötü günlerinde kımıldayamıyordu bile. Ayağa kalkmak için yardım istemesi gerekiyor, aylarını yatağında yalnız geçiriyor ve acıdan gözünü bile açamıyordu. Daha sonra “kötü bir yıl” diye söz edeceği 1880’in 365 gününün 260’ını yatarak geçir mişti. Hayatının çoğunu kışları Fransa kıyıları, yazları İsviçre Alpleri arasında göçerek geçirmişti, çünkü kemiklerinin ağrı maması için ılıman iklimlere ihtiyacı vardı.    </p>
			<p class="paragraf">Meta kısa sürede bu adamdan büyülenen tek entelektüel kadının kendisi olmadığını fark etti. Gelip haftalarca ve hatta aylarca ona bakan kadınlar vardı: Meta gibi bu kadınlar da zamanlarının mücadeleci kadınlarıydı: öğretmenler, zengin toprak sahipleri ve girişimciler. Eğitimli, çok dil bilen ve son derece bağımsız kadınlardı.    </p>
			<p class="paragraf">Ve feministtiler; ilk feministler.    </p>
			<p class="paragraf">Onlar da Nietzsche’nin çalışmalarındaki özgürleştirici mesajı görmüşlerdi. Bireyi sakat bırakan sosyal yapılar hakkında yazıyordu; feministler dönemin sosyal yapılarının onları hapsettiğini söylüyorlardı. Kilise’yi zayıfı ve vasatı ödüllendirdiği için eleştiriyordu; feministler de kadınları evliliğe mahkûm etmesinden ve erkeklere hizmet zorunda bırakma sından yakınıyorlardı. Ve insanlık tarihini insanın doğanın hâkimiyetinden kurtulması değil, giderek kendi doğasına yabancılaşması olarak yeniden tanımlıyordu. Ona kalırsa bireyler kendilerini güçlendirmeli ve daha yüksek özgürlük ve bilinç düzeylerine ulaşmalıydılar. Bu kadınlar feminizmi daha fazla özgürleşmenin bir sonraki adımı olarak görüyorlardı.    </p>
			<p class="paragraf">Nietzsche hepsinin içini umutla doldurdu; onlar da bu sağlığı bozuk, kırık adama baktılar; bir sonraki kitabının, denemesinin, polemiğinin baraj kapılarını açacağını düşündüler.    </p>
			<p class="paragraf">Ama hayatının büyük bölümünde çalışmaları evrensel olarak kabul görmedi.    </p>
			<p class="paragraf">Sonra Nietzsche Tanrı’nın ölümünü ilan etti ve başarısız bir üniversite öğretmeninden paryalığa geriledi. İş bulamıyordu ve evsizdi. Kimse onunla bir işi olsun istemiyordu: hiçbir üniversite, yayıncı ve hatta arkadaşlarının çoğu. Çalışmalarını kendi bastırmak için parasını kendi buldu; hayatta kalabilmek için annesinden ve kız kardeşinden borç aldı. Yaşamının idaresini arkadaşlarının ellerine bıraktı. Ve o zaman bile kitabı hiç satmadı.    </p>
			<p class="paragraf">Ama her şeye rağmen bu kadınlar onun yanında kaldılar. Onu temizlediler, beslediler ve taşıdılar. Bu zayıf adamda potansiyel olarak tarihi değiştirecek bir şey olduğuna inanıyorlardı ve beklediler.    </p>
			<p class="solbas">Nietzsche’ye Göre Dünyanın Kısa Tarihi    </p>
			<p class="paragraf">Diyelim ki bir grup insanı bir arazi parçasına koydunuz ve hiç yoktan bir medeniyet başlatmalarını istediniz.    </p>
			<p class="paragraf">Şunlar olur:    </p>
			<p class="paragraf">Bazıları doğal olarak diğerlerinden daha güçlüdür. Bazıları zekidir, bazıları daha iri ve kuvvetlidir. Bazıları karizmatiktir. Bazıları dost canlısıdır ve kolayca ilişki kurarlar. Bazıları çok çalışır ve iyi fikirlerle ortaya çıkarlar.    </p>
			<p class="paragraf">Doğal avantaja sahip olanlar diğerlerinden daha fazla kaynağa sahip olurlar. Daha fazla kaynakları olduğu için bu yeni toplumda orantısız bir güce erişirler. Bu gücü daha fazla kay nak ve avantaj elde etmek için kullanırlar – bildiğiniz “zenginler daha fazla zengin olur” meselesi. Bunu yeni nesillere aktarırlar ve kısa zamanda tepede küçük bir seçkinler grubu ve altlarda yenilgiye uğramışlardan oluşan bir sosyal hiyerarşi meydana gelir. Tarımın icadından beri tüm insan toplumlarında bu gözlenmiştir ve tüm toplumlar avantajlı seçkinlerle avantajsız kitleler arasındaki bu gerilimle boğuşmak zorunda kalmışlardır.    </p>
			<p class="paragraf">Nietzsche seçkinleri “toplumun efendileri” olarak niteli yordu; zenginlik, üretim ve politik güç konularında neredeyse tamamen söz sahibiydiler. Çalışan kitlelere “köleler” diyordu ve kölelikle hayatı boyunca küçük bir ücret karşılığında çalı şanlar arasında pek fark görmüyordu.    </p>
			<p class="paragraf">İşlerin ilginçleşmeye başladığı yer şurasıdır: Nietzsche’ye kalırsa toplumun efendileri ayrıcalıklarını son derece hak edilmiş görürler. Seçkin statülerini haklı çıkartacak değer yargıları inşa ederler. Neden ödüllendirilmesinler ki? Tepede olmaları iyiydi. Bunu hak ediyorlardı. Onlar en zekiler, en güçlüler ve en yeteneklilerdi. Ve daha fazla hakları vardı.    </p>
			<p class="paragraf">Nietzsche bu inanç sistemini, tepede olanların bunu hak ettiklerini düşünerek “efendi ahlakı” olarak tanımlıyordu. Efendi ahlakı insanların hak ettiklerini buldukları inancıydı. Eğer özgünlük ve çok çalışmayla bir şey elde etmişseniz onu hak etmişsiniz demekti. Kimse bunu sizden alamazdı; alma malıydı. Siz en iyisiydiniz ve üstünlük göstermiştiniz, bunun içinde ödüllendirilmeniz gerekliydi.    </p>
			<p class="paragraf">Aksine, Nietzsche toplumun “kölelerinin” kendilerine ait daha fazla ahlaki kod ürettiğini düşünüyordu. Efendiler güçleri nedeniyle haklı ve erdemli olduklarını düşünürken toplumun köleleri zayıflıkları nedeniyle güçlü ve erdemli olduk larını düşünüyorlardı. Köle ahlakına göre en fazla ıstırap çekenler, en avantajsız durumda olan ve sömürülenler bu ıstırap nedeniyle daha iyi davranılmayı hak ettiklerini düşünü yorlardı. Köle ahlakına kalırsa en yoksullar ve talihsizler en fazla sempatiyi ve saygıyı hak ediyorlardı.    </p>
			<p class="paragraf">Efendi ahlakı gücün ve üstünlüğün erdemine inanırken köle ahlakı fedakârlığın ve boyun eğmenin erdemine inanıyordu. Efendi ahlakı hiyerarşinin gerekliliğine inanırken köle ahlakı eşitliğin gerekliliğine inanıyordu. Efendi ahlakı genellikle sağ politikalarla temsil edilirken köle ahlakı genellikle sol politik inançlarda ses buluyordu.    </p>
			<p class="paragraf">Hepimizin içinde bu ahlaklar vardır. Okulda bir sınıfta olduğunuzu hayal edin; deli gibi ineklediniz ve en yüksek notu aldınız. En yüksek notu aldığınız için de başarınız nedeniyle bir sürü fazladan fayda sağlayarak ödüllendirildiniz. Bu faydalara sahip olmak size hakkaniyetli gelir; çok çalıştınız ve onları siz kazandınız. “İyi” bir öğrencisiniz ve iyi öğrenci olduğunuz için de “iyi” bir insansınız. Bu, efendi ahlakıdır.    </p>
			<p class="paragraf">Şimdi diyelim ki bir sınıf arkadaşınız var. Babasız büyüyen sekiz kardeşi olsun. Bir sürü yarı zamanlı işte çalışsın, çünkü sözcüğün tam anlamıyla kardeşleri için eve ekmek getirmek zorunda olsun. Sizin çok iyi not aldığınız sınavda çaksın. Bu hakça mıdır? Hayır, değildir. Durumu gereği onun özel bir istisnayı hak ettiğini düşünürsünüz; belki sınavı çalışacak zamanı olduğu daha ileri bir tarihte tekrarlaması gibi. Bunu hak eder, çünkü fedakârlıkları ve dezavantajları nedeniyle “iyi” bir insandır. Bu, köle ahlakıdır.    </p>
			<p class="paragraf">Newtonyen terimlerle, efendi ahlakı kendimizle bizi sar malayan dünya arasında ahlaki bir ayrılık yaratmaya ilişkin iç arzumuzdur. Bu, tepedekilerle geri kalanlar arasında ahla ki bir boşluk yaratma arzusudur. Köle ahlakı da bu boşluğu kapatmak ve ıstırabı hafifletmek için içten gelen bir eşitlenme arzusudur. Her ikisi de hisseden beynimizin işletim sisteminin temel bileşenleridir. Her ikisi de güçlü duygular yaratır ve sür dürür. Ve bize umut verir.    </p>
			<p class="paragraf ParaOverride-4">Nietzsche’ye kalırsa kadim dünyanın kültürleri (Yunan, Roma, Mısır, Hint vs.) efendi ahlakı kültürleridir. Milyonlarca kulun ve kölenin hesabına gücü ve kusursuzluğu kutlamak için yapılandırılmışlardır. Bunlar savaşçı uygarlıklardır; cesareti, zaferi, kan dökülmesini kutlarlar. Ayrıca, yine Nietzsche’ye göre YahudiHıristiyan yardımseverlik etiği, acı ma ve şefkat, köle ahlakına önem atfeder ve Batı medeniyetin de onun yaşadığı döneme kadar baskınlığını sürdürmüştür. Nietzsche açısından bu iki değer hiyerarşisi sürekli bir gerilim ve zıtlaşma halindedir. Ona kalırsa bunlar tarih boyunca tüm politik ve sosyal çatışmaların kökenindedir. Ve bu çatışmanın kötüleşeceğine dair uyarıda bulunur.    </p>
			<p class="paragraf">Her din gerçekliği insanlara sürekli umut verecek şekilde açıklamak için inanç temelli bir girişimdir. Darwinyen bir rekabette, bu dinler, inananlarını ne kadar kazananlardan olursalar dünyaya o kadar çok yayılacakları bir şekilde mobilize ve koordine eder, ilham verirler.    </p>
			<p class="paragraf">Kadim dünyada pagan dinler imparatorların ve savaşçı kralların gezegeni silip süpürmesine, toprak ve insan açısın dan genişlemesine ve konsolide olmasına neden olacak şekil de efendi ahlakı üzerine kurulmuşlardı. Sonra, iki bin yıl kadar önce köle ahlakı dinleri ortaya çıktı ve yavaşça yerlerini almaya başladı. Bu yeni dinler (genellikle) tek tanrılıydılar ve bir ulusa, ırka ya da etnik gruba bağlı değillerdi. Mesajları eşitlik üzerine olduğu için herkese yayıldı: Tüm insanlar ya iyi doğmuşlardı ve sonradan yozlaşmışlardı ya da günahkâr doğmuşlardı ve kurtarılmaları gerekliydi. Her iki açıdan da sonuç aynıdır. Milletine, ırkına, toprağına bakılmaksızın her kes Tek Bir Hakiki Tanrı’ya inanmalıdır.    </p>
			<p class="paragraf">Sonra, 17. yüzyılda, Avrupa’da yeni bir din ortaya çıkmaya başladı. İnsanlık tarihindeki her şeyden güçlü bir şeyin dizginlerinden boşanmasına neden oldu.    </p>
			<p class="paragraf">Her din yapışkan kanıt sorununa takılır. İnsanlara Tanrı, ruhlar ve melekler hakkında bütün o iyi şeyleri söylersiniz ve de neden olmasın... ama sonra koca bir kent yanar yıkılır ve çocuğunuz balık tutarken bir kolunu kaybeder ve... aaa, Tanrı nerede?    </p>
			<p class="paragraf">Tarih boyunca otoriteler kendi dinlerini destekleyecek ve/ veya inanç temelli değerlerinin geçerliliğini sorgulamaya yelte necek herkesi cezalandıracak yöntemlerle bu kanıt eksikliğini gizlemeye çalıştılar. Bu nedenle birçok ateist gibi Nietzsche de spiritüel dinleri küçük görür.    </p>
			<p class="paragraf">Bilim insanları gibi doğal filozoflar, Isaac Newton’ın zama nında ortaya çıkmaya başlayarak en güvenilir inanç temelli inanışların kendilerini destekleyen en fazla kanıta sahip olan lar olduğunu öne sürdüler. Kanıt bir Tanrı değeri halini aldı ve kanıtla desteklenmeyen her inanış yeni, gözlenebilir ger çeklik hesabına değiştirildi ve bu da yeni bir din yarattı: bilim.    </p>
			<p class="paragraf">Bilim tartışılır biçimde en etkili dindir, çünkü evrilebilen ve kendini geliştirebilen tek dindir. Herkese açıktır. Bir toprağa ya da coğrafyaya bağlı değildir. Kadim bir toprak parçası ya da insanlarla ilgisi yoktur. Varlığı kanıtlanamayan ya da çürütülemeyen bir doğaüstü ruhun varlığıyla ilgisi yoktur. O sürekli ve değişen kanıttemelli inanışlardır ve dönüşebilir, büyüyebilir, kanıtların yol gösterdiği şekilde değişebilir.    </p>
			<p class="paragraf">Bilimsel devrim dünyayı her şeyden fazla değiştirdi. Gezegene yeniden şekil verdi, milyonları hastalıklardan ve yok sulluktan kurtardı ve hayatın her alanını iyileştirdi. Bilimin insanlığın kendisi için ezelden beri yaptığı tek iyi şey oldu ğunu iddia etmek abartmak olmaz. Bilim tekil olarak insan lık tarihinde tıptan ve tarımdan eğitim ve ticarete, en büyük buluşların ve ilerlemelerin sorumlusudur.    </p>
			<p class="paragraf">Ama bilim daha da ilgi çekici bir şeye neden oldu: Dünyaya gelişme kavramını getirdi. İnsanlık tarihinin çoğunda gelişme diye bir şey yoktu. Değişim öylesine yavaştı ki herkes hemen hemen aynı ekonomik koşullarda doğup ölüyordu. İki bin öncesinde yaşamış sıradan bir birey hayatı boyunca bugün bizim altı ayda yaşadığımız kadar ekonomik büyüme görüyordu. İnsanlar hayatlarını tüketiyorlardı ve hiçbir şey değişmiyordu – ne yeni gelişmeler ne buluşlar ya da teknolojiler. Aynı arazi parçasının üzerinde, aynı insanların arasında, aynı araçları kullanarak doğup ölüyorlar ve hiçbir şey daha iyiye gitmiyordu. Aslında salgın hastalıklar, açlık, savaşlar ve büyük ordulu, boş kafalı iktidar sahipleri her şeyi daha da berbat ediyorlardı. Bu yavaş, ıstırap dolu ve sefil bir varoluştu.    </p>
			<p class="paragraf">Ve yaşarken daha iyi bir hayata kavuşma olanağı olmayın ca insanlar bir sonraki yaşamda daha iyisini vaat eden spiritüel sözlerde umut arıyorlardı. Spiritüel dinler gelişti ve gün delik hayatı yönetmeye başladı. Her şey Kilise (ya da sinagog, manastır...) çevresinde dönüyordu. Rahipler ve kutsal kişiler sosyal hayatın hakemleriydiler, çünkü umudun hakemleriydiler. Tanrı’nın ne istediğini sadece onlar söyleyebiliyorlardı ve sadece Tanrı daha iyi bir gelecek ve kurtuluş sözü verebiliyordu. Bu nedenle bu kutsal adamlar toplumda bir değeri olan her şeyi dikte ettiler.    </p>
			<p class="paragraf">Sonra bilim gelişti ve her türlü şey olmaya başladı. Mikroskop ve matbaa, içten yanmalı motorlar ve pamuk çırçır makineleri, termometreler ve son olarak da tıp gelişti. Birden hayat daha iyiydi. Daha da önemlisi hayatın düzeldiğini göre biliyordunuz. İnsanlar daha iyi aletler kullanmaya başladılar; daha fazla besin vardı; daha sağlıklıydılar ve daha fazla para kazanıyorlardı. Son olarak da on yıl öncesine bakıp “Aaaa,biz böyle mi yaşıyorduk!” diyebiliyordunuz.    </p>
			<p class="paragraf">Geriye bakarak gelişmeyi görebilmek, büyümeyi fark edebilmek insanların geleceğe bakış açısını değiştirdi. Kendilerini nasıl gördüklerini değiştirdi. Ebediyen.    </p>
			<p class="paragraf">Artık kaderinizin değişmesi için ölmeyi beklemek zorun da değilsiniz. Burada ve şimdi daha iyiye gidebilirsiniz. Bu bir sürü harika şeyi beraberinde getirdi. Öncelikle özgürlük: Bugün nasıl bir gelişmeyi seçeceksiniz? Ama aynı zamanda da sorumluluk: Kendi kaderinizi kontrol edebildiğinize göre o kaderin sorumluluğunu da almanız gerekli. Ve elbette eşit lik: Büyük, baba erkil bir Tanrı kimin neyi hak ettiğini dikte etmeyecekse bunun anlamı kimsenin bir şey hak etmediği ya da herkesin her şeyi hak ettiğidir.    </p>
			<p class="paragraf">Bunlar daha önce hiç dile getirilmemiş kavramlardı. Bu hayatta bu kadar çok büyüme ve değişim ihtimali olunca insanlar öte dünya hakkındaki spiritüel inançlarında umut aramamaya başladılar. Bunun yerine kendi zamanlarının ideolojik dinlerini icat ederek onlara dayandılar.    </p>
			<p class="paragraf ParaOverride-4">Bu her şeyi değiştirdi. Kilise doktrinleri yumuşadı. İnsan lar pazar günlerini evlerinde geçirmeye başladılar. Filozoflar açıkça Tanrı’yı sorgulamaya başladılar ve bazıları bunu yap tıkları için canlı canlı yakılmadı. İnsan düşüncesinde ve gelişiminde bir altın çağ yaşandı. Ve inanılmazdır, ama o çağda başlamış olan bu gelişme hızlandı ve bugün de hızlanmaya devam etmektedir.    </p>
			<p class="paragraf">Bilimsel devrim spiritüel dinlerin baskınlığını erozyo na uğratarak ideolojik dinlerin üstünlüğüne geçit verdi. Nietzsche’nin canını sıkan da buydu. Çünkü sağladıkları tüm zenginliğe, elle tutulur faydalara rağmen ideolojik dinler spiritüel dinlerin sahip olduğu bir şeyden mahrumdu: yenilmezlik. Doğaüstü bir tanrı insanlar ona bir kez inandıktan sonra dünyevi meselelere bağlı olmaz. Kentiniz yerle bir olabilir. Anneniz bir milyon dolar kazanıp tekrar kaybedebilir. Bir bitip bir başlayan savaşlara ve hastalıklara tanık olabilirsiniz. Bu deneyimlerin hiçbiri kutsal bir varlığa inancınızla çelişmez, çünkü doğaüstü varlıklar kanıtlardan muaftır. Ateistler bunu bir sorun olarak görürken bu bir özellik de olabilir. Spiritüel dinlerin dayanıklılıklarına bakılırsa her şeyin cılkı çıkabilir, ama sizin psikolojik dengeniz bundan etkilenmez.    </p>
			<p class="paragraf">Umudunuzu korursunuz, çünkü Tanrı ebedidir ve korunur. İdeolojilerin durumu böyle değildir. Belirli bir hükümet reformu için on yılınızı harcarsınız ve reform binlerce insanın ölümüne neden olur ve kendinizi suçlarsınız. Sizi yıllarca ayakta tutan umut yerle bir olur. Kimliğinizi kaybedersiniz.    </p>
			<p class="paragraf">Merhaba karanlık, benim eski dostum.    </p>
			<p class="paragraf">İdeolojilere sürekli meydan okunduğu, değiştikleri, kanıtlandıkları ve çürütüldükleri için üzerine umudunuzu inşa edeceği niz psikolojik stabiliteyi sağlamazlar. İnanç sistemimizin ideolojik temelleri ve değer hiyerarşileri sarsıldığı zaman kendimizi huzursuzluk veren hakikatin pençeleri arasında buluruz.    </p>
			<p class="paragraf">Nietzsche bunu herkesten önce kavramıştı. Teknolojik ilerlemenin dünyayı içine atacağı varoluşsal rahatsızlık konusunda uyarmıştı. Bu, “Tanrı öldü” açıklamasının kökenindeki şeydir.    </p>
			<p class="paragraf">“Tanrı öldü”, bugün genellikle yorumlandığı şekliyle terbiyesiz bir ateistik kendini beğenmişlik değildir. Hayır, bu bir ağıt, uyarı, yardım çığlığıdır. Biz kendi varlığımızın anlamını ve önemini belirlemek için kim oluyoruz? Biz kimiz ki dünyada neyin iyi ve doğru olduğuna karar vereceğiz? Bu yükü nasıl taşıyabiliriz?    </p>
			<p class="paragraf">Varoluşun doğası gereği kaotik ve bilinemez olduğunu kavrayan Nietzsche kozmik anlamımızı açıklamak ve ona sahip çıkmak için gerekli psikolojik donanıma sahip olmadığımızı düşünüyordu. İdeolojik dinlerin Aydınlanma’nın ışığındaki uyanışlarını (demokrasi, nasyonalizm, komünizm, sosyalizm, sömürgecilik vs.) insanın kaçınılmaz varoluşsal krizinin sadece ertelenmesi olarak görüyordu. Ve hepsinden nefret ediyordu. Ona kalırsa demokrasi naif, nasyonalizm aptal, komünizm korkunç, sömürgecilik de saldırgandı.    </p>
			<p class="paragraf">Çünkü Budist bir bakış açısıyla Nietzsche, herhangi bir dünyevi bağlantının –cinsiyete, ırka, etnisiteye, millete ya da tarihe– bir serap, bizi incecik bir anlam ipiyle huzursuzluk veren hakikatin gazabından uzak tutmaya çalışan, uydurulmuş, inançtemelli bir tasarım olduğunu düşünüyordu. Ve son olarak da tüm bu tasarımların birbirleriyle çelişmeye ve çöz düklerinden çok daha fazla şiddet yaratmaya zorunlu olduk larını düşünüyordu.    </p>
			<p class="paragraf">Nietzsche ideolojiler arasındaki gelmekte olan çatışmaların efendi ve köle ahlaklarına temellendiğini öngördü. Bu çatışmalar dünyaya insanlık tarihindeki her şeyden daha fazla yıkım getireceklerdi. Bu yıkımın ulusal sınırlarla ve farklı etnik gruplarla sınırlı olmadığını ve tüm sınırları aşacağını öngördü. Ülkeleri ve halkları aşacaklardı. Çünkü bu çatışmalar, savaşlar Tanrı için değildi. Tanrılar arasındaydı.    </p>
			<p class="paragraf">Ve tanrılar da bizlerdik.    </p>
			<p class="solbas">Pandora’nın Kutusu    </p>
			<p class="paragraf">Yunan mitolojisinde dünya sadece erkeklerle başlar. Herkes içer ve hiç çalışmaz. Büyük ve sürekli bir erkek kardeşlik kulübü partisini andırır bu. Antik Yunanlar buna “cennet”der, ama bana sorarsanız özel bir tür cehennemdir.    </p>
			<p class="paragraf">Tanrılar bunun epeyce sıkıcı bir durum olduğunu düşünerek içine biraz çeşni katmak isterler. Erkeklere bir yoldaş düşünürler, dikkatlerini çekecek biri; bira şişelerine ateş etmekle ve geceleri futbol oynamakla geçen bu kolay hayata biraz karma şa ve belirsizlik getirecek biri.    </p>
			<p class="paragraf">Ve ilk kadını yaratmaya karar verirler.    </p>
			<p class="paragraf">Bu projeye belli başlı tanrıların hepsi yardım eder. Afrodit güzelliğini verir, Athena bilgeliğini, Hera aile yaratma becerisini, Hermes karizmatik konuşmasını. Birer birer yeni bir telefondaki uygulamalar gibi armağanlarını, yeteneklerini ve entrikalarını kadına verirler.    </p>
			<p class="paragraf">Ortaya Pandora çıkar.    </p>
			<p class="paragraf">Tanrılar Pandora’yı dünyaya rekabet, seks, bebekler ve tuvalet oturağı hakkında kavgalar çıkması için yolladılar. Ama bir şey daha yaptılar: Onu bir kutuyla yolladılar. Güzel bir kutuydu; altın kakmalı ve karmaşık, narin süslemeleri var dı. Pandora’dan bunu bir erkeğe vermesini istediler, ama kutu nun hiç açılmaması gerektiği talimatını verdiler.    </p>
			<p class="paragraf">Reklam spotu: İnsanlar aptaldır. Biri kutuyu açtı ve sürpriz, sürpriz; erkeklerin çoğu bunun için kadını suçladılar ve dünyaya türlü kötülük saçıldı: ölüm, hastalıklar, nefret, haset ve Twitter. Artık obur sosis partileri yoktu. Artık insanlar birbirlerini öldürüyorlardı. Daha da önemlisi, artık birbirleri ni öldürecek bir nedenleri vardı: kadınlar ve kadınlara çekici gelen kaynaklar. İnsanlık tarihi olarak da bilinen aptal penis ölçme yarışmaları başladı.    </p>
			<p class="paragraf">Savaşlar başladı. Krallıklar ve rekabet başladı. Kölelik akıllarına geldi. İmparatorlar birbirlerinin topraklarını fethetmeye başlayarak binlerce insanı öldürdüler. Koca şehirler inşa edildi ve ardından yıkıldı. Kadınlara malları gibi davranmaya başlayarak aralarında sanki birer keçiymişler gibi değiş tokuş ettiler ve ticaretini yaptılar.    </p>
			<p class="paragraf">Kısacası insanlar insan olmaya başladılar.    </p>
			<p class="paragraf">Her şey boktan görünüyordu, ama bu kutunun dibinde parlak ve güzel bir şey kalmıştı.    </p>
			<p class="paragraf ParaOverride-4">Umut.    </p>
			<p class="paragraf">Pandora’nın kutusu efsanesinin bir sürü yorumu vardır; en bilineni tanrıların bizi her türden kötülükle cezalandırmasıdır, ama bu kötülüklere karşı bir panzehirle de donattılar: umut. Bunu insan türünün ebedi mücadelesinin yin yang’ı gibi düşünün: Her şey her zaman boktandı, ama daha da boktan laştıkça dünyanın boktan halinin üstesinden gelmek ve dayanabilmek için daha fazla umudu devreye soktuk. Bu nedenle Witold Pilecki gibi kahramanlar bize ilham verir. Kötülüğe karşı koyacak kadar umudu harekete geçirebilmeleri bize kötülüğe karşı koyabileceğimizi gösterir.    </p>
			<p class="paragraf">Hastalık yayılabilir, ama tedavi de yayılır, çünkü umut bulaşıcıdır. Dünyayı umut kurtarır.    </p>
			<p class="paragraf">Ama Pandora’nın efsanesinin bir başka daha az popüler yorumu da vardır: Ya umut kötülüğün panzehri değilse? Ya o da kötülüğün bir başka şekliyse. Ya umut kutunun içinde kalmışsa?    </p>
			<p class="paragraf">Çünkü umut sadece Pilecki’nin kahramanlıklarına esin vermez. Umut Nazi soykırımına ve komünist devrimine de ilham vermiştir. Hitler evrimsel olarak üstün bir insan ırkı yaratmak için Yahudilerin kökünü kurutmayı umut etmiştir.    </p>
			<p class="paragraf">Sovyetler dünyaya komünizm altında gerçek eşitliği getirmek için küresel bir devrimi umut etmişlerdir. Hadi dürüst olalım, Batılı kapitalistlerin geçtiğimiz yüzlerce yılda yaptığı kötülükler umut adına yapılmışlardır: daha büyük bir ekonomik özgürlük ve zenginlik.    </p>
			<p class="paragraf ParaOverride-4">Bir cerrahın neşteri gibi umut bir hayatı kurtarabilir de, sona erdirebilir de. Moralimizi düzeltebilir, ama bizi mahvedebilir de. Güvenin sağlıklı ve zarar veren formları olması gibi, aşkın sağlıklı ve zararlı formları gibi umudunda sağlıklı ve zararlı formları vardır. Ve ikisi arasındaki fark her zaman çok açık değildir.    </p>
			<p class="paragraf">Buraya kadar umudun psikolojimiz için temel olmasından söz ettim; (a) bize beklediğimiz, heves ettiğimiz bir şey verir; (b) bir şeyi başarmak için kaderimizi kontrol edebildiğimize inandırır; (c) bizimle birlikte mücadele edecek bir camia sağlar. Bunlardan birinden uzunca bir süre yoksun kalınca umudumu zu kaybeder ve huzursuzluk veren gerçeğin boşluğuna düşeriz.    </p>
			<p class="paragraf">Duygularımızı deneyimlerimiz yaratır. Duygular da değerlerimizi yaratır. Değerlerimiz anlam anlatımızı yaratır. Benzer anlam anlatılarını paylaşanlar dinleri oluşturmak için bir araya gelirler. Bir din ne kadar etkiliyse (ve duygusalsa) onu izleyenler o kadar çalışkan ve disiplinlidir. Onlar çalışkan ve disiplinli oldukça dinin başkalarına yayılması, onlara bir kendini kontrol ve umut duygusu vermesi o kadar mümkündür. Bu dinler büyür, gelişir ve zamanla gruba dahil olanlar ve olmayanlar oluşur; ritüeller ve tabular ortaya çıkar; farklı değerleri olanlarla çatışmalar yaşanır. <span class="CharOverride-3">Bu çatışmaların sürmesi gereklidir, çünkü grup içindeki insanlar için anlam ve amaç sağlarlar.    </span></p>
			<p class="paragraf">Demek ki umuda çatışmalar neden olur.    </p>
			<p class="paragraf">Şimdi tersine gidelim: Her şeyin boktan olmasının umuda ihtiyacı yoktur; umut her şeyin boktan olmasını gerektirir.    </p>
			<p class="paragraf">Hayatlarımıza anlam katan umut kaynağıyla bölünme ve nefreti yaratan aynı kaynaktır. Hayatlarımıza en fazla sevinci katan umut aynı zamanda en büyük tehlikeleri de getirir. İnsanları birbirlerine yaklaştıran umutla onları uzaklaştıran umut aynıdır.    </p>
			<p class="paragraf">Umut demek ki yıkıcıdır. Umut halen var olanın reddedilmesine bağlıdır. Çünkü umut bir şeyin kırılmasına ihtiyaç duyar. Kendimizin ve/veya dünyanın bir kısmını reddetmemiz gerekir; antibir şey olmamız gereklidir.    </p>
			<p class="paragraf">Bu, insanlık koşulunun inanılmaz derecede kasvetli bir resmidir. Psikolojik makyajımıza göre hayattaki özgün seçimlerimiz ya sürekli bir çatışma ya da nihilizmdir – kabilecilik, yalıtılmışlık. Dine savaş ya da huzursuzluk veren gerçek.    </p>
			<p class="paragraf">Nietzsche’ye kalırsa bilimsel devrimin yarattığı ideolojilerin hiçbiri uzun vadede dayanamayacaktır. Birer birer ya yavaşça birbirlerini yok edecekler ve/ya da içlerinden çökeceklerdir. Ve birkaç yüzyıl sonra gerçek varoluşsal kriz başlayacaktır. Efendi ahlakı yozlaşacaktır. Köle ahlakı işlemez olacaktır. Kendimizi hayal kırıklığına uğratacağız. İnsan o kadar dayanıksızdır ki ürettiğimiz her şey süreksiz ve güvenilmezdir.    </p>
			<p class="paragraf">Nietzsche bunun yerine umudun ötesine bakmamız gerektiğine inanıyordu. Değerlerin ötesine bakmamız gerekliydi. “İyi ve kötü”nün ötesinde bir şeye evrilmemiz gerekliydi. Onun açısından bu gelecek ahlakı onun amor fati, yani “insanın kaderini sevmesi” adını verdiği bir şeyle başlamalıydı. Şöyle yazdı: “Benim için insani yüceliğin formülü amorfati’dir: Kişi hiçbir şeyin değişik olmasını, ileri ya da geri gitmesini istememelidir. Gerekli olana ihtiyaç duymamalı, onu gizlememeli, ama sevmelidir; gerekli olan karşısında tüm idealizm bir yalandan ibarettir.”    </p>
			<p class="paragraf"><span class="CharOverride-3">Amor fati,</span> Nietzsche açısından tüm yaşamın ve deneyi min koşulsuz kabulüdür: çıkışların ve inişlerin, anlamın ve anlamsızlığın. İnsanın ıstırabını sevmesi, acısını kucaklaması anlamına gelir. Daha fazla arzu duymaktan kurtularak arzularıyla gerçeklik arasındaki ayrılığı kapatmasıdır; sadece ger çekliği arzu etmesidir.    </p>
			<p class="paragraf">Bunun temelde anlamı hiçbir şey umut etmemektir. Umut son kertede boş olduğu için zaten var olanı umut etmektir. Koşulsuz olarak kutsanırsa zihninizin kavramsallaştırdığı her şey temelde kusurlu ve sınırlıdır ve bu nedenle zarar verir. Daha fazla mutluluk umut etmeyin. Daha az ıstırap umut etmeyin. Karakterinizin gelişmesini umut etmeyin. Kusurlarınızdan kurtulmayı umut etmeyin.    </p>
			<p class="paragraf"><span class="CharOverride-3">Bunu</span> umut edin. Her anda var olan sonsuz fırsat ve baskıyı umut edin. Özgürlükle gelen ıstırabı umut edin. Mutlulukla gelen acıyı. Cehaletten kaynaklanan bilgeliği. Teslimiyetten gelen gücü.    </p>
			<p class="paragraf">Ve bunlara <span class="CharOverride-3">rağmen</span> eyleme geçin.    </p>
			<p class="paragraf">Bizin mücadelemiz ve gönül çağrımızı budur. Umut olmadan eyleme geçmek. Daha iyisini ummamak. Daha iyi <span class="CharOverride-3">olmayı.</span> Bu anda ve bir sonraki anda. Ve bir sonrasında ve bir sonrasında.    </p>
			<p class="paragraf">Her şey boktandır ve bu boktanlığın nedeni ve sonucu umuttur.    </p>
			<p class="paragraf">Bunu hazmetmesi zordur, çünkü kendimizi umudun tatlı nektarından arındırmak bir ayyaşın elinden şişeyi almaya benzer. Umut olmadan boşluğa düşeceğimizi ve o boşluğun bizi yutacağını düşünürüz. Huzursuzluk veren hakikat bizi korkutur ve bu hakikati uzakta tutmak için kendimiz hak kında hikâyeler, değerler, anlatılar ve mitlerle efsaneler uydururuz.    </p>
			<p class="paragraf ParaOverride-4">Ama bizi özgürleştirecek tek şey hakikattir: Hepimiz öleceğimizi, yaptığımız herhangi bir şeyin kozmik ölçekte önemli olmadığını biliriz. Bazıları bu hakikatin onları her türlü sorumluluktan kurtaracağını ve kokain çekip trafikte oyun oynayacaklarını düşünürken aslında bu hakikat onları sorumlu olmaya doğru özgürleştireceği için korkutur. Bunun anlamı kendimizi ve birbirimizi sevmemek için bir neden olmamasıdır. Kendimize ve gezegenimize saygı duymamamız için bir neden yoktur. Hayatımızın her ânını ebedi tekerrürde yaşıyormuş gibi <span class="CharOverride-3">yaşamamamız için bir neden yoktur.    </span></p>
			<p class="paragraf">Bu kitabın ikinci yarısı umut olmadan hayatın nasıl görü neceği hakkındadır. İlk söyleyeceğim şey bunun sandığınız kadar kötü olmamasıdır. Bana kalırsa alternatifinden daha iyidir.    </p>
			<p class="paragraf">Kitabın ikinci yarısı modern dünyaya ve her şeyin boktan olmasına dürüst bir bakışı kapsar. Umudu tamir etmeye değil de onu sevmeye doğru yapılan bir değerlendirmedir. Çünkü dini çatışma döngümüzü kırmamız gerekir. İdeolojik koza larımızdan çıkmamız gerekir. Hisseden beynin hissetmesine izin vermemiz gerekir, ama onu umutsuzca açlığını çektiği anlam ve değer hikâyelerinden kurtarmalıyız. İyi ve kötü kav ramımızın ötesine geçmeliyiz. Olanı sevmeyi öğrenmeliyiz.    </p>
			<p class="solbas">Amor Fati    </p>
			<p class="paragraf">Meta’nın İsviçre’deki Sils Maria’da son günüydü ve olabildiğince çok zamanı açık havada geçirmeye karar verdi.    </p>
			<p class="paragraf">Friedrich’in en sevdiği yürüyüş rotası Silvaplana Gölü’nün doğu kıyısındaki kasabaya yarım kilometrelik yoldu. Göl yılın bu mevsiminde kristal gibi olurdu; ufukta görünen zirveleri beyaz dağlarla çevriliydi. Dört yaz önce bu göl kıyısında yaptıkları yürüyüşlerde aralarındaki bağ gelişmişti. Filozofla son gününü böyle geçirmek ve onu bu şekilde hatırlamak istiyordu.    </p>
			<p class="paragraf">Kahvaltıdan hemen sonra yola çıktılar. Güneş kusursuzdu ve hava ipek gibiydi. Kadın rehberlik ediyor, adam bastonuyla onun yanında yürüyordu. Depoları, otlakları ve küçük bir şekerpancarı çiftliğini geçtiler. Friedrich, Meta gittikten sonra en entelektüel yoldaşlarının inekler olacağını söyleyerek espri yaptı. İkisi de güldüler, şarkı söylediler ve ceviz topladılar.    </p>
			<p class="paragraf">Öğlen geniş gölgeli bir ağacın altında mola vererek yemek yediler. İşte o zaman Meta kaygılanmaya başladı. Onun sandığından çok daha fazla heyecanlanmışlardı. Şimdi Friedrich’in hem zihinsel hem fiziksel olarak mücadele ettiğini görebiliyordu.    </p>
			<p class="paragraf">Geriye dönüş yolu adam için zorluydu. Artık fark edilir biçimde topallıyordu. Kadının ertesi sabah gideceği üzerine uğursuz bir ay gibi çökmüş, kendini sözcüklerinde hissettiriyordu.    </p>
			<p class="paragraf">Huysuzlaşmıştı ve ağrıları artmıştı. Sık sık duruyorlardı ve kendi kendine konuşmaya başlamıştı.    </p>
			<p class="paragraf">Böyle değil, diye düşündü Meta. Onu böyle bırakmak istemiyordu, ama buna zorunluydu.    </p>
			<p class="paragraf">Kasabaya akşama doğru yaklaştılar. Güneş batıyordu ve hava sıkıntılı bir hal almıştı. Friedrich yavaş yavaş yirmi metre daha ilerledi ve Meta onu eve kadar götürmenin tek yolunun onu durdurmamak olduğunu biliyordu.    </p>
			<p class="paragraf">Aynı şekerpancarı çiftliğinin yanından geçtiler, aynı inekleri, adamın yeni yoldaşlarını gördüler.    </p>
			<p class="paragraf">Friedrich, “Bu ne? Tanrı nereye gitti diyorsun?” diye bağırdı.    </p>
			<p class="paragraf">Meta arkasına döndü, ne bulacağını daha görmeden biliyordu. Friedrich bastonunu havaya kaldırmış, çıldırmış gibi önünde geviş getiren küçük bir inek grubuna bağırıyordu.    </p>
			<p class="paragraf">Zorla nefes alarak bastonunu salladı ve çevrelerindeki dağları gösterdi. “Sana şunu söyleyeyim, onu öldürdük. Senle ben. Onun katilleriyiz, ama bunu nasıl yaptık?” diye bağırdı.    </p>
			<p class="paragraf">İnekler huzurla geviş getiriyorlardı; biri kuyruğuyla sinekleri kovalıyordu.    </p>
			<p class="paragraf">“Nasıl dağları içtik? Kim bize ufku süpürecek süpürge verdi? Güneşi dünyadan kopardığımızda ne yaptık? Sürekli her yönde düşmüyor muyuz? Ebedi bir hiçsizliğin içinde dolaşmıyor muyuz?”    </p>
			<p class="paragraf">“Friedrich, bu aptalca,” dedi kadın; onun kolunu tutup yürümesi için çekiştirerek. Ama adam kolunu kurtardı, gözlerinde delilik vardı.    </p>
			<p class="paragraf">“Tanrı nerede? Tanrı öldü. Tanrı ölü kalacak ve onu biz öldürdük!” diye beyan etti.    </p>
			<p class="paragraf">“Lütfen bu saçmalıklara bir son ver Friedrich. Hadi gel, eve gidelim.”    </p>
			<p class="paragraf">“Kendimizi nasıl rahatlatabiliriz? Tüm katillerin katilleri? Hepimizin en kutsal ve güçlü olanı bıçaklarımızın altında ölene kadar kanadı: Kim elimizdeki kanı silecek?”    </p>
			<p class="paragraf">Meta başını salladı. İşe yaramıyordu. Buydu. Böyle sona erecekti. Yürüyerek uzaklaşmaya başladı.    </p>
			<p class="paragraf">“Orada bizim için kendimizi arıtacağımız hangi su var? Hangi kutsama festivallerini, hangi kutsal oyunları icat etmek zorundayız? Bu borcun büyüklüğü bizim için fazla değil mi? Sadece buna değer görünmekle bile kendimizin tanrılara dönüşmesi gerekmiyor mu?”    </p>
			<p class="paragraf">Sessizlik... Uzaktan bir mööö sesi duyuldu.    </p>
			<p class="paragraf">“İnsan bir halattır; canavarla Süpermen arasında bağlan mıştır; boşluğun üzerindeki halattır. İnsanda yüce olan bir amaç değil de köprü olmasıdır: (Daha büyük bir şeye açıklık olmasından başka) İnsanda ne sevilebilir?”    </p>
			<p class="paragraf">Bu sözler kadını etkiledi. Döndü ve gözlerini adama dikti. Bu “insanın daha büyük bir şeye açılması” fikri onu yıllar önce adama çekmişti. Onu entelektüel olarak baştan çıkartan bu düşünceydi; onun için feminizm ve kadın özgürlüğü (kendi ideolojik dini) bu “daha büyük bir şeydi”. Ama Nietzsche için sadece daha başka bir yapı, başka bir kavram, başka bir insan başarısızlığı, başka bir ölü tanrı olduğunu fark etmişti.    </p>
			<p class="paragraf">Meta devam edecek ve büyük şeyler yapacaktı. Almanya ve Avusturya’da kadınların oy hakkı için yürüyüşler düzenleye cekti. Kendi projelerine, kendi kurtuluşlarına, kendi özgürlüklerine sahip çıkmaları için dünyada binlerce kadına ilham verecekti. Sessizce ve anonim olarak dünyayı değiştirecekti. Nietzsche’den ve başka “büyük adamlardan” daha fazla insana özgürlük getirecekti, ama bunu gölgede kalarak tarihin sahne arkasında yapacaktı. Bugün gerçekten de daha çok Friedrich Nietzsche’nin arkadaşı olarak tanınır, bir kadın hakları yıldızı olarak değil; yüzlerce yıl sürecek ideolojik çöküşü doğru tahmin etmiş bir adamın yardımcı oyuncusu olarak.    </p>
			<p class="paragraf">Gizli bir halat gibi pek görülmediği ve hemencecik unutulduğu halde dünyayı bir arada tutacaktı.    </p>
			<p class="paragraf">Yine de devam etti. Edeceğini biliyordu. Gitmek ve uçurumu aşmayı denemek zorundaydı; hepimizin bunu yapması gerekir; o kendisi için yaşadığını bilmeden başkaları için yaşayacaktı.    </p>
			<p class="paragraf">Nietzsche “Meta,” dedi.    </p>
			<p class="paragraf">“Evet?”    </p>
			<p class="paragraf">“Nasıl yaşayacaklarını bilmeyenlere bayılıyorum. Öteki yana geçebilecek olanlar onlar.”    </p>
		</div>
</body>
</html>