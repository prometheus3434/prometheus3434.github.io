<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>1-12</title>
		<link href="../Styles/idGeneratedStyles_0.css" rel="stylesheet" type="text/css"/>
		<link href="../Styles/idGeneratedStyles_2.css" rel="stylesheet" type="text/css"/>

	</head>
	<body id="x1-12" xml:lang="tr-TR">
		<div class="Basic-Text-Frame">
			<p class="split" xml:lang="en-GB">      </p>
			<p class="resimm ParaOverride-5"><img alt="" class="_idGenObjectAttribute-14" src="../Images/18.png"/>      </p>
			<p class="anabass" id="_idParaDest-10">Duygu Ekonomisi      </p>
			<p class="paragraf"><span class="CharOverride-2">1</span>920’lerde kadınlar sigara içmiyorlardı – içerlerse fena şekilde yargılanıyorlardı. Bu bir tabuydu. Üniversite mezunu olmak ya da Kongre’ye seçilmek gibi sigara içmek de o zamanlar erkek işiydi. “Sevgilim, kendine zarar verebilirsin. Daha da kötüsü güzel saçını yakabilirsin.”    </p>
			<p class="paragraf">Bu, tütün endüstrisi için bir sorundu. Nüfusun yüzde ellisi sigaralarını moda olmadığı ya da kibar görünmediği için içmiyordu. Bu olmazdı. Amerikan Tütün Şirketi’nin başkanı George Washington Hill’in söylediği gibi, “ön bahçemizde bir altın madeni var” idi. Endüstri kadınlara sigara pazarlamayı kerelerce denemişti, ama hiçbir şey işe yaramamıştı. Kültürel önyargının kökleri çok derinlerdeydi.    </p>
			<p class="paragraf">Sonra, 1928’de, Amerikan Tütün Şirketi çılgın fikirleri ve daha da çılgın pazarlama kampanyaları olan Edward Bernays’i işe aldı. Bernays’in pazarlama taktikleri o zamanlar reklam endüstrisindeki kimselerinkine benzemiyordu.    </p>
			<p class="paragraf">On dokuzuncu yüzyılın başlarına kadar pazarlama bir ürünün gerçek, elle tutulur yararlarını mümkün olan en basit ve kısa şekilde iletmekten ibaretti. İnsanların bir ürünü olgulara ve bilgiye göre aldığı varsayılıyordu. Birisi peynir almak isterse ona neden sizin peynirinizin daha üstün olduğunu açıklamanız gerekirdi (“En taze Fransız keçi sütü, on iki gün tütsülenmiş, buzdolabında taşınmış”). İnsanlar kendileri için mantıklı alım kararları veren mantıklı aktörler olarak görünüyorlardı. Klasik varsayımdı bu: Düşünen beyin görev başındaydı.    </p>
			<p class="paragraf">Ama Bernays sıra dışıydı. İnsanların çoğunlukla mantıklı kararlar verdiklerine inanmıyordu. Tam tersine inanıyordu. İnsanlar duygusal ve güdüseldiler ve bunu gerçekten iyi gizli yorlardı. Hisseden beynin görev başında olduğuna inanıyor du, ama bunu kimse tam olarak fark edememişti.    </p>
			<p class="paragraf">Tütün sanayii bireysel kadınları sigara satın alıp içme ye mantıklı argümanlar aracılığıyla ikna etmeye çalışırken Bernays bunu duygusal ve kültürel bir mesele olarak gördü. Kadınların sigara içmelerini istiyorsa düşüncelerine değil değerlerine hitap etmeliydi. Kadınların kimliklerine hitap etmeliydi.    </p>
			<p class="paragraf">Bunun için Bernays bir grup kadını işe alarak New York Şehri’ndeki Paskalya Pazarı Yürüyüşü’ne katılmalarını istedi. Bugün koltukta uyuklarken dronların filme çektiği büyük yürüyüşlere TV’de göz atabilirsiniz, ama o zamanlar bunlar büyük sosyal olaylardı.    </p>
			<p class="paragraf">Bernays’in planladığına göre uygun bir anda bu kadınlar duracak ve aynı anda sigaralarını yakacaklardı. Sigara içen kadınların hoş fotoğraflarını çekecek fotoğrafçılar tutmuştu; bunları daha sonra belli başlı ulusal gazetelere dağıtacaktı. Gazetecilere bu hanımların sadece sigara değil “özgürlük meşaleleri” yaktıklarını söyletti; sigara içmeleri bağımsızlıklarını ve kendi kendilerine hükmettiklerini gösteriyorlardı.    </p>
			<p class="paragraf">Hepsi yalan haberdi elbette, ama Bernays bunu politik bir protesto gibi sahnelemişti. Bunun ülkedeki kadınlarda uygun duyguları tetikleyeceğini biliyordu. Feministler kadınlara oy hakkını dokuz yıl önce elde etmişlerdi. Kadınlar evin dışında çalışıyorlar ve ülkenin ekonomik hayatına daha fazla katılıyorlardı. Saçlarını daha kısa kesip daha çarpıcı giyinerek dikkat çekiyorlardı. Bu kadın nesli, bir erkekten bağımsız davranacağını düşünen ilk kadın nesliydi. Ve çoğu bu konuda güçlü fikirlere sahipti. Eğer Bernays “sigara içmek özgürlüktür” mesajını kadın özgürlüğü hareketine sokabilirse... tütün satışları iki katına çıkacak ve o da zengin bir adam olacaktı.    </p>
			<p class="paragraf">Taktiği işe yaradı. Kadınlar sigara içmeye başladılar ve o zamandan beri akciğer kanseri konusunda erkeklerle eşit fırsata sahipler.    </p>
			<p class="paragraf">Bernays bu türden kültürel darbelere düzenli olarak 1920, 30 ve 40’larda devam etti. Pazarlama endüstrisinde tam olarak bir devrim yaratarak sürece halkla ilişkiler diye bir alan kattı. Seksi ünlülere sizin ürününüzü kullanmaları için para ödemek mi? Bu Bernays’in fikriydi. Aslında bir şirketin ince likli bir şekilde reklamını yapan sahte gazete makaleleri yaratmak mı? Onundu. Bir müşterisine dikkat çekmek için kamuya açık ilgi çekici olaylar düzenlemek mi? Onun. Bugün maruz kaldığımız hemen her pazarlama formu ve reklamcılık Ber nays ile başladı.    </p>
			<p class="paragraf">Ama işte Bernays hakkında ilginç bir şey: Sigmund Freud’un yeğeniydi.    </p>
			<p class="paragraf">Freud’un adı bilinç arabasını asıl kullananın hisseden bey nimiz olduğunu söylediği için kötüye çıkmıştı. Freud insanların güvensizliklerinin ve utançlarının onlara kötü kararlar verdirdiğini, mahrum kaldıklarını hissettikleri şeyler için kendilerine fazla hoşgörü gösterdiklerini ya da bunu ikâme yoluna gittiklerini söylemişti. Freud yapışkan kimliklerimiz olduğunu, zihnimizde kendimize hikâyeler anlattığımızı, bu hikâyelere duygusal olarak bağlı olduğumuzu ve onları korumak için mücadele ettiğimizi söylemişti. Freud neticede hepimizin güdüsel, bencil ve duygusal hayvanlar olduğumuzu söylemişti.    </p>
			<p class="paragraf">Freud hayatının çoğunu parasızlık içinde geçirdi. Tipik bir Avrupalı entelektüeldi: yalıtılmış, bilgili, derinden felsefi. Ama Bernays Amerikalıydı. Pratikti, hedefe odaklıydı. Boş ver felsefeyi! Zengin olmak istiyordu. Ve oldu da; Freud’un fikirlerini pazarlama merceğinden geçirerek büyük bir şekil de sundu. Freud aracılığıyla pazardaki kimsenin kendisinden önce anlamadığı bir şeyi anladı: İnsanların güvensizliklerini kaşırsanız onlara almalarını söylediğiniz her şeyi alırlar.    </p>
			<p class="paragraf">Kamyonetler erkeklere güç ve güvenilirlik sağlayan araçlar olarak pazarlandı. Makyaj kadınlar için daha fazla sevilmenin ve ilgi çekmenin yöntemiydi. Bira eğlenmenin ve bir parti de dikkat merkezi olmanın yolu olarak sunuldu.    </p>
			<p class="paragraf">Bunların hepsi Pazarlama 101’dir elbette. Ve bugün işin bir parçası olarak kabul edilirler. Pazarlama okurken ilk öğrendiğiniz müşterilerin “acı noktalarını” bulmaktır... ve sonra incelikli bir şekilde onların kendilerini daha kötü hissetmelerini sağlamaktır. İnsanların utanç ve güvensizliklerine çomak sokarsınız, sonra sizin ürününüzün onları utançtan ve güven sizlikten kurtaracağını söylersiniz. Başka bir şekilde ifade edersek pazarlama müşterinin ahlaki boşluklarını bulur ve onları dolduracak bir yol önerir.    </p>
			<p class="paragraf">Bu bir yandan bugün deneyimlediğimiz tüm ekonomik çeşitliliğin ve zenginliğin sebebidir. Başka bir yandan da pazarlama mesajları yetersizlik duygusu aşılamaya tasarlanmış olunca ve her gün binlerce pazarlama mesajı herkese çarpınca, bunun psikolojik olumsuz sonuçları olması gerekir ve bu da iyi bir şey olamaz.    </p>
			<p class="solbas">Dünyanın Dönmesini Duygular Sağlar    </p>
			<p class="paragraf">Dünya tek bir şey üzerinde döner: duygular.    </p>
			<p class="paragraf">Bunun nedeni herkesin kendini iyi hissettiren şeylere para harcamasıdır. Para nereye akarsa güç de oraya akar. Dünyadaki insanların duygularını ne kadar etkileyebilirseniz o kadar pazla para ve güç biriktirirsiniz.    </p>
			<p class="paragraf">Paranın kendisi insanlar arasındaki ahlaki boşlukları eşitlemeye yarayan bir değiştokuş formudur. Paranın kendi özel, evrensel minidini vardır ve hepimiz bunu satın alırız, çünkü yaşamlarımızı biraz daha kolay kılar. Birbirimizle alışveriş halindeyken değerlerimizi evrensel bir şeye çevirir. Siz kabukluları ve istiridyeleri seversiniz. Ben can düşmanları mın kanıyla toprağı gübrelemeyi severim. Siz benim ordumda savaşırsınız ve eve döndüğümüz zaman sizi kabuklular ve istiridyelerle zengin ederim. Anlaştık mı?    </p>
			<p class="paragraf">Ekonomi böyle ortaya çıkmıştır. Hayır, gerçekte bir sürü öfkeli kral ve imparator can düşmanlarını kılıçtan geçirmek istemişlerdir; ordularına bunun karşılığında bir şey vermeleri gerekmiştir; parayı askerlerin eve döndüklerinde (dönebilirlerse) “harcayacakları” (eşitleme) bir borç formu (ahlaki boşluk) olarak ortaya çıkarmışlardır.    </p>
			<p class="paragraf">Çok fazla bir şey değişmedi elbette. Dünya o zaman da duygular üzerinde dönüyordu, şimdi de. Tek değişen, birbirimize bok atma yöntemlerimizdir. Teknolojik gelişme duygu ekonomisinin bir gösterimidir. Mesela kimse konuşan bir waffle icat etmeyi denemedi. Neden? Çünkü bu son derece tuhaf olurdu; pek besleyici olmayacağından söz etmeye bile gerek yok. Bunun yerine teknolojiler insanların kendilerini daha iyi hissedecekleri (ya da daha kötü hissetmelerine engel olacak) şeyleri araştırır ve icat ederler. Tükenmez kalem, daha rahat bir koltuk ısıtacağı, evinizin boru sistemi için daha iyi bir conta – insanların gelişmesine yardım edecek ya da acıyı uzak tutacak şeyler. Bu tür şeyler insanların kendilerini iyi hissetmelerini sağlar. Herkes heyecanlanır. Para harcarlar. Sonra da ekonomik refah dönemi, bebek.    </p>
			<p class="paragraf ParaOverride-4">Pazarda değer yaratmanın iki yöntemi vardır:    </p>
			<p class="paragraf ParaOverride-4"><span class="CharOverride-4">1. Yenilikler (Acının kalitesini yükseltmek).</span> Değer yaratmanın birinci yolu bir acının yerine daha tolere edilir/ arzulanır bir başka acıyı geçirmektir. Bunun en etkili ve görünür örnekleri tıp ve ecza alanındaki yeniliklerdir. Çocuk felci aşısı hayat boyu sürecek zayıflatıcı ve hare ketsiz kılacak bir acının yerine birkaç saniyelik bir iğne batmasını getirmiştir... Kalp ameliyatları... ölümün yerine birkaç haftada ameliyattan iyileşmeyi geçirmişlerdir.    </p>
			<p class="paragraf ParaOverride-4"><span class="CharOverride-4">2. Saptırma (Acıdan kaçınma).</span> Pazarda değer yaratmanın ikinci yöntemi insanların acılarını uyuşturmalarına yardım etmektir. Acının kalitesini yükseltmek insanlara daha iyi acılar verirken acıyı uyuşturmak acıyı geciktirir ve genellikle de daha kötü yapar. Saptırmalar haftasonu plaj tatilleridir; arkadaşlarla dışarı çıkmak, özel biriyle sinemaya gitmek, alkol kullanmak. Saptırmalarda yanlış olan bir şey yoktur; hepimiz zaman zaman ihtiyaç duyarız. Sorun hayatlarımızı ele geçirmeye başladıklarında ve irademizin kontrolünden çıktıklarında ortaya çıkar. Birçok saptırma beynimizdeki kimi devrelerle oynaya rak bağımlılık yaratır. Acıyı ne kadar uyuşturursanız o kadar kötüleşir ve onu daha fazla uyuşturmak istersiniz. Bir noktada acı öyle bir noktaya gelir ki ondan kaçınmanız da saplantılı bir hal alır. Kendinizi kontrol edemez siniz ve hisseden beyniniz düşünen beyninizi arabanın bagajına kapatır ve neye bağımlıysanız ondan bir kez daha alana kadar bırakmaz. Aşağı doğru gidiş başlar.    </p>
			<p class="paragraf">Bilimsel devrim ilk başladığında birçok ekonomik gelişme yeniliğe bağlıydı. O zamanlar insanların büyük çoğunluğu yoksulluk içindeydi. Herkes hasta, aç, üşüyordu ve çoğun lukla yorgundu. Çok azı okuma biliyordu. Çoğunun dişleri kötüydü. Hiç de eğlenceli değildi. Sonraki birkaç yüzyılda, makinelerin ve kentlerin icadıyla, iş bölümüyle, modern tıp, hijyen ve hükümet temsilcileriyle yoksulluk ve zor çalışma lar biraz rahatladı. Aşılar ve tıp milyonlarca hayat kurtardı. Makineler işgücünü azalttı ve açlık azaldı. İnsan ıstırabının kalitesini artıran teknolojik yenilikler kuşkusuz iyi bir şeydir.    </p>
			<p class="paragraf">Peki göreli olarak büyük bir insan grubu sağlıklı ve var lıklıysa ne olur? Bu noktada ekonomik gelişmenin çoğu yenilikten sapmaya, acının kalitesini artırmaktan ondan kaçınmaya kaydı. Bunun nedenlerinden biri gerçek yeniliğin riskli, zor olması ve sık sık da bir ödülünün olmamasıdır. Tarihteki birçok önemli yenilikler mucitlerini parasız ve zorluk içinde bırakmıştır. Biri bir şirket kuracak ve risk alacaksa saptırma yöntemi daha iyi bir bahistir. Bunun sonucu olarak birçok teknolojik “yenilik” aslında saptırmaları yeni, daha etkili (ve gizliliği ihlal eden) hale getiren yöntemler olarak kaldı. Girişimci bir kapitalist olan Peter Thiel’ın söylediği gibi: “Uçan arabalar istedik, yerine Twitter’a sahibiz.”    </p>
			<p class="paragraf">Bir ekonomi önemli şeylerden saptırmalara çark edince kültür de kaymaya başlar. Yoksul bir ülke gelişerek tıbba, telefonlara ve başka yenilikçi teknolojilere kavuştukça insanlar giderek kendilerini daha iyi hissetmeye başlarlar ve herkesin acısı daha kaliteli bir acıyla yer değiştirir. Ama ülke Birinci Dünya ülkesi seviyesine ulaşınca bu kendini iyi hissetme sabitlenir ve bazen de azalır. Yerine akıl hastalıkları, depresyon ve kaygı yerleşir.    </p>
			<p class="paragraf">Bunun olmasının nedeni toplumu açmanın ve ona modern yenilikler getirmenin insanları daha daha dayanıklı ve anti kırılgan yapmasıdır. Daha fazla zorluklara dayanırlar; daha etkili çalışırlar; daha iyi iletişim kurar ve toplum içindeki işlevlerini daha iyi yerine getirirler.    </p>
			<p class="paragraf ParaOverride-4">Ama bu yenilikler entegre olduğunda ve herkesin elinde bir cep telefonu olduğu zaman büyük ve modern saptırmalar pazara girer. Bunlar pazara girdiği zaman da psikolojik bir kırılganlık sokulmuş olur ve her şey boktan görünür.    </p>
			<p class="paragraf">Ticaret çağı yirminci yüzyılın başlarında, Bernays’in insanların bilinçsiz duygu ve arzularına pazarlama yapılacağını keş fetmesiyle başladı. Bernays’in penisilin ve kalp ameliyatıyla ilgisi yoktu. O sigaralarla, tabloid basınla ve güzellik ürünleriyle ilgileniyordu – insanların ihtiyacı olmayan şeyler. O zamana kadar kimse insanları hayatta kalmaları için elzem olmayan ürünlere ciddi miktarda para harcamaya ikna edememişti.    </p>
			<p class="paragraf">Pazarlamanın icadı modern çağın altına hücumunu gerçekleştirerek insanların mutluluk peşinde koşmasını doyurmaya çalıştı. Pop kültür ortaya çıktı ve ünlülerle atletler aptalcası na zengin oldular. İlk kez lüks malların kitle üretimine geçildi ve orta sınıflara reklamı yapıldı. Rahatlık teknolojilerin de büyük bir patlama yaşandı: mikrodalga yemekleri, hazır yemekler, yatan rahat koltuklar, yapışmaz tavalar vs. Hayat o kadar kolay, hızlı ve verimli olmuştu ki birkaç yüzyıl gibi kısa bir sürede insanlar bir telefon ederek yapması iki ay süren şeyleri yapabilmeye başladılar.    </p>
			<p class="paragraf">Ticaret çağında hayat, öncekine rağmen daha karmaşık olmasına rağmen bugüne kıyasla göreceli olarak basitti. Homojen bir kültürün içinde geniş ve gelişen bir orta sınıf doğdu. Aynı TV kanallarını izler, aynı müzikleri dinler, aynı yemekleri yer, aynı tip koltuklarda gevşer ve aynı gazeteleri ve dergileri okur olduk. Bu çağda bir süreklilik ve uyum vardır, bu da bir tür güvenlik duygusu getirir. Bir süreliğine özgürdük. Ve bu rahatlatıcıydı. En azından Batı’da sürekli nükleer silahlarla yok olma tehdidi olmasına karşın bu dönemi ideal leştirdik. Sanırım bu sosyal uyum duygusu nedeniyle bugün insanlar bu kadar nostaljiktir.    </p>
			<p class="paragraf">Sonra internet geldi.    </p>
			<p class="paragraf">İnternet hakiki bir yeniliktir. Her şey aynı kalsada yaşamlarımızı daha iyi yapar. Çok daha iyi.    </p>
			<p class="paragraf">Sorun... sorun biziz.    </p>
			<p class="paragraf">İnternetin niyetleri iyidir: Silikon Vadisi’ndeki ve başka yerler deki mucitler ve teknisyenler dijital gezegen için büyük umutlara sahiplerdi. Onlarca yıl dünyadaki insanları ve enformasyonu kusursuzca birbirine bağlama vizyonu doğrultusunda çalıştılar. İnternetin insanları özgürleştireceğini, gardiyanları ve hiyerarşileri ortadan kaldıracağını, herkese aynı bilgiye ulaşmada ve kendini ifade etmede eşit fırsat tanıyacağını düşündüler. Herkese bir ses ve bu sesi paylaşacak basit ve etkili araçlar verilirse dünyanın daha iyi ve özgür bir yer olacağını düşündüler.    </p>
			<p class="paragraf">1990 ve 2000’lerde neredeyse ütopik bir iyimserlik seviyesi gelişti. Teknisyenler yüksek eğitimli bir küresel nüfusun parmak uçlarında bulunan sonsuz bilgeliğe dokunacağını düşündüler. Uluslar, etnik topluluklar ve hayat tarzları arasında daha fazla empati ve anlayış geliştirme fırsatı gördüler. Barış ve bolluğa aynı ilgiyi paylaşan birleşik ve bağlantılı bir küresel hareketi düşlediler.    </p>
			<p class="paragraf">Ama unuttular.    </p>
			<p class="paragraf">Kişisel umutlarına ve dini hayallerine o kadar kendilerini kaptırdılar ki unuttular.    </p>
			<p class="paragraf">Dünyanın enformasyon üzerinde dönmediğini unuttular.    </p>
			<p class="paragraf">İnsanlar gerçeklere ve olgulara temellenen kararlar vermiyorlardı. Paralarını verilere göre harcamıyorlardı. Daha üstün bir felsefi gerçeklik nedeniyle birbirlerine bağlanmıyorlardı.    </p>
			<p class="paragraf">Dünya duygular üzerinde dönüyordu.    </p>
			<p class="paragraf">Ve ortalama insana sonsuz insan bilgeliği rezervuarı verirseniz en derin inançlarıyla çelişen enformasyonu aramazlar. Hakiki, ama tatsız olanı aramazlar.    </p>
			<p class="paragraf">Çoğumuz tatlı, ama doğru olmayanı ararız.    </p>
			<p class="paragraf">Öylesine bir ırkçı düşünceniz mi var? İki tık ötede ırkçılardan oluşan bir sürü forum vardır; bu tür eğilimlerden neden utanmamanız gerektiğini söyleyen ve kulağa doğru gelen savlarla doludur. Karınız sizi terk etti ve tüm kadınların doğuştan bencil ve kötü olduklarını mı düşünmeye başladınız? Bu kadın düşmanı duyguları destekleyen siteler bulmak için fazlaca bir Google araştırması yapmanız gerekmez.    </p>
			<p class="paragraf">En kötü duygularımızı ve karanlık eğilimlerimizi ayıklamak yerine küçük şirketler doğruca bundan para kazanmaya yönelirler. Böylece çağımızın en büyük icadı yavaşça en büyük sapkınlığa dönüştü.    </p>
			<p class="paragraf">İnternet sonuçta bize ihtiyacımız olanı vermek için tasarlanmamıştır. Bunun yerine istediğimizi verir. Ve bu kitaptan insan psikolojisi hakkında bir şey öğrendiyseniz bunun kulağa geldiğinden daha tehlikeli olduğunu çoktan anlamışsınızdır.    </p>
			<p class="solbas">#SahteÖzgürlük    </p>
			<p class="paragraf">Süper başarılı bir iş insanı için tuhaf zamanlar olmalı. Bir yandan işler her zamankinden daha iyi. Dünyada öncekinden daha fazla zenginlik var; kârlar tüm zamanların rekorlarını kırıyor; üretkenlik ve büyüme fazla. Yine de gelir eşitsizliği tavan yapmış durumda; politik kutuplaşma her aile toplantısını rezil ediyor ve tüm dünyada sanki bir yozlaşma salgını var.    </p>
			<p class="paragraf">İş dünyasında bir coşku varken tuhaf bir defans türü de var ve nereden kaynaklandığı belli değil. Fark ettiğim kadarıyla bu defans nereden kaynaklanırsa kaynaklansın aynı formu alıyor. Şöyle diyor: “İnsanlara istediklerini veriyoruz.”    </p>
			<p class="paragraf">İster petrol şirketleri ister sizin verilerinizi çalan tuhaf Face book reklamları olsun, her şirket deli gibi insanlara istediklerini verdiklerinin çığırtkanlığını yapmakla meşgul – daha hızlı veri indirmek, daha rahat klimalar, daha az benzin tüketimi– bu ne kadar yanlış olabilir ki?    </p>
			<p class="paragraf">Ve bu doğrudur. Teknoloji insanlara istediklerini her zamankinden daha hızlı ve randımanlı verir. Hepimiz şirket efendilerinin etik yüzüstü kapaklanışlarını Google’dan aramaya bayılırken tek yaptıklarının pazarın arzularını yerine getirmek olduğunu unutuyoruz. Bizim taleplerimizi yerine getiriyorlar. Facebook, BP ya da siz bunu okurken hangi dev şirket şeytan sayılıyorsa ondan kurtulsak bile hemen bir yenisi çıkarak yerini alacaktır.    </p>
			<p class="paragraf">Belki de sorun kazandıkları paralara kahkahalarla gülerken purolarının külünü silkeleyen ve kedileri okşayan bir sürü hırslı yöneticiden ibaret değildir.    </p>
			<p class="paragraf">Belki bizim istediğimiz boktandır.    </p>
			<p class="paragraf">Örneğin oturma odamda devasa bir şekerleme paketi isti yor olabilirim. Asla ödeyemeyeceğim bir parayı borç alarak sekiz milyon dolarlık bir malikâne almak istiyor olabilirim. Önümüzdeki yıl her hafta yeni bir plaja uçarak sadece biftek yemek istiyor olabilirim.    </p>
			<p class="paragraf">İstediklerim korkunçtur. Çünkü istediklerimden hisseden beynim sorumludur ve hisseden beynim de bir şişe tekilayı kafasına dikmiş bir şempanze gibidir.    </p>
			<p class="paragraf">Bu nedenle “insanlara istediklerini ver” etik olarak çok alçakçadır. “İnsanlara istediklerini ver” onlara yapay bir böbrek ya da arabalarının aniden alev almasını engelleyecek bir şey gibi yenilikler verdiğinizde işe yarar. Bu insanlara istediklerini verin. Ama insanlara istedikleri çok fazla eğlenceliği vermek oynaması tehlikeli bir oyundur. Çünkü bir sürü insan çirkin şeyler ister. İkincisi, çoğu insan aslında istemediği şeyleri istemeye kolayca manipüle edilebilir (bkz: Bernays). Üçüncü olarak da giderek daha fazla eğlencelikle acıdan kaçınmak bizi daha zayıf ve kırılgan yapar. Dördüncü olarak da sizin kahrolası Skynet reklamlarınızın nereye gidersem peşimde dolaşmasını ve hayatımı veri ele geçirmek için kurcalamasını istemiyorum. Bakın, bir keresinde karıma Peru’ya yolculuk etmekten söz etmem bir sonraki altı hafta boyunca Machu Picchu’nun resimleriyle bombardıman edilmem anlamına gelmemeli. Ve gerçekten, konuşmalarımı dinlemekten ve size biraz para veren herkese verilerimi satmaktan vazgeçin.    </p>
			<p class="paragraf">Neyse – nerede kalmıştım?    </p>
			<p class="paragraf">Tuhaf bir şekilde Bernays bunların hepsinin geleceğini görmüştü. Adam bir tür dâhiydi; uygunsuz reklamları, mahremi yetin kötüye kullanılmasını, geniş kitlelerin düşüncesiz tüketimle boyun eğen bir köleliğe razı edilmesini görmüştü. Ancak o bunlardan yanaydı; bu da onu şeytani bir dâhi yaptı.    </p>
			<p class="paragraf">Bernays’in politik inançları da çarpıcıydı. Sanırım “diyet faşizmi” adını verebileceğiniz bir şeye inanıyordu: Bernays kitlelerin tehlikeli olduğuna ve kuvvetli merkezi bir devlet tarafından kontrol edilmesi gerektiğine inanıyordu. Ama kan lı totaliter rejimlerin tam olarak ideal olmadığını da kabul ediyordu. Onun için yeni pazarlama bilimi, hükümetlere onları sakatlamadan ve işkence etmeden, sağda, solda ve merkezde olacak şekilde vatandaşlarını etkileyecek ve yatıştıracak bir olanak sunuyordu.    </p>
			<p class="paragraf">Bernays çoğunluk için özgürlüğün imkânsız ve tehlikeli olduğuna inanıyordu. Amcası Freud’un yazılarını okuduğu için bir toplumun tolere edeceği en son şeyin herkesin hisse den beyninin gösteriyi idare etmesi olduğunu biliyordu. Toplumların düzene, hiyerarşiye ve otoriteye ihtiyaçları vardı ve özgürlük bu şeyler için etik değildi. Pazarlama onun açısından inanılmaz derecede yeni bir araçtı ve insanlara aslında seçim yapabilecekleri birkaç yeni diş macunundan başka bir şey sunmazken özgürlüğe sahipmişler hissini uyandırabiliyordu.    </p>
			<p class="paragraf ParaOverride-4">Neyse ki Batılı hükümetler (çoğunlukla) nüfuslarını reklam kampanyalarıyla yönetecek kadar alçalmıyorlardı. Bunun yerine tam tersi oluyordu. Şirketler dünyası insanlara istedik lerini vermekte o kadar iyiydiler ki kademeli olarak onlar üze rinde giderek daha fazla politik güç sahibi oluyorlardı. Kural lar yıkılmıştı. Bürokratik kusurlar sona ermişti. Özel hayat ortadan kalkmıştı. Parayla politika daha önce olmadığı kadar iç içe geçmişti. Peki bütün bunlar neden olmuştu? Şimdiye kadar anlamanız gerekir: İnsanlara istediklerini veriyorlardı!    </p>
			<p class="paragraf ParaOverride-4">Ama gerçekçi olalım: “İnsanlara istediklerini vermek” sadece #SahteÖzgürlüktür, çünkü çoğumuzun istedikleri eğlenceliklerdir. Ve eğlenceliklere boğulduğumuz zaman bir kaç şey meydana gelir.    </p>
			<p class="paragraf">İlki giderek artan bir şekilde kırılganlaşırız. Dünyamız giderek küçülen değerlerimizin boyutuna inecek kadar çeker. Konfor ve hazza takıntılı oluruz. Ve bu hazzın kaybolması ihtimali dünyayı sarsıcı ve evrensel olarak haksızlık gibi gelir. Kavramsal dünyamızı daraltmak özgürlük değildir; bunun tam tersidir.    </p>
			<p class="paragraf">İkinci olansa bir dizi düşük seviyeli bağımlı davranışa açık oluruz – saplantılı biçimde telefonumuzu, epostamızı, Instagramımızı kontrol ederiz; saplantılı biçimde sevmediğimiz dizileri bitiririz; okumadığımız ve öfke yaratan makaleleri paylaşırız; zevk almadığımız partilere ve etkinliklere davetleri kabul ederiz; istediğimiz için değil gittiğimizi söyleyebilmek için yolculuk yaparız. Daha fazla şey yapmaya yönelik saplan tılı davranışlar özgürlük değildir; tam tersidir.    </p>
			<p class="paragraf">Üçüncü olarak: Kendi kapsamının içinde negatif duyguları tanımlayamaz, tolere edemez ve ayıramayız. Sadece mutluyken ve havalı bir kapak kızıyken kendinizi iyi hissediyorsanız bilin bakalım bu nedir? Özgür değilsiniz. Tam tersine. Kendinize gösterdiğiniz hoşgörünün esirisiniz; toleranssızlığınızın kölesisiniz; kendi duygusal zayıflığınız nedeniyle sakatsınız. Sürekli dış kaynaklı bir konfor ya da onay peşindesiniz ve bu gelebilir de gelmeyebilir de.    </p>
			<p class="paragraf">Dört, seçim paradoksu: Bize daha fazla seçenek verildikçe (daha fazla “özgürlüğe” sahip oldukça) bu seçeneklerden herhangi birinden daha az tatmin duyarız. Jane iki mısır gevreği, Mike yirmi mısır gevreği arasında seçim yapabiliyorsa Mike Jane’den daha özgür değildir. Daha fazla çeşide sahiptir. Çeşit özgürlük demek değildir. Çeşit sadece aynı anlamsız şeyin farklı permütasyonlarıdır. Sadece SS üniforması içinde bir herif Jane’in kafa sına bir silahdayamış ve gerçekten kötü bir Bavyera aksanıyla “Boktan mısır gevreğini ye!” diye haykırıyorsa işte o zaman Jane Mike’dan daha az özgürdür. Ama bu olursa bana haber verin!    </p>
			<p class="paragraf">Bu, insan bilincinin özgürlüğüdür. Daha fazla şey bizi daha özgür yapmaz; bizi doğru ya da en iyi şeyi seçtiğimiz konu sunda tutsak eder. Daha fazla şey bizleri kendimize ve baş kalarına sonuçlardan ziyade araçlar olarak davranmaya daha açık hale getirir. Umudun bitmek bilmeyen döngüsüne daha bağımlı hale getirir.    </p>
			<p class="paragraf">Eğer mutluluğun peşinde koşmak hepimizi çocuksuluğa geri götürüyorsa sahte özgürlük de bizi orada tutmak için komplo kurar. Çünkü özgürlük aralarından seçim yapacağı mız daha fazla mısır gevreği markası, özçekim yapacağımız daha fazla plaj tatili ya da karşısında uyuklayacağımız daha fazla TV kanalı değildir.    </p>
			<p class="paragraf">Bu çeşitliliktir. Ve bir boşlukta çeşitliliğin anlamı yoktur. Güvensizliğin tuzağına düşmüşseniz, kuşku içinize yerleşmişse ve toleranssızsanız dünyadaki tüm çeşitliliğe sahip olabilirsiniz, ama özgür olamazsınız.    </p>
			<p class="solbas">Gerçek Özgürlük    </p>
			<p class="paragraf">Tek gerçek özgürlük, özgürlüğün tek gerçek etik formu kendinisınırlama aracılığıyladır. Bu, hayatta her istediğinizi seçmenin ayrıcalığı değildir; hayatta neden vazgeçeceğinizi seçmektir.    </p>
			<p class="paragraf">Tek gerçek özgürlük budur. Bu tek özgürlüktür. Eğlencelikler gelip geçerler. Haz hiçbir zaman sürekli değildir. Çeşitlilik anlamını kaybeder. Ama siz her zaman neyi feda edeceğinizi, neden vazgeçmeye istekli olduğunuzu seçebilirsiniz.    </p>
			<p class="paragraf">Bu tür bir kendini inkâr paradoksal olarak hayatta gerçek özgürlüğü genişleten tek şeydir. Düzenli fiziksel egzersizin acısı son kertede fiziksel özgürlüğü sağlar: gücünüz, hareket liliğiniz, dayanıklılığınız ve direnciniz. Güçlü bir çalışma etiğinin fedakârlığı size daha fazla iş fırsatı peşinde koşmayı, kariyer rotanızı değiştirmeyi, daha fazla para ve onun yanı sıra gelen yararları sağlar. Başkalarıyla çatışmaya girme isteği herkesle konuşmanızı, değerlerinizi ve inançlarınızı paylaşıp paylaşmadıklarını görmenizi, hayatınıza ve sizlerin onların hayatına katacaklarınızı keşfetmenizi sağlar.    </p>
			<p class="paragraf">Şu anda kendinize dayatacağınız sınırlamaları seçerek daha özgür olabilirsiniz. Her sabah erken kalkmayı, her gün öğle sonrasına kadar epostanızı bloklamayı, telefonunuzdaki sosyal medya uygulamalarını silmeyi seçebilirsiniz. Bu sınırla malar sizi özgürleştirecektir, çünkü zamanınızı, dikkatinizi ve seçme gücünüzü serbest bırakırlar. Bilincinize kendi içinde bir amaç olarak davranırlar.    </p>
			<p class="paragraf">Spor salonuna gitme mücadelesi veriyorsanız bir dolap kiralayın ve tüm iş giysilerinizi orada bırakın. Böylece her sabah gitmek zorunda kalırsınız. Her hafta biriki sosyal etkinlikle kendinizi sınırlayın, böylelikle en sevdiğiniz insanlarla zaman geçirebilirsiniz. Bir dostunuza ya da aile bireyine üç bin dolarlık bir çek yazın ve bir daha sigara içerseniz onu bozdurmalarını söyleyin.    </p>
			<p class="paragraf">Son olarak da hayatınızdaki en anlamlı özgürlük verdiğiniz sözlerle gelir: hayatta feda etmeyi seçtiğiniz şeylerle. Karımla ilişkimdeki duygusal özgürlük bin kadınla çıksam yeniden üretemeyeceğim bir özgürlüktür. Yirmi yıldır gitar çalmamda –derinden sanatsal bir ifade– özgürlük vardır ve sadece düzinelerce şarkı ezberlesem bunu sağlayamazdım. Elli yıl aynı yerde yaşamanın özgürlüğü vardır – kültür ve camiayla bir samimiyet ve aşinalık sağlar; dünyada ne kadar çok yer görürseniz görün buna kavuşamazsınız.    </p>
			<p class="paragraf">Daha büyük sözler daha derinlere olanak sağlar. Söz vermemek yüzeysellik demektir.    </p>
			<p class="paragraf">Son yıllarda “hayat korsanlığına” bir eğilim gelişti. İnsanlar bir ayda yeni bir dil öğrenmeyi, on beş ülke ziyaret etmeyi, bir haftada savaş sanatlarında şampiyon olmayı istiyorlar ve bunu yapmak için her türlü “korsanlığa” razılar. Bunu You Tube ve sosyal medyada sürekli görürüz: İnsanlar sadece yapılabileceğini göstermek için gülünç meydan okumalara razılar. Gerçekten bir söz vermeden hayatı “korsan olarak ele geçir mek”; sadece söz vermeden bir sözün ödüllerini toplamak. Bu, hüzünlü bir sahte özgürlük formudur.    </p>
			<p class="paragraf">Yakın zamanda bir satranç programındaki hamleleri ezberleyerek satranç “ustası” olabileceğini kanıtlamak isteyen biri hakkında bir yazı okudum. Bunu bir ayda yapacaktı. Satranç öğrenmekle ilgili değildi; stratejiler onu ilgilendirmiyordu; bir stil geliştirmekle, taktikleri öğrenmekle ilgisi yoktu. Hayır, buna devasa bir ev ödevi gibi yaklaşıyordu: Hareketleri öğren, üst düzey bir oyuncu karşısında galip gel ve kendini usta olarak ilan et.    </p>
			<p class="paragraf">Bu hiçbir şey kazanmak değildir. Bu sadece bir şey kazanmanın görüntüsüdür. Söz ve fedakârlık olmadan söz vermenin ve fedakârlığın görüntüsüdür. Hiçbir anlam yokken bir anlam varmış gibi yapmaktır.    </p>
			<p class="paragraf">Sahte özgürlük bizi daha fazlasının peşine düşme döngüsü ne sokar; gerçek özgürlükse daha azıyla yaşamak için verilmiş bilinçli bir karardır.    </p>
			<p class="paragraf">Sahte özgürlük bağımlılık yapar: Ne kadarına sahip olursa nız olun yetmez. Gerçek özgürlük kendini tekrarlar; öngörülebilir ve bazen de sıkıcıdır.    </p>
			<p class="paragraf">Sahte özgürlüğün giderek azalan getirileri vardır: Aynı anlam ve sevinç için giderek artan miktarlarda enerji harcarsınız. Gerçek özgürlüğün getirileri giderek artar: Aynı anlam ve sevinç için giderek azalan miktarlarda enerji harcarsınız.    </p>
			<p class="paragraf">Sahte özgürlük dünyayı bitimsiz bir alışveriş ve pazarlık olarak görmektir, böylece kazandığınızı hissedebilirsiniz. Gerçek özgürlükte dünyaya koşulsuz bakarsınız; tek zafer kendi arzularınız üzerindedir.    </p>
			<p class="paragraf">Sahte özgürlük dünyanın sizin iradenize uymasını bekler. Gerçek özgürlük dünyadan hiçbir şey beklemez. Sadece sizin iradenizdir.    </p>
			<p class="paragraf">Son olarak da eğlenceliklerin bolluğu ve sahte özgürlük gerçek özgürlüğü deneyimlememizi sınırlar. Önümüzde ne kadar fazla seçenek ve çeşitlilik varsa seçmek, feda etmek ve odaklanmak o kadar zorlaşır. Ve bu muammalı oyunu bugün kültürümüzde gözlemlemekteyiz.    </p>
			<p class="paragraf">2000 yılında, Harvardlı politika bilimcisi Robert Putnam önemli bir kitap yayınladı: Bowling Alone: The Collapse and Revival of American Community (Yalnız Başına Bowling Oynamak: Amerikan Camiasının Çöküşü ve Yeniden Canlanması). Bu kitabında, ABD’deki sivil katılımcılığın azalışını belgeledi; insanlar daha az gruplara katılıyor ve aktiviteleri ni yalnız yapmayı tercih ediyorlardı. Kitabın adı da buradan kaynaklanır: Bugün daha fazla insan bowling oynamaktadır, ama bowling ligleri yok olmaya yüz tutmuştur. İnsanlar yalnız bowling oynarlar. Putnam ABD hakkında yazdı, ama bu sadece Amerika’yla ilgili bir olay değildir.    </p>
			<p class="paragraf">Kitabında bunun sadece eğlence amaçlı gruplarla sınırlı kalmadığını, işçi sendikalarından öğrenci birliği derneklerine ve Rotary kulübüne, kiliselere ve briç kulüplerine kadar her yerde söz konusu olduğunu gösterir. Toplumun atomlarına ayrılmasının önemli etkileri olduğunu söyler: Sosyal güven azalmıştır; insanlar daha yalıtılmışlardır; daha az politikayla ilgilenirler; komşuları hakkında daha paranoyaktırlar.    </p>
			<p class="paragraf">Yalnızlık büyüyen bir meseledir. Geçen yıl ilk kez Amerika lıların çoğunluğu yalnız olduklarını beyan etti ve yeni araştırmalar hayatlarımızdaki az sayıdaki kalitesi yüksek ilişkinin yerine çok sayıda yüzeysel ve geçici ilişki koyduğumuzu orta ya çıkartır.    </p>
			<p class="paragraf ParaOverride-4">Putnam’a göre ülkedeki sosyal bağlantıların dokusu eğlenceliklerin bolluğu nedeniyle zarar görmektedir. İnsanlar evde kalarak TV izlemeyi, internette gezinmeyi, video oyunlarını yerel bir organizasyonda ya da grupta yer almaya tercih etme ye başladılar. Ayrıca bu durumun daha da kötüye gideceğini öngörmektedir.    </p>
			<p class="paragraf">Tarihi olarak Batılılar dünyadaki baskı altındaki insanlara baktıkları zaman sahte özgürlüklerinin olmayışına, eğlenceliklerinin azlığına üzülürler. Kuzey Kore halkı haberleri okuyamaz; dükkânlardan giysi alışverişi yapamaz ya da devletin desteklemediği müzikleri dinleyemez.    </p>
			<p class="paragraf">Ama bunun nedeni Kuzey Korelilerin özgür olmaması değildir. Özgür olmamalarının nedeni bu hazları seçememeleri değil, acılarını seçmelerine izin verilmemesidir. Özgürce kendilerini neye adayacaklarını seçemezler. Hak etmedikleri ya da istemedikleri fedakârlıklara zorlanırlar. Haz söz konusu değildir; hazzın olmayışı gerçek bir baskının yan etkisidir: zorlama acı.    </p>
			<p class="paragraf">Çünkü bugün dünyanın büyük bir kısmında insanlar hazlarını seçebilirler. Ne okuyacaklarını, hangi oyunları oynayacaklarını ya da ne giyeceklerini seçebilirler. Modern eğlencelikler her yandadır. Ama yeni çağın zorbalığı insanları eğlenceliklerden ve adanmışlıklardan mahrum bırakmasında değildir. Bugünün zorbalığı insanların üzerine çok fazla eğlencelik, uyduruk haber, saçma akıl çeliciler boca etmesindedir; böylelikle zeki seçimler yapamazlar. Bu, Bernays’in öngörülerinin onun beklentisinden birkaç nesil sonra gerçek olmasıdır. Onun küresel propaganda kampanyaları vizyonunu doğru çıkartan internetin yaygınlığı ve gücüdür. Hükümetler ve şirketler sessizce kitlelerin arzularını ve dileklerini yönetirler.    </p>
			<p class="paragraf">Ama Bernays’e çok fazla kredi vermeyelim. Neticede saçma sapan bir adamdı.    </p>
			<p class="paragraf">Ayrıca bunun geldiğini Bernays’den çok önce gören bir adam vardı; sahte özgürlüğün tehlikelerini, eğlenceliklerin boşluğunu ve insanların değerleri üzerindeki miyop etkisini gören biri. Fazla hazzın insanları nasıl çocuksulaştırdığını, bencilleştirdiğini, her şeye hakları var sandıklarını, tamamen narsist ve Twitter’da katlanılmaz olacaklarını gören biri. Bu adam haber kanallarında, TED Konuşmaları sahnesinde ya da politik arenada gördüklerimizden çok daha bilge ve etkiliydi. Bu adam politik felsefenin babasıydı. Sözcüğün tam anlamıyla ruh fikrini o ortaya atmıştı. Ve (tartışılır olarak) bu fırtınanın bir sürü bin yılda oluşacağını herkesten önce o görmüştü.    </p>
			<p class="solbas">Platon’un Öngörüsü    </p>
			<p class="paragraf">İngiliz filozof ve matematikçi Alfred Noth Whitehead’in ünlü sözü şudur: Batı felsefesi aslında “Platon’a yazılmış dipnotlardan” ibarettir. Romantik aşkın doğasından “hakikat” diye bir şey olup olmamasına ve erdemin anlamına kadar her konuda ilk büyük filozof Platon’dur. Düşünen beyinle hisseden beyin arasında doğası gereği bir farklılık olduğunu ilk öneren de Platon’dur. İnsanın kendine hoşgörü göstererek değil de kendini inkâr ederek karakterini oluşturmasından ilk o söz etmiştir. Platon öyle bir adamdı ki idea sözcüğü ondan gelmiştir; ideanın ideasını onun icat etmiş olduğunu söyleyebiliriz.    </p>
			<p class="paragraf">İlginç olan, Batı medeniyetinin babası olsa da Platon’un ünlü sözü demokrasinin en arzulanır yönetim biçimi olmadığıdır. Demokrasinin doğası gereği dengesiz olduğunu ve kaçınılmaz olarak bizim doğamızın en kötü yönlerini ortaya çıkartarak toplumu zorbalığa doğru götürdüğünü söyler. Şöy le yazmıştır: “Aşırı özgürlük aşırı kölelikten başka bir şeye doğru yol alamaz.”    </p>
			<p class="paragraf">Demokrasiler halkın iradesini yansıtacak şekilde tasarlanmıştır. Halk da öğrendiğimiz kadarıyla kendi haline bırakıldığı zaman acıdan mutluluğa doğru kaçar. Sorun insanlar mutluluğu elde ettiklerinde ortaya çıkar: Hiçbir şey yetmez. Mavi nokta etkisine göre kendilerini asla tam olarak tatmin olmuş ya da güvende hissetmezler. Koşullarının kalitesi arttıkça buna bağlı olarak arzuları da artar.    </p>
			<p class="paragraf">Sonunda kurumlar insanların arzularının ritmini tutturamazlar. Kurumlar insanları mutlu edemedikleri zaman tahmin edin neler olur.    </p>
			<p class="paragraf">İnsanlar kurumları suçlamaya başlarlar.    </p>
			<p class="paragraf">Platon’a kalırsa demokrasiler kaçınılmaz olarak ahlaki çöküşe doğru giderler, çünkü sahte özgürlüğe hoşgörü gösterdikçe insanların değerleri bozulur ve daha çocuksu ve bencil olurlar; bunun sonucu olarak da vatandaşlar sistemin aleyhine dönerler. Çocuksu değerler insanları ele geçirince iktidar için pazarlık yapmak istemezler; başka gruplarla ve dinlerle masa ya oturmazlar; daha fazla özgürlük ve zenginlik için acıya kat lanmak istemezler. Bunun yerine istedikleri güçlü bir liderin ortaya çıkarak her şeyi yoluna koymasıdır. Bir zorba isterler.    </p>
			<p class="paragraf">ABD’de bilinen bir deyiş vardır: Özgürlük bedava değildir. Bu deyiş genellikle orduya ve ülkenin değerlerini korumak için yapılan ve kazanılan savaşlara referansla söylenir. İnsanlara tüm bu şeylerin kendiliğinden olmadığını, burada oturup çok pahalı Mocha Frappuccino’lar içebilmemiz ve canımız ne isterse onu söyleyebilmemiz için binlerce insanın öldürüldüğünü ve/veya öldüğünü hatırlatmak için kullanılır. Tadını çıkarttığımız temel insan hakları (konuşma, din, basın özgürlüğü) bir dış güç karşısında fedakârlık yapılarak kazanılmıştır.    </p>
			<p class="paragraf">Ama insanlar bunların bir güç karşısında da fedakârlık yapılarak kazanıldığını unuturlar. Demokrasi sadece sizinkiyle ters düşen görüşlere tolerans gösterdiğinizde, güvenli ve sağlıklı bir toplum için istediğiniz bazı şeylerden vazgeçmeye razı olduğunuzda, bazen işlerin sizin için yolunda gitmeyeceğini kabul edip uzlaştığınızda var olabilir.    </p>
			<p class="paragraf">Başka bir şekilde söylersek: Demokrasi olgunluk seviyesi yüksek ve karakteri sağlam vatandaşlarla mümkündür.    </p>
			<p class="paragraf">Son yıllarda insanlar temel insan haklarıyla hiçbir rahatsızlık deneyimlememeyi birbirine karıştırmaya başladılar. Kendilerini ifade etme özgürlüğü istiyorlar, ama onları bir şekilde sarsabilecek ve alınmalarına yol açacak görüşlerle uğraşmak istemiyorlar. Girişimcilik özgürlüğü istiyorlar, ama bu özgürlüğü mümkün kılacak hukuksal makineyi çalıştıran vergileri ödemek istemiyorlar. Eşitlik istiyorlar, ama bunun herkesin aynı hazzı değil, aynı acıyı deneyimlemesini gerektirdiğini kabul etmek istemiyorlar.    </p>
			<p class="paragraf">Özgürlük rahatsız olmayı gerektirir. Tatminsizlik gerektirir. Çünkü bir toplum özgürleştikçe herkesin kendisininkilerle çatışan yaşam tarzları ve fikirlerle uzlaşması ve onları tanıması gerekmektedir. Acıya toleransımız düştükçe sahte özgürlüklere hoşgörülü oluruz; özgür ve demokratik bir toplumun işlemesini sağlayacak erdemleri daha az destekleriz.    </p>
			<p class="paragraf">Bu ürkütücüdür. Çünkü demokrasi olmazsa gerçekten boku yeriz. Demokratik temsil olmazsa hayat gerçekten her anlam da çok daha kötüye gider. Bunun nedeni demokrasinin şahane olması değildir. İşleyen bir demokrasinin işleri başka herhangi bir yönetim biçiminden daha seyrek ve daha az zarar verecek şekilde bok etmesidir. Ya da Churchill’in söylediği gibi: “Tüm diğerlerini saymazsak demokrasi en kötü yönetim biçimidir.”    </p>
			<p class="paragraf">Dünyanın medenileşmesinin ve herkesin komik şapkaları nedeniyle birbirini kesmekten vazgeçmesinin nedeni modern sosyal kurumların etkili biçimde umudun yıkıcı güçlerini yatıştırmalarıdır. Demokrasi başka dinlerin de uyumlu bir biçimde ve yanında yaşamasına izin veren tek dindir. Ama bu sosyal kurumlar insanların düşünen beyinlerinin sürekli ihtiyaçları nedeniyle yozlaşırsa insanlar güvenlerini kaybeder ve demokratik sistemin kendini düzeltmesine olan inançlarını da kaybederlerse dini savaşların berbat gösterisinin içine düşerler. Ve teknolojik yeniliklerin sürekli ilerleyen yürüyüşü nedeniyle her dini savaş döngüsü potansiyel olarak daha fazla yıkım getirir ve can alır.    </p>
			<p class="paragraf">Platon toplumların döngüsel olduklarını ve özgürlükle zor balık arasında, göreceli bir eşitlik ve büyük eşitsizlik arasında ilerigeri hareket ettiklerini düşünüyordu. Geçtiğimiz iki bin beş yüz yıl bunun tam olarak doğru olmadığını açığa çıkardı. Ama tarih boyunca politik çatışmaların bir sırası vardır ve aynı dini temaların ardı ardına ortaya çıktıklarını görürüz – efendi ahlakının radikal hiyerarşisi karşısında köle ahlakının radikal eşitliği; demokratik kurumların dağınık gücü karşısında zorba liderlerin ortaya çıkışı; yetişkin erdemlerin çocuksu aşırılıklarla mücadelesi. “İzm”ler yüzyıllar içinde değiştilerse de her hareketin ardında aynı umutyönelimli insan güdüleri vardır. Ve her ortaya çıkan din kendisinin büyük harfle H son “Hakikat” olduğuna ve insanlığı tek bir uyumlu bayrak altında toplayacağına inansa da bugüne kadar hepsi kısmi ve eksik olduklarını göstermişlerdir.    </p>
		</div>
</body>
</html>