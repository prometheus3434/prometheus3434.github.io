<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-8</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-9" xml:lang="tr-TR"><span class="TOC char-style-override-1">İLK YILLAR</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Umumiyetle kuvvetli, fakat silik vâkıalara karşı lâkayt hafızam, bazen nüfus cüzdanımın nerede olduğunu seçemezken, devamlı olarak yakıcı ışığını muhafaza etmiştir.</span></p>

    <p class="Normal para-style-override-3"><span class="Normal char-style-override-4">O kadar ki, ilk hatıram, sedef kakmalı bir beşikte kustuğum ve beni beşikten alarak ağzımı ve üstümü sildikleri...</span></p>

    <p class="Normal para-style-override-3"><span class="Normal char-style-override-4">Basit ve kaba; gayet girift ve ince bir hadise...</span></p>

    <p class="Normal para-style-override-3"><span class="Normal char-style-override-4">Henüz dili çözülmemiş bir zamanıma ait bu hadiseyi, kelimeleri öğrendikten sonra hatırlayabilmem için, o hadiseden bana kelime üstü sâf bir mâna sızması gerekir.</span></p>

    <p class="Normal para-style-override-3"><span class="Normal char-style-override-4">Diyebilirsiniz ki:</span></p>

    <p class="Normal para-style-override-3"><span class="Normal char-style-override-4">– Sen onu sonraki kendinle hatırlıyorsun! Bunda, o zamanki kendini müdrik olduğuna ne delâlet bulunabilir?</span></p>

    <p class="Normal para-style-override-3"><span class="Normal char-style-override-4">Ben de derim ki:</span></p>

    <p class="Normal para-style-override-3"><span class="Normal char-style-override-4">– Ondan sonraki kendim, o günkü kendimden kelimeler üstü bir mâna sirayetine sahip olmak özünü nasıl hatırlatabilir, yaşatabilir? Hatırlayan ben miyim, hatırlatan o mu?.. İşte bütün mesele!..</span></p>

    <p class="Normal para-style-override-3"><span class="Normal char-style-override-4">Kendi «ben»imizin kelimesiz başlangıciyle kelimeli devamında, zaman ve mekân tanımayan ruhun üstte kalışına ve kesiksiz bir (pasaparola) çizgisi üzerinde akışına dair çarpıcı bir misal...</span></p>

    <p class="Normal para-style-override-3"><span class="Normal char-style-override-4">Her şeyi (refleks) hareketlerinden ibaret bilen mankafa maddecilere bu misal hediyem olsun!..</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">İlim değil, sanat tefekkürü üzerinde olduğum için, bu kitaplık meselenin ilme verdiği ipucunu fazla çekmiyorum.</span></p>

    <p class="Normal para-style-override-3"><span class="Normal char-style-override-4">Ruh, kendisini, maddesine yerleşme içindeki alaca karanlıkta bile hassas antenli yaratılışlara ifşa eder.</span></p>

    <p class="Normal para-style-override-3"><span class="Normal char-style-override-4">İlk alacalığından sonra, akıl abajuru içinde yarı sönük kalacak ve ışığını gizleyecek olan ruh, gerçek pırıltısını ölümden ötede gösterecektir.</span></p>

    <p class="Normal para-style-override-3"><span class="Normal char-style-override-4">O, zaman üstü bir keyfiyettir; ve ayakları zaman prangasına vurulunca, yine, zaman, mekân, düşünce ve kelime üstü mahiyetini yaş haddi tanımadan muhafaza etmekte...</span></p>

    <p class="Normal para-style-override-3"><span class="Normal char-style-override-4">Onun içindir ki, kundaktaki çocukla yataktaki ihtiyara ait ruh aynı yaşta...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Ölüm, mutlak unutmak, kendi kendini unutmak şeklinde akla hitap ettiğine göre, benim de beşikteki halimle kendimi; nebati hayatım içinde ruhumu görebildiğimi göstermez mi?</span></p>

    <p class="Normal para-style-override-3"><span class="Normal char-style-override-4">Sadece hatıra ve gideni tekrar getirme cehdi ruhu ispata yeter.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Benden, yürümeye başlayınca müthiş bir haşarı türeyeceği zannı doğmaktadır ev içinde... «Bu çocuk babasını da geçebilir!» diyenler vardır.</span></p>

    <p class="Normal para-style-override-3"><span class="Normal char-style-override-4">Şu farkla ki, babamın çocukluğundaki çılgınca patlamalar, bende, her şeyi karıştıran, her şeyin içyüzünü arayan bir merak ve tecessüs halinde...</span></p>

    <p class="Normal para-style-override-3"><span class="Normal char-style-override-4">İstanbul’a gelen ilk otomobillerden birini babama aldılar. Bazı filimlerde gördüğümüz en eski otomobil modellerine eş bu araba Sarıyer’deki köşkün bahçesinde... Ön tekerlekleri (kriko) üzerinde havaya kalkık...</span></p>

    <p class="Normal para-style-override-3"><span class="Normal char-style-override-4">İki yaşında mıyım, üç yaşında mıyım, bilemiyorum; orada kimsenin bulunmadığı bir ân arabaya yaklaşıp tekerleği çevirmeye başlıyorum. Lâstiğinin üstünde pünez başları gibi küçük demir pullar bulunan tekerlek alnıma çarpıyor ve ben kanlar içinde yere seriliyorum.</span></p>

    <p class="Normal para-style-override-3"><span class="Normal char-style-override-4">Büyükbabam, demire kösele sarılı bastoniyle babamın üstüne yürüyor ve araba hemen defediliyor.</span></p>

    <p class="Normal para-style-override-3"><span class="Normal char-style-override-4">Doktor, ilâç, pamuk, sargı... Yaranın izi hâlâ alnımda...</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●<br /></span></p>

    <p class="Normal para-style-override-3"><span class="Normal char-style-override-4">Köşkün çamaşırhanesindeki yüksekçe rafta teneke bir kutu gördüm. İçinde ne var acaba?.. İskemleye çıkıp rafa uzandım. Kaymak gibi bembeyaz bir şey... Hemen parmağımı daldırdım ve beyaz şeyi tadmaya davrandım. Aman ne acı!.. Ciğerim yandı.</span></p>

    <p class="Normal para-style-override-3"><span class="Normal char-style-override-4">Bir çığlık koptu:</span></p>

    <p class="Normal para-style-override-3"><span class="Normal char-style-override-4">– Koşun, çocuk kireç kaymağını yiyor!</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Çemberlitaş’taki konakta en musallat olduğum eşya Cici annemin öteberisidir! Hususiyle armonikli piyanosu, rastıkları, pudraları, düzgünleri ve üstten açılır maun bir dolapta sakladığı türlü ilâçları... Kimi çarpıntıya, kimi baş ağrısına, kimi romatizma sızılarına iyi, renk renk şişelerde renk renk ilâçlar... Bu ilâçlara bir göz atan, Zafer Hanım’ın tipini hayâl etmekte güçlük çekmez.</span></p>

    <p class="Normal para-style-override-3"><span class="Normal char-style-override-4">Armonikli piyanodan yırtıcı sesler çıkarırken üzerime yürüyen Cici annemden kaçar gibi yapıyor ve onu kudurtacak yeni yaramazlık buluşları peşinde geziyorum. Her kovalamasında tek sığınağım Büyükbabam...</span></p>

    <p class="Normal para-style-override-3"><span class="Normal char-style-override-4">Babam kendi havasında ve ortada yok...</span></p>

    <p class="Normal para-style-override-3"><span class="Normal char-style-override-4">Annem kaynanasına karşı eğik başlı ve konak işleriyle meşgul, tek ümit ve desteğini oğluna bağlamış bir ırgat...</span></p>

    <p class="Normal para-style-override-3"><span class="Normal char-style-override-4">Büyükbabam da, en hassas noktası olan babadan oğula sülâle çizgisini yürütmek bakımından, biricik oğlunun biricik oğluna meftun ve ona her kapıyı açık tutma vaziyetinde...</span></p>

    <p class="Normal para-style-override-3"><span class="Normal char-style-override-4">Oğlunda inkisâra uğrayan irsiyet ideâli, artık, torununda mihrakını bulmuş ve gerisini kıymetten düşürmüştür. Babamdan büyük iki kızından olma torunlarının yüzüne bile bakmaz. Parmak mafsallarımdaki çizgileri babasınınkilere benzetir ve sağ kolumun üzerindeki mercimek tanesi büyüklüğünde beni, aynen babasının mühürü bilerek öper, koklar, hayran hayran seyreder.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Hürriyet ilân edilmiştir. Daha doğrusu lâfı getirilmiş... Ben dört yaşındayım. Evimin ve çevremin dışındaki bu hâdiseden, çocukluk intibalarım üzerinde hiçbir iz mevcut değil...</span></p>

    <p class="Normal para-style-override-3"><span class="Normal char-style-override-4">Yalnız kulaklarımda bazı ev homurtuları var:</span></p>

    <p class="Normal para-style-override-3"><span class="Normal char-style-override-4">– 31 Mart Vak’asında sokaktan atılan bir kurşun, işte, camı delerek şu levhaya yapıştı.</span></p>

    <p class="Normal para-style-override-3"><span class="Normal char-style-override-4">– Beyefendiyi, Adliyeye giderken, Ayasofya Meydanında arabasını durdurup suale çekmişler...</span></p>

    <p class="Normal para-style-override-3"><span class="Normal char-style-override-4">Bir de gazete ve mecmualarda, avcı taburlarına ait resimler... Bunların arasında, üstü «ya hürriyet, ya ölüm» ibaresiyle nakışlı birer beyaz keçe külâh taşıyan iki kukla çocuğa ait fotoğraf...</span></p>

    <p class="Normal para-style-override-3"><span class="Normal char-style-override-4">O zamanı yaşayanlarca bilinen bu meşhur fotoğraf, hemen her devir ve yeni idarenin iğrenç propaganda edebiyatından bir örnektir. «Hürriyet» diye istedikleri de 10 sene sonra gerçekleşecek olan ölüm...</span></p>

    <p class="Normal para-style-override-3"><span class="Normal char-style-override-4">Ulu Hakan İkinci Abdülhamîd Hân’ın âhı da, üstündeki değirmen taşı kaldırılır kaldırılmaz alevlerini püskürten bir yanık gibi, üstüste, Trablus, Balkan ve Birinci Dünya Harpleriyle kendisini gösterecektir.</span></p>

    <p class="Normal para-style-override-3"><span class="Normal char-style-override-4">Her neyse; ben dört yaşındayım ve o zaman bunları düşünmekten uzağım.</span></p>
  </div>
</body>
</html>
