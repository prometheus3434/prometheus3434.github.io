<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-5</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-6" xml:lang="tr-TR"><span class="TOC char-style-override-1">HÂLİM</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">1982’nin Ağustos ayı... Eserime başladığım ve türlü bunalımlar içinde kıvrandığım mevsimin son ayı...</span></p>

    <p class="Normal para-style-override-3"><span class="Normal char-style-override-4">Çektiğim bunalımlar arasında, dıştan gelen en dokunaklısı birbuçuk yıllık bir mahkûmiyet...</span></p>

    <p class="Normal para-style-override-3"><span class="Normal char-style-override-4">Bir Fransız ansiklopedisinin «hapisleri, müddetçe, üniversite tahsil hayatını aşar» diye kaydettiği bu adam, bir de 78’inde caba tarafından 18 aylık bir kazanca eriyor. Bu halimle ve bu yaşımda hapse 1 gün için girsem ölürüm. Bu kanaatteyim... Ama kanımda böyle bir kanaat ve bu türlü mazeretlere yer yok...</span></p>

    <p class="Normal para-style-override-3"><span class="Normal char-style-override-4">Hastalık ve evimin malî durumunu tanzim gibi sebepler öne sürerek zor - belâ savcılıktan kopardığım 4 ay «infazın tehiri» kararından sonra, erteleme müddetinin bitmesine 1 - 2 hafta kala Çapa Üniversite Hastahanesine postu sermiş bulunuyorum. Halimi görsünler ve Yorgi veled-i Yanko derecesinde olsun hakkımı teslim ve tespit etsinler diye...</span></p>

    <p class="Normal para-style-override-3"><span class="Normal char-style-override-4">Ama, içimi kemiren bir şüphe halinde hissediyorum ki, herhangi bir Yorgi veledi bu bahiste benden çok daha talihlidir. Silikliği nisbetinde de başarılıdır. Bense dünya ve Türkiye görüşüm bakımından birçokları için def’i lâzım bir belâyım ve nazarlarında hayat hakkına sahip değilim. Bu bakımdan halim neyse gösterilmesi için el açtığım tıbbî sahabetten mahrum bırakılabilirim.</span></p>

    <p class="Normal para-style-override-3"><span class="Normal char-style-override-4">Nitekim bu şüphem, birçoklarına nasıl göründüğüm şüphesi, parası ve pulu mukabilinde bana ayırdıkları odada, bir köşeye sıkıştırılmış bir hastada tezahür ve tahakkuk etti ve beni odaya attığım ilk adımda ısırıcı gözlerle karşılayan ve hastahanede kaldığım müddetçe ısırmakta devam eden bu hasta, çevremin dışındaki çeyrek porsiyon zamane aydını geçinenlerinden ne kadar şüphe etsem haklı olduğumu bir lâboratuar katiyetiyle gösterdi.</span></p>

    <p class="Normal para-style-override-3"><span class="Normal char-style-override-4">Halbuki ben, yük veya zindan hücresi gibi olsa da tek kişilik bir oda istemiştim. Yanımda, beni lâvaboya kadar bile koltuğunda götüren oğlum Mehmed yatacak ve ben dıştan gelen tesir cımbızlarından uzak kalacaktım. Yoksa yanımda bir yabancı, hem de böylesine bir yabancı bulunduktan sonra, ha 40 kişilik koğuş, ha bu oda...</span></p>

    <p class="Normal para-style-override-3"><span class="Normal char-style-override-4">Resmî bir müessisede doktorculuk rolündeki bu adam, hiçbir sapık Bektaşî hayalinin uzanamayacağı şekilde «Allah Baba!» diye hitap ettiği Hakka zaaf ve beşerî sıfatlar isnat edici hikâyeler anlatmak ve bunları belki de sırf beni incitmek için yapmak zevkinde... Bazen şarkı söylediği de oluyor. Operalardan parçalar... (Benjamino Cigli)nin sesine hayran ve Batıda orta sınıf halka mahsus beylik operalara tutkun...</span></p>

    <p class="Normal para-style-override-3"><span class="Normal char-style-override-4">Bir gün bana sordu:</span></p>

    <p class="Normal para-style-override-3"><span class="Normal char-style-override-4">– Musîki sever misiniz?</span></p>

    <p class="Normal para-style-override-3"><span class="Normal char-style-override-4">– Severim ama böylesini değil...</span></p>

    <p class="Normal para-style-override-3"><span class="Normal char-style-override-4">– Alaturka mı, alafranga mı?</span></p>

    <p class="Normal para-style-override-3"><span class="Normal char-style-override-4">– İkisinin de soylusunu ve iyisini...</span></p>

    <p class="Normal para-style-override-3"><span class="Normal char-style-override-4">Bu konuşmadan sonra başucundaki minik cep radyosunu alabildiğine hırıldattı ve beni «yangın var!» diye avaz avaz haykırtacak derecede iğnelemeyi ihmal etmedi.</span></p>

    <p class="Normal para-style-override-3"><span class="Normal char-style-override-4">Ondan, ancak akşamları saat 5’te verilen akşam yemeklerinden sonra, koridora çıkıp hastabakıcılar ve hademelerle halleşmesi sayesinde kurtulabiliyorum. Bu kurtuluş birkaç saat sürüyor ve saat 8 - 9 dedi mi, ortada, öksürmelerden, öğürmelerden, ah-of’lardan ve ciğer tırmalayıcı kapı seslerinden başka bir şey kalmıyor.</span></p>

    <p class="Normal para-style-override-3"><span class="Normal char-style-override-4">Hasta doktor, hal ve hatır sormadan yatağına uzanmış, örtüsünü burnuna kadar çekmiş ve hazır bulduğu uykunun şerbet denizine dalmıştır.</span></p>

    <p class="Normal para-style-override-3"><span class="Normal char-style-override-4">Ne rahat adam!.. Bu adam ateşe de soksalar böyle mi uyuyacaktır?..</span></p>

    <p class="Normal para-style-override-3"><span class="Normal char-style-override-4">Ya ben?</span></p>

    <p class="Normal para-style-override-3"><span class="Normal char-style-override-4">Koskoca betonarme binayı yıkacak bir şiddetle çekilip kapatılan kapıların gümbürtüsiyle, arada bir taş kalbli hademelerin hastalara haykırışiyle, ense kökünden bel kemiği boyunca aşağıya süzülen bir yılan hayalinden kaçamaz hale gelmiş duygu hastası...</span></p>

    <p class="Normal para-style-override-3"><span class="Normal char-style-override-4">Sadece yemek vakitleri yatağında oturma vaziyetine geçebilen ve mecburî kalkışları en aza indirmek cehdini sürdürmeye bakan ben, gecenin ilk saatlerinde kurtarıcı uykuyu nerede ve nasıl bulabilirdim?..</span></p>

    <p class="Normal para-style-override-3"><span class="Normal char-style-override-4">Bir de işin başka bir hazin tarafı:</span></p>

    <p class="Normal para-style-override-3"><span class="Normal char-style-override-4">Zevcem, benim yattığım hastahanenin birkaç yüz metre mesafesinde, Vakıf Guraba Hastahanesinde ameliyat masasına yatırılmış bulunuyordu. İkimiz de birbirimize veda etmiş olarak, aynı günde iki ayrı hastahaneye yatırılmıştık. Ve kolum kanadım mevkiinde oğlum Mehmed, babasiyle annesi arası, bir onda, bir bende ve geceleri bir koltuk üzerinde annesinin yanında, mekik dokumaya mecbur...</span></p>

    <p class="Normal para-style-override-3"><span class="Normal char-style-override-4">– Annen nasıl Mehmed?</span></p>

    <p class="Normal para-style-override-3"><span class="Normal char-style-override-4">– İyi, çok iyi...</span></p>

    <p class="Normal para-style-override-3"><span class="Normal char-style-override-4">– Ameliyat nasıl geçti?</span></p>

    <p class="Normal para-style-override-3"><span class="Normal char-style-override-4">– Mükemmel, çok muvaffak...</span></p>

    <p class="Normal para-style-override-3"><span class="Normal char-style-override-4">– Bakımı nasıl?</span></p>

    <p class="Normal para-style-override-3"><span class="Normal char-style-override-4">– Sizin buradaki şartlarınızın aksine fevkalâde ihtimam ve konfor içinde...</span></p>

    <p class="Normal para-style-override-3"><span class="Normal char-style-override-4">– Oh, ne âlâ!.. Rahatladım.</span></p>

    <p class="Normal para-style-override-3"><span class="Normal char-style-override-4">Sen misin rahatlayan?..</span></p>

    <p class="Normal para-style-override-3"><span class="Normal char-style-override-4">Gece yarısı... Evet, taş yürekli bir hademe narası, peşinden dağ devirici bir kapı sesi bana Büyük Fransız İhtilâlinin yediği kelleleri hatırlatıyor.</span></p>

    <p class="Normal para-style-override-3"><span class="Normal char-style-override-4">Önce (Danton)... Onu bir hücreye kapatmışlar ve birkaç gün sonra huzuruna çıkacağı İhtilâl Mahkemesinde nefsini müdafaadan âciz kalması için tek saniye uyutmamayı düşünmüşlerdir. Ne yapsınlar?.. Su borularının tamiri bahanesiyle hücresinin yanında, kazma, kürek, çekiç, balyoz, o türlü bir patırdı koparıyorlar ki, adam günlerce uykusuz kalıyor.</span></p>

    <p class="Normal para-style-override-3"><span class="Normal char-style-override-4">İkincisi, kimya ilmine yeni ufuklar getirmiş meşhur (Lâvazye)... İdama mahkûm oluyor ve mahkemeye şöyle hitap ediyor:</span></p>

    <p class="Normal para-style-override-3"><span class="Normal char-style-override-4">– Bana, yanıma muhafızlar koyarak yalnız 15 günlük bir mühlet veriniz! İnsanlığa büyük faydalar getirecek mühim bir keşif üzerindeyim! Sonra kellemi kopartırsınız!..</span></p>

    <p class="Normal para-style-override-3"><span class="Normal char-style-override-4">– Hayır, diyorlar; bu bir siyasî oyundur!</span></p>

    <p class="Normal para-style-override-3"><span class="Normal char-style-override-4">Ve büyük âlimin isteğini reddediyorlar.</span></p>

    <p class="Normal para-style-override-3"><span class="Normal char-style-override-4">Benim vaziyetimde ne (Danton) ne (Lâvazye)ninkini andırır bir mâna bulunmadığı halde, öyle bir ruh haletine varmış bulunuyorum ki, yüzüme sert bir bakış, etrafımda hiddetli bir ayak sesi bile başıma bir tokmak gibi iniyor ve en küçüğünden en büyüğüne kadar, hâdiseler, bana azap vermekte birlik olmuş görünüyor. Bir çatalı, bir kâğıdı, bir havluyu bile nereye koyduğumu veya nereye koymam gerektiğini tayinden âciz kalıyorum.</span></p>

    <p class="Normal para-style-override-3"><span class="Normal char-style-override-4">Bu büyük bir İlâhî imtihan... Biliyorum. Çok derinden anlıyor ve biliyorum. O zaman, Allahın Zat ismiyle sıfat adlarını içime dolduruyor ve basıyorum sessiz çığlığı:</span></p>

    <p class="Normal para-style-override-3"><span class="Normal char-style-override-4">– Yâ Allah, yâ Rahîm, yâ Kerim, yâ Hakîm, yâ Latîf!..</span></p>

    <p class="Normal para-style-override-3"><span class="Normal char-style-override-4">Ama yine biliyorum ki, bu hal, huzur içinde, Allah’a bir ibadet değil, bir nevi gaflet dileği, his iptalidir ve büyük pay yine nefse düşmekte...</span></p>

    <p class="Normal para-style-override-3"><span class="Normal char-style-override-4">Hızlı hızlı tesbihini çeken bir velîye sormuşlar:</span></p>

    <p class="Normal para-style-override-3"><span class="Normal char-style-override-4">– Tesbihte neyi arıyorsun?</span></p>

    <p class="Normal para-style-override-3"><span class="Normal char-style-override-4">Cevap:</span></p>

    <p class="Normal para-style-override-3"><span class="Normal char-style-override-4">– Gafleti...</span></p>

    <p class="Normal para-style-override-3"><span class="Normal char-style-override-4">Felâketin en büyüğü olan gaflet, zaman olur ki, nimetin en üstünü... Onun içindir ki, nefsin Allah’tan gaflet dileyecek kadar ateşli bir çile noktasına varması ve yine kendisine pay ayırdığını görmekten ihlâs şüphesine ermesi en hususî ibadet kollarından biri olsa gerek...</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Hayatımda rastladığım insanların cilt cilt ansiklopedisi içinde bir virgül kadar yeri olmayan, sırf kaba bir nefs rahatı bakımından mücerret delâletiyle ele aldığım oda arkadaşım hasta doktor, orta yaşlı Cumhuriyet nesillerinin prototipi şeklinde görünmeye ve bu nesillerin nasıl küsbeleştiğini göstermeye başladı. Bu teşhisime 1923’den sonra doğan ve 1930 ve ilerisinde yetiştirme tezgâhı ilk mekteplere alınan bütün nesiller dahil...</span></p>

    <p class="Normal para-style-override-3"><span class="Normal char-style-override-4">Allah’ın, doğrudan doğruya kurtardığı, içtimaî tesirden fert fert kurtulmaları için ruhlarına idrak nuru ve ellerine vasıta manivelâsı verdiği seçkinler müstesna... Bu nesilleri eskilerden ayırd eden keskin bir sınır çizgisi vardır; o da yanlışların yanlışı olarak «Arap harfleri» diye isimlendirilen İslâm harflerinin atılması ve yine en kaba yanlış halinde «Türk harfleri» dedikleri Lâtin alfabesinin alınması...</span></p>

    <p class="Normal para-style-override-3"><span class="Normal char-style-override-4">Karaciğerinden sancılı, fakat beyninden acısız doktor, bütün teşebbüslerine rağmen benden dünya görüşüme ait bir fikir koparamayınca, her şeyi önceden bilen bir savcı edâsına büründü ve tepeden inme sordu:</span></p>

    <p class="Normal para-style-override-3"><span class="Normal char-style-override-4">– Siz bütün devrimlere karşısınız değil mi?</span></p>

    <p class="Normal para-style-override-3"><span class="Normal char-style-override-4">O sırada ruhunu kader sırrına kaptırıcı düşünce içinde boğulmakta olan ben, yastık belimde ve başım karyolanın demirinde cevap verdim:</span></p>

    <p class="Normal para-style-override-3"><span class="Normal char-style-override-4">– Devrimlerle karşı karşıyayım, ama onlara karşı mıyım, siz karar verin!</span></p>

    <p class="Normal para-style-override-3"><span class="Normal char-style-override-4">Kalabalıktan kaçmak isterken, işte o, sırlarını kurcaladığım kader, karşıma bu adamı çıkartmış ve kalabalıklara can attıracak biçimde, beni, onun işkence tezgâhına oturtmuştur.</span></p>

    <p class="Normal para-style-override-3"><span class="Normal char-style-override-4">– Allahım, dedim içimden; bana sabır ihsan et ve beni koru!.. Sen ki, Kitabında «hiçbir nefse tâkatinden fazlasını yüklemem» buyuruyorsun!</span></p>

    <p class="Normal para-style-override-3"><span class="Normal char-style-override-4">Ama incelik şuradaydı ki, her fert için tahammülü pek kolay olan bu hâller, bana katlanılması muhal şeylerden görünüyor ve onları kimseye anlatmama, özür diye göstermeme izin vermiyordu.</span></p>

    <p class="Normal para-style-override-3"><span class="Normal char-style-override-4">Bu ne cehennem ateşi, bu!.. Hem çek, yıkıl, hem de söyleyeme, dinleteme!</span></p>

    <p class="Normal para-style-override-3"><span class="Normal char-style-override-4">Yalnızlığın ve yalnız Allah ile olmak mecburiyetinin en çileli, en işkenceli derecesi...</span></p>

    <p class="Normal para-style-override-3"><span class="Normal char-style-override-4">Âyetteki, hiçbir nefse tâkatinden fazlasının yüklenemeyeceği müjdesi önünde bir ân için tesellimi buluyor, şükrediyor, hattâ iftihara kaçar gibi oluyor, peşinden kibre düşmek korkusu içinde bu histen de tövbeye yapışıyordum:</span></p>

    <p class="Normal para-style-override-3"><span class="Normal char-style-override-4">– Estağfirullah, estağfirullah; yâ Allah, yâ Gaffar, yâ Kaadir, yâ Rahman!</span></p>

    <p class="Normal para-style-override-3"><span class="Normal char-style-override-4">Duygularımı böylece iptâl ve şuurumu kaybetmek isterken, sırf ruh burkuntusu yüzünden eşyayı göremez hale gelen gözlerim, 78. yıl, ta başından ve en hurda çizgisine kadar beni aydınlığa boğan bir revnak kazanıyordu.</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Nitekim mânevî portresini çizmeye çalıştığım hasta doktorun suratını, ilk defa müsait bir güneş fırçası altında ve o, koridor karanlığındayken gördüm ve hayalimle hakikat arasındaki uygunluktan şaşırıp kaldım.</span></p>

    <p class="Normal para-style-override-3"><span class="Normal char-style-override-4">O âna değin bir (silûet) şeklinde gördüğüm, sırıtışı bile hançerli bu adama, Hakkın yakıştırdığı bu surattan başkasını biçemezdim.</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Zorla kaldırıp başımın altına yerleştirdiğim yastığa gömülmüş, oğlumun başucuma bıraktığı «Kafa Kağıdı» başlıklı deftere bakıyor ve düşünüyorum:</span></p>

    <p class="Normal para-style-override-3"><span class="Normal char-style-override-4">Allahın ancak bu kadarını yazmama izin verdiği ve daha nicelerini kulu ile kendi arasında bıraktığı bu haller, bende, 1934, derken 1944 ve peşinden 1952, 57 ve 61 buhranlarından sonra en şiddetlisi ve devamlısıdır; ve doğrudan doğruya Şeyhimin ve bağlı bulunduğum Yol Büyüklerinin tasarrufu neticesidir. Her defa tokatı atan ve sonra beni selâmete ve hattâ arttırılmış bir kuvvete çıkaran, Allahın izniyle onlardır.</span></p>

    <p class="Normal para-style-override-3"><span class="Normal char-style-override-4">Bu yaştan sonra dünya selâmeti ve kuvvet artışı düşünülebilir mi, bir şey diyemem ama İlâhî kudrete sınır biçemem.</span></p>

    <p class="Normal para-style-override-3"><span class="Normal char-style-override-4">«– İnsanlar ömürlerinde bir kere bülûğ azabı çekerler; fakat dehânın çocukları birçok kere... Böylece her defasında gençleşirler.»</span></p>

    <p class="Normal para-style-override-3"><span class="Normal char-style-override-4">Bu sözü söyleyen (Göte)nin işaret ettiği «dehâ» vasfı bir tarafa, gençleşme ve yenileşme nailiyetine ermek isterim.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">İşte bu hummâyla, geçmiş zamanın içimde nasıl taptaze beklediğini görüyor ve 78 yıllık, 28.000 küsur sahifeli gündemimi karıştırıyorum.</span></p>

    <p class="Normal para-style-override-3"><span class="Normal char-style-override-4">Uzakta bir hademe, taş yürekli bir sesle koğuşlara haykırıyor:</span></p>

    <p class="Normal para-style-override-3"><span class="Normal char-style-override-4">– Sesler kesilsin!</span></p>
  </div>
</body>
</html>
