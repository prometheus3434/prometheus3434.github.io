<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-10</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-11" xml:lang="tr-TR"><span class="TOC char-style-override-1">SİRKELİ BEZLER</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bir yerden sirke kokusu alsam, hatırıma çocukluk hastalıklarım gelir. Ateşim düşsün diye alnıma koydukları sirkeli bezler...</span></p>

    <p class="Normal para-style-override-3"><span class="Normal char-style-override-4">Konağın ikinci katında, harem bölümünü selâmlık tarafına bağlayan bitişik odadayım... Arada küçük bir holle o tarafa ve bu tarafa yol bulan bu oda, Büyükbabama kütüphane vazifesini görür. Orta yerinde üstü halı kaplı geniş bir sedir vardır. Bu sedire uzanıp kitap okumak ne tatlı şey! Odanın bir köşesine de benim yazıp çizmeme mahsus bir masacık oturtulmuştur.</span></p>

    <p class="Normal para-style-override-3"><span class="Normal char-style-override-4">Büyükbabam, bu sedire bağdaş kurup makamla Fuzulî divanını mırıldanır ve hisli mısraların hakkını vermeyi ihmal etmez:</span></p>

    <p class="Normal para-style-override-3"><span class="Normal char-style-override-13">Gözüm, cânım, efendim,</span></p>

    <p class="Normal para-style-override-4"><span class="Normal char-style-override-13">sevdiğim devletli sultanım</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Hastayım. Büyük babamın emriyle beni kaba şilteler üzerinde bu sedire yatırmışlardır.</span></p>

    <p class="Normal para-style-override-3"><span class="Normal char-style-override-4">Annem başucumda, Cici annem ahbaplariyle büyük salona çekilmiş, altıkol iskambilde, babam kayıplarda, Büyükbabam da bütün gün beni bekledikten sonra, üçüncü kata, yatak odasına çıkmış bulunmakta...</span></p>

    <p class="Normal para-style-override-3"><span class="Normal char-style-override-4">Ateşim 40 derece... Alnımda ve şakaklarımda sirkeli bezler... Biri alınıp öbürü konuluyor.</span></p>

    <p class="Normal para-style-override-3"><span class="Normal char-style-override-4">Bezler değiştirilirken, sirke tasına düşen damlalardan çıkan ses kulağıma garip bir musikî gibi geliyor. Tabiî hallerimizdeki basitlikler, hastalıkta ne fevkalâde!.. Bir çıtırdı olsa iliklerinize işliyor.</span></p>

    <p class="Normal para-style-override-3"><span class="Normal char-style-override-4">Sineklerin havada ayak seslerini duyabilirsiniz. Ayak sesleri, bütün bir ifade üslûbu ve ayrı bir lisan sahibi...</span></p>

    <p class="Normal para-style-override-3"><span class="Normal char-style-override-4">Demek ki, bizim küt bir hassasiyet içinde gezip dolaştığımız bu dünya, hassasiyet tellerimiz gerilip de yeni bir akorda bağlanınca değişiveriyor.</span></p>

    <p class="Normal para-style-override-3"><span class="Normal char-style-override-4">Bir mısraım:</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-13">Gördüğüm, değildi bildiğim dünya...</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Demek ki, yaşadığımızı sandığımız hayatın üstünde bir hayat var; ama onun bestesini zaptetmeye mahsus akort bizde eksik... Bu eksikliğin adı da -ne tuhaf!- sıhhat...</span></p>

    <p class="Normal para-style-override-2"><span class="Normal char-style-override-4">---------------------</span></p>

    <p class="Normal para-style-override-3"><span class="Normal char-style-override-17">NOT: Parantez içindeki bölüm, eserin yarım kalm</span><span class="Normal char-style-override-17">ış</span> <span class="Normal char-style-override-17">olmasından da anla</span><span class="Normal char-style-override-17">ş</span><span class="Normal char-style-override-17">ılaca</span><span class="Normal char-style-override-17">ğ</span><span class="Normal char-style-override-17">ı üzere, kâ</span><span class="Normal char-style-override-17">ğ</span><span class="Normal char-style-override-17">ıda dökülüverdi</span><span class="Normal char-style-override-17">ğ</span><span class="Normal char-style-override-17">i ilk</span> <span class="Normal char-style-override-17"></span><span class="Normal char-style-override-17">ekliyle kalan, yazık ki, Eser Sahibi tarafından bir defa bile okunamadan yani en küçük bir tashihe ve tasnife tabi tutulamadan Türk Edebiyatına mâlolan orijinal müsveddeler arasında, kısmen bir tekrar halinde ortaya çıkmı</span><span class="Normal char-style-override-17"></span><span class="Normal char-style-override-17">tır. Bu bölüm, eser içindeki yerine ayniyle oturtulmu</span><span class="Normal char-style-override-17">ş</span><span class="Normal char-style-override-17">tur.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">[Çocukluğumu düşündükçe burnuma keskin bir sirke kokusu gelir.</span></p>

    <p class="Normal para-style-override-3"><span class="Normal char-style-override-4">Nasıl mı?..</span></p>

    <p class="Normal para-style-override-3"><span class="Normal char-style-override-4">Perdeler... Eşyayı sezmeye başladığım çağlardan beri, açtığına, örttüğüne, gösterdiğine, biçimine, rengine kapıldığım perdeler... Pencerelerinden iki yana ayrılmış, orta yerinden büzgülü, topuklara kadar uzanıcı bir saç gibi, eski kadife perdeler sarkan loş bir salon... Ortada antika halılarla kaplı bir sedir... Üstünde bir yatak... Yatakta ben...</span></p>

    <p class="Normal para-style-override-3"><span class="Normal char-style-override-4">Hastayım...</span></p>

    <p class="Normal para-style-override-3"><span class="Normal char-style-override-4">Yanıbaşımda bir (tabure) ve üzerinde ilâç şişeleri... Bir de sirke dolu bir tas... Alnımda bu tasta ıslatılan tülbentlerden sirkeli bir bez... Ateşi alsın diye...</span></p>

    <p class="Normal para-style-override-3"><span class="Normal char-style-override-4">6 - 7 yaşlarında başlayıp üstüste gelen ve 3 - 5 yıl birbirini kovalayan, bir çocuk için mümkün türlü hastalık (turnike)lerinden geçtim. Bu hastalıklardan bende kalan maddî ihsas, sirke kokusu, Hind yağı lezzeti, damlaların sesi ve sarı renk... Müthiş tiksindiğim Hind yağını burnumu tıkayarak içmem için, her defa elime bir altın lira tokuştururlardı. Lâzımlığa kaldırıldığım zaman da kulağıma gelen şırıltı, içime garip bir his verirdi.]</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Ancak bugün mânalandırabildiğim bu halleri, o gün, müphem bir seziş halinde duyar gibiydim, yahut o gün duyduklarımı bugün düşünüyorum.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Doktorum, devrin çocuk hastalıkları mütehassısı meşhur Kadri Reşit Paşa... Bu zaif, ince endamlı, ipek fantezi yelekli, üstü (potüsüet) rugan potinli fevkalâde zarif adam, yanıma oturur, beni baştan ayağa muayene eder ve şöyle derdi:</span></p>

    <p class="Normal para-style-override-3"><span class="Normal char-style-override-4">– Eee, nasılsın bakalım, benim büyümüş ve küçülmüş yavrum? Söyle, büyük küçük!..</span></p>

    <p class="Normal para-style-override-3"><span class="Normal char-style-override-4">Konuşmalarına ve bazı suallerine verdiğim cevaplar onda bu intibaı doğurmuştu: Büyük küçük...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Herkesçe teslim edilen zekâm yakınlarımı öylesine ürkütmüş, kaygılandırmıştı ki, nazar değmesin diye sık sık tütsülerden atlatılır olmuştum.</span></p>

    <p class="Normal para-style-override-3"><span class="Normal char-style-override-4">Ne güzel kokusu vardı tütsülerin!.. Gizli âlemlerden bir soluk...</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Yüzümü örterek başımın üstüne oturttukları su dolu bir kâseye erimiş kurşun dökmek de usûlleri... Suda donan kurşunu alırlar ve biçim biçim kıvrımlarına bakarak yorum yaparlar:</span></p>

    <p class="Normal para-style-override-3"><span class="Normal char-style-override-4">– Bak, bak, yürek biçimli şu kabartıya bak! Ne nazar, ne nazar! Çocuğun yüreğine işlemiş...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">O zamanlar Payitahtın sokakları köpek dolu... Bir havlama sesi... Bir şey söylemek istiyor ama ne?</span></p>

    <p class="Normal para-style-override-3"><span class="Normal char-style-override-4">Ah bu «ne?»ler yok mu, bu «ne?»ler!..</span></p>

    <p class="Normal para-style-override-3"><span class="Normal char-style-override-4">Ben sedirde ve hasta yatağımda, bu sesi, en derin mâna helezonları içinde kıvrım kıvrım yaşıyorum.</span></p>

    <p class="Normal para-style-override-3"><span class="Normal char-style-override-4">Sesler, sesler... Evin dördüncü katındaki tavanarası penceresinden seyrettiğim Kumkapı taraflarından gelen trenler ve onların acıklı düdük sesleri... Akşamları kapının önünden geçen satıcılar:</span></p>

    <p class="Normal para-style-override-3"><span class="Normal char-style-override-4">«Simitçi, akşam simidi, limon - nane, çocuklara eğlencelik!..»</span></p>

    <p class="Normal para-style-override-3"><span class="Normal char-style-override-4">Arnavut kaldırımları üstünde bekçi sopaları ve aradabir gecenin karnını deşen «yangın var!» haykırışı... «Yangın» kelimesinin «gın» hecesini «gun» diye seslendiren bu haykırış meselâ şöyle;</span></p>

    <p class="Normal para-style-override-3"><span class="Normal char-style-override-4">– Yangun vaaarrr! Güngörmezler’de Çilekeş sokağındaaa!!!</span></p>

    <p class="Normal para-style-override-3"><span class="Normal char-style-override-4">İstanbul bir çıra ormanı ve yangın bu çıraların reçinesi halinde, onun verem hastalığı... Atlı itfaiyenin kampana sesleri ve önlerinde «köşklü» denilen birinin «hayt, varda!» diye koştuğu baldırı çıplak tulumbacılar...</span></p>

    <p class="Normal para-style-override-3"><span class="Normal char-style-override-4">Mükemmel birer Maratoncu olan tulumbacıların arasına bazen «Kâtibim» tipli kalem efendileri de katılırmış... Feslerini attıkları, başlarına birer tülbent sardıkları ve ceketlerini fırlatıp pantolonlarını dizkapaklarına dek yukarıya çektikleri gibi, yallah!..</span></p>

    <p class="Normal para-style-override-3"><span class="Normal char-style-override-4">Köşklüye «yangın nerede?» diye sormaya gelmez. Kadın vücuduna ait öyle bir nokta gösterir ki, galizliğinden çarpılıp kalırsınız.</span></p>

    <p class="Normal para-style-override-3"><span class="Normal char-style-override-4">Hakikatte yangın, deri değiştiren ve yenisini tutturamayan Türk cemiyetindedir ve sonradan ahşap evlerin yerini alan göz boyama beton binalar, bu yangının çimentolaştırılmış küllerinden ibarettir.</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bu sesler, hususiyetle hastalıklar devrimden ve birtakım kitaplar üzerine eğilmemden sonra, 8 - 10 yaş arası, beni ağlatır ve bir türlü cevabını veremeyen içimi kurcalardı.</span></p>

    <p class="Normal para-style-override-3"><span class="Normal char-style-override-4">Bir gün yine böyle bir hastalık deminde, gece yarısı hafif bir dalgınlıktan silkelenip doğrulunca kendimi öyle güçlü, hayalimi öyle berrak, hasselerimi öyle keskin, gökleri öyle açık ve mesafeleri öyle yakın hissettim ki, -iyice hatırlıyorum- kendi kendime mırıldandım:</span></p>

    <p class="Normal para-style-override-3"><span class="Normal char-style-override-4">– Bu dünyada acaba, benden daha derin duyan ve düşünen ikinci bir kimse var mı?</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">O günlerden 20 küsur yıl sonra, eteğine yapışmak saadetine ereceğim, mürşidim Abdülhakîm Arvâsî Hazretleri’nin:</span></p>

    <p class="Normal para-style-override-3"><span class="Normal char-style-override-4">– Keşke bu kadar zeki olmasaydın!</span></p>

    <p class="Normal para-style-override-3"><span class="Normal char-style-override-4">Buyuracağı 7 - 8 yaşlarındaki çocuk, işte o seri hastalıklar içinde, kendi kendine böbürlenişini değil, bir daha yakasını bırakmayacak olan belâ çapında hastalığını haber veriyordu.</span></p>
  </div>
</body>
</html>
