<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-11</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-12" xml:lang="tr-TR"><span class="TOC char-style-override-1">OKU - YAZ</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Hürriyet yıkımının ilk mükâfatı olarak Trablus harbi kopmuş ve paşa konaklarına dağıtılan göçmenler arasında, hizmetçileri sayarken işaret ettiğim Ali isimli genç de bizim eve alınmıştı.</span></p>

    <p class="Normal para-style-override-3"><span class="Normal char-style-override-4">Ali’yi, Büyükbabamla benim hususî hizmetlerimize tahsis ettiler. Kitap ve defterlerimi sokaktan o alır, kalemlerimi o yontar, yazı masamı o düzeltir, yaramazlıklarımı yumuşatmaya o bakar.</span></p>

    <p class="Normal para-style-override-3"><span class="Normal char-style-override-4">Bir gün, araba atlarımızın birinin sağrısında açılan yaraya elimdeki pergelin ucunu sokmaya davrandım. Çifteyi yedim ve yere serildim.</span></p>

    <p class="Normal para-style-override-3"><span class="Normal char-style-override-4">Ali beni kucağına alıp anneme götürdü ve:</span></p>

    <p class="Normal para-style-override-3"><span class="Normal char-style-override-4">– Aman, Büyük Bey duymasın, evi başımıza yıkar!</span></p>

    <p class="Normal para-style-override-3"><span class="Normal char-style-override-4">Diye yalvardı. Tekme nazik bir tarafıma gelmemişti.</span></p>

    <p class="Normal para-style-override-3"><span class="Normal char-style-override-4">Bir şeyim yok, söylemem!</span></p>

    <p class="Normal para-style-override-3"><span class="Normal char-style-override-4">Dedim.</span></p>

    <p class="Normal para-style-override-3"><span class="Normal char-style-override-4">Kedi yavrularına bayılıyordum. Onların incecik kaburga kemiklerini sıkarken çıkarttıkları ağlamaklı ses çok hoşuma gidiyordu. Birkaçını süt dolu bir tasa koyduğumu ve sonra kaburgalarını sıkarak ağlattığımı hatırlıyorum. Başlarını süte sokarak... Ali koşmuş ve hayvancıkları ölümden kurtarmıştı.</span></p>

    <p class="Normal para-style-override-3"><span class="Normal char-style-override-4">Zalim taraflarım da vardı. Zalimden mazluma ve mazlumdan zalime her ân yer değiştiren bir karakter... Tezatlar kumkuması... Bir, kutup iklimlerinde beyaz ayıları kovalayan; bir, (ekvator) sıcaklığında ceylânlarla ağlaşan, neşede de kederde de son derece mübalâğalı garip bir mahlûk... Bu garip çocuk, hallere göre dehâya mı, cinnete mi namzettir?</span></p>

    <p class="Normal para-style-override-3"><span class="Normal char-style-override-4">Neşe anlarımda öyle olurdu ki, konağın dördüncü katından, yılankavî, taşlığa kadar inen merdiven trabzanlarından kayıp süzüldüğüm bir son basamakta; insan kafasına benzer trabzan topuzunu okşamış, onu cansızlığından ötürü âdetâ teselli etmiştim.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Buraya kadar bahsine yol bulamadığım silik bir yüz var ki, nazarımda mâna ışığının en nurlusunu yaşatır ve bende bu tesir noktasından her şeyi gölgede bırakır. Bir yaş küçüğüm, kız kardeşim Selma... Beş yaşına kadar yaşadı ve benim «oku - yaz!» devremin başında öldü.</span></p>

    <p class="Normal para-style-override-3"><span class="Normal char-style-override-4">Ailede onun doktor hatası, sürekli (lâvman) yüzünden bağırsakları delinerek öldüğü kanaati vardır.</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Gözler, gözler.. Selma’nın gözleri...</span></p>

    <p class="Normal para-style-override-3"><span class="Normal char-style-override-4">Gözler, içinde ya merhamet, ya nefretin ışıldadığı bir kandildir; yahut tevekkül veya şüphenin tüttüğü... Bazen de ve çok defa sönük ve bomboş...</span></p>

    <p class="Normal para-style-override-3"><span class="Normal char-style-override-4">Selma’nın gözleriyse, merhametle tevekkülün renklerini elâ bir bal damlasında toplamış, acıyan ve razı olan mâna yatağı...</span></p>

    <p class="Normal para-style-override-3"><span class="Normal char-style-override-4">O, annesine eş, konağın mazlum tipini beş sene yaşattı ve ağabeyinin bulduğu ve hattâ bazen zalimliğe kadar götürdüğü itibara eremedi.</span></p>

    <p class="Normal para-style-override-3"><span class="Normal char-style-override-4">Ağabeyine yeni elbiseler ve papuçlar alındığı zaman, boynu bükük, uzaktan bakar ve hiç ses çıkarmaz. Ayaklarında (bebe) iskarpinler ve sırtında satrançlı palto... Ona, sanki öleceği biliniyormuş gibi bu ömür yeterlidir. Zira kız çocuktur ve Büyükbabamın kıymet bareminde kız çocukların değeri düşüktür. Annem de, halalarım gibi hakkını zorla almak tabiatinde yırtıcı bir insan olmadığı için, kızı adına mücadele gücünde değil... Hem büyüklerle baş köşede yemeğe oturan, hem küçükler ve bazen çapkınca kadın hizmetçiler sofrasına tenezzül gösteren ben neredeyim, besleme tavırlı Selma nerede?..</span></p>

    <p class="Normal para-style-override-3"><span class="Normal char-style-override-4">Ona dair ve bir kitabımda kayıtlı öyle bir hatıram var ki, her aklıma gelişinde gözlerimi sıcaklık basar.</span></p>

    <p class="Normal para-style-override-3"><span class="Normal char-style-override-4">Tekrarlamalıyım:</span></p>

    <p class="Normal para-style-override-3"><span class="Normal char-style-override-4">Bir gün, elimde Büyükbabamdan kopardığım bir lira çeyreği, Selma’nın karşısına dikiliyorum:</span></p>

    <p class="Normal para-style-override-3"><span class="Normal char-style-override-4">– Bak, elimde ne var!</span></p>

    <p class="Normal para-style-override-3"><span class="Normal char-style-override-4">Ve iki parmağımın arasındaki pırıltılı madeni gösteriyorum.</span></p>

    <p class="Normal para-style-override-3"><span class="Normal char-style-override-4">O da bana ısırılmış bir elma uzatıyor ve:</span></p>

    <p class="Normal para-style-override-3"><span class="Normal char-style-override-4">– İşte, diyor; bende de bu var! Onu bana ver de, ben de sana bunu vereyim! Biraz ısırdım ama ziyanı yok!</span></p>

    <p class="Normal para-style-override-3"><span class="Normal char-style-override-4">Bu masum edâ o kadar hoşuma gidiyor ki, hemen lira çeyreğini uzatıp elmayı alıyorum ve kızın, gözleri altında, masum ve mesut bakışını seyrediyorum.</span></p>

    <p class="Normal para-style-override-3"><span class="Normal char-style-override-4">Entipüften, hafifçe bir hadise değil mi? Fakat bana öyle dokundu, içime öyle işledi ki, kızın ölümünden sonra, yıllar boyu hayli dövündüm:</span></p>

    <p class="Normal para-style-override-3"><span class="Normal char-style-override-4">– Niçin altını verdim de, elmayı da ona bırakmadım?..</span></p>

    <p class="Normal para-style-override-3"><span class="Normal char-style-override-4">Üstünde kız kardeşimin diş izleri bulunan elmayı bugüne kadar saklatacak akıl neredeydi bende o zaman?..</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Selma’nın baş tarafına gelin telleri serpili küçücük tabutu, selâmlık kapısından çıkarılırken gözlerimin önünde...</span></p>

    <p class="Normal para-style-override-3"><span class="Normal char-style-override-4">Onun beş yaşına mukabil, benim kimbilir hasis rakamların kaçında uzanacağım tabutumu, çocuklarımdan ve cenazeme geleceklerden kaçı hatırlayacak?..</span></p>

    <p class="Normal para-style-override-3"><span class="Normal char-style-override-4">Selma’nın gelin telleri yerine, ihtiyar ağabeyine soluk bir şal...</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">«Oku - yaz» çığırım Büyükbabamın ellerinde açılır. Bana okuma ve yazma öğrenmeyi beş yaşında başlatan odur.</span></p>

    <p class="Normal para-style-override-3"><span class="Normal char-style-override-4">Neleri öğrenecektim?.. Yunus’un mezar taşlarına yakıştırdığı tabirle «hece taşları» üstündeki ses kargacık - burgacıklarını...</span></p>

    <p class="Normal para-style-override-3"><span class="Normal char-style-override-4">Yunus, mezar taşına «hece taşı» demekle ne kadar derinlere inmiştir. Evet, hayat tek bir heceden ibarettir ve onun ismi «ân»dır. Tek bir ân yaşıyor sonra, sonra hakikatte kopuk bu «ân»ları birleştirerek ahmak bir kemmiyet oyununa girişiyor, 3, 5, 90, 100, yaşadığımızı sanıyoruz.</span></p>

    <p class="Normal para-style-override-3"><span class="Normal char-style-override-4">«2 kere 2 ne eder?» sualine «4 eder!» cevabını veren bir adamın bedahet güveniyle ve 2 kere 2’nin 4 etmediği, ne ederse 4’ün o olduğu sezişiyle söylüyorum ki, hayat, bu tek tek ânların yapıştırma çizgisinden ibaret, girişi ve çıkışı azap iki nokta arası bir tüneldir; ve ne mutlu onun çıkış noktasından güneşi batmaz aydınlığa geçebilenlere!..</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Ve işte şimdi, yaşım 7 - 8, ileride başıma kartal gibi binecek bu hikmetlerin nota (solfej)ini öğrenmeye çalışıyorum.</span></p>

    <p class="Normal para-style-override-3"><span class="Normal char-style-override-4">İlk defa, bazı şeyleri ezberleterek işe başladılar. Meselâ manzum bir kitapçık... Farsçadan Türkçeye bazı mefhumları açıklayan bir lûgat dergisi:</span></p>

    <p class="Normal para-style-override-2"></p>

    <p class="Normal para-style-override-3"><span class="Normal char-style-override-13">Vâren demişler dirseğe, püşt arka olmuş</span></p>

    <p class="Normal para-style-override-2"><span class="Normal char-style-override-13">dûş omuz...</span></p>

    <p class="Normal para-style-override-3"><span class="Normal char-style-override-4">Anlıyorsunuz ya; dirseğin Farsça ismi vâren, arkanın püşt, omuz kelimesinin de dûş...</span></p>

    <p class="Normal para-style-override-3"><span class="Normal char-style-override-4">Büyükbabam bu kitaptan birkaç mısra okur, bana dinletir ve «tekrarla!» derdi. Ben de aynı ton ve âhenkle bülbülvâri tekrarlardım.</span></p>

    <p class="Normal para-style-override-3"><span class="Normal char-style-override-4">Aynı denemeyi, öbür torunları, kızlarından olma ve yaşça beni aşgın çocuklar üzerinde de yapar ve onların alık alık bakınmalarına karşı, «gel benim akl-ı evvel torunum!» diye beni çeker, avucuma bir lira çeyreği sıkıştırırdı. Öbürleri hava alırdı.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Elifbeyi, başta, ortada ve sonda değişik bağlantılariyle okuyup yazabiliyorum. Gazete ve dergileri ve bilhassa zamanın şanlı dergisi, kaymak kâğıda (papye kuşe) basılı «Şehbal»i karıştırmaya bayılıyorum.</span></p>
  </div>
</body>
</html>
