<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-6</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-7" xml:lang="tr-TR"><span class="TOC char-style-override-1">EVVEL ZAMAN</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Tam 78 yıl öncesi... İkinci Abdülhamîd devrinin İstanbul’u... Motor hırıltısından, fren gıcırtısından, (klâkson) dırıltısından, (egzost) gümbürtüsünden henüz kimsenin haberi yok... Sokaklarda kire (tek atlı, iki tekerlekli) veya konak arabalarının atlarından çıkan nal sesleri... Bir de yokuşlarda 4, düzlüklerde 2 kadananın çektiği atlı tramvaylar...</span></p>

    <p class="Normal para-style-override-3"><span class="Normal char-style-override-4">Hava berrak, gök mavi, deniz temiz, gidiş gelişler sakin, bakışlar ılık ve yüzler aydınlık...</span></p>

    <p class="Normal para-style-override-3"><span class="Normal char-style-override-4">1904 yılının ilkbahar sonları... 26 Mayıs...</span></p>

    <p class="Normal para-style-override-3"><span class="Normal char-style-override-4">Sabahın alaca karanlığında ilgililer havagazı fenerlerini söndürmeye çalışırken - hâ unuttum, İstanbul’da elektrik de yoktur ve yüksek aile konaklarında beyaz gömlekli havagazı lâmbaları yanmaktadır- Çemberlitaş tarafında bir konağın ahırından tek atlı bir (brek) araba çıkartılıyor. Ona 17 - 18 yaşlarında bir delikanlı atlıyor ve kamçısını şaklatarak atı dört nala sürmeye başlıyor.</span></p>

    <p class="Normal para-style-override-3"><span class="Normal char-style-override-4">Arkasından bakan seyis ve arabacıların «deliye de bak!» gibilerden mırıldanıp mırıldanmadıkları meçhûl...</span></p>

    <p class="Normal para-style-override-3"><span class="Normal char-style-override-4">Bu delikanlı, benim, adı «Deli Fazıl»a çıkarılmış babamdır ve o sırada Sarıyer’deki köşkünde bulunan Büyükbabama bir müjde götürmektedir:</span></p>

    <p class="Normal para-style-override-3"><span class="Normal char-style-override-4">– Baba, bir erkek çocuğum dünyaya geldi! Torunun!..</span></p>

    <p class="Normal para-style-override-3"><span class="Normal char-style-override-4">İstinaf Mahkemesi reisi, Abdülhamîd devri adalet ricalinden, «Bâlâ» rütbeli Büyükbabam vekar ve ciddiyet heykeli Mehmed Hilmi Efendi’nin zevk ve heyecanına bakın ki, haberi alır almaz, Deli Fazıl’ın sürdüğü arabaya atlamakta tereddüt göstermiyor; ve yine dört nala, doğru torununun başına...</span></p>

    <p class="Normal para-style-override-3"><span class="Normal char-style-override-4">Ah bu baş; Maraşlı Kısakürek oğullarından ve son ucu Zülkadir Hanedanına dayalı bir sülâleden gelme Mehmed Hilmi Efendi’nin torununa ait bu baş, ileride ne yükler taşıyacaktır!..</span></p>

    <p class="Normal para-style-override-3"><span class="Normal char-style-override-4">Çemberlitaş’taki konağa ait tasvirler, bazı eserlerimde billûrlaştırılmış olduğu için bahsini lüzumsuz görüyorum. Yeni bir üslûp ve yorum içinde tekrarlayacaklarım müstesna...</span></p>

    <p class="Normal para-style-override-3"><span class="Normal char-style-override-4">Büyük babam, ileri yaşına rağmen konağın merdivenlerinden seke seke üçüncü kata çıkıyor, lohusa odasına dalıyor ve hâlâ orada bekleyen doktora soruyor:</span></p>

    <p class="Normal para-style-override-3"><span class="Normal char-style-override-4">– Nerede çocuk?</span></p>

    <p class="Normal para-style-override-3"><span class="Normal char-style-override-4">– Şurada efendim, annesinin sağ yanında... Üstü örtülü...</span></p>

    <p class="Normal para-style-override-3"><span class="Normal char-style-override-4">– Nasıl?</span></p>

    <p class="Normal para-style-override-3"><span class="Normal char-style-override-4">– İyi... Fakat cüssesiz...</span></p>

    <p class="Normal para-style-override-3"><span class="Normal char-style-override-4">Yerde kocaman bir leğen... Çelimsiz yapılı çocuk, doktorun maşa sapı gibi, parmağını boğazından geçirerek suda çalkalaması şeklinde, bu leğende yıkanmış ve kurutularak, kundaklanarak annesinin yanına verilmiştir.</span></p>

    <p class="Normal para-style-override-3"><span class="Normal char-style-override-4">– Çocuğun böyle zaif doğmasında bir tehlike var mı, doktor?</span></p>

    <p class="Normal para-style-override-3"><span class="Normal char-style-override-4">– Bilinemez... Çok dikkat ve itina ister.</span></p>

    <p class="Normal para-style-override-3"><span class="Normal char-style-override-4">Büyükbabam, üstümdeki tülü çekip yüzümü açıyor ve dudaklarını kıpırdatıyor:</span></p>

    <p class="Normal para-style-override-3"><span class="Normal char-style-override-4">«– Allah, koruyucuların en hayırlısı ve acıyıcıların en merhametlisi...»</span></p>
  </div>
</body>
</html>
