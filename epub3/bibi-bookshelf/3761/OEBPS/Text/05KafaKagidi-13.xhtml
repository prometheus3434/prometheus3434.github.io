<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-13</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-14" xml:lang="tr-TR"><span class="TOC char-style-override-1">SEFERBERLİĞE<br />
    DOĞRU</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Büyükdere’de yalıdayım... Halam ve çocukları da orada...</span></p>

    <p class="Normal para-style-override-3"><span class="Normal char-style-override-4">Benim, hem büyüklerin sofrasında yemek, hem de küçüklerin sofrasına reislik etmek âdetim olduğu üzere, büyüklerle masa başındayken, «Yenge Zehra Hanım» isimli, ciciannemin dalkavuğu, beyaz saçları kınalı şımarık ve yüzsüz bir acûze, anneme, arkasından dil uzatıyor:</span></p>

    <p class="Normal para-style-override-3"><span class="Normal char-style-override-4">– Bırakın şu veremli kadını!..</span></p>

    <p class="Normal para-style-override-3"><span class="Normal char-style-override-4">O kadar kızıyorum ki, elimdeki kiraz çekirdeğini bir sıkışta suratına fırlatıyorum. Çekirdek «tınnn» diye annemi babama boşatmak isteyen acûzenin altın çerçeveli gözlüğüne çarpıyor.</span></p>

    <p class="Normal para-style-override-3"><span class="Normal char-style-override-4">Ben yemekten kalkıyorum ve koşar adım polis merkezine giderek «Merkez Memuru», şimdiki tabirle Emniyet Âmiri dayıma, kardeşine edilen hakareti hıçkıra hıçkıra anlatıyorum.</span></p>

    <p class="Normal para-style-override-3"><span class="Normal char-style-override-4">– Keyfine bak, diyor dayım; Allah onlara cezalarını verir!..</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Yenge Zehra Hanım’ın iki kız evlâtlığından biri veremden öldü. Annemse, bundan birkaç yıl öncesine kadar, 90 yaşına yakın, yaşadı.</span></p>

    <p class="Normal para-style-override-2"></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Büyükler konuşurken, hele dayım polislik hatıralarını anlatırken, hırsızlık, cinayet ve yangın vak’alarını dinlemeye bayılıyorum. Böyleleri, hele hırsız ve kundakçılar, bana, insanda olmayan kabiliyetlerin sahipleri, meselâ cinler gibi görünüyor.</span></p>

    <p class="Normal para-style-override-3"><span class="Normal char-style-override-4">Hırsız... O bir gölge, hayalet, etsiz ve kemiksiz; girmeyeceği menfez ve geçmeyeceği delik olmayan bir varlık...</span></p>

    <p class="Normal para-style-override-3"><span class="Normal char-style-override-4">Böyle hikâyeleri dinledikten sonra, gece yatağıma uzanınca, korkumdan başımı yorganın altına gizlemeden edemiyorum. Sanki yorgan korku kalesinin kapısıdır ve örtüldü mü hiçbir kaygı kalmaz.</span></p>

    <p class="Normal para-style-override-3"><span class="Normal char-style-override-4">Yangın ve kundak, daha ürpertici tedailere yol açıyor. Ahşap bir evin sökük kaplamaları arasına sıkıştırılmış bir kundak... İçinde, buruşuk yüzü ağlamaklı bir bebek... Biraz sonra üstüne gaz döküp kibrit çakacaklar ve...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Nihayet korktuğumu yakından görmek heyecanına erdim. Yalıya hırsız girdi.</span></p>

    <p class="Normal para-style-override-3"><span class="Normal char-style-override-4">Bir hizmetçinin sonradan anlattığına göre, gece yarısı yatağında bir ses duyuyor:</span></p>

    <p class="Normal para-style-override-3"><span class="Normal char-style-override-4">– Mehmed Usta, uyuyor musun?</span></p>

    <p class="Normal para-style-override-3"><span class="Normal char-style-override-4">Mehmed Usta, yalının arka tarafındaki bahçede bazı inşaat işleriyle uğraşan emin adamdır ve bu hadisede asla şüphe mevzuu olamaz. Böyleyken hırsızlarla el birliği yaptığı şüphesiyle karakolda yemediği dayak kalmayacaktır.</span></p>

    <p class="Normal para-style-override-3"><span class="Normal char-style-override-4">Hırsızlar ikinci kattaki büyük sofaya çıkıyorlar, ürktükleri erkeklerin oda kapılarını dış tokmaklarından telle bağlayarak dışarıya çıkılamaz hale getiriyorlar. Yalıyı yalıdakilerden daha iyi tanıyan ve neyin nerede olduğunu bilen tipler... İkisi kapıları iptal işini yaparken, biri sofadaki meşin sandığı, kilidini kopararak açıyor, içindeki kıymetli işlemeleri sağa sola saçıyor ve en dipte, sırmalı torbada saklı Büyükbabamın ve eski Nazır Salim Paşa’nın çok kıymetli nişanlarını kavradığı gibi, artık çıkacak gürültüye aldırmadan kaçmaya başlıyor. Arkadaşları da peşinden...</span></p>

    <p class="Normal para-style-override-3"><span class="Normal char-style-override-4">Her biri, elmas, pırlanta, zümrüt ve yakut bezeli bu nişanlar, değerce yalının üstündedir ve doğrudan doğruya hedef tutulmuştur. Demek onların yerini biliyorlar.</span></p>

    <p class="Normal para-style-override-3"><span class="Normal char-style-override-4">Cici annem dövünecektir:</span></p>

    <p class="Normal para-style-override-3"><span class="Normal char-style-override-4">– Ah, ne yaptım da koca meşin sandığı sofada bıraktım? İngiliz işi bu meşin sandığın kilidini nasıl oldu da ses çıkarmadan koparıverdiler? İçinde Sultanın bana verdiği (Şefkat) nişanı da vardı. Sandığı, çok yer kaplasa da odama almalı değil miydim?.. Hale bakın ki, siz, gelinimin ağabeyi burada polis memuru iken de bu işe cesaret edebiliyorlar!..</span></p>

    <p class="Normal para-style-override-3"><span class="Normal char-style-override-4">Hırsızların, koşarken çıkardıkları «paldır - küldür» üzerine kapıları dışarıdan bağlı erkekler, bir çekişte telleri koparıyorlar ve don - gömlek meydana çıkıyorlar.</span></p>

    <p class="Normal para-style-override-3"><span class="Normal char-style-override-4">O ânda bir kadın çığlığı kopuyor:</span></p>

    <p class="Normal para-style-override-3"><span class="Normal char-style-override-4">– Hırsız var!!! Koşun!</span></p>

    <p class="Normal para-style-override-3"><span class="Normal char-style-override-4">İşte, ben de aynı ânda yatağımdan fırlamış ve odamıza bitişik helâya can atmış, helâ kapısını içeriden mandallamış bulunuyorum. Sanki bu adamlar beni bulursa yere yatırır ve keserler...</span></p>

    <p class="Normal para-style-override-3"><span class="Normal char-style-override-4">Çığlık üzerine, uşak, hizmetçi, ahçı, usta, yalıda kim varsa üst katta ve sofada...</span></p>

    <p class="Normal para-style-override-3"><span class="Normal char-style-override-4">Her kafadan bir ses:</span></p>

    <p class="Normal para-style-override-3"><span class="Normal char-style-override-4">– Kaçarlarken görmediniz mi?</span></p>

    <p class="Normal para-style-override-3"><span class="Normal char-style-override-4">– Kaç kişiydiler? 3 mü, 4 mü?</span></p>

    <p class="Normal para-style-override-3"><span class="Normal char-style-override-4">– Her halde arka taraftan girip önden kaçtılar...</span></p>

    <p class="Normal para-style-override-3"><span class="Normal char-style-override-4">Birden her sesi bastıran yırtıcı bir haykırış:</span></p>

    <p class="Normal para-style-override-3"><span class="Normal char-style-override-4">– Çocuk nerede, çocuk? Alıp götürmüş olmasınlar...</span></p>

    <p class="Normal para-style-override-3"><span class="Normal char-style-override-4">Dörtbir tarafa yayılan ve karyola altlarına kadar arayan yalı halkı... Menfi haberler geldikçe etrafa lânet okuyan Büyükbabam, ve tırnaklarını yanaklarına geçirmiş, ağlayan annem...</span></p>

    <p class="Normal para-style-override-3"><span class="Normal char-style-override-4">Ben de helâ kapısını açıp:</span></p>

    <p class="Normal para-style-override-3"><span class="Normal char-style-override-4">– Buradayım!</span></p>

    <p class="Normal para-style-override-3"><span class="Normal char-style-override-4">Diyemiyorum. Korkum o kadar büyük...</span></p>

    <p class="Normal para-style-override-3"><span class="Normal char-style-override-4">Biri helâ kapısını açmak istiyor, içeriden kapalı olduğunu anlayınca:</span></p>

    <p class="Normal para-style-override-3"><span class="Normal char-style-override-4">– Kim var orada?</span></p>

    <p class="Normal para-style-override-3"><span class="Normal char-style-override-4">Diye sesleniyor ve hep beraber koşuşuyorlar:</span></p>

    <p class="Normal para-style-override-3"><span class="Normal char-style-override-4">– Kim olacak?.. Çocuk, çocuk!..</span></p>

    <p class="Normal para-style-override-3"><span class="Normal char-style-override-4">Gülümseyerek çıkıyorum helâdan ve korkudan saklandığımı belli etmemeye çalışıyorum.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">O yaşta bende kadın alâkası başlamıştı. Hem de benimle yaşıt kızlara karşı değil, yetişmiş ve gelişmişlere karşı... Frenklerin (Odora di Femina - kadın kokusu) dediği esrarlı rayihayi adamakıllı almaya başlamıştım.</span></p>

    <p class="Normal para-style-override-3"><span class="Normal char-style-override-4">Kadın hizmetçiler yemek yerken masaların altına saklanır ve onları seyrederdim.</span></p>

    <p class="Normal para-style-override-3"><span class="Normal char-style-override-4">Bir gün yemekte bir kadın sofranın muşambasını kaldırdı ve taaccüple sordu:</span></p>

    <p class="Normal para-style-override-3"><span class="Normal char-style-override-4">– Kim var orada? Sen misin, Küçük bey?</span></p>

    <p class="Normal para-style-override-3"><span class="Normal char-style-override-4">Hayret büyük... Gülüşmeler...</span></p>

    <p class="Normal para-style-override-3"><span class="Normal char-style-override-4">Biri suali dayadı:</span></p>

    <p class="Normal para-style-override-3"><span class="Normal char-style-override-4">– Ne yapıyordun orada?</span></p>

    <p class="Normal para-style-override-3"><span class="Normal char-style-override-4">– Hiç!.. Saklanıyordum!</span></p>

    <p class="Normal para-style-override-3"><span class="Normal char-style-override-4">Halbuki genç hizmetçinin siyah, kalın ve gergin çoraplarını cımbızlıyordum. Hattâ onun ayaklarını kucağıma almaya kadar davranmış ve işte o vakit yakalanmıştım.</span></p>

    <p class="Normal para-style-override-3"><span class="Normal char-style-override-4">Kadınlık cilvesine bakın ki, hizmetçi ortaya dökmedi ve kimsenin bir şey anlamasına müsaade etmedi.</span></p>

    <p class="Normal para-style-override-3"><span class="Normal char-style-override-4">Ben de sevindim ve bunu ilk aşk maceram kabûl ettim.</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bunu ve bundan sonra gelecekleri, bazı Batı kalemlerinin bir nevi tersine riyakârlık ve günah şehvetiyle ettikleri itiraflar soyundan zannetmemeli...</span></p>

    <p class="Normal para-style-override-3"><span class="Normal char-style-override-4">Bunları, istesem de, istemesem de doğruyu söylemek ihtiyacı yanında, nereden, nasıl geldiğim ve hangi menzilde karar kıldığım bakımından, hazırlayıcı ruh haletlerinin noktalanması diye görmeli...</span></p>

    <p class="Normal para-style-override-3"><span class="Normal char-style-override-4">Elverir ki, ortada bir hicap perdesi kalsın ve her şey sınırlı bir edep tülü altında gizlendirilsin... Yoksa kadın, asliyle, Hristiyanlıkta yol kesici bir engel, İslâmiyette ise yol verici bir kanat... Tek ölçüleri bilinsin ve Allah Resûlünün katî mizacına bürünmenin sırrı tadılabilsin...</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Henüz bulûğ çağına en aşağı 6 yıl uzağım... Halamın oğlu, benden 9 ay büyük Tarık, akranı kızların gözünü benden fazla çekiyor. Zariftir, asil tavırlıdır ve nereden, nasıl enselediğini bilmediğim kızlarla gezip tozmaktadır.</span></p>

    <p class="Normal para-style-override-3"><span class="Normal char-style-override-4">Onları takip ediyor ve kendimi belli etmeden fırının önüne bırakılan iki sepetle ekmek küfesinin kenar yerine saklanıp yalıya doğru yol alışlarını kolluyorum.</span></p>

    <p class="Normal para-style-override-3"><span class="Normal char-style-override-4">Vay:</span></p>

    <p class="Normal para-style-override-3"><span class="Normal char-style-override-4">Kızlardan biri, kolunu Tarık’ın omuzuna atıp ensesinden dolaştırmıyor mu?... Çıldıracak gibi oluyorum. Hemen kese bir yoldan, yalının bahçe yolundan geçerek deniz tarafındaki sokak kapısına koşuyorum ve kapıyı çalmalarını bekliyorum.</span></p>

    <p class="Normal para-style-override-3"><span class="Normal char-style-override-4">Geliyorlar... Kapıyı açıyorum... Önde Tarık, arkasında çocukla genç arası 3 fıkırdak kız...</span></p>

    <p class="Normal para-style-override-3"><span class="Normal char-style-override-4">Tam zamanı... Sağ ayağımı kaldırıp Tarık’ın göğsüne bir tekme yapıştırıyorum.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Tarık’ın beyaz elbisesi üstünde minicik iskarpinimi, şu ânda gözle görür, elle tutar gibiyim.</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Halîm ve selîm, nazik ve zarif Tarık, ağlaya ağlaya içeriye dalıyor, kıskanç ve öfkeli, sert ve kaba Necib’i annesine şikâyete koşuyor. Kızlar yüzüme bile bakmadan çekip gidiyorlar. Hayret ve nefretleri yüzlerinden belli...</span></p>

    <p class="Normal para-style-override-3"><span class="Normal char-style-override-4">Ah şu (Odora di femina)!.. Henüz olgunlaşmamış olanlardan bile tütmekte...</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Yalıya bitişik küçük bir dükkân... Bu dükkânda (Barba) lâkaplı ihtiyar bir Rum...</span></p>

    <p class="Normal para-style-override-3"><span class="Normal char-style-override-4">Oturduğu yer minderinden iki eliyle her tarafa yetişecek kadar sıkışık bir dekor merkezinde (Barba), raflarına dizdiği şişeler ve kutulara çeşitli satılık nesneler doldurmuştur. Mini mini, yuvarlak, sarı limon; yine küçücük, parlak, dört köşe, bembeyaz nane şekerleri... Boru biçimi kırmızı kâğıtlara istifli yuvarlak (Tabler) çikolataları, mantar tabancaları, balık oltaları, düdükler, boncuklar, vesaire, vesaire...</span></p>

    <p class="Normal para-style-override-3"><span class="Normal char-style-override-4">(Barba), okka veya arşınla satılan mallar yerine dirhem dirhem ve santim santim ölçülen eşyanın değer üstünlüğündeki farkı, bilmeden (estetik) bir vitrinde ifadeye kavuşturmuş insandır ve ona «birkaç tane çifte kavrulmuş!» denildiği zaman, ufacık lokumları kavanozundan yavaş, yumuşak saygılı bir eda ile çıkarır, yine ufacık bir kâğıda dizer, verir.</span></p>

    <p class="Normal para-style-override-3"><span class="Normal char-style-override-4">Evet, (Barba), hususîyle çocuklara karşı çekici ve onların zevk ve lezzet melekelerini gıcıklayıcı (estetik) bir tesir sahibidir. Yaz sıcaklarında dükkânının önünü sık sık sular ve bu sulamadan tepesindeki asma’yı da yoksun bırakmaz.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Ondan bir olta satın aldım ve denemek için kıyıdaki sandal iskelesine çıktım. Ne oldum bilmem, oltayı atarken fazla mı savurdum ne; denize düştüm. Tepe üstü saplandığım bulanık sularda başım kumlara gömüldü ve ben insan nasıl boğulurmuş, orada anladım.</span></p>

    <p class="Normal para-style-override-3"><span class="Normal char-style-override-4">Beni su yüzünde kalan ayaklarımdan çekip çıkardılar... Koşarak gelen ihtiyar (Barba)nın emriyle öylece tuttular, içtiğim suları çıkarmama çalıştılar ve kucakta yalıya teslim ettiler.</span></p>

    <p class="Normal para-style-override-3"><span class="Normal char-style-override-4">(Barba) kapıyı açanlara:</span></p>

    <p class="Normal para-style-override-3"><span class="Normal char-style-override-4">– Çocuğu, diyordu; hemen soyup iyice kurulayın ve yatırın! Bir şeyi yok... Korkmuştur o kadar!..</span></p>
  </div>
</body>
</html>
