<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-4</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-5" xml:lang="tr-TR"><span class="TOC char-style-override-1">BU ROMAN</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Fransızların (Roman-a-kle: Anahtar roman) dedikleri cinsten sananlar olabilir bu eseri... Böyle bir görüş soylu anlayışı kemiyet kabalığına düşürür. Kavanoz balıklarından bahsederken balıkların tek tek, biçim, renk ve ışıltılarını görmemek, onların kaba bir sınıflandırma torbasında mühürlenmelerine yol açar.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Evet, «Anahtar roman» olmaya öyle... Zira içlerinde haşr-ü neşr olduğum, çoğu meşhur insanları ele alıyor. Şu kadar ki, bu ele alış onların müşahhas hayat ve hüviyetleri noktasından değil, mücerret tipleri ve mizaçları yönünden... Ve bağlı oldukları vak’a ve madde kıymeti ikinci plânda...</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Vakıaları doğuran mânalar... Bunlar üzerindeyim. Onun içindir ki, bu eserde gâye edindiğim hareket tamamiyle ruhîdir ve içinde vak’aya göre ruh yerine, ruha göre vak’a vardır. Gerçek roman da bu olsa gerek...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bu tarzı ilk defa deneyen, Fransızlardan (Marsel Prust) oldu ve başlangıçta roman sıra dağlarının en yükseklerini abideleştirmiş olan kendi milletine tadsız ve tuzsuz göründü. Onu ilk adımda İngilizlerden başka anlayan olmadı ve bir Fransız edebinin «İngilizlerden 7 asır gerideyiz!» hükmüne bu anlayış misal oldu.</span></p>

    <p class="Normal para-style-override-3"><span class="Normal char-style-override-4">«Kaybedilmiş Zamanı Ararken» isimli cilt cilt eseriyle ancak Rus romanında ve (Dostoyevski)nin kaleminde rastlanan şekilde işi ruhî harekete döken (Marsel Prust), her şeye rağmen kalabalıkların romanını verememiş ve üstün aydınların hitap edicisi olmuştur. Ama bir orduda yüzbaşıdan itibaren mareşale kadar sözünü dinleten bir insanın bütün orduya hükmedeceği de muhakkak... Gâye en aşağı tabakayla en yukarısını barıştırmak olsa da, üst katta oturanların alt kata küsmesindeki hakkı teslim etmemek elden gelmez ve en yüksek seviye karşısında eksik kalan böylelerini benimsemek zorunlu olur. Halk’la Hakkı bir arada tatmin etmek mümkün olmayınca halkı küçümsemekten gayrı çare kalmaz.</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-3"><span class="Normal char-style-override-4">Türk romanı ise, işaretlediğimiz gibi, romana ait böyle bir hikmete muhatap bile olamayacak ve Batı roman kavramının en sefil örnekleriyle çıkartma kâğıdı mezbelesinde kalacak derecede zaiftir. Yani –cesaretle söyleyelim– mevcut değildir.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">İşte ben, görme, işitme, koklama, tad alma ve el değdirme hasseleri yanında bütün bunların tâbi olduğu mihrak duyguyu öne almak diye tarif edebileceğim ruhî hareket romanını bu ölçüyle ele aldım ve bu yüzdendir ki, onu âdi nüfus kâğıdının üstünde bir mâna tüttüren «Kafa Kâğıdı» diye isimlendirdim.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Halkın «nüfus kâğıdı» veya «hüviyet cüzdanı»na kondurduğu bu tabiri çok severim. Misk gibi bir Türkçe ve Türk mizacı tütüyor ondan...</span></p>

    <p class="Normal para-style-override-3"><span class="Normal char-style-override-4">Benim de kafa kâğıdıma ait hayat hikâyem bazı eserlerimde gereğince yazılı olsa da bu kadarı yetersiz... Onlar kalın ve dış çizgilerden ibaret... Ne zaman, nerede ve nasıl dünyaya gelmişim; soyum sopum, büyüme, gelişme, yetişme şekillerim, dış görünüşleriyle tuttuğum yollar ve büründüğüm oluşlar, hattâ bir gün nerede, ne zaman ve nasıl öleceğim... Bütün bunlar madde, kemmiyet, kabuk ve zarf misali şeyler... Ve gözümde fazla değer sahibi değil...</span></p>

    <p class="Normal para-style-override-3"><span class="Normal char-style-override-4">Asıl ruh hayatımı, ruhumun kafa kâğıdını resimlendirmek isterdim.</span></p>

    <p class="Normal para-style-override-3"><span class="Normal char-style-override-4">İşte bu ölçüyle ruh hayatımı mümkün olduğu kadar vesileler sarmaşığından ayıklamak, onu hâdiselerin ardından önüne geçirmek, birinci plâna almak ve olup bitenleri zamana karşılık mekân diye kullanmak gibi bir işe davranmış bulunuyorum.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Dünyaya gelişimden 78 yıl sonra bugünkü halime ait birkaç çizgiyle başlayarak kaleme aldığım bu eser, böylece (kronolojik) sırayı da bir ân için ters - yüz ederken, bana, hal, mâzi ve hatta istikbal arası elverişli bir tarassut noktası hizmetini görmekte... Ve varlıkla yokluğun destanı gibi, her şeyin bir gelip bir gittiği bu âlemde, hiçbir şeyin mutlak mânada kaybolmadığına ve gitmiş, gelen ve gelecek her şeyin her birine mahsus bir hayatı olduğuna şahitlik etmektedir.</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Kopukluk ve kesiklik içinde yekpârelik ve bütünlük; bütünlük içinde de kopukluk ve kesikliğin şarkısını söyleyen zaman, (kadans) dedikleri âhenk helezonuna, vak’aların posasını değil de ruhunu yerleştirmek işinden başka sanat tanımaz; ve daima kaba müşahhasların üstündeki ince mücerretlerin lâboratuarında en hassas inbiklerden süzülmek ister. Öyleyse romanda ruhî hareket, havanında maddelerin kabuk tarafını döven bir kimyacı olmak yerine «öz» arayıcısı bir simyacı olmayı gerektirir. Hayat filminden bir yansıma olan roman da, bu filmin gerçek çeviricisi zamanın sırlarını ancak bu yoldan kapmaya çalışmanın işi olarak meydana çıkar.</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bu noktaya dek karaladığım satırlar bana fecî bir ukalâlık görünüyor. Eserini vereceksen ver; onun ne ve nasıl olduğunu izaha yeltenme!.. Doğrudan doğruya eserinle meydana çık ve tesirinle kendini göster! Eğer bal, onu yapan arının tarifesine muhtaç olsaydı, yenir yutulur bir nesne olmaktan çıkardı.</span></p>

    <p class="Normal para-style-override-3"><span class="Normal char-style-override-4">Doğrudur. Ama bu doğru da tarife muhtaç... Bu sebepledir ki, his ve lezzet plânına geçmeden ahçılık sanatından bir nebzecik bahsetmeyi uygun görüyor ve balını anlatmaya kalkan ukalâ arının vaziyetine düşmekten korkmuyorum. Üstelik bu bir nebzecik bahsi ayrı bir takdim şeklinde vermiyorum da eserime onunla başlıyorum.</span></p>
  </div>
</body>
</html>
