<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-7</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-8" xml:lang="tr-TR"><span class="TOC char-style-override-1">ÇEVREM</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Adım Necip; Ahmed Necip... Büyükbabamın babasının ismi... O da şahsiyetli oğlu Büyükbabamın takip edeceği ilmiye yolundan yetişme... Maraş müftüsü... Şanlı bir zat...</span></p>

    <p class="Normal para-style-override-3"><span class="Normal char-style-override-4">Maraş o zamanlar Halep valiliğine bağlı bir sancak, mutasarrıflık...</span></p>

    <p class="Normal para-style-override-3"><span class="Normal char-style-override-4">Halep valisi Salim Paşa, Maraş’a geliyor ve eşraftan birine misafir olmak usulünce Kısaküreklerin konağına iniyor. Orada, Büyükbabam, henüz bülûğ çağındaki Hilmi’nin zekâ ve edebine hayran kalıyor ve Necip Efendi’ye asılıyor:</span></p>

    <p class="Normal para-style-override-3"><span class="Normal char-style-override-4">— Çocuğu bana teslim edin!.. Yakında İstanbul’a döneceğim. Ona öz oğlum gibi bakayım ve geniş bir tahsil yolu açayım...</span></p>

    <p class="Normal para-style-override-3"><span class="Normal char-style-override-4">Haysiyetli bir (aristokrat) ruhu taşıyan Necip Efendi, bu teklife karşı hayli direniyorsa da fayda vermiyor.</span></p>

    <p class="Normal para-style-override-3"><span class="Normal char-style-override-4">Salim Paşa ısrardadır:</span></p>

    <p class="Normal para-style-override-3"><span class="Normal char-style-override-4">– Çocuğu Maraş’ta körletmeyin ve istikbaline engel olmayın! Eğer memnun kalmazsanız istediğiniz ân getirtebilirsiniz.</span></p>

    <p class="Normal para-style-override-3"><span class="Normal char-style-override-4">Bu teklifte kaderin bir teşvikini koklayan Necip Efendi nihayet razı oluyor.</span></p>

    <p class="Normal para-style-override-3"><span class="Normal char-style-override-4">Büyükbabam Mehmed Hilmi Efendi İstanbul’da yüksek tahsilde ve kısa zaman sonra Salim Paşa’nın damadı... Babadan büyük annem Zafer Hanım’ın kocası....</span></p>

    <p class="Normal para-style-override-3"><span class="Normal char-style-override-4">Salim Paşa da Hariciye Müsteşarlığı ve Zaptiye Nazırlığı gibi vazifelerde...</span></p>

    <p class="Normal para-style-override-3"><span class="Normal char-style-override-4">Bana «cici anne!» diye hitap ettirdikleri Zafer Hanım, Abdülhamîd devri en ekâbir sosyetesinin (tipik) çehrelerinden biri ve azamete kaçan bir vekârın heykeli...</span></p>

    <p class="Normal para-style-override-3"><span class="Normal char-style-override-4">İkinci katta, hem harem, hem selâmlık tarafından birer kapısı bulunan büyük salonun bir köşesinde, armonikli bir piyanosu vardır; bir de benim eşyayı tanımaya başladığım günlerdeki tespitime göre (alâgarson) kesik saçlıdır.</span></p>

    <p class="Normal para-style-override-3"><span class="Normal char-style-override-4">«Edebiyat-ı Cedide» üretimi Şişli henüz teşekkül halinde bulunduğu ve Abdülhamîd tahttan düşürüleli 3-4 senenin bile geçmediği böyle bir devirde, bu edâ, piçleşmeye başlayan cemiyetin ne müthiş habercisi!..</span></p>

    <p class="Normal para-style-override-3"><span class="Normal char-style-override-4">Eski vâli ve nâzır Salim Paşa’nın kızı Zafer Hanımefendi, misallendirdiği alafrangalık gayreti içinde, Sultan Abdülmecîd ile başlayan çizgiyi gösterirken, Hilmi Efendi, o, ilmiyeden yetişme ve soylu bir nesepten gelme alaturkalık örneği, fikir ve mesele sahibi olmaksızın, kendi kendine tipini korumakta ısrarlı... Türk evine düşen tezat manzarası...</span></p>

    <p class="Normal para-style-override-3"><span class="Normal char-style-override-4">İçinde doğduğum ve yaşadığım aileye ait bu kafa kâğıdı sırrını, çok sonra, aralarında annemden başka kimsenin kalmadığı, konak halkının eriyip gittiği hengâmede, çözer gibi olmuş bulunuyorum.</span></p>

    <p class="Normal para-style-override-3"><span class="Normal char-style-override-4">Kendisine «babaanne!» denilmesini bile ihtiyarlık ihtarı gibi gören ve ancak «cici anne»ye razı Zafer Hanımefendi, babam yoliyle bana gelen tesirde, anne yolundan gelenlere ek olarak büyük pay sahibi...</span></p>

    <p class="Normal para-style-override-3"><span class="Normal char-style-override-4">Sinirlidir, hep içini yiyen ve dışında ılık bir mizaç ifadesini bulamayan birtakım vehimlerle doludur. Vapura binemez ve Sarıyer’deki köşküne, Şahin ve Mazlum isimli iki Macar atının çektiği konak arabasiyle gidip gelir. Çünkü vapura bindiği bir defasında, vapur iskeleye yanaşırken, bir simitçinin başındaki tablasiyle beraber denize düşüp boğulduğunu görmüş ve artık bir daha vapura binemez olmuştur. Ölümden o kadar korkar ki, yatağına boylu boyunca uzanamaz ve yarı belinden yukarısı dik kalacak biçimde, başını 4 - 5 yastık üzerine dayar.</span></p>

    <p class="Normal para-style-override-3"><span class="Normal char-style-override-4">Yangından da ödü patlar. Ya alt katlarda yangın çıkar da kendisi üstte kalırsa?.. Aklınca buna da bir çare bulmuştur. Karyolasının altında bir ip merdiven saklı... Soba borusu gibi kalın ve şiş bacakları ve şişko vücudiyle bu merdivenden aşağıya inecek ve selâmete çıkacak!..</span></p>

    <p class="Normal para-style-override-3"><span class="Normal char-style-override-4">Dış plânda ve resmen eve hâkim kocasını, iç plânda ve hususî şekilde kıskıvrak bağlamayı bilmiştir. «Efendi!» diye hitap ettiği kocası, sofrada, fazla sıcak bulduğu bir yemek yüzünden ortalığı kasıp kavururken, o, bükük boyunlu; ama dilediklerine dilediği ziyafeti çeker ve konakta dilediği havayı estirirken de dik edalıdır.</span></p>

    <p class="Normal para-style-override-3"><span class="Normal char-style-override-4">Oğlu «Deli Fazıl»ın şımarıklık ve akıl hayâl almaz azgınlıklarından ise bîzar ve ona hükmetmekten âciz...</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Ve işte şimdi uslansın diye 16 - 17 yaşlarında evlendirdiği ve aile seviyesine bakmadan, ona 14 - 15 yaşlarında bir kız aldığı oğlundan bir çocuk dünyaya geliyor.</span></p>

    <p class="Normal para-style-override-3"><span class="Normal char-style-override-4">O kadar küçük cüsseli ki, yaşar mı yaşamaz mı, belli değil...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Ne aldımsa, annemden, daha düne kadar yaşayan ve seksenini hayli aşgın olarak ölen, hayatı boyunca masum ve mazlum bu kadından aldığıma inanıyorum. Baba kolları ikinci plânda...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Şöyle olmuş:</span></p>

    <p class="Normal para-style-override-3"><span class="Normal char-style-override-4">Soyunun erkek temsilcilerine düşkün Büyükbabam, iki kızdan sonra, erkek evlâdı Abdülbâki Fazıl’a öylesine düşkünlük göstermiş ki, ortaya kırdığı kırdık, astığı astık bir canavar çıkmış... Salim Paşa’nın hareminden ve kendi anneannesi Yetime Hanım’dan aydan aya «diş kirası» tabiriyle haraç alacak kadar kudurgan bir şımarık... İhtiyar kadının kıçına vura vura çığlığı bastırtacak tarzda azap çektirmekte... Her defasında parayla önüne geçilen bu hale nihayet «kıç kirası» diye bir ödenek bağlantısı yapılarak bulunan çare...</span></p>

    <p class="Normal para-style-override-3"><span class="Normal char-style-override-4">Son derece sıhhatli, yanaklarından kan damlarcasına kırmızı yüzlü Fazıl, hususiyle şehvanî duygularda azgın... Hizmetçi kadınlardan misafir kızlarına kadar saldırmadığı yok... Onu zaptetmesi için eve bir pehlivan alıyorlar. Ama türlü oyunlarla, meselâ, bastığı yere gizli çukur açarak, geçtiği kapıların tepesine açılınca devrilen saksılar yerleştirerek, onu da yıldırmayı beceriyor ve konaktan kaçırtıyor.</span></p>

    <p class="Normal para-style-override-3"><span class="Normal char-style-override-4">Bütün bu hallere katlanan Büyükbabama:</span></p>

    <p class="Normal para-style-override-3"><span class="Normal char-style-override-4">– Olmaz, olmaz, diyorlar; bu böyle gitmez! Bu çocuğu evlenmek kurtarır!</span></p>

    <p class="Normal para-style-override-3"><span class="Normal char-style-override-4">Denk ailelerden hangisine başvurulsa beklenen cevap alınamıyor. Deli Fazıl’a kız vermeye razı olan yok..</span></p>

    <p class="Normal para-style-override-3"><span class="Normal char-style-override-4">Derken, araya Zafer Hanım’ın akrabalarından biri giriyor:</span></p>

    <p class="Normal para-style-override-3"><span class="Normal char-style-override-4">– Ben oğlunuza seve seve verecekleri kızı buldum! Girit muhacirlerinden son derece temiz ve müslüman bir ailenin kızı... Gidip bir bakın...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Aksaray taraflarında, kulübemsi, basık, ahşap bir ev... İçinde, çocuk denecek yaşta kıziyle oturan bir anne... Bu annenin, biri «Haddehane» dedikleri çarkçı zabit yetiştiren mektepte talebe, öbürü, Galatasaray Sultanîsinde okurken ailesini geçindirmek için mektebini bırakmış iki oğlu var...</span></p>

    <p class="Normal para-style-override-3"><span class="Normal char-style-override-4">Anneye sokakta rastlayanlar, onu ancak bir çift göz deliği meydanda bir çarşafa bürülü görürken, evi ziyaret edenler de daima bir başörtüsü içinde buluyor.</span></p>

    <p class="Normal para-style-override-3"><span class="Normal char-style-override-4">Kızı beğeniyorlar ve bir sabah, konak arabasını, basık, ahşap evin önünde durdurup palas-pandıras, kulübeden saraya aktarıyorlar...</span></p>

    <p class="Normal para-style-override-3"><span class="Normal char-style-override-4">Annem Mediha Hanım, okur - yazarlığı olmayan ve ne olduğunu anlamadan Fazıl Bey’in koynuna atılan bu kadın... O, Salim Paşa kızı Zafer Hanımefendinin şanlı gelini değil, konağın hizmetçisi ve Fazıl Beyin, bilmem ne otu gibi müsekkin ilâcıdır. O kadar!..</span></p>

    <p class="Normal para-style-override-3"><span class="Normal char-style-override-4">Konak, küçük beyin deli iradesine o kadar zebundur ki, o «götürün!» nârasını basar basmaz kadıncağızı uzaklaştırmak ve «getirin!» nârasında yakınlaştırmak üzere civarda bir ev tutmayadek gidiliyor.</span></p>

    <p class="Normal para-style-override-3"><span class="Normal char-style-override-4">Konak değil, tımarhane...</span></p>
  </div>
</body>
</html>
