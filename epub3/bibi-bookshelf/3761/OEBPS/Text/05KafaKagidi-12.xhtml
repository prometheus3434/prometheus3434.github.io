<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>05KafaKagidi-12</title>
  <link href="../Styles/05KafaKagidi.css" rel="stylesheet" type="text/css" />
</head>

<body id="x05KafaKagidi" xml:lang="tr-TR">
  <div class="Basic-Text-Frame">
    <p class="TocStyle" id="toc_marker-13" xml:lang="tr-TR"><span class="TOC char-style-override-1">MEKTEP</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Artık 8 yaşındayım. Balkan Harbi... Çatalca’ya kadar gelen Bulgar ordusunun top sesleri kulaklarımda...</span></p>

    <p class="Normal para-style-override-3"><span class="Normal char-style-override-4">Büyükdere’de, beni Emin Efendi isimli sarıklı hocanın işlettiği mahalle mektebine vermişlerdi.</span></p>

    <p class="Normal para-style-override-3"><span class="Normal char-style-override-4">Minderinin önündeki rahlede açık bir Kur’ân duran, sağında ve yerde uzun kızılcık değnekleri, bu hoca, Kur’ândan okur ve çocuklara ezberletir.</span></p>

    <p class="Normal para-style-override-3"><span class="Normal char-style-override-4">Evvelâ hep beraber taklit eder ve sonra tek tek sigaya çekilirdik. Beceremeyen, Allah’ın Kelâmını doğru seslendiremeyen biri oldu mu, kızılcık değneği göğsüne kadar uzanır, onu dikkate davet eder, fakat çarpmazdı.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Aradan 20 yıl kadar geçecek, Beyoğlundaki meşhur «Abdullah Efendi» lokantasının genç sahibi Hikmet bey masama gelecek ve bana diyecektir ki:</span></p>

    <p class="Normal para-style-override-3"><span class="Normal char-style-override-4">– Hatırlıyor musunuz, Büyükdere’deki Emin Efendi’nin mahalle mektebini?.. Orada beraberdik.</span></p>

    <p class="Normal para-style-override-3"><span class="Normal char-style-override-4">– Öyle mi, hiç hatırlamıyorum. O mektep bende siliktir. Zaten 1 - 2 ay kaldım, kalmadım o mektepte...</span></p>

    <p class="Normal para-style-override-3"><span class="Normal char-style-override-4">– Emin Efendi iyi adamdı; çocukları dövme taklidi yapar ama dövmezdi.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Konağa dönünce, beni civar bir yerde Fransız Papaz Mektebine verdiler. Büyükbabam, Fransızlardan almış olduğu nişanın rozeti yakasında, bizzat mektebe götürüp kaydettirdi. Bir hürmet, bir itibar Büyükbabama... Kolay değil (Lejyon d’onör) sahibi olmak...</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bu mektepte de barınamadım. Papazlar bana pek tadsız ve haşin geldi. Büyükbabama «istemiyorum!» diye tutturdum ve oradan haydi Kumkapı’daki Amerikan mektebine...</span></p>

    <p class="Normal para-style-override-3"><span class="Normal char-style-override-4">Mektepte beni (Mis Marden) isimli, süt beyaz saçlı, erkek tavırlı, ciddiyet kayası bir kadının odasına aldılar. Kadın eline bir kağıt - kalem aldı ve İngilizce bir şeyler söyledi.</span></p>

    <p class="Normal para-style-override-3"><span class="Normal char-style-override-4">Tercüman açıkladı:</span></p>

    <p class="Normal para-style-override-3"><span class="Normal char-style-override-4">– Yaz, diyor; hangi tarihte olduğumuzu?..</span></p>

    <p class="Normal para-style-override-3"><span class="Normal char-style-override-4">Kâğıdı çektim ve onların rakamlariyle «1912» diye yazdım.</span></p>

    <p class="Normal para-style-override-3"><span class="Normal char-style-override-4">Yani bundan tam 70 yıl öncesi... 2052 senesinde, sağ kalır ve o güne dek kıyamet kopmazsa «tam 140 yıl öncesi» diye zamanı sayıklarım.</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bu mektepten memnundum. Akşamları meşin çantamı arkama asıyor ve bakkaldan «5 ekmek, 5 peynir!» hitabiyle kahvaltılık alıyordum. Bakkal tam okkalık —1 kilo 350 gram— ekmeğin dörtte birini kocaman bir bıçakla keser, ortasından yarar ve içine çocuk ayakkabısı büyüklüğünde bir peynir yerleştirip uzatırdı:</span></p>

    <p class="Normal para-style-override-3"><span class="Normal char-style-override-4">– Ver bakayım 10 parayı!..</span></p>

    <p class="Normal para-style-override-3"><span class="Normal char-style-override-4">«5 ekmek, 5 peynir»in mânasını anladınız mı? 5 paralık ekmek ve 5 paralık peynir; yani 10 para... 40 para 1 kuruştur ve bugün en aşağı 30 - 40 liraya maledilmesi mümkün böyle bir değerlendirmede kıymet tersine 12.000 misil... Lüks yaşayan, 5 çocuklu halalarımdan birine, kocası, mutfak masrafı olarak 1 mecidiye —20 kuruş— bırakmış... Ayda 6 lira... 3 mislini de öbür masraflara eklesek ayda 24 lira; büyük para...</span></p>

    <p class="Normal para-style-override-3"><span class="Normal char-style-override-4">– Hissî hatıralarını yazdığın ve madde hareketinden çok ruh hareketine yer vermeyi vâdettiğin bu eserde böyle bakkal hesaplarına ne lüzum var?</span></p>

    <p class="Normal para-style-override-3"><span class="Normal char-style-override-4">Diyebilir misiniz?..</span></p>

    <p class="Normal para-style-override-3"><span class="Normal char-style-override-4">Cuma günleri, Büyükbabasından ayrıca 1 mecidiye bahşiş alan ve yanaşmalarını beslemeye bayılan çocuk, bütün İstanbul’u gezip tozduktan, yemediği şeker ve çikolata bırakmadıktan, Beyoğlu’nun tek sineması (Kristal)e de uğradıktan sonra, bu maliyetlerin 5 - 6 bin liraya vardığını hesaplamakta, hattâ ondan ruhî bir netice çıkarmakta haklı değil midir?..</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Böyle bir günün akşamında, beyaz (maren) ceketim vişneli dondurma ve çikolata lekeleri içinde eve döndüğüm zaman, saatlerdir kapıda bekleyen annem beni kulağımdan çekerek içeri aldı ve bir temiz patakladı. Büyükbabamdan çekindiği için beni onun görmeyeceği yerlerde döverdi. Onu çok sevdiğimi ve yediğim dayaklardan kimseye şikâyette bulunmayacağımı bilirdi.</span></p>

    <p class="Normal para-style-override-3"><span class="Normal char-style-override-4">Anneme karşı bunca mahkûm vaziyetteyken, gerisine, cicianneme bile hakimim...</span></p>

    <p class="Normal para-style-override-3"><span class="Normal char-style-override-4">Yüzünde hiçbir muhabbet ve halâvet çizgisi taşımayan, öfkelendiği demlerde de hâkim bir tavır tutamayan, sadece sinir buhranları yaşayan ve ecza dolabına koşan, bu sinir kumkuması, dışından muhteşem, içinden yufka ve kaba davranışlardan tiksintili hanımefendi bana zebundur. Sevdiği için değil, belki nefret ettiği, fakat mukabele çaresini bulamadığı için...</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Onun, benim şerrimden korumak için, salondaki püsküllü kanepelerin altına gizlediği kaymaklı tatlıları ben keşfederim ve öbür torunları da yanıma çağırıp ne varsa siler süpürürüm. O kadar çevik, kaçak ve uçarı bir metod izlemekteyim ki, konak sahibesi Hanımefendi beni ele geçiremez, üzerinde bir iplik gibi uçtuğum kılıç bana dokunamaz. Zor kullanmasına da, Büyükbabamın koruyuculuğundan ziyade her kabalığa zıt meşrebi müsaade etmez.</span></p>

    <p class="Normal para-style-override-3"><span class="Normal char-style-override-4">Merak etmeyin; pek yakında beni, afyon yuttururcasına bir tedbirle uyuşturmayı ve bir kafes hayvanı haline getirmeyi bilecektir.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Amerikan mektebinde mesudum. Çocuklar arasında bir efe...</span></p>

    <p class="Normal para-style-override-3"><span class="Normal char-style-override-4">Bir gün yanıma bir çocuk geldi. Başka bir çocuğu bileğinden kavramış sürüklüyor:</span></p>

    <p class="Normal para-style-override-3"><span class="Normal char-style-override-4">– Ağabey, dedi; sen beni dövebilirsin, ama bu çocuk dövebilir mi?</span></p>

    <p class="Normal para-style-override-3"><span class="Normal char-style-override-4">Azametle cevap verdim:</span></p>

    <p class="Normal para-style-override-3"><span class="Normal char-style-override-4">– Ben seni dövebilirim, ama bu çocuk dövemez!..</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">(Mis Etinik) adlı, hocalarımızdan bir Ermeni kadını beni evine götürmüş ve yemek vakti olduğu için sofraya oturtmuştu. Gâvur yemeği olduğundan tiksine tiksine yediğim, fakat lezzetine bayıldığım fasulye pilâkisini hiç unutamam...</span></p>

    <p class="Normal para-style-override-2"></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Yolumun üstündeki Cinci Meydanında ata binmekten, Gülhane Parkında kayık salıncakları safasına kadar öyle eğlenceler peşinde koşuyordum ki, kısa zamanda mektep bana giran geldi.</span></p>

    <p class="Normal para-style-override-3"><span class="Normal char-style-override-4">Yolunu buldum:</span></p>

    <p class="Normal para-style-override-3"><span class="Normal char-style-override-4">– Eve, mektep tatil der ve dışarıda oynarım. Kendi hususî günlerinde gerçekten tatil olunca da, mektebe gitme bahanesiyle evden çıkıp İstanbul’u gezer tozarım. Yanıma da dalkavuklarımdan birkaçını alırım!</span></p>

    <p class="Normal para-style-override-3"><span class="Normal char-style-override-4">Böyle yaptım. Mektep tatil dedim ve evde kaldım.</span></p>

    <p class="Normal para-style-override-3"><span class="Normal char-style-override-4">Birkaç gün geçmedi, mektepten merak ettiler ve başta Müdire hanım, konağa kadar gelip sordular:</span></p>

    <p class="Normal para-style-override-3"><span class="Normal char-style-override-4">– Çocuk hasta mı?</span></p>

    <p class="Normal para-style-override-3"><span class="Normal char-style-override-4">– Hayır!</span></p>

    <p class="Normal para-style-override-3"><span class="Normal char-style-override-4">– Niçin mektebe gelmiyor?</span></p>

    <p class="Normal para-style-override-3"><span class="Normal char-style-override-4">– Mektep tatil değil mi?</span></p>

    <p class="Normal para-style-override-3"><span class="Normal char-style-override-4">– Ne münasebet!.. Bunu kim söyledi?</span></p>

    <p class="Normal para-style-override-3"><span class="Normal char-style-override-4">– O!..</span></p>

    <p class="Normal para-style-override-3"><span class="Normal char-style-override-4">Müdire sert sert Büyükbabama bakıyor:</span></p>

    <p class="Normal para-style-override-3"><span class="Normal char-style-override-4">– Bu yaşta yalan söyleyen ve mektepten kaçan bir talebeyi artık kabûl edemeyiz!</span></p>

    <p class="Normal para-style-override-3"><span class="Normal char-style-override-4">Ve kovuluyorum.</span></p>

    <p class="Normal para-style-override-3"><span class="Normal char-style-override-4">Beni Büyükbabamın öfkesinden korumak için yatağa yatırıyorlar ve hepten yalan, başıma sirkeli bir bez koyuyorlar.</span></p>

    <p class="Normal para-style-override-3"><span class="Normal char-style-override-4">Büyükbabam, odanın kapısını açıp uzaktan bakıyor ve o yaşta yalana başlamış aziz torununa çatamadan gidiyor.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Ciciannem, afyonla uyuşturma tedbiri diye bahsettiğim korkunç çareyi buldu.</span></p>

    <p class="Normal para-style-override-3"><span class="Normal char-style-override-4">Bana, hiçbir süzgeçten geçirilmeden rastgele ve her soydan roman okutmak ve onların büyüleyici tesiri altında beni kendimden geçirip çocukluk insiyaklarımı körletmek, böylece yaramazlıklarıma engel olmak...</span></p>

    <p class="Normal para-style-override-3"><span class="Normal char-style-override-4">Büyükbabama demek istiyordu ki:</span></p>

    <p class="Normal para-style-override-3"><span class="Normal char-style-override-4">– Sen misin, torununu bu kadar şımartıp başımıza belâ eden; dur, ben onu büyüleyeyim de gör! Hiçbir tütsü bu büyüyü çözemesin!..</span></p>

    <p class="Normal para-style-override-3"><span class="Normal char-style-override-4">Ve yığdı önüme, 40 ambarlık bir sürü kitabı...</span></p>

    <p class="Normal para-style-override-3"><span class="Normal char-style-override-4">Kabahatim, 5 - 6 yaşlarında okuyup yazmaya başlayışımdı. 8 - 9 yaşlarında, hünerli bir terbiyeciye muhtaç bir çocuk adına ne affedilmez cinayet!..</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Eski harflerle, kapağında «Para Kuvveti» yazılı bir kitap... Ben onu önce «Parakoti» diye okumuştum.</span></p>

    <p class="Normal para-style-override-3"><span class="Normal char-style-override-4">Sonra bir ân kaybedip:</span></p>

    <p class="Normal para-style-override-3"><span class="Normal char-style-override-4">– Nerede Parakoti?</span></p>

    <p class="Normal para-style-override-3"><span class="Normal char-style-override-4">Çığlığını basınca, ciciannem:</span></p>

    <p class="Normal para-style-override-3"><span class="Normal char-style-override-4">– Ayol, o Parakoti değil, «Para Kuvveti»...</span></p>

    <p class="Normal para-style-override-3"><span class="Normal char-style-override-4">Cevabını vermişti.</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-3"><span class="Normal char-style-override-4">Haftada bir broşür halinde çıkan, bitmez tükenmez «Güzel Prenses»... (Mişel Zevako) ve (Aleksandr Düma)nın bütün eserleri... Kılıcını bir çekişte 5 - 6 kelle uçuran (Şövalye dö Rogesten), (Lükres Borjiya), (Kont Ablu), sihirbaz (Nostradamüs), (Güliver), filân, falan...</span></p>

    <p class="Normal para-style-override-3"><span class="Normal char-style-override-4">Hele, kasketli, minkâri burunlu ve ağzında piposu (Şarlok Holmes)?..</span></p>

    <p class="Normal para-style-override-3"><span class="Normal char-style-override-4">Kahramanlarım bunlar... Henüz hissi eserlere geçmiş değilim... Sedirin üstüne bir yastık koyup romanımı açıyor ve yüzükoyun uzanmış, bir taraftan da bir tatlı atıştırarak madde ve mâna tadını birleştirici şekilde okuyor, okuyorum.</span></p>

    <p class="Normal para-style-override-3"><span class="Normal char-style-override-4">Okur - yazar olmayan annem, tehlikeyi görmüyor ve benim bu çöplük kitaplarına dalışımı kötüye yormuyor.</span></p>

    <p class="Normal para-style-override-3"><span class="Normal char-style-override-4">Babam bir isimden ibarettir; Büyük babam ise hiçbir şeyin farkında değil...</span></p>

    <p class="Normal para-style-override-3"><span class="Normal char-style-override-4">Geceleri bazı ahbaplarını ziyarete gider, yakın mesafeli yerlerde, önde fener tutan uşak Ali, arkada ben, belimde de (Rogesten)in kılıcına benzettiğim için kemerime astığım çini soba maşası, onu bir muhafız gururiyle takip ederim.</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-3"><span class="Normal char-style-override-4">Halamın oğlunu, (Şarlok Holmes)in (Vatson)u gibi yanıma alıp, Binbirdirek ve Yerebatan mahzenlerinde kaatil aramaya çıktığım olmuştur.</span></p>

    <p class="Normal para-style-override-3"><span class="Normal char-style-override-4">İstanbul faili meçhûl cinayetlerin kaatilleriyle doludur ve onları benden başka kimse yakalayamaz!..</span></p>

    <p class="Normal para-style-override-1"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bütün hakikatleri meydana ben çıkaracaktım.</span></p>

    <p class="Normal para-style-override-3"><span class="Normal char-style-override-4">Ben gelmeden bu dünya dönüyor muydu, dönmüyor muydu?..</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Amerikan mektebinden sonra, beni, «Rehber-i İttihat» isimli mektebe verdiler.</span></p>

    <p class="Normal para-style-override-3"><span class="Normal char-style-override-4">Vaniköy’de, yanmış ve bugün külleri bile kalmamış kocaman bir yalıda, Serasker Rıza Paşa yalısında «Rehber-i İttihat» mektebi... Müdürü, 30 küsur yıl sonra bana Büyük Doğu’larda arkadaşlık eden Raif Ogan... Onu, o zamandan hatırlamıyorum.</span></p>

    <p class="Normal para-style-override-3"><span class="Normal char-style-override-4">Bir de yine sonradan öğrendiğime göre Peyami Safa da orada «mubassır» dedikleri bir talebe güdücüsü... Onu da, o mektepteki haliyle hiç canlandıramıyorum.</span></p>

    <p class="Normal para-style-override-3"><span class="Normal char-style-override-4">Onunla da, 15 yıl sonra arkadaşlığımız kurulunca:</span></p>

    <p class="Normal para-style-override-3"><span class="Normal char-style-override-4">– Demek mektepte pastalarımı yerdin, öyle mi?</span></p>

    <p class="Normal para-style-override-3"><span class="Normal char-style-override-4">Diye şaka etmiştim.</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bu mektep bana bir kâbus oldu.</span></p>

    <p class="Normal para-style-override-3"><span class="Normal char-style-override-4">İlk defa yatılı bir mektebe verilmiş oluyordum. Konak ve yalı gözümde tütüyordu. Hele annem, hele annem!.. Öksüz kalmıştım.</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-1"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Gece başlarken, alnımı teneffüshanenin pencere camına dayamış ağlıyorum...</span></p>

    <p class="Normal para-style-override-3"><span class="Normal char-style-override-4">Rıza Tevfik’in «Selma sen de unut!» şiirini okuyor ve kız kardeşimi düşünerek ağlıyorum...</span></p>

    <p class="Normal para-style-override-3"><span class="Normal char-style-override-4">Yatakta, yemekhanede, yastığımı bükerek ve lokmalarımı yutmaya çalışarak ağlıyorum...</span></p>

    <p class="Normal para-style-override-2"><span class="Normal char-style-override-15">&nbsp;</span></p>

    <p class="Normal para-style-override-1"><span class="Normal char-style-override-8">●</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Bu mektepte yapamayacağımı anladım ve kurtulmak için bir hile düşündüm.</span></p>

    <p class="Normal para-style-override-3"><span class="Normal char-style-override-4">Sabahları bize yedirilen kaşar peynirini toz ve pasla kirlettim. İçine böcek ölüleri ve kurtlar yerleştirdim ve tatil çıkışında anneme göstererek:</span></p>

    <p class="Normal para-style-override-3"><span class="Normal char-style-override-4">– Bak, bize ne yediriyorlar, ben bu mektepte kalamam!</span></p>

    <p class="Normal para-style-override-3"><span class="Normal char-style-override-4">Diye direttim.</span></p>

    <p class="Normal para-style-override-3"><span class="Normal char-style-override-4">Annem gayet soğukkanlı peyniri elimden aldı ve bıçakla ortasından yararak tertemiz meydana çıkardı:</span></p>

    <p class="Normal para-style-override-3"><span class="Normal char-style-override-4">– Misk gibi peynir... Sen kirletmişsin!..</span></p>

    <p class="Normal para-style-override-3"><span class="Normal char-style-override-4">Dedi ve beni bir temiz dövdü.</span></p>

    <p class="Normal para-style-override-3"><span class="Normal char-style-override-4">Büyükbabam işe karıştı:</span></p>

    <p class="Normal para-style-override-3"><span class="Normal char-style-override-4">– Çocuğu dövme!.. Madem istemiyor mektepten çıksın!</span></p>

    <p class="Normal para-style-override-2"></p>

    <p class="Normal para-style-override-2"><span class="Normal char-style-override-4">. . . . . . . . . . . . . . . . .</span></p>

    <p class="Normal para-style-override-2"><span class="Normal char-style-override-4">&nbsp;</span></p>

    <p class="Normal para-style-override-3"><span class="Normal char-style-override-4">Annemi, Galatasaraylı, polislikten gelme, başkomiser dayımın refakatinde İsviçre’ye göndermişlerdi.</span></p>

    <p class="Normal para-style-override-3"><span class="Normal char-style-override-4">Selma’nın kahrından o hale gelmişti ki, hemen teşhis yapıştırılmıştı:</span></p>

    <p class="Normal para-style-override-3"><span class="Normal char-style-override-4">– Verem!..</span></p>

    <p class="Normal para-style-override-3"><span class="Normal char-style-override-4">Gitmiş ve birkaç ay bir sanatoryumda kaldıktan sonra dönmüştü. İyileşmek yolundaydı.</span></p>
  </div>
</body>
</html>
