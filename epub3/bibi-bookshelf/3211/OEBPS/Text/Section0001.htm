<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h3 class="calibre31" id="u2f99ca66-296e-4d5f-a9fa-2869343dba82"><span class="font9"><br /></span></h3>

  <h3 class="calibre31" id="u2f99ca66-296e-4d5f-a9fa-2869343dba82"><span class="font9"><br /></span></h3>

  <h3 class="calibre31" id="u2f99ca66-296e-4d5f-a9fa-2869343dba82"><span class="font9"><br /></span></h3>

  <h3 class="calibre31" id="u2f99ca66-296e-4d5f-a9fa-2869343dba82"><span class="font9">ÇEVİRENİN ÖNSÖZÜ</span></h3>

  <p class="calibre32"><span class="font12">Dört ‘Fırtına Kuşunun yaşam ve mücadele öyküsü, işçi sınıfının baskısız ve sömürüşüz bir yaşama erişmek için kararlılık ve sabırla&nbsp;sürdürdüğü sosyalizm mücadelesinin ilk oluşum ve gelişme dönemlerini yansıtması bakımından günümüze de ışık tutmakta, esin kaynağı olmaktadır. Tabii ki Çarlık Rusyası ve günümüz koşulları arasında büyük farklılıklar bulunmaktadır. Ancak hiç şüphesiz sömürü ve&nbsp;baskı üzerine kurulu olan kapitalist sistemin özü aynı kalmıştır.&nbsp;Günümüzde de işçi ve emekçilerin çalışma ve yaşam koşulları giderek ağırlaşmakta, hak talepleri çeşitli yöntemlerle bastırılmakta, işçi&nbsp;ve emekçilerin örgütlenme girişimleri baskı altına alınmaktadır. Bu&nbsp;konuda Manisa Soma’da 13 Mayıs 2014 tarihinde maden ocaklarında yaşanan ve 301 işçinin ölümüyle sonuçlanan işçi katliamı en son&nbsp;yaşanan ve en çarpıcı örneklerden birini teşkil etmektedir. İşçilerin&nbsp;yaşamı hiçe sayılmakta, işçiler kapitalist kâr hırsına peşkeş çekilmekte, işçi katliamları kader ve doğal olarak lanse edilmeye çalışılmaktadır. Yaşam merkezine daha fazla sömürü, daha fazla talan ve kâr elde&nbsp;etmeyi koyan kapitalist sistem işçi ve emekçilerin yaşam hakkına bile&nbsp;göz dikmiştir. İşçi yaşamı, işçi sağlığı, çalışma ve yaşama güvenliğini&nbsp;teminat altına alabilecek, işçilerin güvenli koşullarda çalışmasını&nbsp;olanaklı kılabilecek tüm önlemler ek masraf olarak görülmektedir.</span></p>

  <p class="calibre33"><span class="font12">Buna paralel olarak işçi sınıfının örgütlenme özgürlükleri ve sürdürdükleri mücadeleler kapitalistlerce engellenmekte, ifade,&nbsp;haber alma özgürlükleri çoğunlukla ya hiç tanınmamakta ya da&nbsp;tamamıyla kısıtlanmaktadır, hak alma mücadeleleri sudan gerekçelerle engellenmekte ve bastırılmaktadır. İşçilerin mücadeleleri polis&nbsp;şiddetine, mahkeme engellerine, hükümet yaptırımlarına takılmaktadır. Bu bağlamda 5 bin 800 Şişecam işçisinin çalışma koşullarının iyileştirilmesi ve ücretlerin artırılması için başlatmış olduğu&nbsp;grevin genel sağlığı ve millî güvenliği tehdit ettiği iddiası öne sürülerek yasaklanması gibi örnekler verilebilir. Sendika, sigorta, sekiz&nbsp;saat iş günü, savaşsız sömürüşüz bir yaşam ve dünya yaratma uğruna, taşeron işçiliğe ve çocuk emeğinin sömürülmesine karşı, parasız eğitim ve parasız sağlık, ücretlerin ve sosyal hakların artırılması,&nbsp;çalışma koşullarının iyileştirilmesi vd gibi haklar için işçi sınıfının&nbsp;sürdürdüğü mücadelelerle bu romanda yer alan anlatımlar arasında kolaylıkla bağ kurulacaktır. Belirleyici olan, işçi sınıfının emek&nbsp;sömürüsü üzerine kurulan kapitalist sistemin yıkılabilmesi için,&nbsp;toplumda yaşayan tüm namuslu, dürüst ve ileri unsurları bünyesinde toplayabilen örgütlenmelerin ve partinin kurulması ve işçinin&nbsp;sınıf mücadelesi içinde partisini ilerletip güçlü kılabilmesidir. Bu&nbsp;bakımdan roman Çarlık Rusyası dönemini anlatmasına rağmen,&nbsp;Türkiye’de ya da dünyanın herhangi bir başka ülkesinde herhangi&nbsp;bir işçi eylemi, yürüyüş, toplantı, patlak veren grev anında işçilerin&nbsp;yaşadıkları coşku, Fırtına Kuşları’mn kendi zor ve çetin mücadele&nbsp;süreçlerinde yaşadıkları coşku, sevinç ve kıvançtan farklı değildir,&nbsp;daha değişik yaşanmamıştır.</span></p>

  <p class="calibre33"><span class="font12">Dünyanın hangi ülkesinde olursa olsun, işçi ve emekçilerin haksızlıklara karşı sürdürdüğü mücadeleler kendi içlerinde kültürel, tarihsel bileşim vs gibi nedenlerle farklılıklar taşısa da, bir o kadar da&nbsp;ortak özellikleri bulunmakta ve birbirlerini anımsatmaktadır. İşçi&nbsp;sınıfı sosyalist devletini koruyamamıştır ve kapitalist sistem kısmen&nbsp;baskın çıkmış, kazanmış gibi görünmektedir. Yaşanan ekonomik&nbsp;krizler, savaşlar, haksızlıklar, işçi sınıfının üzerinde estirilen baskı&nbsp;ve sömürü sistemi aynı kalmış, hatta hayatı günden güne çekilmez&nbsp;kılmıştır. Buna karşın işçi ve emekçiler geçmiş deneyim ve tecrübelerden de yararlanarak yeniden ve yeniden örgütleniyor, geçmiş&nbsp;deneyimlerinden sonuçlar çıkararak daha ileri mevzilere doğru&nbsp;yöneliyor, sosyalizm mücadelesine yeniden, bıkmadan usanmadan&nbsp;ve daha kararlı ve daha güçlü bir biçimde sarılıyor. İşçi smıfı zorlu&nbsp;emekleme aşamasını aşmış, ayağa kalkmış, sosyalizme doğru yol&nbsp;almaya ve yürümeye başlamıştır. Bu yürüyüş hiç de kolay bir yürüyüş olmayacaktır, karanlık patikalardan, yollardan, yoluna dizilen&nbsp;tuzaklardan geçmekte, zorlukları bünyesinde barındırmaktadır.&nbsp;Ancak mücadele artık son hızıyla sürüyor. Fırtına Kuşları’nın mücadeleleri bu açıdan da sosyalizm mücadelesine esin kaynağı olmaya&nbsp;devam ediyor, sınıf mücadelesinin bir tarihsel kesiti olarak yolumuzu&nbsp;aydınlatan özellikleriyle güncelliğini koruyor. ‘İşçilerin kurtuluşu&nbsp;kendi eseri olacaktır.’</span></p>

  <p style="text-align: right;"><b><span class="font15">Özgür Metin Demirel-</span><span style="font-family: Book, Antiqua, serif; font-size: 0.88889em; font-style: italic; line-height: 1.2;">Haziran 2014</span></b></p>

  <h3 class="calibre39" id="u9c9f05f5-db14-468f-a686-0a11d0a687fe"><a class="calibre5" id="bookmark5"></a></h3>
</body>
</html>
