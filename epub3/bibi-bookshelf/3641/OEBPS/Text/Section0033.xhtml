<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>KONUŞMA SANATI</h3>

  <p>“Hayvanlar koklaşarak insanlar konuşarak anlaşırlar”, derler. Dikkat edilirse konuşmak konu kelimesi ile beraberlik anlamını veren “Ş” harfinden bir araya gelmiştir. Yani bu, konuların beraberce de alınması demektir ki, söylemekten derhal ayrılmaktadır.</p>

  <p>Moliere’in “bizi anlamışlarsa bu iyi konuştuğumuzun bir delilidir” sözü de konuşmanın karşı tarafla olan bu beraberlik ilgisini çok güzel açıklar.</p>

  <p>Biraz dikkat edilirse, tarihe mal olmuş bütün büyük adamların iyi birer konuşmacı oldukları ve gereken en uygun yerde en uygun sözleri söyleyebilmiş oldukları görülür.</p>

  <p>Sakarya savaşı sırasında Atatürk’ün “Hattı müdafaa yok, sathı müdafaa vardır ve bu da bütün vatan sathıdır” sözleri küçüğünden büyüğüne kadar herkese başkomutanın ne demek istediğini en veciz bir şekilde anlatmıştı.</p>

  <p>Son Dünya Savaşında, Avam Kamarasında Dünkerk çekilmesinden bahsederken, “Size (sonsuz) çaba(lar), kan, ter ve gözyaşından başka bir söyleyeceğim yoktur” veya İngiltere savaşı sıralarında “tarihin hiçbir döneminde bu kadar çok insan, bu kadar az insana, bu kadar çok şey borçlu olmamıştır” diyen Churchill için Kennedy “o, kelimelerini birer birer seferber etti, savaş meydanlarına yolladı ve harbi kazandı” der.</p>

  <p>Onun için, “eğer o İngilizce’ye bu kadar kuvvetle sahip olmasaydı, İngiltere harbi kazanamazdı” da denmiştir.</p>

  <p>Tarihçi Van Loon, Napoleon için, “Mısır piramitlerinin önünde sıcak ve susuzluktan güçleri kalmamış veya Moskova yanarken soğuktan donmak üzere olan askerlerine o anda söylenebilecek en uygun kelimeleri bulan müthiş bir aktördü”, der. Alman şairi Heinrich Heine’nin yazdığı ve AvusturyalI besteci Schumann tarafından bestelenen “Zwei Grenadiere” şiirini misal verir, zira bu iki ünlü adam da aslında Napolyon’a düşman olması gereken iki ulusun çocuklarıdır.</p>

  <p>Konuşmanın bu kadar önemli olmasına rağmen insanlar bilhassa toplum önünde konuşmadan neden çekinirler, sıkılırlar ve korkarlar?</p>

  <p>Bunun en basit cevabı kendilerinden emin olmamalan, toplumun önünde çıkınca bir şey söyleyememek, istediği ve düşündüğü şey ve kelimelerden başka şeyler söylemek, toplumun kendisini kabul etmemesi, hatta tahrik etmesi endişesidir. Bunu yenebilmek için her şeyden önce insanın korktuğu şeyi yapması ve böylece toplumun sanıldığı gibi korkunç, hiçbir hatayı affetmeyen, anlayışsız ve somurtkan insanlardan bir araya gelmediğini tecrübe ile anlaması lazımdır. İşte toplum önünde konuşmayı öğreten kursların ilk yaptığı şey insana belirli egzersizlerle kendisini ve dolayısıyla bu korkuyu unutturmasıdır.</p>

  <p>Çok heyecanlı, öfkeli, neşeli veya kederli olduğu zamanlarda insan istediğin ipek güzel söyler. Mesela yolda giderken ayağınızı bir taşa çarpsanız, en büyük kalabalık içerisinde bile acınızı ifade edecek kelimeyi bulmakta güçlük çekmezsiniz.</p>

  <p>Şu halde, toplum önünde konuşabilmenin en önemli şartı insanın kendini unutması ve yalnız konuşacağı konuyu, topluma vereceği şeyleri düşünebilmesidir.</p>

  <p>Carnegie bunun için “öyle bir konuyu seçin ki, bunu topluma anlatmak için 10 kilometre yolu bile yaya gidebilesiniz” der. Tabii böyle bir konu, üzerinde yetki sahibi olduğunuz bir konu demektir. Bir gün önce gazetede okuduğumuz havadis, bir makale veya herhangi bir dedikodu değildir.</p>

  <p>“İnsan konuşacağı şeyden 40 kat fazlasını bilmeli,” diyor Carnegie, “çünkü otuz dokuzunu unutsanız bile, gene geriye konuşacak kadar şey kalır.”</p>

  <p>Acaba bu 40 katı nasıl öğrenmelidir? İşte bu da ikinci önemli bir şarttır; dolmakla!</p>

  <p>Ünlü Fransız edebiyatçısı Alexandre Dumas gençken çok ateşli ve daha 17-18 yaşlarında büyük tarihi romanlar yazmak hevesinde imiş. Bir gün seyrettiği bir tiyatro piyesinin yazarı ile tanışmış ve bu yaşlı zata isteklerini söyleyerek ondan akıl sormuş. Üstadın cevabı şu olmuş:</p>

  <p>“Genç adam, önce dol ki, sonra rahatça taşabilesin!”</p>

  <p>İşte bütün mesele dolabilmektir. Bu, düşünerek, okuyarak ve dinleyerek olur ki, kısacası eğitim ve öğrenim demektir.</p>

  <p>Churchill’in bir hatip hakkında söylediği şu sözleri ilginçtir:</p>

  <p>“O öyle hatiplerden biridir ki, kürsüye çıkmadan önce ne söyleyeceğini bilmez, konuşurken ne söylediğini bilmez yerine oturduğu zaman ne söylemiş olduğunu sorarsanız, onu bile hatırlamaz”.</p>

  <p>İyi bir konuşmanın şartlarından biri de kısa, faydalı ve yapıcı olmasıdır. W. Wilson 5 dakikalık bir konuşma için ne kadar zaman hazırlanmaya ihtiyacı olacağı sorusuna 2 ay, 10-15 dakikalık bir konuşma için bir ay, yarım saatlik bir konuşma için 10-15 güne ihtiyacı olduğunu söylemiş veya iki saatlik bir konuşma için sorusuna da gülerek, “şimdi konuşabilirim” cevabını vermiştir.</p>

  <p>Eskiler buna “efradını cami, ağyarını mani” derlerdi. Yani o gerekli her şeyi kapsamalı fakat içinde lüzumsuz hiçbir kelime bulunmamalıdır. Carnegie’nin misali daha hoştur: “İyi bir konuşma güzel bir.kadın elbisesine benzemelidir. Konuyu kaplayacak kadar uzun, fakat enteresan olacak kadar da kısa olmalıdır”.</p>

  <p>“Vaizlere iyi bir konuşmayı öğreten bir hadis de vardır:</p>

  <p>Kolaylaştırınız, zorlaştırmayınız.</p>

  <p>Müjdeleyiniz, nefret ettirmeyiniz.”</p>

  <p>Kısacası iyi bir konuşma topluma, dinleyicilere bir şey verebilen bir konuşmadır. Eğer bir şey vermiyorsa, onlardan bir çok şeyler alıyor demektir. Onların sabrını, zamanını, iyi niyetlerini, huzurunu hatta inançlarını bile.</p>

  <p>Dedikoducu bir insan hep başkalarından, egoist bir insan hep kendisinden, akıllı bir insan da sizden, sizin (yani toplumun) ilgilendiğiniz şeylerden bahseder.</p>

  <p>Konuşmalarımızın bazen istediğimiz gibi olmadığına üzülürüz. Fakat üzülmemeliyiz. Eğer iyi hazırlanmış ve bu hususta elimizden geleni yapmışsak, dört türlü ve birbirinden ayn konuşma bulunduğunu hatırlamak yerinde olur. Birinci konuşma insanın yapmak üzere hazırlandığı; ikinci yaptığı, üçüncü yerine oturduğu zaman “keşke şunları da ekleseydim veya söylemeseydim” dediği konuşmadır. Dördüncü ise dinleyicilerin anladığı ve üzerinde fikir yorduklan konuşmadır ki, bunların dördünün de tıpatıp aynı olmasına imkân yoktur.</p>

  <p>Tabii iyi bir konuşmada kullanılan kelimeler açık ve yerinde olmalı ve ifade edilmek istenilen fikirleri tam verebilmelidir. Yanlış kelimelerle bir fikri ifade etmek, eksik tartılarla bir terazide doğru tartmaya çalışmaya benzer. Hatta bir düşünür, “fikirlerini tam ifade edemeyen insanlar düşünmeyi bilmeyenlerle aynı seviyededir”, demiştir.</p>

  <p>Tabii konuşmacının ses tonu, şivesi, duruşu, bütün bunlar iyi bir konuşmayı tamamlayan faktörlerdir. Yalnız şunun unutulmaması lazım ki, bir konuşmayı öldüren onun zayıf taraflannın çokluğu değil, meziyetlerinin azlığıdır. Bazen herkesin beğendiği, dikkat ve arzu ile dinlediği bir konuşmacının ses tonu ve şivesi bozuk olabilir. Hatta insana ilk anda gülünç bile gelebilir, fakat konuşmacı konuya hakim ve dinleyicilerine hakikaten bir şey verebiliyorsa, bütün o eksiklikler unutulur. Biraz sonra bu eksiklik konuşmacının sevimliliğini artırır.</p>

  <p>Bir konferanstan çıkan iki Fransız’ın şu konuşması düşündürücüdür:</p>

  <p>- “Ne kadar güzel konuştu değil mi konferansçı?”</p>

  <p>- “Evet, sesinin tonu fevkalâde idi.”</p>

  <p>- “Ya duruşu, zarafeti?”</p>

  <p>- “Hele şivesi, kelimeler ağzından müzik gibi çıkıyordu.”</p>

  <p>- “Ya jestleri, ellerini kollannı öyle büyük bir zarafetle sallıyordu ki!”</p>

  <p>- “Peki yahu ne üzerine konuştu ki bu adam?”</p>

  <p>- “Vallahi bilmiyorum, söylemedi!”</p>

  <p>Tabii konuşurken insanın jest yapması, sözlerine kuvvet ve renk verir. Hatta mikrofonda konuşan bir adamı bile radyoda dinlerken onun serbest konuşup konuşmadığını, yani jest yapıp yapmadığı anlaşılabilir. Yalnız bu jest konusunda ölçüyü kaçırmamak, yani gülünç olmamak ve kimseyi taklit etmemek çok önemlidir. Çünkü ellerini havaya kaldıran bir De Gaull, işaret ve orta parmaklannı V şeklinde ileriye doğru uzatan bir Churchil, o kadar özel kişiliklere sahiptirler ki, onların jestlerini taklit ederek konuşan başka herhangi bir kimse gülünç olur.</p>

  <p>Konuşmaları sıkıcı yapan bir nokta üzerinde durmak da faydalı olur. Bu parazit, asalak kelimelerdir. Bunlar sık sık yutkunmak, “haa!”, “şey”, “filan”, “falan”, “efendime söyleyeyim” vs. gibi o anda kelime bulamamak yüzünden cümleleri boş bırakmamak için kullanılan parazit harçlardır. Arada bir en iyi hatip bile bir kelimeyi bulamayabilir, fakat konuşurken her beş on kelimenin sonunda, hı, şey diyen bir konuşmacı çok geçmeden alay konusu olur ve dinleyicilerinin dikkatini kaybeder.</p>

  <p>Buna mani olmak için konuşmacı hakikaten sevdiği, heyecan duyduğu, dolu olduğu ve karşısındakilere böyle bir mesajı vermekten mutluluk duyacağı bir konu, uygun bir zaman ve uygun bir toplum seçmeli ve hiçbir zaman konuşmak için konuşmamalıdır. Çünkü bu, yemek yemek için yemek yemek kadar tehlikelidir.</p>

  <p>Konuşma renkli olmalıdır. Bu da güzel sözlerle, örnek benzetme ve gerekirse uygun fıkralarla süslenmiş bir konuşma demektir. Böyle bir konuşma sıkmaz ve ilgi çeker. Bunun asıl faydası da dinleyicilerin söyleneni daha çabuk anlamalarıdır.</p>

  <p>Bunun en iyi örneklerinden biri son Dünya Savaşında, Başkan Roosevelt’in “komşumuzda yangın çıktı, böyle bir anda hortumumuzu ondan nasıl esirgeyebiliriz” şeklindeki örnektir.</p>

  <p>Konuşma hakkında bir yazı yazarken veya bir konuşma yaparken akla ilk gelen veya dinleyiciler tarafından en fazla sorulan sorulardan biri, “konuşmak gümüşse susmak altındır” sözünün anlamıdır.</p>

  <p>Sosyal hayat ölçülü bir hayattır. Eğer konuşarak karşımızdakilere bir şeyler veremiyorsak, tabii ki susmak yerinde olur. Fakat yerinde konuşmayıp susmak affedilmeyecek kadar büyük bir kabahat bile olabilir.</p>

  <p>İlahi Komedi’nin yazan Dante “Memleket moral bir kriz geçirirken susan o tarafsızlar için cehennemimde özel bir pavyon hazırladım”, der.</p>

  <p>Son olarak hatıra gelen bir soru da şudur; kısaca iyi bir konuşma nasıl olmalıdır? Muhakkak olan bir şey varsa o da bir konuşmanın samimi, içten olmasıdır. Şişman bir adamın az yemenin, perhiz yapmanın faydalan üzerine yapacağı en mükemmel konuşmanın hiçbir etki ve değeri olamaz.</p>

  <p>İyi bir konuşma mantık çerçevesinden ayrılmamak şartıyla kalplere hitap eden bir konuşmadır.</p>

  <p>Aristo ise şöyle diyor:</p>

  <p>“İnsan Eflâtun gibi düşünmeli, fakat hanım nenem gibi konuşmalıdır”.</p>

  <p>Dünyada en değerli konuşmalann yapıldığı İngiliz Avam Kamarasının en büyük 20 hatibinden biri olarak tanınan, Hindistan’ın kurtarıcılarından, eski Başbakan Nehru’nun, İngilizce konuşan bir toplum önünde konuşması düşünce akışı, asalet ve samimilik bakımından en güzel konuşma örneklerinden biri sayılmaktadır. Bu konuşmanın Türkçe’sini aşağıda veriyoruz:</p>

  <p>Nehru’nun 1940 yılında Ingiliz hakimleri önünde halkı isyana teşvikten suçlu olarak yargılandığı sırada yaptığı savunmasından özet.</p>

  <p>“Sayın yargıç! Şu anda karşınızda, devlete karşı belirli bazı suçlar işlenmiş olmaktan dolayı yargılanan bir fert olarak bulunuyorum.</p>

  <p>Siz bu devleti temsil ediyorsunuz. Fakat ben de herhangi bir fertten fazla bir şeyim. Ben de şu anda bir temsilciyim. Büyük Britanya imparatorluğundan ayrılmak, onunla bütün baglannı koparmak isteyen ve her ne pahasına olursa olsun,</p>

  <p>Hindistan’ın bağımsızlığını elde etmeye karar vermiş olan Hint milliyetçiliğinin bir temsilcisi.</p>

  <p>Sayın yargıç! Yargılamak ve mahkûm etmeye uğraştığınız ben değil, Hindistan’ın yüz milyonlarca halkıdır. Bu mağrur bir imparatorluk için bile kolay olmayacak bir iştir.</p>

  <p>Yargılanmak üzere önünüzde ayakta durmama rağmen, belki de şu anda Dünya Mahkemesi önünde yargılanmakta. olan ben değil İngiliz İmparatorluğumun kendisidir. Bugün dünyada bir hukuk mahkemesinden çok daha etkili kuvvetler mevcuttur. Onlar geniş insan yığınlarını harekete getiren, hürriyete, gıdaya ve güvenliğe olan temel ihtiyaçlardır ve tarihe yön verenler de bunlardır. Bugünün tarihinin gelecekteki yazan yüce yargının bu saatinde İngiltere hükümeti ve İngiliz milletinin yanlış bir yolda olduğu ve başarısızlığa uğradığını kaydedecek ve onların değişen bir dünyaya uyabilmek sağ görüşünü gösteremediklerini söyleyecektir. Tarihçe tarih boyunca bu gibi zaaflardan dolayı yok olan İmparatorlukların kaderlerine işaret edecek ve buna alıyazısı adını verecektir.</p>

  <p>Biz sebepleri biliyoruz; sonuçlar da hiçbir surette değişmeyecektir.</p>

  <p>Burada veya daha sonra başıma gelecekler önemsiz şeylerdir. Fertler pek fazla bir şey ifade etmezler. Zamanı gelince benim de gideceğim gibi, onlar da gelir ve giderler. Şimdiye kadar yedi kere yargılandım ve Hindistan’daki Ingiliz makamları tarafından mahkûm edildim. Ömrümün uzun yıllan hapishane duvarları arasında geçmiştir. Sekizinci ve dokuzuncu bir defanın, daha birkaç yılın benim için ne önemi olabilir.</p>

  <p>Fakat Hindistan’ın ve onun milyonlarca evladının başına gelecek şeyler küçümsenemez. İşte önümde duran ve çözüm bekleyen mesele budur. Sayın yargıç! Sizin önünüzdeki son dava da budur. Eğer İngiliz hükümeti geçmişte uzun zaman yaptığı gibi bu yüz milyonlarca insanı sömürmekte ve onların iradesine karşı onlarla oynamakta devam edeceğini zannediyorsa, feci surette aldanmaktadır. Yazık ki o onların mizacını hâlâ anlamamış, yanlış hüküm vermiş, tarihi boş yere okumuş, ondan ders almayı becerememiştir”.</p>

  <p>İyi ve tesirli bir konuşma yapmak için öneriler:</p>

  <p>1- Yetki sahibi olduğun bir konu seç.</p>

  <p>2- Konuşma ile ilgili hatrına gelen bütün soruları alt alta bir kâğıda yaz.</p>

  <p>3- Bunlara tam cevap veremiyorsan, daha tam hazır değilsin demektir. Hazırlıklarını tamamlamaya bak.</p>

  <p>4- Birden bütün ayrıntılara girme.</p>

  <p>5- Söylemek istediğin şeyleri önem sırasına göre sırala.</p>

  <p>6- En son söyleyeceğin şeyi kısa ve hatırda kalacak şekilde iyi seçilmiş olmasına dikkat et.</p>

  <p>7- Ortaya koyacağın fikir ve rakamlar doğru olmalıdır.</p>

  <p>8- Daima olumlu düşünceler, yapılan ve yapılacak işler, ümitler konuşmanın ağırlık merkezini teşkil etmelidir.</p>

  <p>9- İyi kelimeler seç ve konuşmanı mümkün olduğu kadar buda!</p>

  <p>10- İyi konuşmaları, iyi yazıları dikkatle oku. Onlar senin üslûbunun oluşumunda, sen farkında olmadan, sana yardım ederler.</p>

  <p>11- Konuşurken papağan gibi konuşma! Konuşmada renk ve canlılık bulunsun.</p>

  <p>12- Kopya ve taklit etme. Hatalarından öğren.</p>

  <p>13- Konuşma senin değil, bizzat sen olmalıdır.</p>

  <p>14- Orada burada bir kelimeyi yanlış söyledin, hata ettin diye üzülme. İyi bir konuşma hataları az olan değil, meziyetleri çok olan konuşmadır.</p>

  <h4 class="sigil_not_in_toc">Kimse Shahespear’ okudu diye Shakespear olamaz.</h4>

  <p>Bu bölüme bir ek olarak şimdi de ünlü Ingiliz şair ve yazarı Shakespear’in “Jül Sezar” adlı eserinden Antuvan’ın bir söylevini veriyoruz. Çeviri Ömer Rıza Doğrul’undur ve Dale Carnegie’nin “Söz söylemek ve iş başarmak” kitabından alınmıştır. Sezar’ın bir diktatör olma yolunda olduğunu düşünen dostları onu hançerliyorlar. Onların arasında onun en sevdiği dostu Brutus da vardır. “Sende mi Brutus!” Sezarın son sözüdür ve bugüne kadar vefasızlara karşı söylenen bir söz olarak kalmıştır.</p>

  <p>Antuvan Sezar’ın gerçek dostudur. Onun Kapitol’ün önüne getirilmiş olan naaşının çevresinde toplanan halka birkaç söz söylemek için Brutus’dan izin almıştır.</p>

  <p>Onun münakaşaya girişmediğine bilhassa dikkat çekmek gerekir. Antuvan daha sonra yavaş yavaş ve ne yaptığını kimseye fark ettirmeden Sezara dair bir takım vakaları ileri sürüyor, onun harp meydanlarında ele geçirdiği esirler mukabilinde aldığı fidyelerin hâzineleri nasıl doldurduğunu, onun bir fakir iniltisi karşısında nasıl ağladığını, onun bir tacı nasıl reddettiğini, onun bütün malikâneleri nasıl halka bıraktığını anlatıyor Antuvan bu vakaları naklederken halka sualler soruyor. Onları istediği neticeye sürüklemek için hazırlıyor, delillerini halkın bildiği şeylerden temin ediyor ve “size, siz en bildiğiniz şeyleri anlatıyorum” diyor.</p>

  <p>Nihayet o sihirli dil, halkın hislerini kırbaçlamış, heyecanlarını tahrik etmiş, bütün hislerini coşturmuş ve katillere karşı asabiyetlerini uyandırmıştır. Bu nutku, bu şaheseri birazdan okuyacaksınız. Edebiyat ve hitabet sahalannda istediğiniz araştırmaları yapınız, bu nutka eş olan ancak beş altı nutuk bulabilirsiniz. İnsanlar üzerinde sözler tesir yapmak isteyenler, bu nutku okumalı ve onu incelemelidir. Bu nutku okumayı tavsiye etmeme diğer bir sebep. Shakespeare’i okumanın herkesi faydalandıracağını göstermektedir. Shakespear’e, herkesten çok kelime kullanmıştır ve bunlara sanat sihrini sanat güzelliğini katmıştır. Macbeth’i, Hamlet veya Jul Sezar’ı okuyan bir kimse muhakkak ki kendi dimağını parlatır, açar ve inceletir.</p>

  <p>Şimdi de Shakespear’in yazdığı en güzel nutku okuyun:</p>

  <p>Antuvan:</p>

  <p>Arkadaşlar, Romalılar, yurttaşlar, beni dinleyin! Ben Sezar’ı övmeye değil, gömmeye geldim!</p>

  <p>İnsanların işledikleri kötülükler kendilerinden sonra yaşar. Yaptıkları iyilik ise, cesetlerle birlikte, kara topraklara iner. Sezar’ın akıbeti de böyle oldu. Asil Brutus, size Sezar’ın haris olduğunu söyledi.</p>

  <p>Hakikat böyle ise, bu bir ağır kusurdur. Ve Sezar, bu kusurunu en ağır şekilde ödedi.</p>

  <p>Buraya şerefli bir adam olan Brutus’le, şerefli birer insan olan arkadaşlarının müsaadesinden istifade ederek, Sezar’ın cenazesinde söz söylemek için geldim. Sezar benim dostumdur. Bana karşı sadıktı ve insaflıydı. Fakat Brutus, onun haris olduğunu söylüyor. Brutus ise şerefli bir insandır.</p>

  <p>Sezar, yurdumuz Romaya, öyle esirler getirdi ki, fidyeleri genel sandıklan doldurmuştur.</p>

  <p>Sezar bu hareketiyle mi haris görünüyor?</p>

  <p>Yoksullar inledikleri zaman Sezar’da ağlardı.</p>

  <p>İhtiras, daha sert bir metadan çıkabilir.</p>

  <p>Fakat Brutus, onun haris bir adam olduğunu söylüyor. Ve Brutus şerefli bir adamdır.</p>

  <p>Hepiniz gördünüz. Ben Lupercal’de üç defa Sezar’a şahane bir taç sundum. O da, üç defa reddetti. Bu mu onun hırsı?</p>

  <p>Fakat Brutus onun haris bir adam olduğunu söylüyor.</p>

  <p>Ve muhakkak ki, Brutus şerefli bir adamdır.</p>

  <p>Maksadım Brutus’un dediğini tasvip etmediğini söylemek değildir.</p>

  <p>Fakat burada, bildiğimi söylemek istiyorum.</p>

  <p>Bir zamanlar hepiniz de Sezar’ı seviyordunuz. Sevmeniz her halde sebepsiz değildi.</p>

  <p>O halde onun matemini tutmaktan sizi alıkoyan ne?</p>

  <p>Ey akıl! Sen yaratıcı canavarlara uçtun. Ve insanlar akıllarını mı kaybettiler! Şahit olun ki, kalbim orada, Sezar’ın tabutu içinde, onunla beraberdir. Biraz duraklayarak, kalbimin bana dönmesini bekleyeceğim!</p>

  <p>Birinci adam: Galiba bu adamın sözlerinde isabet var.</p>

  <p>ikinci bir adam: Meseleyi dostça düşünürsek, Sezar’ın bir çok yanlışları olduğunu anlarsın.</p>

  <p>Üçüncü adam: Olmaz olur mu? Fakat galiba onuılyerine gelecek olanlar, ondan beter olacak.</p>

  <p>Dördüncü adam: Sözlerine dikkat ettiniz mi? Sezar tacı reddetmiş. Demek, haris olmadığı muhakkak.</p>

  <p>Birinci adam: O halde tacı alacak biri bulunur?</p>

  <p>ikinci adam: Zavallı adam. Gözleri ağlamaktan ateş gibi kızarmış.</p>

  <p>Üçüncü adam: Bütün Roma’da Antuvan’dan daha asil bir kimse yok.</p>

  <p>Dördüncü adam: Dikkat edin. Tekrar söze başlıyor.</p>

  <p>Antuvan: Daha dün Sezar’ın bir sözü belki de bütün dünyayı durdururdu. Şimdi şurada yatıyor. Ve hiçbir kimse ona saygı göstermiyor.</p>

  <p>Efendiler, kalplerinizi ve kafalarınızı isyana sevk ederek, içinizi hiddetle dolduracak olursam. Brutus’e ve Cassius’e fenalık etmiş olurum. Bunlar ise ^lirsiniz ki, şerefli insanlardır. Onlara fenalık .edecek değilim. Ölüye, kendime ve size fenalık etmeyi, şerefli bir adama fenalık etmeye tercih ederim. Fakat işte size, şu sandukanın içinde bulduğum bir parşömen ki, Sezar’ın mührünü taşıyor. Bu, onun vasiyetidir. Fakat affmızı rica ederim, onu size okuyacak değilim, çünkü onu dinleyenler, kalkarlar, Sezann yaralarını öperler, mendillerini kanlarına batırırlar, onu bir kılını hatıra olmak üzere yalvara yakaTa alırlar. Ve öldükleri zaman onu vasiyetlerinde yad ederler ve en kıymetli miras olarak çocuklarına bırakırlar.</p>

  <p>Dördüncü adam: Vasiyeti dinlemek isteriz. Oku vasiyeti, Mark Antuvan.</p>

  <p>Hepsi: Vasiyeti vasiyeti isteriz. Sezar’m vasiyetini dinleyeceğiz.</p>

  <p>Antuvan: Sabrediniz, aziz dostlar. Onu okumamalıyım. Çünkü Sezar’ın sizi nasıl sevdiğini bilirsiniz. Odun değil, taş değil, insansınız. İnsan olduğunuz için, Sezar’ın vasiyetini dinlediğiniz zaman, ateşlenir ve çıldırırsınız. Sizin, Sezar’a varis olduğunuzu bilmemeniz daha iyidir. Çünkü bildiğiniz taktirde, kim bilir, neler çıkar.</p>

  <p>Dördüncü adam: Vasiyeti oku. Dinleyeceğiz Antuvan. Vasiyeti oku. Sezar’ın vasiyetini.</p>

  <p>Antuvan: Biraz sabır göstermez ve biraz bekleyemez misiniz? Ben ondan bahsetmekle hata ettim. Hançerleri Sezar’ı vuran namuslu adamlara kötülük ettim. Bu yüzden korkabilirim.</p>

  <p>Dördüncü adam: Bu şerefli adamlar birer haindirler!</p>

  <p>Hepsi: Vasiyet, vasiyet.</p>

  <p>İkinci adam: Onlar bir alçak katildir. Vasiyeti oku.</p>

  <p>Antuvan: Demek vasiyeti okumaya beni mecbur ediyorsunuz. O halde Sezar’ın naaşı etrafında bir halka çevirerek de size, vasiyeti yapanı göstereyim. Ben de aşağı ineyim mi? Bana müsaade ediyor musunuz?</p>

  <p>Hepsi: İnin!</p>

  <p>Antuan iner.</p>

  <p>İkinci adam: Aşağı in.</p>

  <p>Üçüncü adam: Müsaade senin.</p>

  <p>Dördüncü adam: Halka teşkil ederek etrafında durun.</p>

  <p>Birinci adam: Baş tarafta durun. Gövde etrafında durun.</p>

  <p>İkinci adam: Antuvan’a yer açın. En asil Antuvan.</p>

  <p>Antuvan: Hayır, üzerime yüklenmeyin. Biraz ötede durun.</p>

  <p>Hepsi: Gerileyin. Yer açm. Geri...</p>

  <p>Antuvan: Gözlerinizde yaş varsa, bu yaşlan dökmeye hazırlanın. Hepiniz bu mantoyu tanırsınız. Sezar’ın onu ilk giyindiği günü hatırlıyorum. Bir yaz akşamıydı. Sezar çadınndaydı ve o gün Nervii’leri yenmişti. Bakınız. Cassius’ün hançeri onu şurasından vurdu. Kıskanç. Casca’nın darbesi bakınız, şurasını yırtınıştır. Buradan, onun çok sevdiği Brutus’un hançerini yedi. Brutus, o melun çelik parçasını çektiği zaman, bakınız, Sezar’ın kanlan bardaktan boşanırcasına akmış... Bilirsiniz ki, Brutus, Sezar’ın melek tanıdığı bir adamdı. İlahlar, Sezar’ın bu adamı ne kadar sevdiğini takdir etsin. Fakat onun darbesi, darbelerin en zalimiydi. Çünkü asil Sezar onun kendisini vurduğunu görünce, hainin kolundan daha çok kuvvetli olan nankörlük, onu büsbütün yıktı. O zaman Sezar’ın her şeyi parçalandı. Ve mantosu ile yüzünü öterek Pompey heykelinin kaidesi altında kanlan aka aka, koca Sezar yıkıldı. O ne yıkılıştı! Aziz yurttaşlar. O zaman, ben, siz ve hepimiz, beraber yıkıldık. Üzerimizde hiyanetler tomurcuklanıp çiçeklendi.</p>

  <p>Şimdi ağlıyorsunuz. İçinizde acılar duyduğunuzu hissediyorum. Bu gözyaşı damlaları, şefkatli ruhların sızıntısıdır. Fakat siz, Sezar’ımızın kanlı mantosunu görerek mi ağlıyorsunuz? Buraya bakın. İşte kendisi, gördüğünüz gibi, hainlerin elleriyle yaralanmış ve ölmüştür.</p>

  <p>Birinci adam: Ne müthiş manzara.</p>

  <p>İkinci adam: Asil Sezar.</p>

  <p>Üçüncü adam: Ne yaman gün.</p>

  <p>Dördüncü adam: Hainler, Alçaklar!</p>

  <p>Birinci adam: Ne kanlı manzara...</p>

  <p>ikinci adam: İntikam alacağız.</p>

  <p>Hepsi: İntikam! Arayın! Bulun! Yakın, Yıkın, Öldürün, Kesin. Hainleri yaşatmayın.</p>

  <p>Antuvan: Durun yurttaşlar.</p>

  <p>Birinci adam: Durun arkadaşlar. Asil Antuvan’ı bekleyin.</p>

  <p>İkinci adam: Onu dinleyeceğiz, onun peşinden gideceğiz. Onunla beraber öleceğiz!</p>

  <p>Antuvan: Aziz dostlar, değerli dostlar, sizi böyle ansızın kopan bir isyan tufanına benzetmek istemiyordum. Bu işi yapanlar, şerefli insanlardır. Onların ne gibi şahsi şikâyetler yüzünden bu işi yaptıklarını bilmiyorum. Fakat onlar akıllı ve şerefli kimselerdir. Ve şüphe yok ki, size sebepler göstererek cevap vereceklerdir. Ben ise, dostlar, sizin kalplerinizi taşırmak için gelmedim. Brutus gibi bir hatip değilim. Bildiğiniz gibi, apaçık, basit, fakat dostunu seven bir adamım. Bana, burada söz söylemeye müsaade edenler de bunu bilirler. Sonra benim zekâm, kelimelerim, değerim, hareketim, sözlerim, insanların kanını coşturacak belâgatim yok. Ben yalnız doğru dürüst söylerim. Size bildiklerinizi anlatıyorum. Size, birer dilsiz ağzı olan aziz Sezar’ın yaralarım gösterip, bu ağızların konuşmasını istiyorum. Halbuki bir Brutus olsaydım, onlar da birer Antuvan olsaydılar, Sezar’ın yaralarından her birine bir dil koyarak söyletir, sizi ayaklandırır ve Romanın her taşını isyana sevk ederlerdi.</p>

  <p>Hepsi: İsyan edeceğiz.</p>

  <p>Birinci adam: Brutus’un evini yakacağız.</p>

  <p>Üçüncü adam: Haydi öyleyse. Gidip suçluları arayalım.</p>

  <p>Antuvan: Hemşehriler, beni dinlemeye devam ediniz.</p>

  <p>Hepsi: Durun, Antuvan’ı dinleyin. En asil Antuvan.</p>

  <p>Antuvan: Ne diye, ne yapacağınızı bilmeden gitmek istiyorsunuz? Sezar ne diye sizin bu muhabbetinizi kazanmıştı. Ne yazık ki, bilmiyorsunuz. O halde size anlatmayalım. Size demin bahsettiğim vasiyeti unuttunuz.</p>

  <p>Hepsi: Çok doğru, vasiyet isteriz. Bekleyelim ve vasiyeti dinleyelim.</p>

  <p>Antuvan: İşte vasiyet. Ve Sezar’ın mührünü taşımaktadır. Her adama yetmiş beş drahmi.</p>

  <p>İkinci adam: Çok asil Sezar. Onun intikamını alacağız.</p>

  <p>Üçüncü adam: Şahane Sezar.</p>

  <p>Hepsi: Durun ve susun.</p>

  <p>Antuvan: Bundan başka size bütün malikânelerini bıraktı. Bütün bahçeleri, bostanlan da hep sizin. Ve sizden sonra, sizin mirasçılarınızın tâ ki, hepiniz bunlarda gezip dolaşın ve dinlenerek açılın. İşte Sezar budur. Bir daha eşi gelir mi?</p>

  <p>Birinci adam: Gelemez, gelemez. Haydi başlayalım! Sezar’m cesedini mukaddes yerde yakalım. Ve oradan alacağımız ateşle hainlerin evlerini tutuşturalım. Cesedini taşıyın.</p>

  <p>İkinci adam: Gidin, ateş bulun.</p>

  <p>Üçüncü adam: Dallar kesin.</p>

  <p>Dördüncü adam: Ne bulursanız alın, kapılar, pencereler, ne olursa (Hemşehriler cesedi alarak çıkarlar).</p>

  <p>Antuvan: Şimdi ne olacaksa olacak. Ey ayaklanan fitne, sen de istediğin yolu tut!</p>

  <p>Hiçbir zaman çıktığın kapıyı hızla çarpma, geri dönmek isteyebilirsin.</p>

  <p>Don Herold</p>

  <p>Sanıyorum, bu dünyada bilgisizliğin bilime karşı duyduğu kin ve nefretten daha zorlu bir kin ve nefret yoktur.</p>

  <p>Galile</p>

  <p>Birden fazla fikir ortaya konmazsa, insanoğlu iyi mi, kötü mü olduğunu kestiremez, sadece kendisine söylenene inanır. Fakat değişik ve çeşitli fikirler önüne konursa, bunların arasında bir seçme yapma yetkisini elde eder. Nitekim saf altını da karşıdan tanıyamaz. Fakat bakırla karıştırılınca değerini kolayca bulur.</p>

  <p>Heredot</p>
</body>
</html>
