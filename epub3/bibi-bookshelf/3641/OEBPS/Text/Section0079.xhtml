<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BÜYÜK ADAM</h3>

  <p>Eşber’de Hamit, Büyük İskender’in karşısında tarihçiye şöyle söyletir:</p>

  <p>“Mucip ne hakarete apansız,</p>

  <p>Tarihi yazan benim, yapan siz.”</p>

  <p>İnsanlığın tarihi, büyük insanların ortaya çıkış, yaşayış ve arkalanndan bir iz, bir eser bırakış hikâyelerinden başka bir şey değildir. Her devir bir büyük adamın ismini taşır, onunla anılır. Daha önceki veya daha sonraki devirlerle arasındaki farkı, o büyük adamın kişiliği, cesareti ve her şeyden önce, düşünce tarzı meydana getirir.</p>

  <p>19 Mayıs 1919’dan 1938 yılının 10 Kasım’ına kadar geçen devir Atatürk Devri, daha doğrusu Atatürk’ün Anadolu bozkınnda yeni Türkiye’yi yarattığı, yaşattığı ve bütün dünyaya, dost ve düşmana kabul ettirdiği bir devirdir. Koltuk değnekli “Hasta AdanTın dünya uluslarının arasına girip yaşama denilen o güç yanşmaya katılmak cesaretini kendisinde bulduğu devirdir.</p>

  <p>İşte bu cesareti ona veren, onun asırlarca süren “Makus Talihini" yenen büyük adam odur.</p>

  <p>Tarih yapan insanların büyüklüklerini ölçmek için bugüne kadar bir kıstas, bir ölçü bulunamamıştır. Bununla beraber birçok düşünürler şöyle bir suale cevap ararken bazı hakikatlerin, mukayese imkânlarını'ortaya çıkaracağına inanırlar:</p>

  <p>“Acaba o büyük adam yaşadığı o devirde dünyaya gelmeseydi, yaptıklarını yapmasaydı, adını verdiğimiz o devir nasıl olurdu?”</p>

  <p>Akıp gitmekte olan zamanı durdurmaya imkân olmadığına göre 1919 ile 1938 arasındaki 20 yıla yakın zamanda Türkiye ne olacaktı, hatta bugün ne durumda olacaktık?</p>

  <p>Bu sorunun yanıtını düşünmeye bile cesaret edemiyorum. Çünkü zaman geçtikçe her şeyi küçümseyen, tabii ve basit gören, her şeyi “kendiliğinden nasıl olsa olacaktı” şeklinde yormak isteyen insani kadirbilmezliğin ve egoistliğin en koyu dalgaları bile, ondan gelen o muazzam nuru söndüremeyecekler ve insanlar onun büyüklüğünü gün geçtikçe daha doğrusu, kültürleri, tarih görüşleri, bilgileri iz’an ve toleranslan arttığı ölçüde daha fazla takdir edecekler, anlayacaklardır. Geçen her gün bizi ondan uzaklaştıracak yerde ona yaklaştırmaktadır. İşte asıl büyüklük, ondan uzaklaştıkça kendimizi ona daha yakın hissettiğimiz o hakiki büyüklük budur. Büyüklüğün zamanı yoktur, büyük adamlar geçmişin olduğu kadar, halin de, geleceğin de batmayan güneşleridir.</p>

  <p>Atatürk’ün büyüklüğü kişiliğinin insani olmasındaydı. O nefret yerine sevgi, korku yerine güven, yeis yerine ümit getirdi. Onu düşmanları bile sevdi ve saydı.</p>

  <p>Trikopis her Cumhuriyet Bayramı’nda Atina’da Türk Elçiliğinde onun resmi önünde ihtiram duruşu yapmıştır. Tarihte başka bir misalini hatırlamak güçtür.</p>

  <p>Maddi ve manevi korkuyu yenen odur. Koskoca bir imparatorluk kaybeden Türkiye’ye ümit getirdi. Bütün bunlarla beraber ve bunlardan başka bir şey daha getirdi ki, bence en önemli başarılardan biridir.</p>

  <p>Asırlardan beri düşünmeyen, düşünmeyi reddeden, düşünmekten korkan, düşünmek zahmetine katlanmak istemeyen, daima başka birisinin kendisi için düşünmesine alıştırılmış, bir çok dogmaların, hurafelerin, peşin hükümlerin arkasına sığınarak bir türlü kendisini bulmak istemeyen şark kafasına hür düşünceden korkmamayı, her şeye rağmen halk için düşünmeyi, batıya rağmen batılı gibi düşünmeyi öğretti.</p>

  <p>Sanat onunla başladı, kül rengi ufku renklendiren odur. Kadınlar yaşamaya, böylece yarım, kadınsız bir topluluk bir bütün olmaya başladı.</p>

  <p>Dikkat ederseniz, Atatürk’e dil ve el uzatanlar hâlâ düşünmeyi kabul etmeyen, Allah’ın en büyük mucizesi olan insan düşünce ve zekâsına inanmayanlar arasından çıkmaktadır.</p>

  <p>İnsan ırkı, ne yazık ki asırlardan beri kafasındaki pasları atmamış, düşünmeyi ve öğrenmeyi kabul etmemiştir. Bu bir talihsizliktir. Fakat buna rağmen Atatürk öyle kuvvetli bir mıknatıstır ki, tesiri Asya ve Afrika insanlannda bile görülmüş ve onları istibdat, taassup ve cehalet paslarından temizleyerek yaşamak için uyandırabilmiştir.</p>

  <p>Atatürk’ün büyüklüğü buradadır. Batı dünyasının ona gösterdiği sevgi ve saygı da bundan ileri gelmektedir.</p>

  <p>O hakiki Batı’ya, yaiıi Fransa, Amerika, İngiltere ve İsviçre’ye değil; bilgi, kültür, sanat ve hür düşünceye açılan penceredir.</p>

  <p>Bize düşen vazife, bu pencerenin getirdiği taze, oksijenli havayı bol bol ve çekinmeden teneffüs etmek ve çocuklarımıza ettirmektir.</p>

  <h4 class="sigil_not_in_toc">Atatürk ve Dogmalar</h4>

  <p>Gününü tam anımsamıyorum, on beş yıldan fazla geçmiş olacak. Türk Tarih Kurumu’nun konferans salonunda Atatürk Enstitüsü’nün açılışı dolayısıyla değerli, bilgin, tarihçi ve yazarlardan bir grup konuşuyordu.</p>

  <p>Sıra rahmetli Yakup Kadri Karaosmanoğlu’na geldi Titrek sesiyle,</p>

  <p>“Arkadaşlar,” dedi “bir gün Atatürk Falih Rıfkı Atay ile beni çağırdı. Elinde Halk Partisi Tüzüğü’nün yeni hazırlanmış bir şekli vardı. ‘Çocuklar,’ dedi. O bize böyle hitap ederdi, ‘alın bunu şöyle güzelce bir okuyun, sonra da çekinmeden bana fikirlerinizi söyleyinV</p>

  <p>Tüzük taslağını iyice okuduktan sonra Falih ile beraber karşısına çıktık.</p>

  <p>‘E, çocuklar,’ dedi, ‘nasıl buldunuz?’</p>

  <p>Paşam çok güzel bulduk, yalnız bir eksiği var, bir rengi, öğretisi (akidesi, ideolojisi) yok, dedik.</p>

  <p>İşte o zaman Atatürk olduğu yerde şöyle bir doğruldu ve sert bir sesle,</p>

  <p>“‘Çocuklar’, dedi ‘bu memleketin şimdiye kadar başına ne kadar bela gelmişse, hepsi doğmalardan gelmiştir. Bırakın bu böyle uygulansın. Bizden sonra gelecekler daha iyi bir şey bulurlarsa bizimkisini değiştirirler.’’</p>

  <p>Yakup Kadri sözü şöyle bitirdi:</p>

  <p>“Aman arkadaşlar, sakın Atatürk’ü de bir doğma yapmayalım. Bu, onun en çok nefret ettiği bir şeydi”.</p>

  <p>Nüvit OSMAY</p>
</body>
</html>
