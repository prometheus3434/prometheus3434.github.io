<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>SONUÇ ALMA SANATI</h3>

  <p>Ziya Paşa’nın meşhur bir beyiti vardır. Yeni dile göre karşılığı şu olabilir:</p>

  <p>“Ya bir işe önceden başlama, ya da başladığın işi bitir, yanda bırakma!”</p>

  <p>Bence ilkokuldan en yüksek öğrenime kadar her eğitimin ilk amacı bu olmalı. Başlanan işi bitirme şuuru daha küçük yaştan kafalara aşılanmalıdır.</p>

  <p>Başkenti dolaşan yabancı bir uzman yanda kalmış bina ve yollan işaret ederek. “Bunlara dayanabilmek için siz zengin olmalısınız,” demişti.</p>

  <p>Yüksek, asansörlü, modem binalar görürsünüz, önünde iki metrelik yolu, yaya kaldırımı, duvarı, hatta kapısı bile tamamlanmamıştır; hayır, içinde oturanlar yeni taşınmamışlardır, en aşağı bir iki seneden beri orada oturuyorlar. Mesele para da değildir. İlgililer hep beraber üç beş yüz lira verseler, o kocaman apartmanın etrafı güllük gülistanlık olur. Öyleyse neden? İşi tam bitirme, netice alma zevkine, şuuruna sahip olmamaktan.</p>

  <p>Bir Fransız dergisi İngiltere ile ilgili olarak çıkardığı özel bir sayısından İngilizler hakkında şu sözleri söylüyor:</p>

  <p>“İngilizler prensiplerinden ziyade neticelere önem verirler ve devamlı başarılarının sebeplerini de burada aramak yerinde olur." Çünkü başarının bir tarifi de netice almak, başlanan işi bitirmek sanatıdır.</p>

  <p>İlkokulda küçük yavruya ödev veren öğretmen, hiçbir zaman bu ödev bitmeden ona bir yenisini vermemeli veya “onu bırak şimdi, ötekine başla” dememelidir. Çektiğimiz bütün sıkıntılar işte buradan başlar.</p>

  <p>Evinizde bir musluk bozuktur, badana, boya veya herhangi başka bir tamirat işiniz vardır. Usta bir aralık kaybolur, beklersiniz, ararsınız ve nihayet alışırsınız. O başka bir yerde de iş almış ve ona da aynı zamanda başlamıştır.</p>

  <p>Bundan 35 sene kadar evvel Almanya’da büyük bir mağazadan gömlek almak üzere sıramı bekliyordum. Benden önceki müşteri bir türlü çıkarılanı beğenmiyor, zavallı satıcı kıza neredeyse bütün çekmece ve rafları boşalttırıyordu. Dayanamadım, “afedersiniz” dedim, “ben şu gömleği almak istiyorum, beyin işi uzun süreceğe benziyor, bir dakika bana bakabilir misiniz?” Kızcağız birden şaşırdı, adeta anlamamış gibi, “sıra bayındır” dedi, “onun işi bitmeden size nasıl bakabilirim.” Ben de tabii bekledim.</p>

  <p>Şimdi netice almaya tesir eden faktörleri bir düşünelim:</p>

  <p>Birincisi olumlu düşünceye sahip olmaktır.</p>

  <p>Bazı insanlar vardır, her şeye “hayır” derler, her şeyin olumsuz tarafını görürler, onlara göre hiçbir şey yapılmazsa daha iyi olur. Çünkü onlar her şeyin sonunda bir aksilik, bir yanlışlık çıkacağına, hatta başlarına bir bela geleceğine inanırlar. Böyle insanların cemiyetinden uzaklaşmaya çalışınız, eğer bunu yapamazsanız, hiç olmazsa teşebbüslerinizi onlara açıklamayınız. İşi bitirdikten sonra görürlerse, artık size engel olamazlar. Onlar rahatlarını her şeye tercih eden, alışkanlıklarının bağnazlığı içinde yaşayan insanlardır, kolay kolay değişmezler.</p>

  <p>İkincisi hiçbir işe onu sonuna kadar iyice düşünmeden, yani planlamadan başlamayınız.</p>

  <p>Ziyanı yok, bunun için sarf edeceğini2 zaman uzun olsun, bu sizi lüzumsuz üzüntülerden ve işin yarıda kalmasından kurtarır. Ani karar verip, aklınıza gelen her şeyi yapmaya kalkışmayınız. Masa başına oturunuz ve yapacağınız şeyleri sırasıyla yazınız. İmkânlarınızı da not ediniz ve sonra düşününüz. Yalnız unutmayınız ki, hiçbir şey yüzde yüz tam olmaz. Eksik kalan kısmı karakteriniz, azminiz, cesaretiniz, bilginiz ve insanlarla geçinme kabiliyetiniz tamamlayacaktır.</p>

  <p>Üçüncü nokta hata yapmaktan korkmamaktır.</p>

  <p>Her işte muayen bir hata yüzdesi vardır. Hiç hata yapmamak isteyen insan hiç iş yapmayan insan demektir. Mesele hata yapmamak değil, hatalardan ders alıp onların tekerrür etmesine mani olmaktır.</p>

  <p>Dünyanın en büyük beyin mütehassıslarından bir doktor öğrencilerine verdiği bir konferansa şöyle başlamıştı:</p>

  <p>“Hayatımda bu konuda o kadar çok hata yaptım ki, artık sizin bu derece hata yapmanıza imkân kalmamıştır.”</p>

  <p>Dördüncü nokta olarak şunu hatırlatmak isterim. Shakespear, Kral Leafde şöyle yazar: “En iyiyi bulmak için uğraşırken iyiyi kaybediyorsunuz.” Evet, daha iyi iyi’nin düşmanıdır. Bir şeyi mümkün olduğu kadar iyi yapmak istemek doğrudur. Fakat daha iyisini, belki o an için imkânsızını yapacağım diye iyiyi bitirmemek, yanda bırakmak hiçbir zaman doğru değildir. İdeal çözüm o işi mümkün olan en iyi şekilde bitirmeye gayret etmek ve ileride gerekirse yeni tecrübe, bilgi ve imkânlara göre ıslah etmektir. Frenklerin bir sözü vardır: “Roma bir günde yapılmamıştır,” derler.</p>

  <p>Beşinci faktör ekip halinde çalışmaktan zevk almak, başka insanlarla beraber bir işi yapmış olmakla iftihar etmektir.</p>

  <p>Bazı insanlar vardır, her işi tek başına yalnız yapmak isterler. Kurdun, ensesinin neden kalın olduğu sorusuna “her işi kendisi yapar da ondan” şeklinde verilen cevap bugünkü sosyal hayatta tamamiyle doğru sayılacak bir hikmet (bilgelik) değildir. Önemli hiçbir iş tek başına yapılamaz. Medeni dünyada birçok insanların işbirliğine ihtiyaç vardır. Bu işbirliğini sağlayabilmek için de başta tolerans olarak bazı iyi huylara sahip olmamız gerekir. Fakat her şeyden önce bizim başkalarından istediğimiz şeylerin onların da ayniyle bizden istedikleri ve bekledikleri şeyler olduğunu hatırlarsak, bu yolda epey mesafe almış oluruz.</p>

  <p>Altıncı olarak kendimizi ve çevremizdekiler şu düşünceye alıştırmalıyız: Bu işin yapılmış olması, yapılmamış olmasından farklıdır, lüzumludur ve daha iyidir. Birçok insanlar, canım şunu yapmasak ne olur, sonunda ölüm yok da demeyi bir marifet sayarlar. Evet eğer Edison da böyle düşünseydi belki hâlâ elektrik yerine mum veya yağ kandili yakacaktık. Dr. Fleming de aynı düşünceye sahip olsaydı, penisilin bulunmayacaktı. Ya Atatürk! Bunu düşünmeye bile cesaret edemiyorum. Eminim ki şu anda bu satırları yazamazdım.</p>

  <p>Bu üzerinde durulması gereken çok önemli bir noktadır, çünkü Batı ile Doğu düşüncesinin farkını meydana koyar.</p>

  <p>75 yaşında bir yabancı uzmanla çalışıyorduk. Kendisi ne zaman büromuzdan telefon etse, telefonu tam yerine koyar ve başkalarının dolaştırdıkları kordonu düzeltirdi. Evet, 75 yaşındaki adam!</p>

  <p>Yedinci faktör, toplantılara önem vermek ve onlardan faydalanmaktır. İspanya Demiryollarına ait bir teşkilat el kitabını tercüme ediyorduk. Burada, toplantılarda konuşulacak konular yalnız önceden tespit edilmiyor, aynı zamanda konuşma müddetleri de Genel Müdür tarafından bizzat önceden gündeme işaret ediliyordu. İspanyol olan tercümana bunun sebebini sordum. Şimdiye kadar hiçbir el kitabında böyle bir şey görmemiştim. Güldü, “İspanyollar” dedi, “çok konuşmasını severler.”</p>

  <p>Genellikle hepimiz çok konuşmasını severiz ve toplantılardan iyi netice alınmamasının başlıca sebeplerinden biri de herkesin lüzumundan fazla konuşması ve hemen hemen karşısındakiler! hiç dinlememesidir.</p>

  <p>Montesqieu, “insanlar ne kadar az düşünürlerse o kadar fazla konuşurlar,” der. Müşterek konularda artık her işi bir arada toplantılarda çözülmektedir. Yeni Kat Mülkiyeti Kanunu bu hususta birçok yenilikler getirmiştir. Beraberce netice almasını bilmeyen insanların toplantıları herkes için bir azap olur, hiçbir şey halledilemez ve çok defa insanlar birbirlerinden nefret ederek ayrılırlar. Bu da menfaatleri müşterek olan insanlar için feci bir sonuçtur.</p>

  <p>Sekizinci faktör, kendimizi mümkün olan ufak işlerden başlayarak zora doğru gitmeye alıştırmaktadır. Bazı insanlar vardır, mümkün olmayan şeyleri başarmak için bütün ömürlerini verirler, fakat mümkün olanı yapmak için bir dakikalarını harcamazlar.</p>

  <p>Mümkün olan ile olmayan arasında matematik bir sınır yoktur, sizin için mümkün olan benim için mümkün olmayabilir. Sorun burada akıl ve mantık ölçüsünü kullanabilmektedir. Hayatta mümkün olmaz gibi görünen birçok şeyleri yapmak kabildir, fakat bunlar için ödenen bedeller de ona göredir. Eğer ne kadar yüksek olursa olsun, böyle bir bedel öde-' meye karar verebiliyorsanız, sizin için yapılamayacak hiçbir şey yoktur. Mesele işi yanda bırakıp, bedelleri ve zamanları boşuna harcamamaktır.</p>

  <p><i>Büyük adamların ölçüleri başka, bizim gibi orta seviyede insanların ölçüleri başkadır.</i></p>

  <p><i>Eğer hayatımızı ve çabalarımızı düşünürsek yaşayış ve arzularımızın öteki insanların varlığına bağlı olduğunu görürüz. Bildiğimiz ve inandığımız şeyleri bize başka insanlar öğretmişlerdir. Herkesin kıymetini bilmeliyiz.</i></p>

  <p style="text-align: right;">Einstein</p>

  <p><i>Ustalarım, içinde bu kadar iyi kitapların bulunduğu bir yere kötü bir dünya olabilir mi?</i></p>

  <p style="text-align: right;">Andrew Lang</p>

  <p><i>Orta yaşımızdan önce okuduğumuz kitaplar karakterimizi kalıplar ve hayatımızı etkilerler.</i></p>

  <p style="text-align: right;">C. Pitman</p>
</body>
</html>
