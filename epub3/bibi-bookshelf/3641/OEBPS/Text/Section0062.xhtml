<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BİZ HAKİKATEN TEMBEL MİYİZ?</h3>

  <p>Bir Amerikan uzmanı ile beraber çalışıyorduk. Zamanla aramızda samimiyet artmıştı. Her ikimiz de birbirimize karşılıklı saygı ve sevgi gösteriyorduk. Bir gün bana şöyle bir sual sordu:</p>

  <p>“ Kanaatinize göre insanlar Amerika’da mı daha çok çalışıyorlar, Türkiye’de mi?”</p>

  <p>Derhal cevap verdim: “Tabii Amerika’da."</p>

  <p>Amerikalı dostum güldü:</p>

  <p>“Böyle cevap vereceğinizi zaten tahmin etmiştim,” dedi. “Türkiye’de bulunduğum dört sene içinde samimi olarak kiminle konuşsam, bana yanındakilerin, memurlarının, ustalannm ve işçilerinin geregi gibi çalışmadıklarını söylemiştir. Bu beni çok düşündürdü ve ben bu meseleyi biraz incelemek lüzumunu hissettim. Kendi kendime sorduğum ilk sual şu oldu; ‘acaba, bu iklimin etkisi dolayısıyla güney memleketlerinde rastlanan tembellikle mi ilgilidir, yoksa Şark felsefesinin insanlara bu dünyadan ziyade öteki dünyayı düşünmelerinin mânevi sıhhatleri için daha uygun olacağını telkin etmesinden mi ileri gelmiştir?’</p>

  <p>İlk iş olarak Türk memur veya işçi çalıştıran yabancı işletmelerin şef ve idarecileri ile konuştum. Ayrı ayrı fikirlerini sorduğum bu zatlar adeta oy birliğiyle yanlarında çalışan bu elemanların genellikle çalışırken, işten anlar, vazifelerine bağlı, anlayışlı kimseler olduklarını söylediler.</p>

  <p>Bir yabancı şirket müdürü yanında çalışan ve sonra aynlan genç bir Türk için şöyle bir bonservis vermişti:</p>

  <p>‘Kendisinden o kadar memnunduk ki, onun gitmesiyle işlerimizi aynı şekilde muntazam nasıl devam ettireceğimizi düşünmek hepimizi üzüyor.’</p>

  <p>Diğer taraftan sizin büro ve iş yerlerinizi biliyorum, boş duran birçok insan var. Siz belki bunların çalışmadıklarına hatta tembel olduklarına kanisiniz. Halbuki buradaki problemi çözmek için çalışkan veya tembel sıfatları kâfi değildir. Kendisini iyi hissetmeyen bir kimseye, ‘sen hastasın’ veya ‘yok canım, bir şeyin yok’ demenin bir kıymeti olmadığı gibi. Asıl mesele o şahsın kendini neden iyi hissetmediğinin sebeplerini bulmak. Onları birer birer tedavi etmek ve neticede onu iyi etmektir.”</p>

  <p>Amerikalı dostumla aylarca bu konuyu konuştuk. Kendisi seneler önce Türkiye’den ayrıldı. Onun fikirleri beni düşündürdü ve şu satırlar işte bu düşüncelerin bir ürünüdür.</p>

  <p>Dostumun sözleri çok doğrudur, biz insanları tembel ve çalışkan diye iki kategoriye ayırıp kolayca işin içinden çıkacağımızı zannediyoruz. Öğretmen olarak, amir olarak, anne ve baba olarak öğrencilerimize, memurlarımıza veya çocuklarımıza, “aman çalışsın”, “çok çalışsın”, “başka milletler bizden bu kadar ilerdeler, çünkü onlar bizden çok daha fazla çalışıyorlar”, diyoruz. Bunu söyledikten sonra vazifemizi yaptığımıza kaani olarak bir tarafa çekiliyoruz. Miki Maus filmlerinde kuvvetsiz çocukların ağzına akıtılan o büyülü ıspanak macununun tesiriyle çocuğun bir an içinde kuvvetlenip bogalan bile yenecek bir duruma geleceğini sanıyoruz. “İyi ol, Allah’tan kork” deme ile memlekette hırsızlığın önüne ne kadar geçilebilirse, “çalışalım”, deme ile de verim o kadar artar.</p>

  <p>Şu halde meselenin derinliğine girmek, problemleri sebep ve netice ışığında tahlil etmek, bunlardan çıkacak sonuçlan kabul etmek ve onlara göre ilâç ve tedavi bulmak lazımdır.</p>

  <p>İşte bugün bu konu ile uğraşan yeni bir ilim kolu vardır: İlmi sevk ve idare. Kısa bir tarifi ile, “İlmi sevk ve idare, insan, malzeme, yer, tesisler ve zamandan en iyi şekilde faydalanma sanatıdır.”</p>

  <p>Hiç kimse basit bir uçak ile modem bir jet uçağını idare etmenin aynı olduğunu iddia etmez. Hiçbir kimse doktor olmadan herhangi bir ameliyat yapmayı hatrına getirmez.</p>

  <p>Fakat bir işletmede mesleği ne olursa olsun, herkes insanları idare etme konusunda en basit bilgilere sahip olmadan onların başına geçmekte hiçbir sakınca görmez.</p>

  <p>Napoleon’un bir sözü vardır:</p>

  <p>“Kötü alay yoktur, kötü alay kumandanı vardır.”</p>

  <p>Tembel insan yoktur veya çok nadirdir. Fakat onları çalıştırmaktan aciz, anlayışsız amirler, heveslerini kıran çapraşık nizamlar, gayesiz teşkilatlar vardır.</p>

  <p>İnsan bir makine değildir, onun yaptığı iş inanması, verimli çalışabilmesi için amacını bilmesi lazımdır.</p>

  <p>İkinci önemli nokta insanın kendisine ihtiyaç duyulduğunu anlamasıdır. Herkes adam yerine konulmak ister. Bu psikolojik ihtiyaçların en başında gelir.</p>

  <p>Büyük Amerikan hapishane müdürlerinden biri hatıralannda en azılı suçluları şu şekilde yola getirdiğini anlatır:</p>

  <p>“Onların neler bildiklerini tespit ettirdim ve her birine faydalı bir iş yaptırmak imkânını aradım. Ellerinde^ marangozluk gelenleri çağırdım ve hapishanenin bütçesinin azlığından bahsederek kırık masa, iskemle, dolap, döşeme ne varsa beraberce tamir etmelerini kendilerinden istedim. Onlara ihtiyacım olduğunu belirttim. Aradan bir hafta geçmeden cezaevi bir atölyeye döndü. Kavgalar, dövüşler, itaatsizlikler ortadan kalktı.”</p>

  <p>Psikologlar buna ihtiyaç duyulmak ihtiyacı diyorlar.</p>

  <p>Herhangi bir teşkilatta birçok işsiz, çalışmayan insana rastlarsanız, onların tembel olduklarına karar vermeden önce aşağıdaki noktaları inceleyiniz:</p>

  <p>1. Sonuçlar tam tespit edilmiş ve açık mıdır?</p>

  <p>2. Yetkiler yetersiz midir ve uygun dağıtılmış mıdır?</p>

  <p>3. Yetkilerin devrinde ikilikler hatta üçlükler var mıdır?</p>

  <p>4. Sorumluluklar iyi tarif edilmiş midir?</p>

  <p>5. Korku veya başka sebeplerden herkes sorumluluğu başkasına yüklemek arzusunda mıdır?</p>

  <p>6. îşe adam değil, adama iş esas prensip midir?</p>

  <p>7. Birkaç kişi işin fazlalığından şikâyet ederlerken, birçokları da işsizlikten boş oturuyorlar mı?</p>

  <p>İşte herhangi bir müessesede bu 7 sualin hepsine veya birkaç tanesine verilecek cevap olumsuz ise, orada daima işsiz, tembel görünen insanlara rastlanacaktır. Çünkü tembellik bir sebep değil, bir neticedir. Onu meydana getiren sebepler bulunup tedavi edilmedikçe ortadan kaldırılamaz.</p>
</body>
</html>
