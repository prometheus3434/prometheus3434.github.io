<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>TOPLANTILAR VE YÖNETİLMELERİ ÜZERİNE DÜŞÜNCELER</h3>

  <h4 class="sigil_not_in_toc">I. Aksaklıkların Bilimsel Nedenleri</h4>

  <p>Napoleon’a atfedilen bir söz vardır: “Bir işin çıkmamasını, sürüncemede kalmasını isterseniz, komisyona havale ediniz!”</p>

  <p>Bu da bir çok vecizler gibi ilk anda hoşa giden ve insana kolay bir hal çaresi bulunduğu izlenimini veren bir hikmet parçasıdır. Biricik eksikliği içinde kuvvetli bir hakikat kıvılcımı bulunmasına rağmen tamamiyle doğru olmaması ve hoşa gider görünmesine rağmen hiçbir şekilde bir çözüm yolu ortaya atamamasıdır.</p>

  <p>Çünkü öyle toplantı, komisyon ve komiteler vardır ki, büyük bir iyi niyet, bilgi, ihtisas ve anlayış çerçevesi içinde, uzun ve yorucu bir çalışmanın sonunda bazı mükemmel sonuçlar ortaya çıkarabilmişlerdir.</p>

  <p>Diğer taraftan öyle toplantı, komisyon ve komiteler de vardır ki, bunlar işin esasını bir tarafa bırakarak ayrıntılara dalmışlar, gayeyi unutarak şahsiyetle uğraşmışlar ve sonunda edebi kıymetinden başka hiçbir kıymeti olmayan parlak sözler söylemişler, fakat asıl iş olduğu yerde kalmıştır.</p>

  <p>Acaba bu durumun düzeltilmesinin, toplantıların verimli olmasının ve muhakkak elle tutulur sonuçlar alınmasının çareleri nelerdir?</p>

  <p>İşte burada bunları inceleyeceğiz. Toplantı, komisyon ve komiteler insanların takım halinde çalışmak zorunda oldukları bir futbol ekibine benzetilir. Nasıl iyi bir maç çıkarmak için oyuncuların ayrı ayrı belirli vasıflara sahip olmaları, mesela yüz metreyi şu kadar sanayide koşmalan, şu kadar yüksek veya ileriye atlamaları, topa hakim olmaları, muayyen bir şiddette şut atabilmeleri lazım fakat yeterli değilse, böyle kolektif bir çalışma demek olan bir toplantı, komisyon veya komitenin üyelerinin de teker teker o konuda ihtisas sahibi olmaları, hatta yüksek bir iyi niyetle toplantıya gelmiş olmaları da neticenin tamamıyla verimli ve olumlu olabilmesi için kâfi değildir.</p>

  <p>Ve asıl güçlük de zaten buradadır.</p>

  <p>Mesele fertlerin bu kollektif çalışma içerisinde eriyebilme, nefislerinden fedakârlık edebilmelerine bağlıdır. Fakat bu özelliklerde son zamanlarda yapılan çok esaslı, bilimse bir araştırmanın meydana çıkardığı bir şey eksiktir.</p>

  <p>Çok enteresan olan bu araştırma Amerika’da atom gücünün bütün insanlığı ilgilendirecek politikasını tespite memur edilen “Birleşik Devletler Atom Enerjisi Komitesi” tarafından yapılmıştır.</p>

  <p>Amerikan Cumhurbaşkanı’nın tayin ettiği ve bu konuda dünya çapında en büyük otoriteler olan komite üyeleri yeşil masa başına oturdukları ilk toplantıda kendilerine verilen bu muazzam görevin sorumluluğu karşısında asıl konuya geçmeden şöyle bir karar almışlardır.</p>

  <p>“Hepimiz şimdiye kadar bir çok toplantılarda bulunduk, kıymetli zamanlarımızı müştereken çözebileceğimiz sayısız konular üzerinde harcadık, fakat şunu itiraf edelim ki, toplantıların sonunda elde edilen neticelerden çok defa kendimiz de memnun olmadık, adeta ağzımızda buruk bir lezzetle, fakat bir çok güzel sözlerle birbirimizin elini sıktık ve ayrıldık. Bugün burada insan tarihinin en önemli meselelerinden biri hakkında esas prensipleri tespit etmek için toplanıyoruz. Şu halde ilk olarak toplantı halindeki bu kolektif çalışmaların neden verimsiz olduklarını, noksanlarını, ilgili insani davranışları inceleyelim, ondan sonra bulacağımız bu yeni esaslara göre komitemizin çalışmalarını yönetelim. Ancak bu sayede bize gösterilen güvene ve üzerimize aldığımız muazzam görev ve sorumluluğu taşımaya layık olduğumuzu kanıtlarız.”</p>

  <p>Komite üyeleri bu hususta yetki sahibi olan psikologlann da yardımı ile komite davranışını bilimsel yöntemlerle incelemişler ve sonunda 3 esas faktörün komite çalışmalannı başarısızlığa uğrattığını tespit etmişlerdir:</p>

  <p>1- Kötü haberleşme: Komite üyelerinin konuyu, konu ile ilgili fikirleri, fikirleri ifade etmek için kullanılan terim ve kelimeleri tam manasıyla ve birbirinin aynı şekilde anlamamaları.</p>

  <p>Bunun en kaba şekli komiteye seçilen üyelerin toplantı kapısından girdiği ana kadar görüşülecek konunun ne olduğu hakkında haberi olmamasıdır.</p>

  <p>Daha ince şekilleri ise görüşme sırasında geçen bazı fikirler ve terimleri tam bir açıklıkla tarif edilmemiş olması ve birçok toplantılarda rast gelindiği gibi iki şahsın aynı terimi tamamiyle başka manada anlayarak ayrı ayrı fikri savunduklarını zannetmeleridir. Mesela, kuru ve yaş gibi birbirinden siyah ile beyaz gibi farklı bulunan iki kavram arasına nemli, ıslak, rutubetli, sisli, buğulanmış gibi bir çok nüans farklarının girmesi mümkündür. Bunlar baştan itibaren mesela rutubet derecesi gibi belirli bir ölçüye vurulmazsa, yaşla beraber bu altı sıfatı birbirinden ayırmak pek kolay olmaz.</p>

  <p>Bunu gözönünde tutan Atom Komitesi üyeleri ilk iş olarak görüşecekleri konularla ilgili en önemsizlerine kadar bülün terimleri önceden tanımlamışlar ve bu terimler üzerinde konuşacak her üyenin onları tespit edilmiş tanıma göre anlamasını sağlamışlardır.</p>

  <p>2- İnceleme esnasında bu gerçek meydana çıkmıştır ki, komite çalışmalarının başarısızlığa uğramasının sebeplerinden biri de, üyelerin olayları inceleyip gerçekleri meydana çıkarmaya çalışacakları yerde önceden tespit edilmiş görüşlerini savunmaya kalkmalarıdır. İşte bu yüzden Atom Enerjisi Komitesi “kendilerini kendi benliklerinin istibdadından kurtarmak için” ellerinden geleni yapmaya ve bütün meseleler karşısında hisleriyle ve sübjektif olarak değil, mantıki ve objektif olarak hareket etmeye karar vermişlerdir.</p>

  <p>3- Nihayet birçok toplantılarda görüldüğü gibi suya sabuna dokunmayan bir uzlaşma kararı almanın da esas gayeden çok uzak ve verimsiz bir sonuç olacağı incelemeler sonunda anlaşıldığından, komite alacağı bütün kararlarda çoğunluk usulünü kaldırmış ve yerine oybirliği esasını koymuştur.</p>

  <p>Çünkü tecrübe göstermiştir ki, çok defa komitelerde azınlıkta kalan veya itirazı kayıtlarla bazı maddeleri kabul edenler zamanla haklı çıkmışlardır. Şu halde onların çoğunluğu veya çoğunluğun onları ikna etmeye çalışması kadar makul bir şey olmaz. Fakat herhangi bir meseleyi oybirliğiyle kabul edebilmek için insanın ikinci şart olarak koşulan “Nefsin istibdadını yenmek kudretine tam manasıyla sahip” olması icap eder.</p>

  <p>Amaç, toplantı, komisyon ve komiteye verilen görevin en bilimsel, mantıki, uygun ve çabuk bir şekilde çözümü olduğuna göre, kendilerinden kolektif, teknik, bilimsel veya hukuki bir iş beklenen bu toplulukların üyelerinin, artık ayn ayn birer atlet değil, bir futbol ekibinin oyuncuları ve kazanılacak zaferin de bir kişinin değil, bütün takımın malı olacağını unutmamaları lazımdır.</p>

  <h4 class="sigil_not_in_toc">II. Resmî Toplantılar ve Yönetme Esasları</h4>

  <p>A. Hazırlık</p>

  <p>1. Toplantıların ana hatlannı tespit ediniz.</p>

  <p>2. Kimlerin katılacağını kararlaştırınız.</p>

  <p>3. Gerekli malzemeyi hazırlayınız.</p>

  <p>4. Toplantının zaman ve yerini ayarlayınız.</p>

  <p>1- Plan Hazırlayınız&nbsp;</p>

  <p>a) Görüşme yoluyla elde edilmesini istediğiniz maksat ve gayeleri tespit ediniz.</p>

  <p>b) Görüşülecek konulan ve konuşulması gerekli noktalann ayrıntılı bir listesini çıkarınız.</p>

  <p>2- Toplantıya Katılacaktan Belirleyiniz&nbsp;</p>

  <p>a) Yalnız esas konu veya problemlerle doğrudan doğruya ilgili olanları seçiniz.</p>

  <p>3- Gerekli Malzemeyi Hazır Tutunuz&nbsp;</p>

  <p>a) Görüşme için gerekli malzemeyi hazırlayınız.</p>

  <p>b) Grafik, plan ve diyagramlan, gösterilmek üzere hazır tutunuz.</p>

  <p>c) Not almak için lüzumlu kâğıt, kalem vs. bulundurunuz.</p>

  <p>4- Toplantının Yerini ve Zamanını Seçiniz a) Herkese en uygun gelen zamanı seçiniz.</p>

  <p>b) Herkesin rahatça oturabileceği bir yer seçiniz. Yeterince iskemle, masa, tabla, uygun ışık ve sıcaklık sağlayınız.</p>

  <p>B. Yönetme</p>

  <p>1. Toplantıyı açınız.</p>

  <p>2. Konuyu açıklayınız.</p>

  <p>3. Toplantıyı yönetiniz.</p>

  <p>4. Konuşmaları özetleyiniz.</p>

  <p>1- Görüşmenin Açılması&nbsp;</p>

  <p>a) Konuyu takdim etmek için yapılan kısa bir konuşma. Grup yerlerine rahatça yerleşmelidir.</p>

  <p>b) Toplantının amacını açıklayınız.</p>

  <p>c) Toplantıyı neden gerek gördüğünü kısaca anlatınız.</p>

  <p>2- Konunun Takdimi&nbsp;</p>

  <p>a) Konuyu aşağıdaki şekillerden biriyle takdim ediniz; Mühim noktaları açıklayınız.</p>

  <p>Bir fikri açıklayınız.</p>

  <p>3- Görüşmenin Yönetimi a) Herkesin katılımını teşvik ediniz. Herkesin kendi tecrübelerinden bahsetmesi ve görüşmeye katılması için imkânlar sağlayınız.</p>

  <p>b) Görüşmeyi kontrol ediniz. Tartışmalara sebep olacak şahsi hislerin ortaya dökülmesine engel olunuz. Bir tek şahsın görüşmeyi tekeline almasına engel olunuz.</p>

  <p>c) Görüşmeyi ahenginde tutunuz.</p>

  <p>d) Sık sık özetleyiniz ve görüşmeden elde edilen ilerlemeyi tahlil ediniz.</p>

  <h4 class="sigil_not_in_toc">III. Dale Carnegie'nin Toplantı idaresine Ait Tavsiyeleri, Toplantı Liderinin Vazifesi</h4>

  <p>Toplantı lideri bir telefon santral memuruna benzer. Kafalan birleştirir, fakat fikrini söylemez.</p>

  <p>1- Kısa bir önsözle toplantıyı açın, neden toplanıldığını izah ediniz.</p>

  <p>2- Kendi fikrinizi katiyen söylemeyin.</p>

  <p>3- Toplantıyı harekette tutun.</p>

  <p>4- Herkesin istirahatını sağlayın.</p>

  <p>5- Ana konudan çıkartmayın.</p>

  <p>6- Arada bir özetleyin.</p>

  <p>7- Toplantı çok uzadı ise özetleyin ve oylama yapın. Toplantıya iştirak edenlerin vazifesi</p>

  <p>1- Sözlerini kısa kes.</p>

  <p>2- Yalnız bir noktayı ele al, her şeyi birden ortaya atma.</p>

  <p>3- Sık sık söz alma.</p>

  <p>4- Fakat tartışmaya iştirak et.</p>

  <p>5- Konudan dışarı çıkma.</p>

  <p>6- Verdiğin her sebebi bir misal vaka veya istatistikle kuvvetlendir.</p>

  <p>7- Kimsenin sözünü kesme.</p>

  <p>8- Konuşulanları iyi dinle.</p>

  <p>9- Nutuk verme, tabii konuş.</p>

  <p>10- Karar verilecek toplantılarda söyleyeceğin her şeyi, “bu benim fikrimin kazanmasına yardım edecek mi?” diye düşün ve tart.</p>

  <p>11- Oturduğun yerden konuş.</p>

  <p>12- Kâti beyanlar yerine sual sormaya çalış.</p>

  <p>13- Tonuna dikkat et.</p>

  <p>14- Eğer biri senin kabul edemeyeceğin bir fikri ortaya atmışsa tartışma, sebebini anlamaya çalış.</p>

  <p>15- Dost kazanma kurallarını kullan.</p>

  <p>Olgun insan güzel söz söylemesini bilen insan değil, söylediğini yapan ve yapabileceğini söyleyebilen insandır.</p>

  <p>Konfüçyüs</p>

  <p>Düşünmeden öğrenmek yitirilmiş bir emektir.</p>

  <p>Konfüçyüs</p>

  <p>Psikolog güzel bir kız gördüğünde kızı değil, ona bakan erkekleri inceleyen adamdır.</p>

  <p>J. Merbst</p>

  <p>Dünyada ilk bakışımda doğruluğuna çok güvendiğim şeylere ikinci kez dikkatle bakmamın gereğini anlayacak kadar çok yaşadım.</p>

  <p>Josh Billings</p>

  <p>“Bir şeyler yapmalıyım”, her zaman, “bir şeyler yapılmalıdır” dan çok sorun çözer.</p>

  <p>Bits and Pieces</p>
</body>
</html>
