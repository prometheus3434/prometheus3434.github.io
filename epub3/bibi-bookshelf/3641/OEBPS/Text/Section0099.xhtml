<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>TRAFİK EĞİTİMİNE OLAN İHTİYACIMIZ</h3>

  <p>Latince bir söz vardır: “Biz okul için değil, hayat için öğreniriz”. Bir vakitler Frankfurt Üniversitesi’nin kapısının üstünde yazılı olan bu söz bütün okulların temel amaçlannın, genç dimağlara hayatta gerekecek bilgileri vermek olduğunu gösterir.</p>

  <p>Bu bakımdan okulu pekiyi derecelerle bitiren birçok gencin hayatta orta birer vatandaş olarak kalmaları ve başarı göstermemelerinin bir sebebini de okul ile hayatın birbirinden çok farklı olmasında aramak yerinde olur.</p>

  <p>İşte memleketimizde her sene binlerce insanın ölmesine veya yaralanmasına, milyonlarca liralık mal kaybına sebep olan trafik kazaları konusuna hangi okulumuz, hangi akademimiz veya üniversitemiz parmak basarak bu hususta gençleri, ilgilileri, halkı aydınlatmış, ona yol göstermiştir? Bu şekilde bir trafik eğitimine olan ihtiyaç hâlâ küçümsenmekte, İngiltere'nin senede ürettiği kömür miktarı ile Amazon nehrinin uzunluğunun öğretilmesi genel kültür bakımından daha önemli sayılmaktadır.</p>

  <p>Kırk sene kadar önce, tanıdığım bir Alman ailenin evinde idim. İlkokuldan gelecek kızlarının her zamanki saatte evde olmamasından endişelenmişlerdi. Biraz sonra yüzü gözü kan ter içinde kızcağız geldi ve gecikmesinin sebebini de anlattı, her zaman geçtiği sokak tamir dolayısıyla trafiğe kapalıymış o da arka sokaklardan dolaşmak zorunda kalmış. Babası gülümsedi, “evet” dedi, “ben de gördüm, fakat o yayalara değil, taşıtlara kapanmıştır.” Kızcağız biraz şaşırdı, evet ama, dedi ‘Verboten’ levhasını görünce nasıl geçebilirdim, bize okulda sıkı sıkıya tembih etmişlerdi.”</p>

  <p>Yine harpten önce Berlin tramvaylanna nasıl binilip inileceğim en iyi şekilde manzum olarak ifade etmek üzere ilkokul öğrencileri arasında bir yarışma açılmıştı, binip inerken sağ elin ve sağ ayağın nasıl hareket etmesi gerektiğini çok hoş bir şekilde ifade eden bir beyit herkesin göreceği şekilde tramvayların kapılarının üzerine yazılmıştı.</p>

  <p>Dres’den civarında bir arkadaşla beraber bir köprüden geçiyorduk. O kadar hararetle konuşuyorduk ki, birden omuzuma değen bir el hisseder etmez afalladım. Ciddi yüzlü bir polis, “baylar,” dedi, “lütfen sağdan yürüyünüz, karşıdan gelenleri rahatsız ediyorsunuz.”</p>

  <p>Yine bir gün ana caddeden kestirme bir yol bulmak ümidiyle ayrılmıştık. Karşımıza çıkan bir bisikletli derhal durdu, “yanlış gidiyorsunuz” dedi, “bu yol bisikletliler içindir, çabuk geri dönün, polis görürse cezası 5 Mark’tır.”</p>

  <p>1937 senesinde idi, memlekete dönmek üzere idim. Tren vaktine çok az kalmıştı. Bir vize işini çözmek için koşuyordum. Yeşil ışık san olurken karşıya geçmişim, köşede duran bir polis memuru elindeki renkli resimli bir kâğıda kırmızı kalemle bir işaret yaptı ve bana uzattı, “yaptığınız hatayı işaretledim, bir daha yapmazsınız” dedi. Meğer o hafta trafik eğitimi haftasıymış ve o kâğıt da yayalann yaptığı 12 hatayı göstermek ve bu şekilde halkı uyarmak için kullanılıyormuş.</p>

  <p>Amerika’ya Demiryol Teknik Emniyet (kazalardan korunma) Teşkilatını incelemek üzere gitmiştim. 5 sene arka arkaya Harriman’ın emniyet şildini kazanan Great Northern Demiryollan’nda bu işin esaslannı öğrenirken, bu geniş konunun basit sebeplerle nasıl açıklanabileceğini bulmaya çalıştım. Uzmanların hepsinin birleştikleri nokta öğretim ve ilgi sayesinde personelde ve halkta bir kazalardan korunma bilincinin sağlanması idi. Evet, eğitim ve ilgi, kısacası her ferd kazalann kendiliklerinden olmadığına ve her kazanın ne kadar karışık ve anlaşılmaz olursa olsun, bir sebebi bulunduğuna inanacak şekilde eğitim görmeliydi, ki milletçe kazalardan korunma yolunda herkes beraber çalışabilsin.</p>

  <p>İkinci nokta da ilgi idi. En üst kademeden en alt kademelere kadar herkesin bu konuda candan inanarak ilgi göstermesi lazımdı.</p>

  <p>Great Northern Demiryolları’nın Amerika’nın en emin demiryollarından biri olmasının sebebi de işte bu eğitim ve ilgilenme davasına candan bel bağlaması idi. Kendisi ile beraber çalıştığım Teknik Emniyet Müdürü bir gün, “biliyor musunuz,” dedi, “bizim genel müdürün, hangi iş yerini görmeye giderse gitsin, ilk sorduğu soru, ‘geçen haftanın kaza tekerrür katsayınız kaçtır?’ olur. Yani çalışan iş saatine göre o hafta içinde kaç iş kazası olmuştur.”</p>

  <p>Dünyanın en iyi teşkilatlanmış ulaştırması deniz ve daha yeni olan hava ulaştırmasıdır. Neden? Çünkü bunlar güç işlerdir. Kendisine bir gemi teslim olunan her kaptan bu mesleğe dün girmiş değildir, ağır tecrübe ve sınavlardan geçmiştir. Pilot da öyledir. Kimse on beş günlük bir eğitim ve tecrübe ile bir jet uçağını idare etmeyi hatrına getiremez.</p>

  <p>Fakat herkes sokakta yürür, bir taraftan bir tarafa geçer ve bir parça akıllı bir kimse biraz egzersizden sonra mükemmelen bir şoför diploması alıp 100 kilometre süratle otomobil sürmeye başlar, işte meselenin önemli noktası buradan başlamaktadır.</p>

  <p>Bütün insanların iyi yüzme bilmesi veya herkesin paraşütçü olması beklenemez. Fakat sokakta yürüyen herkesin belirli bir eğitim görmesi, başkalarının ister yaya, ister taşıdı olsun hakkını tanımasını öğrenmesi şarttır.</p>

  <p>Büyük şehirlerimizin sokaklarına bir bakın, karşıdan karşıya geçmek bir mesele olmaktadır. Bilhassa yaşlı kimselerin ve çocukların bu yüzden ne kadar güç duruma girdikleri veya taşıt şoförlerini soktuklan herkesçe bilinen şeylerdir.</p>

  <p>Yer altı geçitleri her yerde tatbik edilemez, pahalıdır ve gereği de yoktur.</p>

  <p>Mesela Roma’da yayalann geçecekleri yerler caddelerde siyah şeritlerle (bizde beyaz) işaret edilmiştir. Yaya her zaman bu şeritlerden geçebilir, fakat yalnız bu siyah şeritlerden. Bunlar da o kadar sık değildir.</p>

  <p>Taşıt bu şeritlerin üzerinden geçen yaya görünce derhal yavaşlar, gerekirse durur da. Yaya da bu şerit üzerinden her zaman emniyetle geçeceğini ve başka yerden geçerse ceza vereceğini bilir.</p>

  <p>Esas itibariyle bizdeki san veya beyaz çizgide de aynı düşünce ile yapılmıştır. Fakat polis taşıtlan durdurmazsa hiçbir vasıta kendiliğinden durmaz, işte İstanbul’da istiklal Caddesi, işte Ankara’da Kızılay Atatürk Bulvan.</p>

  <p>Bu konunun diğer bir çözümü de trafik ışıklandır. Polis yalnız ışıklara uyulup uyulmadığını kontrol etmelidir, yoksa trafiği idare değil. Trafik ışıklarını birçok şekilde ayarlamak mümkündür.</p>

  <p>Buna rağmen çok sıkı trafik saatlerinde geçici olarak polis gene müdahale edebilir.</p>

  <p>Çözülmesi gereken bir konu da park işidir. “Burada park yapılmaz” levhasının altında park yapan otomobilleri gördükçe, Süleyman Nazif'in bir salonda sigara içilmez levhasının altında sigarasını püfür püfür tüttüren birini görünce, garsonu çağırıp, “şu levhayı kaldırın da beyefendi sigarasını rahat içsin” dediğini hatırlar gibi olurum. Uyulmayan kurallar, iyi uygulanmayan kanunlar yeni kanun ve nizam çıkarmakla düzeltilmez.</p>

  <p>Trafik konusunun ayrıntılarına girecek değilim. Yalnız eğitim ve ilgiye olan ihtiyacı belirtmek istedim.</p>

  <p>Şimdi asıl bundan 30 yıl kadar önce basılmış bir kitapta İsviçre Demiryolları hakkındaki yazının çevirisini beraber okuyalım (İnsanlığın vatanı, sayfa 150-151).</p>

  <p>“Simplon hattının geçtiği Alp’lerin bu dar yerinde 21 kadar 4000 metre ve daha fazla yükseklikte tepe vardır. Milletlerarası ekspres katarlarının geçmesinden birkaç dakika önce demiryol köprülerini alıp götürmek âdetinde olan vahşi dağ ırmakları 140 buzul tarafından beslenir. Fakat su ve buz kütlelerinin bu ani hücumları şimdiye kadar hiçbir demiryolu faciasına sebebiyet vermemişlerdir ki, bu da İsviçre Demiryollan’-nın ne kadar emniyet ve sadakatle çalıştıklarının önemli bir delilidir. Bundan önce de söylediğim gibi bu dik baş ve oldukça kanuna tapan Cumhuriyette mümkün olduğu kadar hiçbir şey şansa bırakılmaz.</p>

  <p>Hayat “tevekkül” felsefesine göre yaşamak için çok güç ve tehlikelidir. Herhangi bir yerde, herhangi bir şekilde, herhangi bir kimse burada daima her şeyi gözetlemek ve her şeye dikkat etmek göreviyle nöbet beklemektedir.</p>

  <p>Trafik bilgiye, dikkate ihtiyaç gösterir, burada ufak bir laubalilik, adam sendecilik bir çok insanın hayatına mal olabilir ve oluyor.</p>

  <p>Okullar, aile, basın, hükümet hep beraber bu konuya önem vermelidir. Çoğalan trafik kazaları karşısında hepimiz aynı derece sorumluyuz.</p>

  <p>Başımı tararken, saçlarımı düşünürüm.</p>

  <p>Clemancau</p>

  <p>Başkaları yapsın, sen yapma!</p>

  <p>Baron Sonnio (İtalya Dışişleri Bakanı, 1913)</p>
</body>
</html>
