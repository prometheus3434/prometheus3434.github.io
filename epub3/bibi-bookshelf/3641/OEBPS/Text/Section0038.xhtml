<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>OKUMAK SANATI</h3>

  <p style="text-align: right;">Francis BACON</p>

  <p>Okumak insanı zevklendirmeye, süslemeye ve onun hüner ve marifetini arttırmaya yarar. Zevk için başlıca kullanılış şekli insana yalnızlıktan ve herkesten ayn olmaktan hoşlanmayı öğretmesidir. Süslemesi ise onun konuşmasına ve muhakemesine verdiği renktedir. Hüner ve marifetini arttırması da ona işleri hakkında doğru hüküm vermeyi ve onları iyi idare etmeyi öğretmesidir.</p>

  <p>Yalnız bir tek işte ihtisas sahibi insanlar kendi işlerini pek güzel başarırlar. Hatta teferruat hakkında da teker teker iyi hükümler verebilirler. Fakat umumi tedbirlerin alınması, işlerin planlanması, tertip ve tanzimi geniş bilgi ve kültür sahibi insanlar tarafından daha iyi yapılır.</p>

  <p>Okumaya lüzumundan fazla zaman ayırmak da tembelliktir. Çok defa onu süs için kullanmak da bir gösterişten ibarettir. Sırf onun kuralları ile hüküm vermek de yalnız öğrencilerin yapacağı şeydir.</p>

  <p>Okumak tabiatı geliştirir, tecrübe de onu geliştirir. Zira tabii kabiliyetler, tabiattaki bitkiler gibi okumak aracı ile budanmaya muhtaçtırlar. Tecrübe tarafından sınırlanmadığı takdirde okumak kendi kendine ve serbestçe bir çok istikametlerde dal budak salar.</p>

  <p>Kurnaz insanlar okumayı küçümserler, basit insanlar ona hayran olurlar. Akıllı insanlar ise ondan faydalanırlar. Zira okumak yalnız başına bir işin kendiliğinden nasıl yapılacağını öğretmez, onun dışında ve üstünde bir hizmet vardır ki o da gözlem ile elde edilir.</p>

  <p>Başkalarını iğnelemek veya onları susturmak için okumayınız; sırf inanmak ve her şeyi muhakkak ve tabii sayabilmek için de okumayınız; bir şey söyleyebilmek ve süslü konuşma imkânını bulmak için de okumayınız. Yalnız daha iyi düşünebilmek, daha derin düşünebilmek ve düşüncelerinizden bir sonuç çıkarabilmek için okuyunuz.</p>

  <p>Bazı kitaplar tatmak, bazıları yutmak, içlerinden çok azı da çiğnemek ve hazmedilmek içindir: Yani bazı kitaplar kısmen okunmalı, bazıları ise fazla bir merak ve tecessüs sarf edilmeden sonuna kadar okunmalı, içlerinden birkaç tanesi de tam okunmamalıdır. Onları okurken bütün ihtimam ve dikkatinizi kullanmalısınız.</p>

  <p>Bazı kitaplar da başkalarının yardımı ile veya onların yaptıkları özetlerden okunabilir. Fakat bu yalnız önemi az münakaşalar ve kıymeti az cinsten kitaplar içindir. Bundan mana süzgeçten geçmiş kitaplar alelâde süzgeçten geçirilmiş sıvılar gibi görünüşleri güzel, fakat kapsamları hafiftir.</p>

  <p>Okumak bir insanı doldurur, insanlarla konuşmak onu hazırlar, yazmak ise onu olgunlaştırır.</p>

  <p>Bundan dolayı bilmediklerini bilir görünebilmesi için az yazı yazan bir adamın büyük bir hafızaya, insanlarla konuşmaktan hoşlanmayan bir adamın seri bir anlayışa ve az okuyan bir adamın da fazla zeki olmaya ihtiyacı vardır.</p>

  <p>Tarih kitapları insanları akıllı, şiirler anlayışlı, matematik cin fikirli, felsefe derin, ahlâk kitapları ciddi ve temkinli yapar, mantık ve hitabet ise insana münakaşa kabiliyeti verir; Abeunt Studia in Mores.</p>

  <p>İnsanın anlayışına hiçbir şey engel olamaz, fakat bu ancak uygun bir okuma sayesinde ele geçirilebilir. Bir adamın anlayışı fazla hareketli ise ona matematik okumasını tavsiye ediniz. Eğer akıl, ispat ve problemlerden bir parça uzaklaşırsa o tekrar yeniden başlamak mecburiyetinde kalır. Eğer bir adamın aklı farklı şeyleri birbirinden ayırt etmeye kabiliyetli değilse, okul kitapları okusun. Yok eğer herhangi bir işi izah etmek için başka bir şeyden faydalanamaz ve önüne çıkan meseleleri çözmeye kabiliyeti yoksa, hukuk vakalannı okusun. Böylece kafanın her zaafına karşı özel bir tedavi reçetesi bulmak kabildir.</p>
</body>
</html>
