<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İKİNCİ MEKTUP</h3>

  <p><i>Sayın Mr. Carnegie:</i></p>

  <p><i>Milyonları geçen okuyucularınızdan biri de benim. Eserlerinizi her zaman büyük bir zevk ve dikkatle okudum. Hatta Türkiye’de Eskişehir Halkevinde onlardan faydalanarak birkaç konferans da verdim. Siz eserlerinizle insanları belki daha faziletli yapmaya çalışmıyor, fakat onlara mesut olma yollarını göstererek bilvesile faziletli olmalarına yardım ediyorsunuz. Bu bakımdan ben sizin yalnız kalmış, hayattan nasibini alamadığına kani milyonlarca insana çok büyük bir yardım yapmış olduğunuza inanıyorum.</i></p>

  <p><i>(Şuna bak Türkiye’de benim kitaplarımı okumuş, hatta konferans dahi vermiş biri. Hem de öyle üstünkörü okumamış, kendine göre benim felsefemi bile yapıyor. Gerçi pek tamam değil ama. Fakat Türkiye neresi, Amerika neresi; dünya da ne kadar küçüldü. Hiç hatırıma gelmemişti. Bir gün şu Türkiye’ye bir seyahat fena olmayacak. Beni orada bu kadar tanıdıklarına göre. Peki ne istiyormuş şu zat, bakalım?)</i></p>

  <p><i>Tesadüfen Amerika’ya gelmiş bulunuyorum. Bu vesile ile sizinle görüşmek imkânı olup olamayacağını düşündüm. Sizin kıymetli zamanınızdan bir parçasını ayırarak benimle görüşmenizin ne kadar güç olduğunu ve bunun sizin için ne kadar az önemi olacağını bilmekteyim. Fakat bir an için kendinizi benim yerime koymanızı ve Dale Carnegie ile görüşmüş olmanın neler ifade edeceğini düşünmenizi rica ederim. Uygun göreceğiniz her zaman ve her yerde emrinize amadeyim. Hürmetlerimle.</i></p>

  <p><i>(Bu gençte bir iş var! Benim taktiklerimi iyi kavramış. Bak kâfire, ne diyor: ‘ Sizin için benimle görüşmeniz tabii bir şey ifade etmez. Fakat Dale Carnegie ile görüşmüş olmak ne demektir. Bunu bir düşünün.’ Hey Miss Thomson, ben ne zaman İngiltere’ye hareket ediyorum? Neyse daha 15 gün vakit var. Şuna bir mektup yazın. Haftaya kursların New York’ta diploma töreni var. Gelsin, görüşelim. İlginç bir adama benziyor. Şimdiye hiçbir Türk’le konuşmamıştım. Belki ileride bizim kursları Türkiye’de de verdiririz.)</i></p>

  <p><i><br /></i></p>

  <p><i>Bir yıl sonrasıysa düşündüğün, tohum ek.</i></p>

  <p><i>Ağaç dik, on yıl sonrasıysa tasarladığın.</i></p>

  <p><i>Ama düşünüyorsan yüz yıl ötesini, halkı eğit o zaman.</i></p>

  <p><i>Bir kez tohum ekersen, bir kez ürün alırsın.</i></p>

  <p><i>Bir kez ağaç dikersen, on kez ürün alırsın,</i></p>

  <p><i>Yüz kez olur bu ürün, eğitirsen milleti.</i></p>

  <p><i>Birisine bir balık verirsen, doyar bir defalık.</i></p>

  <p><i>Balık tutmayı öğret, doysun ömrün boyunca...</i></p>

  <p style="text-align: right;">KUAN-TZU</p>
</body>
</html>
