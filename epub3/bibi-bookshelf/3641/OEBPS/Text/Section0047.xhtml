<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>GÜZELLİK İHTİYACI</h3>

  <p>Ankara’da güneşin batışı ne kadar güzeldir, hele Çankaya tarafından bakarsınız. Bütün şehir puslu bir perde ile örtülmüştür. Ufuk her gün, hatta her an başkadır. Kırmızıdan mor ve sanya kadar bütün ara renkleri görmek kabildir. Güneş ilk önce yavaş yavaş, sonra birden hızlanmış gibi batar.</p>

  <p>Tabiatın bu güzelliği insana bir an için etrafını unutturur.</p>

  <p>Her insanın güzelliğe olan ihtiyacını, güneşin batışındaki bu renklilik, değişiklik ve ahengi seyretmek ne kadar güzel ifade eder. Sanat, zevk ve moda işte hep insanın içindeki bu güzellik ihtiyacından meydana gelmiştir.</p>

  <p>Sisli ve karanlık iklimi ile güneş ve ışıktan çok az faydalanabilen DanimarkalIlar çiçeklerin değerini en iyi bilen insanlardır. Kış, yaz evleri saksılarla, çiçeklerle doludur. Böylece onlar tabiatın, bulutlu gök arkasında göremedikleri renkleri evlerine, yakınlarına getirirler.</p>

  <p>Ressamlar boyaları ile gene aynı tabiatı odalara, salonlara getirirler. İnsanlara sanatın ve güzelliğin de hava ve suyun yanında yaşamak kadar, hayata ümitle bağlanabilmek için önemli bir ihtiyaç olduğunu gösterir.</p>

  <p>Bir şiir, bir müzik parçası da böyledir. Hisleri terbiye eder. İnsanları inceltir.</p>

  <p>Tabii herkes ne şairdir, ne sanatçıdır, ne de müzisyendir.</p>

  <p>Fakat insanoğlu güzelden anlamaya, dünyaya gelişinden biraz sonra başlar. Küçük çocuğun etrafındaki bazı şeyleri “cici” kelimesi ile ifade etmesi, onu güzellik diye bir şeyin mevcut olduğunu anlamaya başlamasının bir delilidir.</p>

  <p>Muhakkak ki her şahsın güzelden anladığı anlam başkadır. Zaten böyle olmasaydı, sanatın ne ilerlemesi ne de değişikliği diye bir şey olur, ne de türlü ekoller gelişebilirdi. Yalnız herkesin üzerinde durduğu bazı ortak güzellikler vardır ki bunda herkes beraberdir.</p>

  <p>Dünyada güneşin batışına, yeşil yamaçlar arasından akan bir çağlayana, yansı karanlık bulutlarla kapanmış, henüz bulutlu, gök kuşaklı mavi bir gök yüzüne, karlı dağların eteğindeki yemyeşil sularıyla bir göle, ufkun yarısını kaplayan bir sahilin önünde beyaz köpüklü dalgalarıyla masmavi bir denize, güzel değildir diyecek bir tek insan çıkmaz. Herkes onların hayranıdır.</p>

  <p>Rembrandt veya Rafael’in bir tablosu ile Beethoven veya Bach’ın bir parçasını, Praksiteles’in veya Rodin’in bir heykelini beğenmeyen insanlar çıkabilir. Fakat bu o eserleri meydana getiren sanatçıların kabahati değil, bu bizim onları anlayacak seviyeye gelmemiş olmamızdan, o kültüre sahip bulunmayışımızdandır. Şu halde tabiatın ve sanatın güzelliklerini anlamak ve onları duymak bir kültür, bir eğitim meselesidir.</p>

  <p>Ünlü tarihçi Van Loon’un “bir milletin zevki nasıl yükseltilir?”, adlı bir yazısı vardır. Orada yazar daha küçük yaştan başlayarak insanlara sanat ülkesinin hakikaten güzel olan eserlerinin gösterilmesini ve herkesin kendi seçimini kendisinin yapmasını tavsiye ediyor. Buna rağmen görecek gözleri ve işitecek kulakları olmayanlara gelince, biz onlara bir şey yapmayız, bu bizim kabahatimiz değil, onların talihsizliğidir.</p>

  <p>“Yalnız bir şeye dikkat etmeliyiz” diyor yazar, “zurna çalmak isteyen zuma çalsın, bu onun bileceği şeydir. Fakat bu esnada odasında Beethoven’in dokuzuncu senfonisini dinleyen başka bir vatandaşı rahatsız etmesine de, cemiyet olarak asla müsaade etmeyelim.”</p>

  <p>Acaba bir cemiyet olarak bunu yapıyor muyuz? işte üzerinde düşünülecek nokta budur, bilhassa her evde bir video olduktan sonra.</p>

  <p>Türkiye’nin müzeleri dünya çapında ün salmış eski eserlere sahiptirler. Fakat bizim, Avrupa’nın Rönesans’la beraber başlayan o yeniden uyanışı çocuklarımıza bütün güzelliği ve anlayışı ile gösterecek sanat eserleri galerisi adında bir sanat merkezimiz yoktur. Buna verilecek cevap çok basittir. Bu tablolar milyonlarca lira kıymetindendir. Bunlardan birkaç tanesini bile ne Eğitim Bakanlığı ne de belediyeler alabilir. Biz fakir bir milletiz.</p>

  <p>Tabii en böyle bir şey düşünmüş değilim, çok pratik bir düşüncem olmasa bu konuyu ortaya atmazdım.</p>

  <p>Bugün çok ilerlemiş reprodüksiyon sanatı vardır. Mesela Ankara şehri bu kolaylıktan faydalanarak Ankara’da bir galeri açsa ve buraya o şaheserlerin kopyalarını veya foto reprodüksiyonlarını getirip sergilese ve devamlı bir surette böyle bir galeriyi genişletse, hem para kazanmış, hem de gençlere sanat dünyasındaki hakiki güzellikleri göstermiş olurdu. Bu bir.</p>

  <p>Gelelim ikinci noktaya. Bütün dünya şehirlerinin, Paris, Berlin, Roma, Londra, Newyork da dahil olmak üzere çok çirkin sıkıcı tarafları vardır. Fakat hepsinin birkaç yeri her bakımdan özel bir itina görür ve hakikaten güzeldir. Örnek olarak Newyork’u alalım. Oranın meşhur bir Beşinci Cadde’si vardır. Bundan her iki tarafa yüzer metre gitseniz, pek güzel olmayan pek çok şeyler görebilirsiniz. Fakat bu Beşinci Cadde NevvYork belediyesinin bilhassa itina gösterdiği, güzel olması ve durması için titrediği bir yerdir. Bu caddede hiçbir metro durağı yoktur. Otobüs duraklan bile asıl güzel mağazaların bulunduğu kısımdan uzaktır. Sokak lamba direkleri bile öteki sokaklardakine benzemez. Zarif birer sanat eseridir. Hatta orada dolaşan görevli polislerin kıyafetleri bile daha itinalıdır.</p>

  <p>Viyana’dan da misal verelim. Viyana’nın meşhur bir operası ve Opera Meydanı vardır, ikinci dünya savaşında oldukça hasar gören bu binayı Viyanalılar savaş biter bitmez onarmaya başladılar. Hatta duvarları süsleyen resimleri vaktiyle yapan ressamın gene ünlü bir ressam olan torununa yeniden yaptırdılar.</p>

  <p>Bu esnada opera meydanının ortasına bir pasaj yapılmasına karar verildi. Fakat o meydanın ve opera binasının güzelliği bozulmasın, halk çirkin bir manzara görmesin diye ne yaptılar, biliyor musunuz? Yerin üstünde hemen hemen hiçbir şey bozmadan, göstermeden büyük bir mühendislik eseri yarattılar ve köstebek gibi yerin altında çalıştılar. Bugün Viyana’nın meşhur zevkini belirten o pasajı meydana getirdiler.</p>

  <p>Aynı şekilde maalesef bizim şehirlerimiz, hatta Ankara için bile söylemek kabil değildir. Dünyanın her şehrinde operanın, konser salonlarının, üniversitelerin bulunduğu yerler en güzel ve bakımlıdır. Dış mahallerde gecekonduların bulunması buna mani değildir. Fakat Kızılay’dan Ulus’a kadar gidecek gelecek bir güzellik şeridi, belki, bir gün herkesin kendi yaya kaldırımını düzeltmesi, temizlemesi, penceresine birkaç çiçek koymasını insana hissettirir. Fakat operanın yanında, şehrin en güzel binalarından birisi olan Dil Tarih Fakültesi’nin önünde pis sular akar, radyo binası inşaatı senelerce tamamlanmaz, kapısının önündeki molozlar kaldırılmaz, ana caddenin üzerinde bile kömür, kum ve taş yığınlarını bırakmaya mani olmak Belediyenin işi sayılmazsa, arka sokaklarda oturan insanlardan fazla bir şey bekleyemezsiniz.</p>

  <p>Yüzyıllardır çektiğimiz güzellik hasretini gidermek için çalışmak hepimizin görevidir. Milli bayramlarda “iyiye, doğruya, güzele” yazılı pankartlar asmak ile güzele gidilemez. Güzeli her gün yaşadığımız seviyeye getirmedikçe, hakiki güzeli anlamamıza, bunu anlamaya çalışmadıkça da hayatımızın renklenmesine, bozkır sertliğini kaybederek incelmesine imkân yoktur.</p>

  <p>Buna şehirlerimizden hatta bir tek caddesinden başlayalım, fakat tam başlayalım, hep beraber başlayalım.</p>

  <h4 class="sigil_not_in_toc">İki Hayat Felsefesi</h4>

  <p>Daha küçükken bana birbirinin zıddı iki hayat görüşü öğretilmişti, bunları da iki Yunan filozofu temsil ediyordu. Demokrit, gülen filozof ile Heraklit, ağlayan filozof Birinin neye güldüğünün ötekinin de neye ağladığının sebebini çok sonraları anladım. Demokrit, Yunanlıların nadir yetiştirdiği tabiat bilginlerinden biriydi. O insanların hayvansal atalardan gelişerek yükseldiğini ve altın çağın daha önlerinde ve torunlarının torunları için bir gün kolaylıkla elde edebilecek bir şey olduğunu biliyordu. Bu yüzden de o gülüyordu, çünkü iyimser olmak için sebepleri vardı. Heraklit’e gelince o altın çağı çok uzaklarda kalmış olan geçmişte görüyordu. Kendisi ve onunla beraber bütün insanlar her geçen günle ondan daha fazla uzaklaşıyorlardı. O bir karamsardı, çünkü onun insanlara öğretebileceği bütün bilgelikler, onları daha iyi yapamayacak ve mutluluğa da kavuşturamayacaktı. Bu yüzden o bütün bilgeliklerini öyle anlaşılmayacak bir dille ifade etti ki, ona “karanlık” adı verildi ve bugünkü güne kadar da hâlâ kimse onu anlayamadı. Ben onları anlamaya çalışmanın harcanan çabaya değeceğini sanmıyorum, çünkü onları okudukça insanın ağlayacağı gelecekti.</p>

  <p>Wilhelm Oswald tarafından 1930 yılında Alman Mühendisler Birliği’nde verilen bir konferanstan.</p>

  <p>Geçme namert köprüsünden, ko aparsın su seni,</p>

  <p>Yatma tilki gölgesine, ko yesin arslan seni.</p>

  <p>Yavuz Selim</p>

  <p>İyi bir fikre sahip olmanın en iyi yolu, insanın bir çok fikrinin olmasıdır.</p>

  <p>Lenus Paugling</p>

  <p>Mutluluk, maldan, mülkten değil, bizim bunlara verdiğimiz değerlerden gelir. İşimizden değil, işimiz karşısındaki tutumumuzdan gelir. Başarıdan değil, bu başarının elde edilmesiyle ulaştığımız gelişmeden gelir.</p>

  <p>Storm Jameson</p>
</body>
</html>
