<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>KARAR VERME SANATI</h3>

  <p>Hepimiz hayatımızın şu veya bu anında bir karar vermek zorunda kalmışızdır, ister meslek seçmek, evlenmek, yeni bir işe girmek gibi çok önemli ve hayati kararlar olsun, ister tatilimizi geçirmek için ailece yapacağımız bir seyahatle ilgili daha az önemli kararlar olsun, daima bir yol ağzındayız. işte önümüze çıkan yollardan hangisini seçeceğimizi düşünmek bizi üzer.</p>

  <p>Kararsızlık içinde çırpınmak ne kadar acı bir şeyse, yanlış ve yan pişmiş kararlar vermiş olmak o kadar üzüntülü ve tehlikelidir.</p>

  <p>Çok defa sabırla beklemek ve karar vermeyi boyuna ileriye atmak bizi belki biraz avutabilir, fakat şunu da unutmamalıdır ki, “bekleyenin önüne her şey gelir, yalnız çok geç!”</p>

  <p>Delice kararlar veya kararsızlıklar çevremizdeki dünyanın güçlük ve karışıklıklarından ziyade içimizdeki dünyanın dengesizlik ve huzursuzluğundan ileri gelmektedir.</p>

  <p>D.K.D. kursunda bir genç kendisini üzen bir olayı anlatmış ve gastritten hastalandığını, doktorların ülser olma tehlikesinden bahsettiklerini, fakat buna sebep olan mantıksız bir âşktan bir türlü vazgeçmediğini söyledikten sonra bir gün kendisinden yaşlı bir akrabasının teşvikiyle biraz içtikten sonra, derhal kararını verdiğini ve telefona koşarak o kıza son sözünü söylediğini ve ondan sonra ne gastritten, ne de ülserden hiçbir eser kalmadığını samimi bir üslup ile izah etmişti.</p>

  <p>En sonunda yerinde bir karar vermiş olmak onu rahata ve sıhhate kavuşturmuştu.</p>

  <p>Karar vermememizin bazı sebepleri vardır. Bunlardan birincisi, düşüncelerimizi bir yerde toplayamaz, fazla etrafa dağıtırız. Esası bırakır, ayrıntılar üzerinde dururuz, gayeyi unuturuz.</p>

  <p>İkincisi his jeneratörlerimizin fazla sıcak gitmesine müsaade ederiz. Sevgi, nefret, sempati ve antipatilerimizin tesiri, akıl, mantık ve sağduyu ile seçilecek yolları sisle kaplar.</p>

  <p>Üçüncüsü de, enerjimizi yerinde ve sistematik olarak kullanmayız. Bütün kuvvet ve imkânlarımızı gayeye varmak için lüzumlu olan kararı vermek ve onu uygulamak için kullanacak yerde onları başıboş bırakırız.</p>

  <p>Peki ne yapalım? Karar vermenin ABC’si veya her duruma uyabilen temel prensipler yoktur. Fakat tarih boyunca denenmiş birçok usuller vardır. Eminim ki, bunların size de faydası olabilir.</p>

  <h4 class="sigil_not_in_toc">1. Hakikatleri, Verileri Toplayın.</h4>

  <p>Dale Carnegie bu konuda fikrini sorduğu bir üniversite dekanından şu cevabı almıştır:</p>

  <p>“Benden gelecek hafta Salı günü saat 15’te herhangi bir konu hakkında bir karar vermemi istediler mi, o tarihe kadar hiçbir karar vermem. Bu arada o konu ile ilgili bütün bilgileri toplamaya, öğrenmeye çalışırım. Eğer bunu tam yapabilmişsem, zaten o zamana kadar mesele kendiliğinden çözülmüş olur”.</p>

  <p>Şu halde herhangi bir problemi çözmek, onun hakkında karar vermek için onunla ilgili bütün bilgileri öğrenmemiz lazımdır.</p>

  <p>Evinizin bahçesine güzel bir havuz yaptırmaya karar vermeden önce şehrin ve mahallenizin su durumu hakkında tam ve teferruatlı bilgi edinmeyi ihmal edersiniz, havuzu mermerden bile yaptırabilirsiniz, fakat içine su yerine kışlık kömürünüzü doldurmak zorunda kalırsınız.</p>

  <p>Nasreddin Hoca bir gün tarlada çalışırken yolun kenarından geçen bir yabancı ona seslenmiş ve o civardaki bir köye kaç saatte gidebileceğini sormuş. Hoca duymamazlıktan gelmiş. Adamcağız aynı soruyu bir kere daha tekrarlamış ve gene de cevap alamayınca boynunu bükmüş ve yoluna devam etmiş. Epey bir yol gittikten sonra Hoca arkasından seslenmiş ve adamı yanma çağırmış. “Oğul”, demiş, “tam 3 saatte oraya varırsın!” Adam, “yahu” demiş, “madem ki bunu biliyordun. Ne diye beni yordun da önceden söylemedin?” Hoca’nın cevabı bizim söylediklerimize uygundur: “Ben senin nasıl yürüdüğünü görmeden oraya kaç saatte varacağını nereden bilebilirim ki!”</p>

  <p>Acaba yalnız bilgi toplamak kâfi midir? Hayır.</p>

  <h4 class="sigil_not_in_toc">2. Bütün Çözümleri, Değişik ihtimalleri, Bunları Fayda ve Sakıncalarını Tartın. Gaye ve Hedefe En Uygun Olanının Seçin.</h4>

  <p>Nasıl ki, Roma’ya giden bir tek yol yoksa, birçok problemlerin de bir tek çözüm yolu yoktur. Bunların arasından en iyi ve uygunu seçebilmek için ise, mevcut bütün olanak ve olasılıkları bilmek ve bunları varılacak hedefe göre birbiriyle kıyaslamak lazımdır. Herhangi bir konuda gaye en ucuz ve iyi malı almak ise, en güzel ve en iyi malı almaya karar vermek yanlış olur.</p>

  <p>Şu halde doğru bir karara varabilmek için, problemle ilgili bulduğumuz bütün çözümleri teker teker incelemek ve hedefe en uygun olanını seçmek lazımdır.</p>

  <p>Yalnız burada dikkat edilecek bir nokta vardır. Bilgi toplamak, bütün fayda ve sakıncaları en küçük ayrıntılara kadar sıralamak fikri fena da kullanılabilir.</p>

  <p>New York iş bulma müdürlüğüne iş arayan bir genç müracaat eder. Durumu incelenir ve New York’tan uzakta bir fabrikada boş bir yer olduğu söylenir. Genç düşünmek üzere müsaade ister ve bir hafta sonra tekrar gelir ve müdürden daha bir çok bilgi rica eder. Bazısı o anda verilir, bazılarını da sormak icap eder. Aradan gene bir hafta geçer, genç bu sefer de tatmin olmamıştır, daha başka şeyler bilmek ister. Aradan bir on beş gün daha geçer. Bu sefer büroya geldiği zaman gence maalesef fabrikanın bilançosunu zararla kapadığı için bu sene işçi alamayacağı söylenir. Genç bu haberi rahat bir nefesle karşılar. Karar vermekten kurtulmuştur. Çünkü onu üzen nokta New York’tan ayrılmaktı, fakat bunu kendine itiraf edemiyor ve kararını daha fazla bilgi toplamak bahanesiyle geriye bırakıyordu.</p>

  <p>İşte böyle bir durumda iseniz, artık lüzumsuz yere bilgi toplamaya kalkışmayın, çünkü faydasızdır. Hakikati kendi kendinize itiraf edin ve öylece karar verin!</p>

  <p>Karar verme hususunda meşhur Freud bakın ne diyor:</p>

  <h4 class="sigil_not_in_toc">3. Hislerinizi Araştırın.</h4>

  <p>“Fazla önemli olmayan bir kararı birinci ve ikinci kurala göre veririm. Fakat evlenmek, meslek seçmek, bir memleketi bırakıp başka birinde yerleşmek vs. gibi hayati kararlar bilinç altından, içimizdeki herhangi bir yerden gelmelidir!”</p>

  <p>Ünlü İngiliz tarihçi ve edibi Lord Macaulay denemelerinin birinde Prusya Kralı Büyük Fredrik’in Fransızca olarak yazmış olduğu şiirlerden bahsederken:</p>

  <p>“Bu gibi hisleri insan, ancak nerede, nasıl ve ne zaman öğrendiğini bilmediği bir dilde yazabilir,” der.</p>

  <p>İşte hayati kararlar da nereden, nasıl ve ne zaman geldiği bilinmeden benliğimizin içinden ve bütün bir geçmişin şuur altında bıraktığı, bilinmeyen izlerin yardımı ile verilir.</p>

  <p>iyi kararlar teskin edici en iyi ilaçlardır. Onları vermekle huzura kavuşuruz.</p>

  <h4 class="sigil_not_in_toc">4. Zamanı Ayarlayın ve Uygun Zamanı Seçin.</h4>

  <p>Eskiler “her şeyin eşref saati vardır”, derlerdi. Başka bir kural da önemli kararlar vermeden önce bir gece uyumalıdır. Askerler bunu çok iyi bilirler. 24 saat geçmeden şikâyet yapılamaz.</p>

  <p>Bütün bunların sebebi davranışlarımızın o andaki geçici mizacımızın tesiri altında olmasındandır. Canımız herhangi bir şeye sıkılmışsa, hareketlerimiz daha şiddetli, kırıcı ve yıkıcı olur. Memnun ve mesut bir saatimizde, daha ölçülü ve toleranslı oluruz. Aybaşında maaşımızı alırken, daha cömert, ay sonuna doğru para işlerinde daha dikkatli oluruz.</p>

  <p>Ünlü bir hastane baş operatörü:</p>

  <p>“Cerrahide”, der, “bir doktor karar vermeden önce günlerce düşünür. Zaman ekseri kararların esaslı bir parçasıdır. O emin olmadığımız durumları olgunlaştırır. Tamamiyle olgunlaşmamış, kararlar en tehlikeli kararlardır.”</p>

  <p>Şuurlu bir şekilde karan geciktirmek, yani karar vermemeye karar vermek, kararsızlık demek değildir.</p>

  <p>Demir ve karayollannın bulunmadığı devirlerde açık bir at arabasının içinde yaşlı bir Şeyh Efendi Geyve Bogazı’ndan geçiyormuş. Mevsim kış, hava tipili ve soğuk, battaniyeyi omuzlarına kadar çekmiş olan ihtiyar şeyh arada bir arabacıya seslenir ve ondan burnunu silmesini istermiş. Bir iki derken arabacı bu işe içerlenmiş ama, tam aksilik çıkaracağı sırada boğazın sol tarafındaki dağdan üç eşkıyanın inmekte olduğunun farkına varmış. Ne yapacağını şaşırmış korkudan. Bir de ne görsün! Burnunu silmekten aciz zannettiği Şeyh Efendi, battaniyenin altından çıkardığı yayı ile arka arkaya üç ok atar ve eşkıyaları yere serer. Bir müddet gitmişler, arabacı dayanamamış, “Şeyh Hazretleri” demiş, “burnunuzu sileyim mi?” “Yok oğul” demiş ihtiyar, “artık hacet kalmadı.”</p>

  <p>Şevki idarenin yüksek amirlerine, bakın, meşhur Bell, telefon kumpanyası genel müdüre ne tavsiye ediyor:</p>

  <p>“İcra amirlerine mahsus karar verme sanatı; zaman ve zemine uygun olmayan kararları, olgunlaşmamış kararlan ve başkalarının vermemesi gereken kararlar vermekten ibarettir”.</p>

  <p>Bu sözlerden hayatta alınacak ders şudur: Hiçbir zaman başkalarının yerine ve ani karar vermeyin, bunu onlara ve zamana bırakın!</p>

  <p>Verilen her karar bir hareketin başlangıcı olmalıdır. Şu halde bundan sonraki adım:</p>

  <h4 class="sigil_not_in_toc">5. Sonuna Kadar Takip Edin!</h4>

  <p>Hepimiz bilhassa sene başlarında bazı şeyleri yapmaya veya yapmamaya karar veririz, fakat şu veya bu sebepten onları yerine getirmeyiz. Sigarayı bırakmaya, lisan kurslarına devam etmeye karar veririz, sonra ya enerjimiz kâfi gelmez, yahut daha başka düşünceler bizi bundan alıkoyar.</p>

  <p>Ruh doktoru Otto Fernichel; “Düşünmek harekete geçmek için bir hazırlıktır. Harekete geçmekten korkan insanlar bu hazırlığı uzatır”, der.</p>

  <p>Kocası ile geçinemedikleri için ayrılmak isteyen bir kadın, buna karar vermek için günlerce, hatta aylarca düşünür. Bunun sebebi çok defa ayrılmadan ziyade ayrıldıktan sonra kadının yalnız başına hayatta ne yapacağından korkmasıdır. Bu emniyetsizlik korkusu onu devamlı surette düşünmeye ve karannı tehir etmeye mecbur eder.</p>

  <p>Politikada bir açık kapı terimi vardır. Verdiğiniz birçok kararlarda da böyle açık kapı bırakmak ve ileride onları duruma göre bir parça değiştirmek imkânı düşünülmelidir.</p>

  <p>Mesela Amerikan Cumhurbaşkanı Rosewelt için, “geriye dönülmesine imkân olmayan hiçbir programa sıkı sıkıya bağlanmazdı", denirdi:</p>

  <p>“Bu anda en iyi bildiğimiz tarzda hareket etmeliyiz. Eğer bu istediğimiz tam neticeyi vermezse, ileride onu değiştirebiliriz”.</p>

  <p>İngiliz yazarlanndan Sommerset Maugham da “insanların güçlüklerinin yarısı her suale evet veya hayırla cevap vermek arzusundan gelir. Evet veya hayır onlardan hiçbirinin asıl cevabı olmayabilir. Her birinin içinde birkaç evet ve birkaç hayır bulunabilir,” der.</p>

  <p>Şüphe ve tereddüt içinde iseniz, “hayır” deyiniz. Sonra evet diyebilirsiniz! Çünkü hayır’ı evet yapmak evet’i hayıra çevirmekten daha kolaydır.</p>

  <h4 class="sigil_not_in_toc">6.Son Kademe: Cesaret Edin!</h4>

  <p>Büyük kararların bizi huzura kavuşturmasına rağmen, bizi üzen, içimizi ezen, bize kendimizi küçük gösteren bir tarafları vardır. Çünkü onları vermekle bir çok şeylerden fedakârlık etmek zorunda kalırız. İstanbul’a tahsile gitmek ailemizden uzak kalmak demektir. Yeni bir işi kabul etmek, eski iş arkadaşlarımızdan, alıştığımız amirlerden ayrılmak, yepyeni bir meçhule atılmak demektir. Ticaret veya hukuka girmek, sevdiğimiz müzik veya resmi bırakmak, akademiye gidememek, bilinmeyen yeni yeni imtihanlara atılmak demektir. Evlenmek de serbest bir yaşamayı bırakmak, birçok sorumluluklar yüklenmek demektir. İşte böyle kararlar bizi bilinmeyene götüren seyahatlerin başlangıcıdır, bizi üzen de budur.</p>

  <p>Onun için böyle önemli kararlan vermek bize alçak gönüllülük öğretmeli ve bu hareketlerimizde başarılı olmamız için kainatın Ulu Yaradanına ellerimizi açıp dua etmeliyiz.</p>

  <p>Böylece karar verme sanatının son kademesine geliyoruz. O da cesarettir.</p>

  <p>Andrew Jackson: “Cesaretli bir adam tek başına çoğunluktur”, der. Bu kafamızda yapacağımız seçim kadar hiçbir zaman doğru değildir. Çünkü orada esas karan sağlayacak bir tek oydur.</p>

  <p>Demokrasilerin en kötüsü, diktatörlüklerin en iyisine tercih edilir.</p>

  <p>Roy Barbosa</p>

  <p>Bir insan davranışının evrensel ölçüsü duyduğu, düşündüğü veya inandığı değil, yaptığıdır.</p>

  <p>B.C. Leeming</p>

  <p>Mutluluk, varacağımız bir istasyon değil, bir yolculuk şeklidir.</p>
</body>
</html>
