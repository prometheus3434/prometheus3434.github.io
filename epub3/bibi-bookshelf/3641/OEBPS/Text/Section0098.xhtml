<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>MİLLETVEKİLİ ADAYLARININ EĞİTİMİ</h3>

  <p>Bundan ikibin küsur yıl önce Çin’de devlet memuru olacak adaylar üç gün bir odaya kapatılır, kimse ile konuşturulmaz, özel olarak hazırlanmış sorulara cevap vermek suretiyle sıkı bir imtihandan geçirilirmiş.</p>

  <p>Konfüçyüs’ün idarecileri yetiştirmeye ne kadar önem verdiğini hayatı ve öğretisi hakkında bir parça bilgi sahibi olan herkes bilir.</p>

  <p>Demokrasinin beşiği sayılan İngiltere’de Avam Kamarası’na yeni girenler Kuzey İrlanda’da en değerli profesör ve yaşlı devlet adamlarının konferanslar verdiği bir seminer görürler, Roma Senatosu’ndan Avam Kamarası’na gelinceye kadar parlamento tarihinin geçirdiği bütün gelişme basamakları hakkında bilgi edinirler veya ilgili çeşitli tarihi ve siyasi konulan tartışırlarmış.</p>

  <p>Almanlara İngilizce öğreten meşhur Toussaint Langenscheidt dil kurs kitabının son sayfasında şu satırlar vardır:</p>

  <p>“Eğer bu kursu buraya kadar tam manasıyla takip etmişseniz, artık oldukça iyi İngilizce öğrenmişsinizdir. Bundan sonra için size tavsiyemiz şudur: Uygun bir fırsattan faydalanarak İngiltere’ye gidiniz ve bu arada Avam Kamarası’m ziyaret etmeyi sakın ihmal etmeyiniz. Çünkü bütün dünyada en iyi ve mükemmel İngilizcenin konuşulduğu yer orasıdır”.</p>

  <p>Nehru’nun ölümü dolayısıyla yazılmış bir yazıda ondan “Avam Kamarası’nın en güzel konuşan 20 hatibinden birisi idi,” diye bahsolunmuştu.</p>

  <p>Churhchill hakkında, “eğer İngilizce’yi bu kadar mükemmel kullanmasını bilmeseydi, İngiltere İkinci Cihan Harbi’ni kazanamazdı,” denilmişti. Hatta Kennedy, “Churhchill kelimelerini seferber etti, birer birer harp meydanlarına yolladı ve zafer kazandı,” demişti.</p>

  <p>Milletvekili olmak üzere partiler tarafından aday gösterilen kimselerin muhakkak ki çeşitli meslek kollannda bilgileri hatta ihtisasları vardır. Fakat acaba bu yeterli midir? Parlamentoların esas işi kanun yapmak olduğuna göre bu konuyu en iyi bilmesi gereken hukukçular bile oraya tam parlamento hamulesiyle geldiklerini iddia edebilirler mi? Tabii biz burada genel ortalamalardan bahsediyoruz, istisnalar her yerde vardır ve kaideleri bozmazlar.</p>

  <p>Yıllarca önce şevki idare konusu ile ilgili olarak amirlerin yetiştirilmesi üzerine çok değerli bir eseri tercüme ettiren bir genel müdür, kitabın ilk nüshasını bakana takdim ettiği zaman, bakanın şu sözleri ile karşılaşmış ve şaşırmıştı:</p>

  <p>“Amirlik fıtridir, öyle kitapla mitapla olmaz”</p>

  <p>Dünya değişmekte, her meslek kolundan eskiye nazaran çok daha fazla şeyler beklenmektedir. Fakat bu arada meslek kollarının birbirleriyle olan temas noktalan da çoğalmaktadır. Asıl önemli konu buradadır. Bir taraftan ihtisasa kıymet verilirken, öteki taraftan da ihtisas bölgeleri arasında boşluklann, “no man’s land”lerin kalmamasına dikkat edilmektedir.</p>

  <p>işte sosyal topluluklarda bu ihtisas kolları arasındaki boşlukları tolerans denilen bir harç doldurmaktadır.</p>

  <p>Bir Fransız yazarının dediği gibi, “Sosyal hayatın en lüzumlu fazileti toleranstır”.</p>

  <p>Tolerans, en basit bir tanımla, başkalarının bizden başka olabileceğini kabul etmek, onların fikir ve davranışlarını anlamak, peşin ve sabit bir hükme katılmadan gerektiğinde onları tartışabilmek hasletidir.</p>

  <p>İşte partilerin adayları için tertip etmeyi düşünecekleri seminerin birinci dersi tolerans konusunu içine almalıdır.</p>

  <p>Ünlü tarihçi Henrik Van Loon toleranssızlığın, bağnazlığın dört şekli olduğunu söyler:</p>

  <p>1. Cehaletten doğan bağnazlık,</p>

  <p>2. Korkudan doğan bağnazlık,</p>

  <p>3. Menfaatten doğan bağnazlık,</p>

  <p>4. Alışkanlıktan doğan bağnazlık.</p>

  <p>Bağnazlığın sebepleri üzerine bir parça düşünülürse, tolerans sahibi olmanın sosyal hayattaki önemi de kolayca anlaşılır.</p>

  <p>Tabiatıyla bir konferans dinlemekle insan tolerans sahibi olamaz. Zaten toleransın okulu kütüphaneler, hocası tarih ve gıdası da ilahi şüphedir. “Acaba karşımızdaki adamın da söylediklerinde hiç haklı olduğu bir taraf yok mudur?” şeklindeki ve Fikret’in “Şüphe bir nura doğru koşmaktır” diye ifade ittiği şüphe. Yalnız başına bu düşünce bile insanlara bir hayli tolerans öğretebilir.</p>

  <p>Böyle bir seminerin ikinci dönemi konusu muhakkak ki, söz söyleme sanatı olmalıdır. Yukarıda Avam Kamarası için bir Almanca kitapta verilen örnek çok düşündürücüdür. Tarafsız gözlemciler ve stenograflar konuşmaların etkisini azaltan, onları kıymetten düşüren şu üç nokta üzerinde müttefiktirler:</p>

  <p>1- Çok ûzun konuşmak,</p>

  <p>2- Konudan dışarı çıkarak ana fikri kaybetmek,</p>

  <p>3- Cümlenin son kelimesini -ki bu Türkçe’de ekseriye fiildir- yutmak. Böylece dinleyenler cümlenin manasını tam anlayamazlar ve karine ile çıkarmaya çalışırlar.</p>

  <p>Milletvekili adayı bir dostum ile konuşuyorduk, “halk önünde 10-15 dakika konuşmanın nedense değeri yok, onlar en aşağı bir iki saat konuşmamızı beklerler,” demişti.</p>

  <p>Bir daha sefer için kendisine şu testi tavsiye ederdim. Böyle uzun ve başarılı bir konuşmasından sonra, dikkatle dinleyenlerden birisini çağırsın ve ona bütün konuşmasından aklında ne kaldığını sorsun.</p>

  <p>Eğer bir konuşmanın esas hedefi, karşı tarafa bir şey duyurmak, söylemek, öğretmek, bildirmek, yani bir fikir vermek, onu insanın kendi düşüncesine kazanmak ise, böyle bir hedefe uzun bir konuşma ile hiçbir zaman varılmaz. Çünkü normal insan tam verimle 20 dakikadan fazla dinleyemez.</p>

  <p>Meşhur bir hatibin şu fıkrası da ilgi çekicidir:</p>

  <p>“5 dakikalık bir konuşmaya hazırlanmak için ne kadar zamana ihtiyacınız vardır? “sualine, hatip” bir ay, 15 dakikalık bir konuşmaya 3-4 gün demiştir. “Peki ya iki saatlik bir konuşmaya?” sualine de, “hemen şimdi söyleyebilirim” cevabını vermiştir.</p>

  <p>Uzun konuşmanın, konudan ayrılmanın ve açık seçik konuşmamanın yalnız hatibin savunduğu konu bakımından değil, şu bakımdan da hepimize zararı vardır:</p>

  <p>1- Meclisin kıymetli zamanı kaybolur, daha önemli işlere az vakit kalır.</p>

  <p>2- Uzun konuşmaları ekseriye kimse dinlemez. Böylece içerdikleri güzel fikirler layık olduğu “hüsnü kabulü” görmez.</p>

  <p>3- Uzun konuşması ile tanınan hatipler, daha söze başlamadan dinleyicilerinden bir ilgisizlik peşin hükmüyle karşılaşırlar ve söyledikleri hiçbir zaman hatır ve etki yapmaz.</p>

  <p>Seminerin öteki dersleri hakkında yetkili ilim adamlarımız herhalde daha birçok kıymetli tavsiyelerde bulunacaklardır. Yalnız bizim ilave etmek istediğimiz bir konu daha vardır: İlmi şevki idare.</p>

  <p>Memleketimizde Türkiye ve Orda Doğu Amme İdaresi Enstitüsü’nün önderliği ile yüksek seviye icra amirlerine kadar verilmeye başlanan bu seminerler milletvekili adayları için de çok faydalıdır. Çünkü böylece onlar müsteşar, genel müdür, daire başkanı gibi yüksek dereceli idarecilerin ne gibi güçlüklerle karşılaştıklarını daha iyi anlarlar.</p>

  <p>Bundan yıllarca önce parlamentonun bir komisyonunda genel müdürler veya daire başkanlarının özel sekreterleri konusu tartışılmıştı. Birçok milletvekili bunların lüzumsuzluğundan, gelenleri içeri bırakmadıklarından yakınmışlardı.</p>

  <p>Halbuki modem şevki idarede esas prensip, yüksek bir icra amirinin günlük işlerinden uzak kalması ve müessesenin geleceği hakkında düşünmeye vakit bulmasıdır.</p>

  <p>Bizde en çok ziyaret edilen makamlar en üst makamlardır. Bundan dolayı memleketçe iş yapmaktan sorumlu olan partiler, yüksek amirlerin vakitlerini israf ettirmemek için bu gibi prensipleri bütün adaylanna öğretmelidirler. İşte bunlar ve daha birçok önemli esaslar modern şevki idarenin kurallanndandır.</p>

  <p>Her eğitim fay dalıdır, fakat memleketin kaderini en yakından ellerinde tutacak olanların eğitimi kadar hiçbir eğitim faydalı olamaz.</p>

  <p>Partiler seçim heyecanı arasında bir parça vakit bulabilirler ve bu konuyu da düşünmek zahmetine katlanırlarsa, hem memlekete, hem demokrasimize, hem de kendilerine iyilik etmiş olurlar.</p>
</body>
</html>
