<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>KİTAPLARIN SEÇİMİ</h3>

  <p style="text-align: right;">Sir John LUBBOCK</p>

  <p><i>“Odanın her tarafında beni bekleyen Sessiz hizmetçiler, Aydınlık ve karardık, her mevsimdeki dostlarım, Melekler ve periler Yanıma yaklaşır ve fısıldarlar Yavaş yavaş, tatlı tatlı, Gökten inen bütün ruhlarla beraber, Eski ve yeni”</i></p>

  <p style="text-align: right;">Proctor</p>

  <p>Bununla beraber çok kere hepsi boş yere bekler. Bence bunun sebebi, insanların karşılarına çıkan kitapların çokluğundan şaşırmalarıdır.</p>

  <p>Eski zamanlarda kitaplar nadir ve pahalıydı. Bugün, her zamankinden daha çok hakikate yakın olarak, şairle beraber şunları söyleyebiliriz:</p>

  <p>“Kelimeler, küçük birer mürekkep damlasıdır,</p>

  <p>Çığ gibi bir fikrin üstüne düşerler.</p>

  <p>Ve binlerce, belki milyonlarca insanı düşündürürler.”</p>

  <p>Atalarımız kitapları çok büyük güçlüklerle elde edebilirlerdi. Bizim güçlüğümüz ise onları seçmektedir. Biz okuduğumuz şeylere çok dikkat etmeliyiz ve eski Yunanlıların düştükleri hataya düşmemek için Ulis’in gemicileri gibi rüzgârla dolu tulumları mücevherlerle dolu çuvallar sanmamalı, dil ve tariflerin, buluşların olduğu gibi düşüncelerin de âletleri olduğunu zannetmemeli, hiç olmazsa çok kere yaptığımız gibi zamanımızı değersiz kitapları okumakla israf etmemeliyiz.</p>

  <p>Talihsiz bir yazara söylenen ve iki türlü anlaşabilen şu alaylı söz, bir çok kitaplar için söylenebilir: Sizin kitabınızı okumak için hiç zaman kaybetmek istemem (yani, biran önce sizin kitabınızı okuyacağım, hiç zaman kaybetmeden. Yahut da sizin kitabınızı okumakla zamanımı kaybetmek istemem). Tabii kitaplar vardır, kitapçılar vardır, evet hatta Lamb’ın dediği gibi kitap olmayan kitaplar da vardır.</p>

  <p>Bir atasözü “gökten gelen felâketlerin belki önüne geçilebilir, fakat kendimizin meydana getirdiklerinden kaçmaya imkân yoktur”, der.</p>

  <p>Bir çokları, ağır kitaplardan anlamamak korkusu yüzünden uzak dururlar. Fakat kafalarını iyi kullansalar eminim ki, kabahati kafalarının darlığında bulacak olanların sayısı çok az olurdu.</p>

  <p>Okumakta en önemli olan nokta, insanın ilgilendiği konuyu seçebilmesidir. Ben bundan yıllarca önce okumak için seçmek istediğim geniş bir liste üzerinde Mr. Danvin’le olan konuşmamızı hatırlıyorum. O bana en fazla ne ile ilgilendiğimi sormuştu ve bana o konuyu seçmemi tavsiye etmişti. Bu gerçekten insanın hayatında yaptığı bütün işlere de uygulanabilir.</p>

  <p>Bazen ben gelecek kuşakların okuyucularının hukukçularımız, doktorlarımız, tüccarlarımız, fabrikatörlerimiz değil, işçi ve teknisyenlerimiz olacağını düşünmek eğilimindeyim. Bu tabii görünmüyor mu? Birinciler esas itibariyle kafaları ile çalışırlar. Günlük iş saatlerin sonunda beyinleri de artık yorulmuştur ve onlar istirahat zamanlarını açık havada ve hareket ederek geçirmek zorundadırlar. İşçi ve teknikerler ise, tamamiyle tersine olarak bir taraftan daha kısa çalışma saatleri sağlamaya çalıştıklarından, hem istirahat zamanlan daha artacaktır, hem de işleri sırasında kâfi derecede beden hareketleri yapmış olduklanndan boş zamanlarını daha fazla okumaya vereceklerdir. Onların şimdiye kadar böyle yapmadıkları doğrudur, fakat bunun bir çok ciddi sebepleri vardır. Şimdi, ilk olarak, onlar ilk okullarda iyi bir öğrenim görüyorlar. İkinci olarak da en iyi kitapları sağlamak imkânına sahiptirler.</p>

  <p>Ruskin, bir kere insanların neden ıstırap çektiğine hayret etmediğini, fakat onların neler kaybettiklerini görmekle hayret içinde kaldığını söylemişti. Şüphesiz biz başkalarının yaptıklan hatalar yüzünden çok ıstırap çekeriz, fakat kendi cehaletimiz yüzünden çok daha fazla şey kaybederiz.</p>

  <p>“Eğer”, diyor Sir John Herchel, “Her türlü hal ve şartlar altında değişmeden benim olacak ve bütün ömrüm boyunca hayatın keder ve ıstıraplarından beni koruyacak ve bana mutluluk ve neşe kaynağı olacak bir zevk vermesi için Allah’a dua etseydim, muhakkak ki ona, bana okuma zevki vermesi için yalvarırdım.”</p>

  <p>Bir insana bu zevki ve bundan faydalanmak imkânını verin, göreceksiniz ki o derhal mutlu bir adam olur. Tabii iki eline dünyanın en sapık kitaplarının bir koleksiyonunu vermemişseniz!</p>

  <p>Bir kütüphaneye sahip olmak başka, onu akıllıca kullanmak gene başka bir şeydir. Ben bazen insanların okudukları kitapları seçerken ne kadar az bir itina gösterdiklerini görmüş ve hayret etmişimdir.</p>

  <p>Kitaplar bilirsiniz ki sayılamayacak kadar çoktur. Okumaya ayıracağımız saatler de, ne yazık ki, çok azdır. Buna rağmen birçok insanlar neredeyse hemen önlerine rastgele ne çıkarsa, onları okurlar. Dostlarının evinde tesadüfen ellerine geçen herhangi bir kitabı alırlar. İstasyon kitapçısında gördükleri cazip bir ismi olan her romanı satın alırlar, hatta kitabın kitabının hoş ve güzel olması bile bazı hallerde tercih sebebi olur.</p>

  <p>Şüphesiz kitap seçmek kolay bir şey değildir. Ben çok defa aklı başında birinin okumaya değer 10 kitaplık bir liste tavsiye etmesini isterdim. Birkaç iyi kılavuz tarafından yapılmış böyle birkaç liste elimizde olsaydı, bu çok faydalı bir şey olurdu. Ben çok defalar okumak için herkesin kendi kendisinin kılavuzu olması gerektiğini ve kendi seçimini kendisinin yapması gerektiğini işittim, fakat bu bana yüzme öğreninceye kadar suya girmemek tavsiyesini hatırlatır.</p>

  <p>Böyle bir liste bulamayınca, ben okuma zevkine sahip insanlar tarafından devamlı olarak bahsedilen kitaplarla daha az bahsedilmesine rağmen, şahsen çok sevdiğim kitapların bir listesini hazırladım. Bu listeyi her eline alan daha başka kitaplar tavsiye etmek isteyecektir ki, ben kendim de bunlar arasındayım, fakat o zaman listedeki kitap sayısı çok kabaracaktır.</p>

  <p>Ben belirli sebeplerden dolayı, hayatta bulunan yazarlann eserlerini listeme almadım, hatta aralannda Tennyson, Ruskin ve daha başkaları gibi eserlerini büyük bir zevkle okuduklarım bulunmasına rağmen, diğer taraftan bilimsel kitapları da bir istisnası hariç, almadım. Çünkü bu konu gün geçtikçe genişlemektedir.</p>

  <p>Sir John Lubbock 1887yılında “The Pleasures of Life: Hayatın Zevkleri” adı altında bir kitap yayınlamış ve orada ilk olarak okunmasını faydalı bulduğu 100 kitabı açıklamıştır.</p>

  <p>Bugün için bir parça eskimiş sayılan ve bulunmasına imkân olmayan kitapları kapsayan bu liste bir çok üniversite ve yazarların buna benzer 100 kitaplık listeler çıkarmalarına vesile olmuştur. Gönül ister ki, dünya çapında bir kültüre sahip olmak isteyenler için doğu ve batının en ünlü kitaplarını içine alan böyle bir liste bir gün bizde de ele alınsın ve vaktimizi Sir John Lubbock’un dediği gibi her gördüğümüz kitabı okumakla israf etmeyelim. Biz biri dünya ünlü kitaplarından, öteki Türkçe’den iki listeyi bir deneme olarak sunuyoruz. Belki bir gün bu işin uzmanlarına bunlar bir kaynak olabilir.</p>

  <h4 class="sigil_not_in_toc">Kitaplar ve Okuma Üzerine</h4>

  <p>Bir kitabın ilk gerekliği onun bizi eğlendirici olması, bize hoş bir vakit geçirtmesidir. Eğer o böyle değilse, mükemmelen mavi mürekkeple mavi kâğıt üzerine yazılmış olabilir. Bundan dolayı bir kitap benim ilgimi uyandırmıyorsa, o zaman beni uyutmadan önce benim onu bir kenara atmaya hakkım vardır.</p>

  <p>Edward E. Hale</p>

  <p>Okumaya lüzumundan fazla zaman ayırmak da tembelliktir. Onu süs için kullanmak da bir gösterişten ibarettir. Sırf onun kuralları ile hüküm vermek de öğrencilerin yapacağı iştir.</p>

  <p>Okumak yetenekleri geliştirir. Tecrübeler okumayı geliştirir. Çünkü doğal yetenekler, tabiattaki bitkiler gibi, okumak vasıtasıyla budanmaya muhtaçtırlar. Tecrübe tarafından sınırlanmadığı takdirde okumak kendi kendine ve gelişigüzel birçok doğrultularda dal budak salar.</p>

  <p>Kurnaz insanlar okumayı küçümserler, basit insanlar ona hayran olurlar. Akıllı insanlar ise ondan faydalanırlar.</p>

  <p>Okumak bir insan doldurur, insanlarla konuşmaya hazırlar, yazmak ise olgunlaştırır.</p>

  <p>Francis Bacon</p>

  <p>Bir yaşına basmamış hiçbir kitabı okumayın! Tanınmamış hiçbir kitabı okumayın, sevmediğiniz hiçbir kitabı okumayın.</p>

  <p>Ralph Waldo Emerson</p>
</body>
</html>
