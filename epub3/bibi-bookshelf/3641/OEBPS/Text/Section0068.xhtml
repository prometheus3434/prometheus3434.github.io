<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BÜYÜK İDARECİLERİ YOK EDEN KÜÇÜK GÜNAHLAR</h3>

  <p style="text-align: right;">Roy PEARSON</p>

  <p>idarecinin karşılaştığı en can sıkıcı problemlerden biri onun büyüklüğünü elinden alan şeylerin küçüklüğüdür. Büyük konular hakkında kimsenin onu uyarmasına lüzum yoktur. Mesela fikir ne kadar cazip olursa olsun kaynanasını öldürdüğü takdirde, bir idareci olarak bütün meslek hayatını da beraber mahvedeceğini o çok iyi bilir. Şirketin kasasındaki paralarla veya büyük şefin karısı ile beraber kaçtığı veyahut kanun dışı bir partiyi himaye edici bir nutuk söylediği takdirde de başına aynı şeylerin geleceğini pek güzel takdir eder.</p>

  <p>Fakat o küçük şeyler yok mu, onlar büsbütün başkadır. Bir kere onlar küçük olduklarından önemsiz görünürler ve insanların birçoğu küçük şeylerin küçüklüğünün, düşünüldüğünden çok daha büyük olduğunu geç anlar. Bu problem “Süleyman’ın şarkısı” adındaki halk şiirinden bir parça hatırıma getirir: “Aman ne olur, bize bağları bozan o tilkileri yakalayın, o kâfir küçük tilkileri...” Kimse bu satırları yazanı bilmez, kimse de onların o satırları yazana ne mana ifade ettiğini şimdiye kadar anlamış değildir. Fakat onların idarecilerin mukadderatı ile hayret verici bir benzerliği vardır.</p>

  <p>Bir idarecinin bağını bozan kaç tane küçük tilki vardır acaba? Hayır, muazzam canavarlar, arslanlar veya ayılar değil, bulut halinde gelen çekirgeler de değil. Kasırgalar veya depremler gibi her şeyi yerle bir eden tabiat hadiseleri de değil Ufacık, minimini tilkiler, yavaş yavaş, birer birer içeri sokulan, ekseriye zararsız görülen, fakat bir teşkilatın baglanndaki bütün üzümleri mahveden, bütün bağı bağlıktan çıkaran sevimli, kurnaz küçük hayvancıklar. Bu küçük tilkilerden biri “kıskançlık” tır. O cazip bir tilki değildir, fakat ekseri bürolarda bilindiğinden çok daha fazla mevcuttur. Onun bulunduğundan şüphe edenler, en iyi odaların kime verileceğini, kimlerin yüksek amirlere mahsus yemek salonunda yemek yiyeceğini veya kimlerin odasına hah konulacağı; kime iki sekreter verileceği, önemli evrakı ile önce kimin göreceği; veya maun reis masasının, üçlü dolma kalem takımının, ya da özel yıkanma yerinin kime ait olacağının kararlaştırıldığı o anlan hatırlayıversinler.</p>

  <p>Kıskançlık insanın hafızasını kaybetmesinin bir şeklidir. Bu hastalığa tutulan kim olduğunu unutur.</p>

  <p>Başka bir deyimle o, tamamiyle kendisine has bir şahsiyeti olduğunu kendisinden başka biri olamayacağını ve kimsenin onun yerini zorla elinden alamayacağını unutmuştur. Kıskanç bir idareci hakiki hüviyetini kaybetmiş -veya hiçbir zaman bulmamış- bir insandır. O ne kendisinin ne gibi kabiliyetlere sahip olduğunu idrak edebilmiştir, ne de iş görme gücünü sınırlayan yetersizliklerinin farkındadır. Bu bakımdan o bir taraftan daima savunma, öteki taraftan da daima saldın halinde bulunmak zorundadır. Kendi önemini düşürmemek için başkalarının üstün vasıflarına karşı kendini korumak, bir taraftan da kendini tamamlamak için lüzumlu herhangi bir sahayı gözden kaçırmamak için meslektaşlarının sahalarını istila etmek zorundadır. O yalnız kim olduğunu bilseydi, kendinin hakikaten kim olduğunu bulur ve bütün kuvvetini olabileceği yegâne şahıs olabilmek için kullanırdı. Fakat bunu bilmediği için o alacakları ile borçlarını karıştırır ve yapamayacağı şeyleri yapmak için ümitsizce çabalar durur.</p>

  <p>Kıskanç bir amirin kendine büyük zararı dokunur, fakat bürosuna yaptığı zarar daha da büyüktür. O teşkilatın en hayati uzuvlarını kemiren bir kanserdir. Kanserin bu çeşidi saridir ve bütün ekibe sirayet eder. Haberleşmeyi ortadan kaldınr, güveni mahveder, müşterek bir. teşebbüste en büyük başarı sağlamanın biricik yolu olan işbirliğine mani olur. Kıskanç bir adamın yüzü serttir. Şahsiyeti keskin kenar ve köşelerden teşekkül eder ve bu keskin uçlarla etrafındakilerini daima incitir. Herkesten şüphe ettiği için, herkes de ondan şüphe eder. İlan edilmeden hizipler meydana gelir, savaş hatları teşekkül eder. Birden bire teşkilatın rakipleri ile yaptığı rekabet mücadelesi şeklini değiştirir ve kendi içinde bir iç savaş halini alır.</p>

  <p>İkinci küçük tilki de öfkedir. Onun harekete getirdiği manivelaların boy ve şekilleri hayret edilecek kadar birbirinden farklıdır. Öfkeden kıpkırmızı olan bir amirin bu kızgınlığına sebep, dikkatsizliği yüzünden bir milyon dolarlık bir mukaveleyi kaçıran bir memurdan, masanın tozunu almayan hademeye kadar her şey olabilir. Öfkesinin tetiğini imla hatası yapan bir sekreter, satın almak istemeyen bir müşteri, takdir etmeyen bir şef, erişilemeyen bir hedef veya kapanmayan bir pencere de çekebilir.</p>

  <p>Bu ufak tilki bir kere azdı mı şu iki noktanın tartışmasına imkân kalmaz: Birincisi gösterilen sebep artık sebep olmaktan çıkmıştır, İkincisi de kumandan artık kendi üzerindeki kumandasını kaybetmiştir.</p>

  <p>Benjamin Franklin öfke “ani deliliktir,” demiştir. Hiddetine mağlup olan bir amir ise Montreal’de kızgınlığını otomobil lastiklerini delmek suretiyle tatmin etmeye çalışırken tevkif edilen adamın veya kocası saçlarını biraz kesti diye kızarak elindeki tabanca ile bütün şehri birbirine katan KaliforniyalI sarışın kadının durumuna düşebilir. Öfke haklı bir maksada hizmet ederse, haklı görülebilir. Fakat o öfkeli adamı parçalar, bürosunu ikiye böler ve muhaliflerini kuvvetlendirirse, onun başka bir sonucu daha olur: Gerek kendisi ve gerek bütün kaynakları “diskalifiye” yani oyun dışı edilir. Amir yalnız hiddetli değildir, o aynı zamanda delirmiştir ve deliler için özel birçok müesseseler bulunmasına rağmen adi bir büro hiçbir zaman onlardan biri sayılamaz. Bir amirin kontrol edilmeyen öfkesi hiçbir zaman hoşa gitmez. Kontrolü elde olmayan bir amir kâfi derecede kötüdür. Fakat kaprislerini ani öfkeli mizaç değişiklikleriyle kuvvetlendiren biri ise bütün büroyu onun arada sırada yaptığı akıllıca hareketlerine karşı ağır bir duruma sokar, hiddetin azalan kuvvetli ile beraber kendi kuvveti de azalır. İzdaşları olmayan bir önder, önderlik hakkını kaybeder ve mizacına hâkim olmaya muvaffak olmazsa, ergeç bir gün işini de kaybeder.</p>

  <p>Bundan sonraki küçük tilki “korku” dur. En kuvvetli idareci genellikle en korkak adamdır. İmalat miktarına göre hakkında hüküm verildiği için, daimi imal kudretine güvenemez. Etrafını rakipleri sarmış olduğu için o işe kendisinden daha layık birinin bulunduğunu işitmekten korkar. Verilmemiş kararların baskısı altında yanlış bir karar vermek düşüncesiyle titrer, durur. Yüksek bir hayat seviyesine göre yaşamakta oldugundan, bunu ne kadar zaman daha muhafaza edebileceğini düşünür. Üstünde geçindireceği bir ailenin sorumluluğunu taşıdığı için vazifesinde başarılı olmadığı takdirde başına gelecekleri düşünerek üzülür. Tabii bazı cins korku iyi ve arzuya şayandır ve Allah korkusu da hikmetin başlangıcı olduğuna göre, tamamiyle korkusuz bir idarecinin tamamiyle akıllı olamayacağını tahmin etmek mantıksız olmasa gerektir. Her ne kadar korku bu hususta başka bir şey açıklamazsa da hiç olmasa vazifelerine karşı akıllıca saygı gösteren bir adamı meydana çıkarmış olur. Starbuck’un meşhur “Mobydick” romanındaki şu sözleri hatırlayınız: “Ben gemimde balinadan korkmayan hiçbir adam istemem”.</p>

  <p>Korkusuz bir adam cesur bir adam demek değildir. O basitçe kayıtsız bir adamdır ve kayıtsızlık da güvenilebilir liderliğin vasıfları arasında bulunan bir şey değildir.</p>

  <p>Fakat bir büroda korkusuz bir adam ne kadar tehlikeli ise, korkak bir adam da o kadar öldürücüdür, idarecinin fonksiyonlarından biri karar vermektir ve her an teşebbüs etmekten korktuğu şeyi yapmak ihtiyacı ile karşı karşıya bulunan korkak bir amir iki pusudan birisine düşer. Ya harekete geçmekte o kadar geç kalır ki, bu yüzden evvelce doğru olan karar şimdi yanlış olur. Yahut da gözlerini kapar, parmaklarını sıkar ve önüne bakmadan ileriye sıçrar ve felaketin içine düşer.</p>

  <p>Her iki halde de hatası iki katlıdır. Bir kere o bir Kansas gazetesinde Kuzey-Batı karayollarının durumu hakkında kullanılan şu cümlenin içindeki dersi öğrenmemiştir: “Bütün yollar normal ve tehlikelidir”. Yani başka bir deyimle o, tehlikelerin insan hayatının normal ve kaçınılmaz şartları arasında daima mevcut olduğu hakikatini kabul etmemiştir. Diğer taraftan o işini hayatı ile eşit tutmak gibi feci bir hata daha yapmıştır. Eğer bir insan yaptığı işten daha büyük değilse, o iş için çok küçüktür. Şevki idareye ait sorumluluklan yüklenebilmek için sahip olunması gereken vasıflar yalnız mesleki değildir. Onlar aynı zamanda şahsidir. Bir idareci müessesesine olan değerini hiçbir surette azaltmadan, kafasına bir idareciden önce bir insan olduğu keyfiyetini kesin surette yerleştirmekle ona en büyük hizmetlerinden birini yapmış olur. Zira bu noktada göstereceği başarısızlık onu korkak yapmak suretiyle teşkilatına daha fazla zarar verdirir. O nefsine karşı saygı gösteremezse, cemiyet de onun teşkilatına saygı göstermez.</p>

  <p>Nihayet ufak bir tilki daha kaldı, o da hırstır. Şüphesiz bu kelime bir büroda çok nadir işitilen bir kelimedir, fakat bu küçük tilki de teşkilatların çoğuna girmenin yolunu bulur ve büyük zarara sebep olur. O kıskançlık ve korkunun bir kardeşi, öfkenin babası ve düzensizlik ve intizamsızlığın da anasıdır. Bağı tanınmayacak bir hale getirir.</p>

  <p>Haris bir idareci, sahip olmaya ve kudrete karşı olan açlığını hiçbir zaman tatmin edemeyen bir adamdır. Ona ne kadar fazla yiyecek verilirse, karnı o kadar daha fazla acıkır ve ne kadar doldurulursa kendini o kadar boş hisseder. Müessesenin başarısı ile kendi başarının bir olduğu hususundaki doğru anlayışını, kendisi için iyi olan her şeyin müessese için de iyi olduğu şeklindeki yanlış anlayışla karıştırır. Bunun neticesi olarak da ilk önce kendisini müessese ile eşit tutar ve ikinci olarak da müesseseyi kendi başarısının bir aleti olarak görür. Bu düşünüş tarzından, gayenin vasıtaları haklı göstereceği, hakikatin esnek olduğu, namusun şart olmadığı ve işbirliğinin insanın kendisiyle işbirliği yapması manasına geldiği neticesini çıkarmak çok kolaydır. Meslektaşları ya onun önünde eğilmek, yahut kılıcı ile karşılaşmak zorundadır; şefleri yolunun üzerinden temizlenmesi icabeden kaya parçalandır; astlarına gelince onların yaşama hakladı yoktur, meğer ki onun şan ve şerefi için çalışsınlar.</p>

  <p>Bir cins ihtiras her büro için faydalı olabilir, fakat şahsa ait olan ihtiras grup olarak ihtirası da içine almazsa bu faydalı değil zararlıdır. Oscar Wilde ihtiras için “başarısızlığın son sığınağı” demişti. İdarecinin harisligi de bu deyimin içine girer. Bir şahıs olarak başarısızlığa uğramanın sebebi aynı zamanda başka insanların amiri olarak başarısızlığa uğrayacak bir adamın da başansızlık sebebidir. Yalnız kendisiyle meşgul olduğundan, meşgul olması gereken şeylerle uğraşmaya vakti yoktur. Bütün enerjisini de kendi menfaati için harcadığından, müessesenin menfaatleriyle ilgilenmeye başla/dığı zaman artık kendini işe yaramayacak kadar bitirmiş bulur.</p>

  <p>Kıskançlık, öfke, korku, hırs, bunlar idarecileri^ bağını bozan tilkilerden bir kaçıdır. Bir bakımdan bunların hepsi küçük tilkilerdir. Fakat koca bağ bozulduktan sonra, onu bozanların büyük veya küçük tilkiler olması bağa tesir eder mi?</p>

  <p>Bir kum tanesinin sırrını çözmeyi başarsaydık, bütün dünyanın sırrını öğrenmiş olurduk.</p>

  <p>Albert Einstein</p>

  <p>Müziğin ahlak dengesi ve onun bir eğitim aracı olarak kullanılması gereği her çağda kabul edilmiştir. Bundan ötürü müziğin ahlak gücünü inkâr etmek elde değildir. Madem ki bu güç ona tanınmıştır, çocukların eğitiminde de müzikten yararlanmak gereklidir.</p>

  <p>Aristo</p>

  <p>Ünlü bir astronom yazdığı kitap üzerine: “Zar atılmış, kitap yazılmıştır, ister şimdi okunsun, ister bundan sonra bana vız gelir. Hatta o okuyacak birinin çıkması için yüzyıl bile bekleyebılir, nasıl ki Tanrı benim gibi bir gözlemcinin dünyaya gelmem 6.000yıl beklemiştir.”</p>

  <p>Johannes Keppfo</p>
</body>
</html>
