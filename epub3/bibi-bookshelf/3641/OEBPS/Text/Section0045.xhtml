<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>SEVGİ VE ANLAYIŞ ÜZERİNE</h3>

  <p>Sevgi üzerine söylenmiş çok güzel sözler vardır. Bunları birkaç kelime ile ifade edecek şekilde bir ortak paydaya getirirsek, “sevgi; düşünmek, başkalarını düşünebilmek, kendimizden uzaklaşarak o şahsı, fikri veya maddeyi düşünmekten hoşlanmaktır”, diyebiliriz.</p>

  <p>Alman şairi Goethe, “bir şeyi sevmeden onu anlayamazsınız”, der. Aşk kelimesinin sevgi anlamına kullandığı devirlerde bizde de “aşk olmayınca meşk olmaz,” derlerdi.</p>

  <p>Bir başka şair de “ne kadar seviyorsanız, o kadar yaşıyorsunuz,” diyor.</p>

  <p>Ünlü Freud da “insanlar en fazla, sevmedikleri şeyleri unuturlar”, diyor. Bu da yukarıda kısaca değindiğimiz sevgi düşünmektir gerçeğinin başka şekilde bir ifadesidir.</p>

  <p>Sevgi hayatla başlar ve sevgilerin en kuvvetlisi annenin çocuğunu ve çocuğun annesini sevmesidir. Dünyaya ürkek ürkek gözlerini açan bebek karşısında onu her bakımdan tatmin etmek üzere hazırlanmış ve donatılmış bir anne, şefkat ve sevgiyle dolu bir insan bulur.</p>

  <p>Bu sevgi o kadar kuvvetlidir ki, anne gecelerini, uykusunu feda eder, her yarım saatte bir uyanır. Bebeğin düzensiz nefes alması ona en gürültülü çalar saatten daha fazla tesir eder. İşte burada veren, karşılığında hiçbir şey beklemeyen gerçek sevginin en iyi örneğini görüyoruz. Vermekle bitmeyen, her ne bedel karşılığı olursa olsun, zevkle verilen o yüksek duygu.</p>

  <p>Süleyman Peygamber’in ünlü bir hikâyesi vardır, iki kadın çocuklarını kaybetmişlerdir ve her ikisi de bulunan küçük bir bebeğin kendilerine ait olduğunu iddia etmektedirler. Süleyman’ın önüne çıkıyorlar ve ondan bu çapraşık duruma bir çözüm yolu bulmasını istiyorlar. Durum basit değildir, çocuk çok küçüktür, herhangi bir delil, bir tanık bulmaya imkân yoktur.</p>

  <p>Bunun üzerine Hz. Süleyman celladı çağırıyor ve “madem ki her ikiniz de iddianızdan vazgeçmiyorsunuz”, diyor “şimdi ben çocuğu tam vücudunun ortasından kestireceğim, yarısını biriniz, yarısını da ötekiniz alır.”</p>

  <p>Hakiki anne bir çığlık koparıyor. “Çocuğumu ona verin razıyım”, diyor, “yeter ki ölmesin.”</p>

  <p>Anne sevgisinden başlayan sevgi aile sevgisine doğru ilerler. insanların en önemli dört ihtiyacından (takdir, fırsat, emniyet ve aidiyetten) bir tanesi aidiyet, bağlılık duygusudur ki, bu aile ile başlar. Hepimiz bizi düşünen, bizden olan, bizim nazımızı çeken, yani bizi seven, bizi aralarında görmekten zevk alan insanlara muhtacız, işte bu ailemizdir.</p>

  <p>Aileler cemiyeti ve vatanı teşkil ederler. Vatan sevgisi ta eski insanlardan beri faziletlerin en büyüğü sayılmıştır. Tarih, vatanları için, onu korumak, savunmak için kahramanca ölen insanların hikâyeleri ile doludur. Hepimiz bunları okurken iftihar ederiz.</p>

  <p>Fakat vatan sevgisi yalnız vatan için ölmek demek değildir. Gelecekteki kuşaklara daha iyi, daha mutlu bir vatan bırakmak için laboratuarlarında gece gündüz çalışan doktorlar, bilginler, mühendisler ve daha bir çok büyük ve küçük çapta insan da vatan sevgisiyle kalpleri dolu olan kişilerdir.</p>

  <p>Bir mikrobu bularak bunun yüzünden ölen milyonlarca insanı kurtarmaya muvaffak olan bir bilgin ise bütün insanlığın sevgisini üzerine çeken ve hem vatanına, hem de insanlığa hizmet etmiş bir adamdır.</p>

  <p>Dünya gün geçtikçe küçülmektedir. Kilometrelerce ötede bulunan yeni bir ilaçtan çok az bir zaman sonra hepimizin faydalanması kabil olmaktadır.</p>

  <p>Streptomycin adındaki verem ilacını bulan doktoru Ispanya’ya yaptığı seyahatte köylü kadınlar çiçeklerle karşılamışlardı, çünkü o ilaç sayesinde kocalan tekrar yaşama ve çalışma imkânını bulmuştu.</p>

  <p>Albert Schvveisser, Afrika’da yıllarca zenci kabileler arasında kaldı ve onlara medeniyetin tıp alanındaki yeni fikir ve buluşlannı getirdi. Teşekkür borçlu bir insanlık ona Nobel Banş ödülünü verdi.</p>

  <p>İşte bunlar insanları gerçekten seven büyük insanlardır.</p>

  <p>Amerika’dan dönerken vapurda yalnız başına seyahat eden yaşlı bir bayana rastladım. Kendisi çok zengindi ve dünyanın görmediği yerlerini gezmekten başka bir arzusu yoktu. Her şeyi var sayılırdı, fakat her şeyle isyan halinde idi. Hiçbir şeye inanmıyordu. Kendisiyle her konudan konuşuyorduk. Bir aralık şöyle bir sual sordum:</p>

  <p>“ Siz”, dedim, “insanları da mı sevmiyorsunuz?”</p>

  <p>“ Yok”, dedi “bilakis onları seviyorum ve bir çok hayır kurumlanna da para yardımı yapanm.”</p>

  <p>“öyleyse”, dedim “çiçekleri seven, onlardan hoşlanan insan, onları yetiştiren bahçıvandan nasıl nefret eder?” Durdu ve cevap vermeden yanımdan ayrıldı. O gün onu bir daha görmedim. Ertesi gün gülerek yanıma geldi. “Siz beni düşündürdünüz”, dedi. “Çiçekler galiba bana doğru yolu bulduracak.“</p>

  <p>Tabiat ve onun ulu yaradanına karşı hissettiğimiz sevginin bence en basit ifadesi budur.</p>

  <p>Hayatta insanların sevdiği daha bir çok şey vardır. Eğer bunlar olmasaydı, hayat enteresan ve renkli olmaktan çıkardı. Bunların başında sanat ve güzellik sevgisi gelir.</p>

  <p>Güneşin batması, şırıldayarak akan yeşil dere, içinde esen rüzgârların ıslıklarını işittiğimiz karlı bir çam ormanı, güzel bir kadın, bir tablo, bir müzik parçası, insanın güzelliğine karşı sevgisini artırır. Bunun sonucu olarak da insan sanatı aramaya ve onu sevmeye başlar.</p>

  <p>Diğer taraftan sanat insanın yaşama zevkini artırmakla kalmaz, güzellik hissini terbiye eder, insanların duygularını yumuşatır, siyah ile beyaz arasına daha nice ve yumuşak renkler katar.</p>

  <p>Sevgi konusunda yaptığımız bu ufak gezintiyi, sevginin, bir büyütecin odağında toplanan güneş ışını gibi yoğunlaşmasından başka bir şey olmayan aşkla bitirelim. Sevginin bir noktada toplanması duyguların en koyusu olurken, bir taraftan da bütün öteki duygularımıza karşı gözümüzü alan bir parlaklık meydana getirir. Etrafımızı görmeyiz, sevdiğimiz insandan başkasının yanında kendimizi yalnız, çaresiz adeta içimizden bir şey kopmuş gibi eksik hissederiz.</p>

  <p>Bunun içindir ki, insan ruhunu en iyi tahlil eden yazarlardan biri olan Shakespear “Aşk deliliktir!” der. Aşkın tehlikesi de bundan ileri gelir, insan bu kuvvetli ışığın altında kör, gerçekleri göremez, mantığını kullanamaz olur. Bununla beraber bir de bakın Fuzuli ne diyor:</p>

  <p>“Aşk imiş ne varsa alemde ilim bir dedikodu imiş ancak.”</p>

  <p>İkinci konumuz olan anlayış, başkalarının hareket ve düşûncelerini hoşgörü ile karşılamak olan toleranstan da daha ileri gider ve bu hareket, davranış veya düşüncelerin nedenini bir sebep ve netice ilişkisi altında meydana çıkarmaya çalışır. Bundan dolayı da insanları anlamak, anlayışlı olmak değildir. Bu Sokrat’ın “Kendini tanı” hikmetiyle başlar. İnsan kendisini tanımaya başladıktan sonradır ki soydaşlannı da daha yakından anlamak imkânını bulur.</p>

  <p>Başka bir düşünür de” başka insanları tanıdıkça kendini daha iyi tanımayı öğrenirsin”, der.</p>

  <p>Aslında birbirleriyle çelişir gibi görünen bu iki fikir birbirini tamamlar. İnsan kendisinde gördüğü bazı nitelikleri başkalarında aramaya, onlarda gördüklerini kendisine uygulamaya başlarsa, istediği anlayışı daha çabuk elde eder. İnsanlar birbirlerine hiç benzemedikleri halde birbirlerini tamamiyle aynıdırlar. Hepimizin hoşlandığı, kızdığı, sevdiği, nefret ettiği şeyler çok az nüanslarla birbirinin benzeridir.</p>

  <p>Anlayışsızlık, insanda, kendisinin hiçbir hata ve kusuru olamayacağı şeklinde bir inancın yerleşmesinden ileri gelir ve hata ve kusuru etrafındakilerde aramasının neticesidir.</p>

  <p>Anlayışlı bir adam, bir insan olarak kendisinin de kusurları olacağını bilir ve başkalarının da kendisi gibi hataya düşebileceğini kabul eder. Başkalarında kendi kusurlanna benzeyen kusurlar gördüğü zaman bunları hoşgörü ile karşılar. İnsanlar başkalarında kendi kusurlarına benzeyen kusurlar gördüğü zaman bunları hoşgörü ile karşılar, çünkü insanlar başkalarında kendi kusurlarını affetmeye ve anlamaya çok güç yanaşırlar.</p>

  <p>Sözlerime asırlarca önce söylenmiş olan Budha’nın hikmetiyle son verelim:</p>

  <p>“içinde sevgi ve anlayış bulunan bir dünya tek bir ailedir Dünya düşünenler için bir komedi, hissedenler için bir trajedidir.</p>

  <p>Walpole</p>

  <p>Dalkavuklardan sakınınız. Çünkü onlar insanları boş kaşıkla besler.</p>

  <p>Casino De Gregrio</p>

  <p>İnsanlardan çoğunun mutluluğu, kendi düşünce ve görüşlerine bağlıdır.</p>

  <p>Lincoln</p>
</body>
</html>
