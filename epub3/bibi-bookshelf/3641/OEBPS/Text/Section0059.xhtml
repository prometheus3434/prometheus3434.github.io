<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>AMİR OLMAK BİR SANATTIR</h3>

  <p>Eski Sivas Valilerin’den Haşan Paşa’ya dair şöyle bir fıkra anlatırlar: Paşa Sivas’a vali tayin edilip işe başladıktan sonra mektupçudan pek memnun olmamış ve bir gün İstanbul’a o zamanki İç İşleri Bakanlıgı’na yazdığı gizli bir yazı ile de mektupçunun görevinden alınmasını istemiş. Bakanlık da valinin istediğini yerine getirmiş. Durumu haber alan mektupçu, bu işin validen geldiğini bilmediği için, kendisinden İstanbul’da işine yarar ümidiyle bir tavsiye mektubu istemiş. Paşa da “otur sen kendin yaz, ben imza atanm,” demiş.</p>

  <p>Mektupçu elinde mükemmel bir tavsiye mektubu ile o zamanki dahiliye müsteşarına müracaat edince, müsteşar şaşırmış ve “size göre bir yer bulabilmek için beş on gün sora teşrif edin” diyerek mektupçuyu nezaketle savmış. İlgili memurunu çağırarak kendi azlettirdiği adama böyle mükemmel bir tavsiye mektubu veren validen bu hususun telle sorulmasını istemiş.</p>

  <p>Ertesi gün filan sayılı tele cevap diye Paşadan şu telgraf gelmiş:</p>

  <p>“Azil keyfiyetinin icabı maslahat, tavsiyenin ise şanı vezaret idügü...”</p>

  <p>Yani paşa kendisiyle çalışamayacağı, beğenmediği bir memurun istikbâli ile oynamayı “vezirlik şanına” yedirememiş ve kendisine başka bir iş bulabilmesi için o tavsiye mektubunu vermiş.</p>

  <p>Ispanya’da Napolyon’a karşı savaşan İngiliz orduları başkumandanı General Wellington’a, bir İngiliz alayının çöl civarındaki kadın manastırlarından birine tecavüz ederek münasebetsiz hareketlerde bulunduğu haber verilmiş. Fevkalade hiddetlenen general derhal alayın bulunduğu yere gitmiş ve alaya şu garip cezayı vermiş. Bütün alay her akşam yemek borusundan iki saat önce üniformalarını giymiş olarak toplanacak ve alay bandosunun tam metniyle çalacağı İngiliz ve müttefiklerinin milli marşlarını, dost birkaç devletin marşıyla birkaç İngiliz havasını dinledikten sonra yemeğe gidecektir. İlk bakışta tuhaf görünen bu cezanın ne kadar bir süre için verildiğini söylersem büsbütün hayrette kalacaksınız, tam 100 sene için!</p>

  <p>Napolyon öldü. Wellington öldü. Fakat Ingiliz alayındakilerin torunlarının torunları her akşam yemeğinden 2 saat önce bu uzun marşları dinlemeye devam ettiler ve bunun sebebini bile unuttular. Yalnız tam yüz senenin, alayın son ceza gününde, zamanın Flarbiye Bakanı Alaydakilere bu olayı anlattı ve sözlerini şöyle bitirdi:</p>

  <p>“Bir İngiliz başkumandanının 100 senelik emri bugün sona eriyor ve biz onu tam yüz senedir tutmuş olmakla iftihar edebiliriz.”</p>

  <p>Bu iki kural bir amirin hakiki bir şef, bir baş lider olabilmesi için lüzumlu olan iki esası çok güzel karakterize etmektedir. Bunlardan biri bir amirin her şeyden önce olgun bir insan olması, işlerin iyi gidebilmesi için elinden geleni yapması, fakat emrindeki memurlardan yalnız yetki, bilgi ve tecrübe bakımından değil, insani erdemler bakımından da üstün olması gerektiğini gösterir.</p>

  <p>İkincisi bütün bir toplumun amiri amir olarak tanınması, onun emrini şekli, yeri ve zamanı ne olursa olsun yerine getirmeyi önceden kabul etmesi ve bu hususta onu şüpheye düşürmemesidir. Kendisinden bir derece aşağı bir amirin emrini bozmak alışkanlığında olan bir şef veya amirlerine kıymet vermek yüzlünden onlara tam yetki vermeyi kabul etmeyen bir kurul veya işletme hiçbir zaman ihtiyacı olan amirleri bulamaz. Çünkü yetkisinden emin olmayan bir amir önemli karar ve emirleri vermekten daima sakınır, korkar. Şu halde iyi amirlerin yetişmesi hem ferdin, hem de cemiyetin üzerine düşen bir vazifedir.</p>

  <p>Herhangi bir şekilde merkezden bölgelere bir yetki verilmiştir ve bu yetki aylarca hatta senelerce oldukça iyi bir şekilde kullanılır. Günün birinde mesela 10 bölgeden birinin müdürü bir hata yapar ve bu yetkisini yanlış kullanır. Şimdi Avrupa ve Amerika’da böyle bir olay karşısında kalındı mı, bölge müdürü merkeze çagnlır ve o makama gelinceye kadar bir çok tecrübelerden geçmiş böyle bir zatın yaptığı bu hatanın sebepleri araştırılır. Onu haklı gösteren taraflar mevcutsa, mesele o şekilde kapanır. Yok eğer bölge müdürü haksız, hatalı, suçlu ise, ya kendisine ihtar edilir, yahut da çok önemli hallerde kendisi o makamdan alınır. Fakat bir hata yaptı diye müdürün elinden yetki alınmaz. Maalesef bizde takip edile gelen usul bunun tam aksidir. Çok defa hata yapan bölge müdürü ile beraber öteki 9 bölge müdürünün de elinden bütün yetkileri alınır, böylece onların hata yapmaları önlenmiş olur. Fakat onların bu şekilde artık iyi bir amir, bir şef, bir lider olamayacakları ve merkezden gelen emirleri otomatik şekilde yapan ve kafalarını işletmeye lüzum görmeyen robotlar haline sokuldukları düşünülmez.</p>

  <p>Herkes amir olamaz, amir kendisini yetiştirmek zorundadır. Fakat cemiyet de onun yetişmesine yardım etmelidir. Yoksa bütün gayretler yarım kalmaya mahkûmdur. Unutmamalıdır ki her işletme amirleri kadar yüksektir.</p>

  <p>Amerika’da bir personel idaresi grubu 1.000.000 işçi ve memurla mülakat yaparak onlara amirlerinden ne beklediklerini sormuşlar. Amir mevkiinde olan her şahıs bu cevaplan dikkatle okumalı ve sonra esaslı bir nefis muhasebesi yapmalıdır.</p>

  <p>1) Ben, kendisi için yaşamamı isteyen bir amir isterim.</p>

  <p>2) Yeni işime alışmamda bana yardım edecek bir amir isterim (İlk günkü huzursuzluğu hatırlayınız).</p>

  <p>3) Bana işimi anlatan, benden beklenenin, yetki ve sorumluluklanmın ne olduğunu bildiren bir amir istiyorum.</p>

  <p>4) Arada sırada bana nasıl iş yaptığım (iyi veya fena) söyleyen ve işimi daha iyi nasıl yapabileceğimi gösteren amir istiyorum.</p>

  <p>5) Benim bütün kabiliyetimle ve ileride ne olabileceğimle ilgilenen bir amir istiyorum.</p>

  <p>6) Benimle ve problemlerimle ilgilenen bir amir istiyorum.</p>

  <p>7) İşi kolaylaştırmak ve geliştirmek için benim de fikirlerimi soran bir amir istiyorum.</p>

  <p>8) Aynı işe karşılık aynı parayı veren, üretimle ilgilenen ve icabında arttırabilen bir amir istiyorum.</p>

  <p>9) Haklı olduğum zaman beni destekleyecek bir amir istiyorum.</p>

  <p>10) Beni ilgilendiren değişiklikleri bana önceden haber veren bir amir istiyorum.</p>

  <p>11) Bana şahsen güven ve inancı olan bir amir istiyorum.</p>

  <p>Böyle bir amir için hepimiz çalışırız.</p>
</body>
</html>
