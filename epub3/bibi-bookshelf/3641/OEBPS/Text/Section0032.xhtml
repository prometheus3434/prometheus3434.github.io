<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DİNLEMEK KOLAY BİR ŞEY DEĞİLDİR</h3>

  <p style="text-align: right;">Dr. Ralph NICHOLS, Leonard A. STEVENS</p>

  <p style="text-align: left;">Bu telefon, radyo ve televizyon çağında çoğumuz zamanının gittikçe artan bir kısmını söylenen sözleri dinlemekle geçiririz. Detroit okul müfettişlerinden Paul T. Rankin değişik mesleklerden 68 kişinin kişisel haberleşmelerini inceleyen iki aylık bir etüt yapmıştı. Elde ettiği bulgulara göre bu denekler günlerinin uyanık saatlerinin % 75’ini sözlü haberleşme ile geçiriyorlardı. % 30 konuşarak, % 45’de dinleyerek.</p>

  <p>Buna rağmen çoğumuz dinlemeyi bilmeyiz. Yıllarca süren bir araştırmada biz Minnesota Üniversitesinde binlerce öğrencinin ve geçenlerde de birçok iş ve meslek adamının dinleme yeteneğini inceledik ve ölçtük. Testten geçen kişi kısa konuşmaları dinliyor ve sonra bunlardan aklında kalan sınava tabi tutuluyordu. Bizim genel olarak çıkardığımız sonuç, orta bir insanın her şeyin ancak “yansını dinlediği”, yani “yan dinleyici” olduğu idi.</p>

  <p>New York şehrindeki en büyük mağazalardan birinin eğitim müdürü Yohn Mc Graht’ın bana söylediğine göre, “bu tecnıbesiz satış memurları için çok büyük bir kusurdur. Örneğin bir müşteri, ‘ben sergilediğiniz bluzları görmek istiyorum, lütfen bana 14 numara, kısa kollu bir tanesini getirir misiniz?’ Satıcı koşar ve 14 numara uzun kollu bir bluz getirir. Müşteri, ‘ben kısa kollu istemiştim’ der. Satıcı tekrar geriye gider, müşteri bekler. Sonuç lüzumsuz koşuşma ve canı sıkılan bir müşteridir. Onun için biz eğitimimizin başında, harekete geçmeden önce iyice dinle, deriz ve bunun üzerinde daima ısrar ederiz.”</p>

  <p>Bu yayılmış dinleme yeteneksizliğinin arkasında bizim sınıf öğrenim sistemimizin esaslı bir kusuru vardır. Bu yetenek ihmal edilmiştir. Şimdiye kadar dinleme yeteneğinin artırılması için ilkokuldan yüksek okullara kadar öğrenciye verilen şu emirden başka esaslı bir şey yapılmamıştı “Dikkat ediniz”. Fakat dinleme zihni bir beceridir ve egzersiz ve pratikle geliştirilebilir. Biz şimdi Minnesota Üniversitesi’nde dinleme kursları açmış bulunuyoruz. Kurstan geçen her grup ortalama % 25’lik bir ilerleme sağlamıştır.</p>

  <p>Dinlemek bir insanın rahatça oturup ses dalgalarının kulaklarına girmesine müsaade etmesi demek değildir. O tıpkı okumak gibi insanın yalnız yazılı harflere bakmasından daha fazla bir şey yapmasına ihtiyaç gösterir, iyi dinlemek faal bir iştirak demektir. Fakat ona giden yolun üzerinde çok engeller vardır. Bunlardan biri bizim konuştuğumuzdan çok daha hızlı düşündügümüzdür. Genellikle bir Amerikalı bir dakikada 125 kelime söyler. Bunun anlamı bir insanın normal olarak bizimle konuştuğu her dakikada bizim 400 kelime düşünmeye vaktimiz kaldığıdır.</p>

  <p>Eğer biz iyi bir dinleyici değilsek, çok geçmeden sabırsızlanmaya başlanz, bir an için düşüncelerimiz başka bir şeye takılır ve sonra tekrar konuşan kişinin sözlerine döner. Bu kısa yan seyahatler zihnimiz öteki konuda uzun zaman oyalanm.-caya kadar devam eder. Sonra düşüncelerimiz tekrar konuşan kişiye döndüğü zaman, bu sefer de onun bizden çok ileride bulunduğunun farkına varınz. Artık onu izlemek güçleşmiş ve gittikçe yan seyahatlere atılmak daha kolaylaşmış olur. Sonunda artık biz bu işten vazgeçeriz, gerçi o şahıs, hâlâ konuşmaktadır, fakat zihnimiz artık başka dünyadadır.</p>

  <p>İyi dinleyen bir insan ise düşünce hızını faydalı olarak kullanmasını bilir. O geriye kalan fazla düşünce zamanını devamlı olarak söylenen şeye uygular. Konuşmacının söylediği veriler doğru mudur? Acaba bu söylenenden bütün bir tabloyu elde edebiliyor muyum, yoksa o bana yalnız kendi görüşünü ispat edecek şeyler mi söylüyor?</p>

  <p>Dinleme ile ilgili bütün incelemeler ilginin önemine işaret ederler. Fakat dinleyiciler nadiren bir deneğe veya bir konuşmacıya fırsat verirler. Konuya birkaç cümleden sonra kuru sıfatını basarlar, ona aldırış etmez ve yalnız görünürde dikkat eder gibi yaparlar. Öte yandan iyi dinleyiciler söylenen her şeyde ilginç bir şey, faydalanılacak bir şey bulmaya çalışırlar. “Benim bilmeye ihtiyacım olan ne söylüyor? Bu gerçekten pratik bir fikir midir? Söylediklerinden yeni bir şey var mıdır?” Bu gibi sorular bizim ana yoldan ayrılmamıza ve dinleme yetkimizi bilmemize yardım eder.</p>

  <p>Hiçbir konuşmacı sevdiği bir ön görüş ve kanıya değinmeden uzun zaman konuşamaz. Kötü dinleyici zihnen onu küçük düşürecek bir ispat planlamaya başlar. Konuşmacıyı mahcup edecek bir soru hazırlar veya belki de kendi hislerini destekleyerek düşüncelere döner. İyi dinleyici her şeye rağmen dinlemeye devam etmeye çalışır. O hiçbir zaman konuşmacının bütün söyleyeceklerini tamamiyle dinlemeden ve onları iyice anlamadan, onun görüşlerinin fazla etkisi altında kalmaz, heyecanlanmaz. Dinleme yeteneğini geliştiren insanlar dikkatlerini merkezi fikirlere odaklamayı öğrenmişlerdir. Zihinlerinde her söyleneni sunulduğu şekilde kaydederek yanlış yola gitmezler. Gerçekler, tartışması yapılan soruyu esas itibariyle desteklemek için faydalıdır. Esas konu üzerine dikkatinizi toplayın, bu skin söylenen verileri hatırlamanıza yardımcı olacaktır. .</p>

  <p>Dikkati bir nokta üzerinde toplamak yoğunlaştırmak, savaşın yarısını kazanmak demektir. Kötü dinleyiciler çok çabuk dikkatlerini kaybeder, başka şeyle ilgilenirler, iyi bir dinleyici, öte yandan içgüdüsel olarak dikkatinin dağılmasıyla mücadele eder. O bir kapıyı kapar, radyoyu susturur ve konuşmacının sözünü yalnız onu bir noktayı daha açık seçik ifade edilmesini sağlamak ve ondan sonra sözüne devam etmesi için keser.</p>

  <p>Söylenen söze dikkat etmenin bir sebebi de bunun medeni bir toplumun nezaket kurallarına uygun olmasıdır. Fakat bundan başka onun bir de bencil sebebi vardır. Bizim öğrencilerimiz çok geçmeden, dinleme tarzının başkalarının sizle konuşma şeklini de önemli derecede kontrol ettiğinin farkına vardılar. Anlayışlı bir dinleme konuşmacısının zihnindeki şeyleri kolaylıkla ve daha iyi ifade etmesini ve böylece sizin ihtiyacınız olan bilgiyi size daha iyi şekilde vermesini sağlar. Bundan dolayı sizin dinlenme tarzınız öğreneceğiniz şeyle doğrudan doğruya ilgilidir.</p>

  <p>Dinleme yeteneğini bir kere elde ettiniz mi, bundan aynca bir geliriniz, kazancınız daha olur. O da size söylenen sözü iyi dinlemeyi öğrenmek otomatik olarak sizin kendinizin de daha ilginç bir konuşmacı olmanız anlamına gelir. Siz dinlemekten nasıl daha fazla zevk ve yarar sağlarsınız, başkaları da sizin söylediklerinizden o kadar fazla faydalanırlar.</p>

  <p>İnsanlarla uğraşırken hep hatırlayacağımız nokta, mantıklı yaratıklarla değil, duygulu kimselerle uğraştığımızı unutmamamızdır. Her insanın kendine göre inançtan, gururlan ve onurlan olduğunu unutmayalım. Başkalarını eleştireceğimiz yerde onları anlamaya çalışalım.</p>

  <p>Lovvell Thomas</p>

  <p>Düşünmeden okumak körletir; okumadan düşünmek yanıltır.</p>

  <p>Clairvany</p>
</body>
</html>
