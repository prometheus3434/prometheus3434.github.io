<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DİZİ YÖNETMENİNİN KİTAP VE YAZAR HAKKINDAKİ GÖRÜŞLERİ</h3>

  <p style="text-align: right;">Mümin SEKMAN</p>

  <p>O gün okuduğum Hürriyet gazetesinde Haşan Celal Güzel, “Güzel konuşmayı D.K.D’de öğrendim” diyordu. Ben ise kafasında “yoksul bir gence yardımcı olmak istiyorsan, ona balık tutup verme, balık tutmayı öğret” özdeyişi ve “iyi ama bu somut olarak nasıl yapılabilir?” sorusuyla dolaşan bir üniversite öğrencisiydim. İçgüdüsel olarak, aradığım cevap bu okuldaymış gibi hissettim. Önce DKD'yi, sonra Nüvit hocayı buldum.</p>

  <p>Nüvit Osmay beni evine davet etti. Ankara’nın Kavaklıdere semtindeki evinde uzun süre sohbet ettik. Bana Dale Carnegie’nin Türkiye’yi ziyareti sırasında Vatan gazetesinde yazdığı yazıyı, seminerlerinde çekilmiş resimleri ve eski DKD bültenlerini gösterdi. Einstein’in yakın arkadaşlarından Van Loon’un evinde misafir oluşunu, Dale Carnegie ile ilgili anılarım, yaşamak ve başarmak sanatı hakkındaki gözlem ve görüşlerini anlattı. Sevgi ve bilgi dolu bir görüşmeydi. Hale etkisine kapalı biri olmama rağmen, onun “sen çok zeki bir gençsin” demesi, ayaklarımı yerden kesmişti doğrusu!</p>

  <p>Daha sonra seminerlerine de katıldım. Pek çok konferansını izledim. Nüvit hocam sevgiden çok, sıkıntılardan az bahsederdi. Bazen yayıncısı ile sorunları olduğunu söylerdi. Kitabın baskısından dolayı herhangi bir telif hakkı almıyordu ve dağıtımla ilgili sorunlar vardı. Kitabı basan şirket bir yayınevi değil, pazarlama şirketiydi.</p>

  <p>Yıllar sonra ben Türkiye’nin en büyük 5 yayınevinden biri durumunda olan Alfa yayın grubunun kişisel gelişim dizisinin yönetmeni oldum. Şimdi de Nüvit hocanın kitabını telif ücretini ailesine ödeyerek yayınlıyoruz.</p>

  <p>Nüvit hoca sık sık “papağan da konuşur ama dinleyip düşünemez” derdi. O Türk insanına yaşamak ve başarmak sanatını öğretmeye kendini vakfetmişti. Türkiye’de kişisel gelişim eğitimlerinin öncüsü Nüvit Osmay’dır. İlk eğitimleri 1950’lerde kendisi başlatmıştır.</p>

  <p>Nüvit hoca “metot” kavramına çok inanırdı. Sık sık “21. Yüzyılın en büyük icadı, icat etmenin metotlarının icat edilmesidir” derdi. Hatta kitabında, cümle ortasında geçmesine rağmen, metot kelimesinin ilk harfini büyük yazması, bu kavrama gösterdiğini saygının işaretidir.</p>

  <p>Bilim Teknik dergisinin 10 yıl boyunca yayın yönetmenliğini yapüğını, derginin tirajını 15 000’den alıp 95.000’e nasıl çıkardığını bana anlatmıştı. Bu başarıyı gerçekleştiren ekip başlangıçta kaç kişiden oluşuyordu dersiniz? Nüvit hoca, kızı ve bir sekreter]</p>

  <p>Kitabın dili entelektüel kişiler için güncel olmakla beraber, yeni jenerasyonun anlamakta zorlandığı bazı kelimeleri, onlara okutarak tespit ettik. Aşağıdaki küçük sözlük bu konuda işe yarayabilecektir.</p>

  <p>• Muntazam: Düzenli</p>

  <p>• Kabildir: Mümkündür.</p>

  <p>• Ihtissal: Üretim</p>

  <p>• Mukadderat: Yazgı</p>

  <p>• Malik: Sahip</p>

  <p>• Nevi: Çeşit</p>

  <p>• Taasup: Bağnazlık</p>

  <p>• Alakalanma: İlgilenme</p>

  <p>• Umum müdür: Genel müdür</p>

  <p>• Kalp: Sahte (kalp para)</p>

  <p>• Fena: Kötü</p>

  <p>• İntiba: İzlenim</p>

  <p>• Hassa: Yetenek</p>

  <p>• Tehir etmek: Ertelemek</p>

  <p>• Tertip: Düzen</p>

  <p>• Sual: Soru</p>

  <p>İlk kitabım “Ya bir yol bul, ya bir yol aç ya da yoldan çekin Nüvit hocaya ithaf ettim. Kitaplarımda, seminerlerimde, konferanslarımda onun anısını ve öğretilerini yaşatmaya çalışıyorum. Sanal ortamda www.kigem.com adresinde onunla ilgili sayfalar da sunuyoruz.</p>

  <p>Nüvit Osmay’ın Türk kültüründe hak ettiği yeri ve değeri henüz bulamadığına inanıyorum. Kendine sahip çıkan en ciddi kurum olan TÜBİTAK Bilim Teknik dergisine teşekkür ediyorum. Bu kitabı alıp okuma nezaketini gösterdiğiniz için sîzlere de teşekkür ediyorum. Sizi nüvit hocanın en sevdiği sloganıyla uğurlamak istiyorum “Bir şey sev, bir şey yap, bir şey bekle”</p>
</body>
</html>
