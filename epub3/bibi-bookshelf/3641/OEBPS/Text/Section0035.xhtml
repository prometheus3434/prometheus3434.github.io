<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>OKUMAK ÜZERİNE</h3>

  <p>Son zamanlarda Türkiye’de büyük bir değişiklik oluyor. Başkentte eskiye nazaran en çok artan mağazalar arasında çiçekçilerle kitapçılar geliyor. Çiçek sevgisi tabiat ve sanat sevgisinin bir birleşimidir. Yaşama zevkini artırır, hisleri inceltir, odalan şenlendirir, gerçek güzelliğe olan özlemi artırır.</p>

  <p>Kitapçı dükkânlarının artması ise, okuma zevkinin arttığını gösterir. Eskiye nazaran daha çok okunuyor. Gazete okunuyor, dergi okunuyor, belki iyisi de okunuyor, kötüsü de okunuyor. Okunuyor ya, bence önemli olan budur. Okumaktan zevk almaya başlayan bir topluluk bir gün elbette daha iyi ve daha güzeli aramak ihtiyacını hissedecektir. Bunu hatta şimdiden hissetmektedir de.</p>

  <p>Eskiden çeşit azdı, insanın her yeni çıkan dergi ve kitabı okuması kolaydı. Bu bakımdan herhangi önemli bir seçmeye de ihtiyaç yoktu. Fakat bugün matbaacılar oldukça süratli ve verimli çalışıyorlar. Bunun bir sonucu olarak da okumaktan zevk alan, boş zamanının bir kısmını okumaya ayıran genç, sormaya başlıyor; neyi okuyayım, her şeyi okumama imkân olmadığına göre?</p>

  <p>Bu yıllardan beri düşünürleri oyalayan bir konu olmuştur. Bakın mesela Ralph Emerson ne diyor?</p>

  <p>1. Bir yaşına basmamış hiçbir kitabı okumayın.</p>

  <p>2. Meşhur olmayan hiçbir kitabı okumayın.</p>

  <p>3. Sevmediğiniz hiçbir kitabı okumayın.</p>

  <p>Prof. John Erskine de şöyle demiştir:</p>

  <p>“Büyük kitaplar insanın tekrar tekrar okumak ihtiyacını duyduğu kitaplardır. Bazı kitaplar bizim zamanla olgunlaşan kültür, görgü ve tecrübelerimizle beraber büyür, bazıları da büyümezler. Eğer aradaki bu farkı seçmeyi beceremiyorsak, bir kitabı büyük bir kitaptan ayırdetmeyi daha öğrenememişiz demektir”.</p>

  <p>Başka bir düşünür, Sir John Lubbock da bu konuda şöyle diyor:</p>

  <p>“Gelişigüzel okumanın kendine göre hoş bir tarafı olduğunu inkâr edemem. Fakat ilgi alanımız genişledikçe, her sınıfın en iyi kitaplarından faydalanmamız da o kadar önemli bir zorunluluk olur”.</p>

  <p>Bu üç büyük düşünürün sözlerini ortak bir paydada toplarsak kısaca yalnız iyi, meşhur, herkesçe tavsiye edilen kitaplar arasından kedi zevkimize göre bir seçim yapmamızın doğru olacağı meydana çıkar. Çünkü her şeyi okumaya ne zamanımız, ne de imkânlarımız yeterlidir.</p>

  <p>Başka bir düşünür de şöyle diyor: “Okumak yemek yemeye benzer, çeşitli yemekler karnımızı doyurabilir, fakat ancak sindirebilenlerin bize faydası vardır.”</p>

  <p>İşte asıl mesele, kitapların içindeki fikirleri sindire sindire kendimize mal etmek, onları benliğimizin, kültürümüzün bir parçası yapmak ve onların yardımı ile daha başka ve yeni fikirleri anlamak ve düşünebilmektir.</p>

  <p>Bacon, “okumak dolu bir adam, konuşmak hazır bir adam, yazmak da tam bir adam yapar”, der. Görülüyor ki bir insanın dolması için okuması lazımdır, çünkü dolu olmayan bir insan hiçbir zaman taşamaz. Yeni fikirler, buluşlar ise hep taşabilen insanların eserleridir.</p>

  <p>İnsanları birleştiren duygular, ayıran da fikirlerdir. Duygular bizi bir araya getiren basit birer bağdır. Fikirler ise çeşitlilik prensibinin temsilcisidirler ve bu yüzden insanları çeşitli gruplara ayırırlar.</p>

  <p>Gençliğin dostluğunu meydana getiren duygulardır.</p>

  <p>Yaşlılığın hiziplerini de yaratan fikirlerdir.</p>

  <p>Eğer bunun vaktinde farkına varabilir ve başkalarına daha toleranslı bir gözle bakacak şekilde düşüncelerimizi eğitebilirsek, daha barışçıl bir mizaca sahip olur ve fikirlerin dağıttığı insanları his bağlan ile bağlamaya muvaffak oluruz.</p>

  <p>Goethe</p>
</body>
</html>
