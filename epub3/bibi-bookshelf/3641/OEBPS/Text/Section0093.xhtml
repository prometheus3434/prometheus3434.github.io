<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İŞE TAM ADAMINI BULMA SANATI</h3>

  <p style="text-align: right;">Peter F. DRUCKER</p>

  <p>Bir şevki idare uzman olan yazar “Başarılı Amir” adlı kitabında, “bir adamın zayıf yanlarına aldırma, bütün dikkatini onun kuvvetli yanlarına çevir, bunu yapabilirsen, hiçbir zaman yanlış hareket etmezsin,” der. Bütün büyük idareciler ve iş adamları bu felsefeyi benimsemiş ve uygulamışlardır. Başarılı olmak isteyen her amirin beraber çalışacağı kuvvetli bir takıma ihtiyacı vardır. Böyle bir takım ise ancak bu prensipten faydalanmak suretiyle bir araya getirilebilir. (N.O)</p>

  <p>Başarılı bir amir elindeki gücü verimli olarak kullanabilen bir amirdir. Hiçbir sorumlu şeyin zayıf noktalar üzerine bina edilemeyeceğini bilir. Sonuç alabilmek için elindeki bütün kuvvetli taraflardan, yardımcılarının, üstlerinin ve kendisinin gücünden faydalanmak zorundadır. Teşkilatların biricik amacı mevcut güçleri bir iş yapabilecek hale getirmektir.</p>

  <p>Yüksek bir amirin karşısına ilk çıkan güçlük, kadroları güçlü şekilde doldurmaktır. Verimli bir amirin görevi adam tayin ederken veya memurlarını daha yüksek pozisyonlara terfi ettirirken daima “o adamın yaptığı işi” esas almak olmalıdır. Kadroları doldururken amaç, zayıf yanlan azaltmak değil, kuvvetli yanları çoğaltmaktır.</p>

  <p>Lincoln, yeni başkomutanı General Grant’in içkiyi biraz fazla sevdiği şeklinde yapılan bir imaya, “eğer içtiği içkinin markasını bilseydim, bütün öteki generallere de birkaç fıçı yollardım” cevabını vermiştir. O muhakkak'ki içkinin zararlarını herkesten iyi bilecek kadar bu hususta tecrübeye sahipti, fakat bütün öteki generaller arasında yalnız Grant tek başına zafer kazanmasını bileri ve beceren bir komutandı. Gerçekten de Grant’ın başkomutanlığa atanması Kuzey-Güney iç savaşının şeklini değiştirdi. Bu etkili bir tayindi. Çünkü Lincoln onu savaşlarda başarı kazanma kabiliyetine sahip olduğu için sevmişti ve herhangi bir zayıf yanı bulunmadığı için değil.</p>

  <p>Lincoln bunu tecrübe ile öğrenmişti. Çünkü önce seçtiği generallerin esas nitelikleri, büyük hiçbir zayıf yanları ve kusurları olmamasıydı.</p>

  <p>Lincoln’un karşısındaki Güneylilerin başkomutanı Lee de yardımcılarını güçlü insanlardan seçiyordu. Generallerin her birinin açıkça göze çarpacak kadar büyük zayıf yanları ve kusurları vardı. Fakat Lee bunları görmemezlikten geliyordu. Hepsinin şu veya bu şekilde kuvvetli bir yanı vardı ve işte Lee’nin önem verdiği ve faydalandığı bu kuvvetli yandı.</p>

  <p>Generallerden biri -tarih öyle anlatıyor- Lee’nin emirlerine aldırmamış, onun bütün planlannı altüst etmiş ve bu da ilk defa olmuyordu. Kolay kolay öfkelenmeyen Lee bu sefer kendini tutamamış, bağırmış çağırmıştı. Kızgınlığı geçtikten sonra yaverlerinden biri nezaketle, “niçin onun elinden komutanlığı almıyorsunuz?” diye sormuş. Lee adeta şaşırmış bir tavırla başını çevirmiş ve “ne garip bir soru,” demiş, “o her şeye rağmen elinden iş gelen, iş yapan bir adamdır.”</p>

  <p>Bir adamın işi değil de yapamadığı şeyleri dikkate alma eğilimini gösteren ve bu yüzden zayıf yanlardan kaçınmak, fakat kuvvetli yanlardan verim almaya çalışmak istemeyen bir amir, aslında zayıf bir amirdir. Çünkü böyle bir amir başkalarının kuvvetli olmasını kendisi için bir zayıflık telâkki eder. Fakat hiçbir yüksek amir şimdiye kadar astlarının kuvvetli ve verimli olmasından dolayı zarar görmüş değildir.</p>

  <p>Ünlü Çelik Kralı Andrew Camegi’nin mezar taşına yazılması önerilen şu kitabeden, bir insana amir olarak söylenecek daha büyük bir övgü olmadığı gibi aynı zamanda, başarılı bir amirliğin ondan iyi bir reçetesi de yoktur. “Burada kendisinden daha iyi insanları hizmetinde kullanmasını bilen bir adam yatıyor”.</p>

  <p>Evet, o adamlardan her biri şu veya bu cepheden Camegie’den “iyi” idi. Çünkü o onların iyi taraflarını aramış, bulmuş ve meydana çıkarmıştı. Onun çelik fabrikalarının başındakiler özel bir alanda daha iyi insanlardı. Carnegie ise onların arasında başarılı bir şefti.</p>

  <p>Başarılı amirler bilirler ki onların astları iş yapmak için oraya gelmişlerdir. Bundan dolayı para alırlar, amirlerini şahsen memnun etsinler, onlara sempatik görünsünler diye değil.</p>

  <p>Bir primadonna seyirci toplamayı becerdiği müddetçe, ne kadar kaprisli olursa olsun, tiyatro müdürü onu hoş karşılar. Birinci derecede değerli bir profesör veya parlak bir bilginin fakülte toplantılannda dekanla arasının iyi olmaması bir şey ifade etmez. Dekanın görevi profesör veya bilginin vazifelerini verimli bir surette yapmasını sağlamaktır. Aslında dekan bunun için para almaktadır ve idari alandaki anlaşmazlıklar bu önemli vazifenin karşısında çok küçük ve ucuz kalır.</p>

  <p>Başarılı amirler hiçbir zaman, “Acaba o benimle geçinebilir mi?” diye sormaz. Onun soracağı soru “Acaba onun elinden ne iş gelir?” Bize ne gibi bir katkıda bulunabilir?” dir. Yoksa, “Acaba elinden gelmeyen şeyler nelerdir?” değil. Akla gelmesi gereken ilk soru, daima şu olmalıdır: “Onun herkesten daha mükemmel yapabileceği şeyler nelerdir?” Bunu sormayan bir amir, yardımcısının yeteneksizliğini önceden kabul etmiş demektir. Hayatta başarı göstermiş her amir o iş için karşısına çıkan adamın ilk önce en iyi ne yapabileceğini soran ve sonra bunu yapmasını ondan isteyen amirdir.</p>

  <p>Zayıf noktalan ön plana alan bir düşünce tarzı teşkilâtın maksadım tamamiyle temelinden çürütür. Fakat bir teşkilat o şekilde idare edilebilir ki, zayıf noktalar iş alanı dışında bırakılır ve kişisel kusurlar olarak kalır. Örneğin iyi bir vergi muhasebecisi, çok geçimsiz bir insan olabilir. Fakat ona teşkilat içinde başkaları ile teması olmayacak şekilde kendi kendine tek başına çalışabileceği bir oda verildiği takdirde, o da orada mükemmel bir memur olarak işini görebilir. Böyle bir muhasebecinin esas işinin vergi hesaplannı yapmak olduğunu takdir edebilen bir amir, onun insanlarla geçinme kabiliyetinin azlığına önem vermez.</p>

  <p>Bütün bunlar bilinen basit şeylerdir, fakat acaba neden yapılmaz?</p>

  <p>Bunun esas sebebi yüksek bir icra amirinin doğrudan doğruya vazifesinin, bir adamı yerleştirmek olmamasıdır. Onun vazifesi, bir işi, boş bir kadroyu doldurmaktır. Bundan dolayı yapılacak şey insanın kendisinden başlamak ve onu yapacak bir adam aramak olmalıdır. Fakat bunü yapatken yanlış bir yola sapmak ve “ehveni şer” (kötünün en zararsızı) kabilinden en az uygunsuz olan, fakat meziyetleri bakımından çok eksik olan birisini seçmek çok kolaydır. Bunun kaçınılmaz sonucu işlerin orta kaliteli insanlarla dolmasıdır.</p>

  <p>Buna karşılık genellikle tavsiye edilen “tedavi”, işleri eldeki şahıslara uygun olacak şekilde tıraşlamaktır. Fakat bu tedavi hastalığın kendisinden daha fenadır. Belki bu çok ufak ve basit bir teşkilâtta yapılabilir. Normal olarak işler objektif olmalı ve şahıslara göre değil, hizmete göre tespit edilmelidir.</p>

  <p>Bunu bir sebebi de bir teşkilat içindeki bir işin tanımı, yapısı ve pozisyonunda yapılacak her değişikliğin bir zincirleme tepki meydana getirmesidir. Bir teşkilatta mevcut işler birbirine bağlı ve birbirleriyle ilgilidir. Bir işteki tek bir adamın yerinin değiştirilmesi gerekti diye herkesin iş ve sorumluluğu değiştirilmez. Çünkü bir tek adamı yerleştirmek için ondan fazla insanın yerinden alınması ve oraya buraya atılması sonucu ile karşılaşılabilir.</p>

  <p>Bu yalnız bir hükümet dairesi veya büyük bir şirket gibi bürokratik bir teşkilat için geçerli değildir. Herhangi bir şahsın bir üniversitede biyokimya dersiyle ilgili bir başlangıç kursu verdiğini düşünelim. O bilgin bir adam olmalıdır ve böyle bir adam da bir uzman olacaktır. Fakat kurs genel nitelikte bir kurs olmak zorundadır ve öğretmenin ilgi ve eğilimleri gözönünde tutulmadan esas basit bilgileri verebilmelidir. Öğretilecek şeyi öğrencilerin ihtiyaçları tespit edecektir ki bu objektif bir ihtiyaçtır. Her öğretmen de bunu böyle kabul etmek zorundadır. İşlerin şahsi değil, objektif olması için daha basit bir sebep vardır. Bu, teşkilatı muhtaç olduğu değişik insanlarla donatmanın biricik yoludur. İşleri şahıslara göre uydurmak daima kayırmalara yol açar ve yukarı makamlardan gelebilecek herhangi bir öneriye boyun eğmeye sebep olur. Doğru dürüst hiçbir teşkilât bunlara tahammül edemez. Personelle ilgili kararlarda eşitlik, tarafsızlık ve dürüstlük ister. Aksi takdirde teşkilat ya en iyi adamlarını kaybeder, yahut da onların çalışma zevkini öldürür.</p>

  <p>Peki, öyleyse, işleri şahıslara uydurmak tehlikesine düşmeden başarılı idareciler nasıl kuvvetli bir takım teşkil edebilirler?</p>

  <p>Genellikle bunun üç kuralı vardır:</p>

  <p>1. Bir kere onlar işlerin tabiat ve Allah tarafından yaratılmış sabit şeyler olmadığını kabul ederler. Bütün işlerin hata yapan insanlar tarafından tespit edilmiş olduğunu bilirler. Bu yüzden daha baştan itibaren “imkânsız” işleri meydana çıkarmak için çaba sarf ederler.</p>

  <p>Bu gibi işlere çok sık rastlanır. Genellikle kâğıt üzerinde dehşetli mantıki gözükürler. Fakat onları yapacak insan bir türlü bulunamaz. Bir çok yüksek vasıflı şahıs arka arkaya o işe verilmiş fakat hiçbiri onu becerememiştir. Altı ay veya bir yıl sonra iş onları yenilgiye uğratmıştır. Neden? Muhtemelen böyle bir iş olağanüstü bir adam için ve onun şahsi kabiliyet ve micazına göre düşünülmüştür. Genellikle böyle bir iş, bir tek şahısta bulunmasına imkân olmayan yetenek ve istidatların bir karışımına ihtiyaç gösterir. İşte bu yüzden de yapılamayan bir iş olarak kalır. Onu yapmak isteyen her insanı da “öldürür”.</p>

  <p>Kural basittir: Arka arkaya iki veya üç şahsı yenilgiye uğratan her iş, o şahıslar bundan önceki işlerinde başarılı olmuş olsalar bile, insanların yapacağı bir iş değildir. Değiştirilmeli, yeniden ele alınmalıdır. Pazarlama konusunu ele alan her kitap, mesela satış işlerinin, ilan ve mamullerinin ıslahı konuları ile müşterek olarak aynı pazarlama yöneticisinin emrinde bulunacağım söyler. Fakat çok çeşitli piyasa ürünleri yapan büyük imalatçıların tecrübeleri bu gibi bir işin bir tek şahıs tarafından yapılamayacağını göstermiştir. Çünkü bu iş bir tek adamda bulunmasına imkân olmayan çeşitli şahsiyet ve kabiliyetlere ihtiyaç hissettirir.</p>

  <p>Başka bir misâl bugünün milletlerarası ticaretle uğraşan büyük müesseselerinin dış ticaret genel müdür yardımcısıdır. Üretim Ve dışarıya satış, şirketin bulunduğu memleket ile ilgili iç satışlarına nispetle önemli bir yekûn tutmaya başlar başlamaz, ki bu genel satışın beşte birinin üstüne çıkması demektir, böylece bütün dış satış işlerinin bir tek şahıs tarafından yönetilmesi imkânsızlaşır. Bu iş “insan öldürür” sıfatını kazanır.</p>

  <p>İşin yeniden gözden geçirilip düzenlenmesi gerekir. Ya dünya çapında mamul gruplarına aynlarak, her birinin başına sorumlu bir yönetici getirilir, (Hollanda’da Philips’in yaptığı gibi) veya ana piyasaların genel sosyal ve ekonomik karakteristiklerine göre bir bölüm yapılır. Mesela esas iş üç ayn işe bölünebilir. Bunlardan biri endüstri memleketleri, biri gelişmekte olan memleketler, bir üçüncüsü de gelişmemiş memleketlerle ilgili işler olabilir. Birçok büyük kimya mamulleri fabrikaları bu yoldan gitmektedirler.</p>

  <p>Başarılı bir yönetici her şeyden önce işlerin iyice düzenlenmiş olup olmadığına bakar. Tecrübesi ona bunun böyle olmadığını söylerse, imkânsızı mümkün kılacak bir dahi aramak hevesine kapılmaz; işi yeniden tertipler ve değiştirir. Çünkü o bir teşkilatın başarıya kavuşmasında dehanın bir ölçü olmayacağını bilir. Bunun ölçüsü ancak sizin ve benim gibi ortalama insanlara olağanüstü işler yaptırabilme kabiliyetidir.</p>

  <p>2. Kuvvetli bir takım kurmanın ikinci kuralı her işi, herkesin hevesle isteyeceği bir iş, büyük bir iş yapmaktır. İnsanın işi öyle olmalıdır ki, ona daimi bir şevk ve heyecan versin ve içinde bulunan bütün gücü meydana çıkartabilsin.</p>

  <p>Bununla beraber bu, büyük teşkilatların çoğunun politikası değildir. Genellikle onlar işleri büyük tutmayı tercih ederler. Eğer insanlar her istenilen anda özel bazı işler için biçilmiş ve hazırlanmış olsaydı, belki bu doğru olabilirdi. Biz iş kadrolarımızı gelişigüzel gelen insanlarla dolduramayız. Zamanla en basit işlerin bile nitelikleri değişebilir. Hatta bazen birden bire veya giderek hiçbir gelişme göstermeden. İşte o zaman böyle bir işte tıpa tıp alıştırılmış olan insan yeni işe uymayan biri olabilir. Fakat eğer iş büyük ve daha baştan itibaren arzu edilen, aranan bir iş ise, onu yapan insanın beraber yükselmesini ve değişen durumun taleplerini karşılamasını mümkün kılacaktır.</p>

  <p>Bu kural insanın bilhassa ilk işine çok uygun düşer. Kuvvetli tarafı neredeyse onu tamamiyle geliştirebilmesi için ona her türlü imkân sağlanmalıdır. Bir insanın ilk işinde kendisine bütün meslek hayatı boyunca rehberlik yapacak olan standartlar verilir. O ilk olgun işine girinceye kadar kendi başına bir yaptırma fırsatına sahip olmamıştır. Okulda bütün gösterdiği kabiliyetler gelecek için birer vaadden başka bir şey değildir. İş başarmak ancak gerçek bir işle mümkündür. Bu ister bir araştırma laboratuvarında, ister öğretmenlikte, ister ticaret hayatında, ister devlet hizmetinde olsun. Gerek işe başlayanın kendisi ve gerek teşkilatın bütün öteki ilgilileri, arkadaştan ve amirleri için meydana çıkanlması gereken en önemli şey, onun ne yapmaya gerçekten gücünün yettiğidir.</p>

  <p>Kendisi için bunun kadar önemli başka bir nokta da, gerçekten tam yerine düşmüş olup olmadığım veya en uygun işte çalışıp çalışmadığının mümkün olduğu kadar çabuk bulmasıdır. Bir teşkilat için tam güce sahip olan genç bir adam, dıştan aynı görünen başka bir teşkilâtta tam manasıyla başarısızhğa uğrayabilir.</p>

  <p>Bu yalnız değişik cins teşkilatlar için doğru değildir. Aynı cinsten olan teşkilatlar için de bir gerçektir. Ben aynı değerleri taşıyan ve aynı katkılara önem veren birbirinin aynı iki büyük ticari müesseseye daha tesadüf etmedim. Bir üniversitenin bir fakültesinde mutlu olan, başarılı bir çalışma yapan bir öğretim görevlisi, başka bir fakülteye geçince kendisini kaybolmuş, mutsuz hisseder ve başarısızlığa uğrar.</p>

  <p>Bir insan bir müessesede 10 yıl veya daha fazla kaldı mı, oradan ayrılmak gittikçe güçleşir, bilhassa fazla verimli olmayanlar için. Bunun için her genç erkenden kendi kendine sormalıdır: “İşim ve bulunduğum pozisyon bana tam uygun mudur?"</p>

  <p>Fakat eğer başlangıçtaki iş çok küçük ve kolaysa ve kendi kabiliyetlerini meydana çıkaracak yerde tecrübesizliğinin ortaya çıkmasına neden olursa, o zaman bu suale cevap veremeyeceği gibi bu suali bile soramaz. Genç ya çabukça oradan aynlmak zorunda kalır veya süratle aksi, şüpheci, her şeyin kötü taraflarını gören ilerlemiş bir orta yaşlı olur çıkar. Her yerde yüksek idareciler yanlannda çalışan ve büyük bir ateşle işe atılan gençlerin çok geçmeden sönmüş bir muma dönmelerinden şikâyet ederler. Fakat burada asıl kabahatli olan onlardır. Onlar işleri çok fazla küçültmekle ateşi söndürmüşlerdir.</p>

  <p>3. Başanlı idareci, kuvvetli tarafların daha da kuvvetlenmesi için zayıf taraflan sineye çekmek gerektiğim bilir.</p>

  <p>Tarihte kendinden başkasını düşünmeyen, kendini beğenmiş ve aynada gördüklerine karşı hayranlık duyan yapıda olmayan çok az büyük komutan vardır (Tabii bunun tersi doğru değildir; kendi büyüklüğüne inanmış birçok asker de vardır ki, tarihte büyük komutan olamamıştır). Aynı şekilde bütün arzusu ile başkan veya başbakan olmak istemeyen politikaçı da devlet adamı olarak pek hatırlanmayacaktır. O usta değil, olsa olsa faydalı bir kalfa olacaktır. Daha fazla olabilmek için dünyanın veya hiç olmazsa kendi memleketinin ona ihtiyacı olduğuna ve her şeyin kendisinin iktidara geçmesine bağlı olduğuna inanacak kadar kendini beğenmiş olan bir adama ihtiyaç vardır. (Tersi gene doğru değildir) Eğer çok ciddi bir durumda komuta kabiliyetine ihtiyaç varsa, o zaman kuvvetli bir lideri seçmek ve fazla gururlu olduğuna bakmadan onu olduğu gibi kabul etmek lazımdır. Tabii uşağının gözünde büyük olan hiçbir büyük adam yoktur. Fakat burada kabahat büyük adamda değil, uşağın anlayışsızlığındadır. Çünkü o, adamın tarih sahnesinde oynaması için seçildiği rolün icap ettirdiği özel görev ve kabiliyetlerle hiçbir ilgisi bulunmayan günlük basit huy ve davranışlarını görmektedir.</p>

  <p>Bundan dolayı verimli bir idareci şöyle soracaktır: “Bu adamın başlıca bir alanda gücü var mıdır? Bu güç görevine uygun mudur? O bir alanda yüksek bir başarı gösterirse, bunun belirli bir etkisi olacak mıdır?” Eğer bütün bunlara verilecek cevap “evet” ise, o zaman hiç duraksamadan o adamı o işe tayin edecektir.</p>

  <p>Verimli idareciler “Bu adamın gitmesine müsaade edemem, o olmazsa bütün işlerim durur” şeklindeki düşünme tarzına pek değer vermezler. Çünkü onlar zamanla “gidince işlerin duracağı, bu yüzden müessese için ayrılmasının imkânsız olacağı” bir şahıs için üç açıklama şekli bulunduğunu öğrenmişlerdir. Aslında o kabiliyetsizdir ve yalnız taleplere karşı özen ile korunabildiği takdirde yaşayabilir; onun kuvveti kendi ayakları üzerinde durmayı beceremeyen zayıf bir amiri suni surette desteklemek için kötüye kullanılmaktadır; veyahut onun kuvveti ciddi bir problemin ele alınmasını geciktirmek, hatta onun mevcudiyetini saklamak için kötüye kullanılmaktadır.</p>

  <p>Bu durumların her birinde, o adam yerinden alınmalıdır, hem de derhal. Aksi takdirde, onun sahip olabileceği bütün kuvvetli taraflar yok edilmiş olur.</p>

  <p>Yüksek bir idareci, şefinin “o olmazsa işlerimiz yürümez” diye bahsettiği bütün memurlan otomatik işlerinden almıştır. “Bu ya zayıf bir üste, zayıf bir asta veya her ikisine birden sahip olduğum anlamına gelir,” dedi. “Onun için hangisinin zayıf olduğunun ne kadar önce farkına vanrsak, o kadar iyi”.</p>

  <p>Diğer taraftan yaptığı işte başarı gösteren şahsın kendine en iyi uyan işe terfi ettirilmesi de değişmez bir kural olmalı-, dır. Bunun için “bu adamı yerinden ayıramayız.” “Oradaki memurlar onu pek iyi karşılamaz. “Biz hiçbir zaman işletmede tecrübe görmemiş bir adamı böyle bir mevkie getirmeyiz” gibi mütalaalara pek fazla kulak verilmemelidir. Yalnız iş en bilgili ve becerikli adama verilmekle kalmamalı, aynı zamanda iyi iş yaptığını ispat etmiş bir adamdan da böyle bir fırsat esirgenmemelidir. En verimli teşkilâtı yaratan şey, problemlerin yerine fırsatları gözönünde tutarak kadroları doldurmaktır. Böylece heyecan ve müesseseye bağlılık yaratılmış olur.</p>

  <p>Diğer taraftan her yüksek idarecinin görevini devamlı olarak yüksek bir yetenek göstermeden yapan herkesi -bilhassa her müdürü- işinden ayırması vazifesidir. Böyle bir adamın devamlı olarak yerinde kalması diğerlerini de bozar. Bu, onun kendi yanındakilere ve bütün teşkilata karşı dürüst bir davranış değildir. Her şeyin üstünde bu adamın kendisine karşı mânâsız bir gaddarlıktır. O kendisinin işe uygun olmadığını bilir. Kendi kendine bunu ister kabul etsin, ister etmesin. Böyle bir işte kalmakta devam eden ve yavaş yavaş baskı ve yorgunluğun mahvetmediği hiçbir adam görmedim.</p>

  <p>İkinci Dünya Savaşı sıralarında General Marshall vazifesini mükemmel bir şekilde yapamayan her generalin derhal görevinden alınmasında ısrar ederdi. Onun mantığına göre böyle olmayan bir generalin olduğu yerde kalmasına müsaade etmek, bir subayın komutası altındaki erlere ordunun ve milletin borçlu olduğu sorumlulukla bağdaşamazdı, “onun yerine koyacak başka adamımız yok” şeklindeki cevaplara kesin olarak şu karşılığı verirdi: “Esas mesele sizin, onun görevini tam yapamadığını bilmenizdir. Onun yerine gelecek adamı bulmak bundan sonra düşünülecek bir konudur.”</p>

  <p>Fakat bir taraftan da Marshall, bir adamı komutanlıktan almanın kendisinden ziyade onu tayin eden üst makamın hakkında bir karar verme manâsına geldiğinde de ısrar ederdi. “Bizim bildiğimiz bir tek şey bu görevin o adam için yanlış bir görev olduğudur. Tabii bu onun başka bir görev için ideal bir adam olmadığı manasına gelmez. Onu tayin etmiş olmak benim hatamdı. Şimdi onun ne yapabileceğini ve hangi işte başarılı olacağını bulmak benim vazifemdir”.</p>

  <p>General Marshall 1930 yılları ortasında ilk olarak yetki sahibi olduğu bir makam işgal ettiği zaman Amerikan ordusunda faal hizmet için kâfi derecede genç tek bir general yoktu. İkinci Dünya Savaşı’nın geleceğini generalleri daha yüksek dereceli subaylardı. 1942’de o Amerika tarihinde en büyük ve en kabiliyetli bir generaller grubunu meydana getirmişti ki askeri tarihte en büyük eğitim başarılarından biridir.</p>

  <p>Bir amir astlarının işlerinden de sorumludur. Aynı zamanda onun başkalarının kariyerleri üzerinde de yetkisi vardır. Kuvvetli tarafları verimli bir hale sokmak, bundan dolayı iktisadi verimliliğin çok üstünde bir şeydir. O moral bir kesinlik, yetki ve mevkiin bir sorumluluğudur. Her amirin, bütün astlannın kuvvetli taraflarını mümkün olduğu kadar üretici bir duruma sokması teşkilatına karşı olan borcudur. Hatta bundan daha fazla, onların içlerindeki cevherleri meydana çıkarabilmeleri için elinden geleni yapması bir insan olarak onlara karşı olan borcudur. Teşkilatlar da onların noksan ve zayıf taraflanna aldırış etmeyerek şahıslara kendi kuvvetli tarafları vasıtasıyla hizmet etmelidir.</p>

  <p>Şefi nasıl idare etmeli?</p>

  <p>Ben şimdiye kadar ne ticaret hayatında, ne devlet idarelerinde, ne de herhangi bir müessesede “astlarımı idare etmek benim için bir mesele teşkil etmez, fakat şefimle geçinmek için ne yapmalıyım?”, demeyen bir tek idareci görmedim. Aslında bu çok basit bir şeydir. Mesele şefin kuvvetli taraflarını verimli bir hale getirmektir.</p>

  <p>Bu tabiatıyla şefe “yağcılık” etmekle yapılmaz. Başarılı bir amir şefinin de insan olduğunu kabul eder. (Gerçi genellikle zeki genç astlar bunu yapmayı pek güç bulurlar). Bizim gibi insan olduğu için onun da kuvvetli ve zayıf tarafları vardır. Onun zayıf taraflarını ön plana almak bir astın zayıf tarafları ile uğraşmak kadar boş ve gereksizdir. Verimli bir amir bündan dolayı “Şefim hakikaten neyi iyi yapabilir?”. “Şimdiye kadar ne gibi şeyleri gerçekten mükemmel yapmıştır?”, “Kendi kuvvetli taraflarını tam olarak kullanabilmesi için neler bilmelidir?”, “Benim neyi yapmama ihtiyacı vardır?” sualleri sorar ve şefin yapamadığı şeylerden dolayı kendisini fazla üzmez.</p>

  <p>Verimli bir idareci böylece bir insan olarak şefinin de başarılı olabilmek için özel yollar bulunduğunu bilir. O bu yollan anlamaya çalışır.</p>

  <p>Bazı insanlar meselelerin bir sayfa içinde özetlemiş olarak kendilerine getirilmesini isterler. Başkalarının ise uzun raporlara ihtiyacı vardır. Bazıları herhangi yeni bir projenin daha başından itibaren işten haberleri olmasını isterler. Bazıları da işler “olgun” bir safhaya gelmeden kendilerinin rahatsız edilmesini istemezler. Eğer, mesela bir şefin kuvvetli tarafı politik kabiliyeti ise ve böyle bir kabiliyete hakikaten çok fazla ihtiyaç gösteren bir iş bahis konusu ise, o zaman işin ilk önce politik cephesini öne sürmek yerinde olur. Böylece meselenin tümünü daha iyi kavrar ve yeni bir politikanın izlenmesi için bütün kuvvetini etkili olarak kullanır.</p>

  <p>Biz hepimiz başkalarının üzerinde uzmanız ve onları kendimizi görebildiğimizden çok daha açık görürüz. Şefin verimli olabilmesini sağlamak aslında kolay bir şeydir. Bütün mesele onun zayıf taraflarını bir tarafa bırakarak, kuvvetli taraflarının daha kuvvetli olmasını sağlamaktır. Bir amiri, şefinin kuvvetli taraflarının üzerinde çalışmak kadar çok az şey başarılı yapabilir.</p>

  <p>İnsanların çoğu duvar, çok azı da aralarında köprü kurarlar.</p>

  <p>D. Pire</p>

  <p>İnsanların yalnız ekmeğe değil, şerefe de ihtiyacı vardır.</p>

  <p>La Cordire</p>

  <p>Söylediklerinizi duyurmak için kimseyi kolundan tutmayın. Çünkü insanlar sizi dinlemeye istekli değilseler, onları tutacak yerde çenenizi tutmanız daha hayırlıdır.</p>

  <p>Lord Chesterfield</p>

  <p>Belli bir yaştan sonra okumak kafayı yaratıcı araştırmalarından fazlasıyla uzaklaştırır. Çok fazla okuyan ve beynini çok az kullanan bir adam basit düşünmenin tembel alışkanlıkları içinde kalır.</p>

  <p>Einstein</p>
</body>
</html>
