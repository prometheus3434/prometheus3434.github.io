<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>KAPINIZI ÇALAN MESELELER</h3>

  <p style="text-align: right;">Harry LEVINSON</p>

  <p>Birçok amirler vakitlerinin ve enerjilerinin büyük bir kısmını kendi dairelerindeki personelin meseleleri için sarf ederler. Bunun kaçınma yolları vardır. Ünlü bir psikolog olan Levinson ortada bulunan bir amirin nasıl hem merhametli, hem de objektif olabileceğini hem de işlerini yürütebileceğini anlatıyor.</p>

  <p>Bir insan bir kere amir oldu mu, “arada kalmış” bir adam demektir. İş hayatının devamı müddetince karşısındaki kendisine karşı sorumlu olduğu, yani emir aldığı biri ve emir verdiği biri bulunacaktır. En yüksek mevkiye geçse bile karşısında şirketin sermayedarları, hisse sahipleri vardır. Orta şevki idare kademesindeki bazı pozisyonlar bir amiri öteki pozisyonlardan çok daha fazla “ortada” bırakırlar. Aşağı kademelere ait çözülmemiş o kadar çok mesele vardır ki bunlar, üst şevki idare makamlarının önüne sunulmak için yeterli derecede önemli ve acele sayılmazlar.</p>

  <p>Bu gibi pozisyonlarda resmi isimler yoktur. Onların organizasyon şemalarındaki yeri her müessesede başka başkadır. Çoğu zaman onların “kumanda zinciri” ile bile ilgisi yoktur. Amirlerin kendisinden başka kimse günlük meselelerin, özellikle personelle ilgili olanların, masası üzerine nasıl yığıldığının farkında olamaz.</p>

  <p>Bu gibi pozisyonlarda bulunan amirlerin başları çok ağrır. Ortada kalan amir istememesine rağmen bu işlerin içine girmek zorundadır. Istırap çeken insanları dinlediği zaman, kendisi de onlarla beraber üzülür, ıstırap çeker. İdarenin yeteri kadar hassasiyet göstermemesinden meydana gelen sonuçlan düzeltmek için çaba gösterdiği takdirde ise, ağır işleyen idare mekanizması veya müessese politikasının kat’i şekilde ve bir taraflı tefsirleri onu üzer ve karamsarlığa sevk eder. Hangi pozisyonda olursa olsun, kendisini o pozisyona göre ayarlayamayan insanlara karşı affetmeyen bir soğukluk gösterir. Çok defa o bütün bir gün çaba gösterdikten sonra elle tutulabilecek hiçbir iş yapamadığını görür. Hatta çok kere doğrudan doğruya harekete geçerek meseleleri çözemediği için de kendisini küçük görür. Bazen de kendisinin herkese her şeyi vaadeden politikacıların durumuna düştüğünü hisseder. İşleri karmakarışık eden bir nokta da, yaptığı şeylerin müessesenin amaçları ile hiçbir ilgisi olmadığı ve ona ne bir takdir ne de bir mükâfat kazanmayacağını düşünmesidir.</p>

  <p>Bu iş ona ne takdir ne de mükâfat kazandırır. Bir taraftan da, kendi şahsi duygularını göstermemek ve yardım etmek istediği insanlar için bir nevi tampon görevini görmek zorunda kaldığından yorucu ve sıkıntılı bir iştir. O adeta bitip tükenmeden uzayıp giden teşkilat sicimindeki insani düğümleri çözmek gibi nankör bir görevin altında ezilir durur.</p>

  <p>Akşam evine gittiği zaman içi başkalarının güçlükleri ile doludur ve kendisini iki taraftan sıkı sıkıya bağlanmış bir durumda bulur. O yalnız kendi ailesinin kendisinden beklediği dikkati ve onların meseleleri paylaşma ihtiyacını karşılamak zorunda değil. Aynı zamanda işinden beraber getirdiği gerilimleri, onların üzerine sıçratmamak için dikkatle saklamak zorundadır.</p>

  <p>Böylece günün sonunda ortadaki adam bir kurtuluş yolu arar. Aslında bunun işinden ayrılmaktan başka tam bir çözümü yoktur. Fakat bu yükü azaltacak bazı yollar bulmak mümkündür.</p>

  <h4 class="sigil_not_in_toc">1. Merhamet ve iyilik göstermeyi normal duygular olarak kabul etmek</h4>

  <p>Yardım isteyen biri karşısında üzülmek ve ona yardım etmek istemek şeklindeki bir duygunun fena bir tarafı yoktur. Bazı merhametsiz insanlar iş hayatında merhamet ve iyilik hislerinin yeri olmadığına inanırlar, fakat bu duygular olmadan etkili insani münasebetler kurmaya imkân yoktur.</p>

  <p>İki ünlü doktorun Northwestern Üniversitesi’nin Tıp Fakültesinde maymunlar üzerinde yaptığı deneyler hayvanlarda da “himaye” ve “yardım” hislerin mevcut olduğunu ispat etmiştir. Maymunlar bir elektrik düğmesine basmakla önlerine yukarıdan düşen bir muzu alırken, bir başka maymunun bir elektrik şokuna çarpıldığını görünce, düğmeye basmaktan ve dolayısıyla muz yemekten vazgeçmişlerdir.</p>

  <p>Ortadaki adam ekseriya başkalarının güçlüklerini azaltmak için kendi kendini psikolojik cezalarla hem de geniş ölçüde cezalandırır. Yalnız o böyle yumuşak veya fazla hassas olduğu için kendi kendini tenkit etmemeli, üzmemeli ve bunu tabii görmelidir.</p>

  <h4 class="sigil_not_in_toc">2. Psikolojik bir mesafe anlayışı geliştirmek ve bunu devam ettirmek</h4>

  <p>Merhamet ve iyilik duygularına sahip olmak ve başkalarına yardım yapmak için özveride bulunmak aslında tabii olmasına rağmen, ne bu gibi duygular ne de bu husustaki davranışlar meseleyi kökünden çözebilir. Sırf merhametle, iyilik yapmak istemekle veya özveride bulunmakla bir idareci işlerini büsbütün güçleştirebilir.</p>

  <p>Başka birine yardım etmek isteyen her şahıs sempati ile empati arasındaki farkı gözönünde tutmalıdır. Sempati birbirine benzeyen duygularla ilgilidir. Bir şahsı etkileyen şey öteki şahsı da ilgilendirir. Bir insan bir dostunun canı sıkıldığı veya hasta olduğu için üzülür. Diğer taraftan empati bir insanın kendisini başkasının yerine koyması, başka bir deyimle onu ayakkabıları içinde yürümesidir. Yani onun ne duyduğunu, neden bu şekilde bu duygunun etkisi altında bulunduğunu, böyle bir hissin etkisi altında bulunmaksızın anlaması demektir. (Mesela bir insan, bir şahsın işinden çıkarılmasından dolayı kızmasının sebebini anlayabilir, fakat onun işinden atılmasının yanlış bir şey olduğunu da kabul etmeyebilir.)</p>

  <p>Eğer ortadaki adam.bu farkı iyice kavrayabilirse, hem derhal kendi psikolojik yüklerinden kurtulur, hem de öteki şahsa daha fazla yardımda bulunabilir. Böylece o daha açık bir surette kendi problemlerinin ne olduğunu ve ne olmadığını ayırt edebilir. Çok defa başkalarının ona getirdikleri problemler ona ait problemler değildir.</p>

  <p>Bu ayırma iki sebepten dolayı önemlidir. Bir kere hiçbir kimse öteki adamın problemlerini tam manasıyla çözemez. Herkesin kendi problemleri yalnız kendisini ilgilendirmekle kalmaz, aynı zamanda onların çözümlerini de insanın kendisinin bulması lazımdır.</p>

  <p>İkinci olarak bir problem karşısında yalnız tamamiyle objektif olabilen bir insan, başka birine onun problemlerini çözmek için uğraşırken göstereceği çabalarda yardımcı olabilir. Problemlerini çözerken inananların karşılaştığı en büyük güçlük hislerin, onların problemlerini objektif bir açıdan görmelerine ve ele almalarına mani olmasıdır. Eğer ortadaki adam objektifliğini kaybederse, istese bile yardım edemez. Yardıma ihtiyacı olan şahsın kendisinden yardım beklediği insanın objektif olmasına ihtiyacı vardır. Onun aynı kendisi gibi duygusal bir hastalığa düşmüş, şaşırmış birine ihtiyacı yoktur.</p>

  <p>Başkalarına derin ve karışık hislerle ilgili hizmetlerle bulunan doktorlar, avukatlar ve başka meslek sahipleri arasında objektifliğin uzun ve esaslı bir geleneği vardır. Fakat bütün bu profesyonel insanların en iyileri bile, kendi problemleri bahis konusu olduğu zaman bir amatörden farksızdır. Doktorlar kendi aile fertlerinden birine bakmak istemezler, çünkü duygularının kararlarını etkileyebileceğinden korkarlar.</p>

  <p>Her psikanalist başka bir psikanalist tarafından psikanalize tabi tutulmak zorundadır ki, kendi problemleri yardım etmek istediği insanların problemlerinin, hükümlerini süsleyecek kadar kendisine tesir etmesinin önüne geçebilsin.</p>

  <p>Eğer ortadaki adam ona getirilen problemlerle arasına, bilinçli bir surette belirli, bir psikolojik mesafe tutmayı beceremezse, o kendi kendini koruma mecburiyeti karşısında sertleşme eğilimi gösterir. Böyle bir acı karşısında en basit tedavi şekli vurdumduymazlıktır. Artık o ne sempati ne de anlayış gösterecektir. İlk düşünce karşılaştığı bütün problemleri mümkün olduğu kadar başından atmak olacaktır.</p>

  <h4 class="sigil_not_in_toc">3. Personele hislerini açıklamalarına yardım ediniz</h4>

  <p>Aslında kâfi derecede basit görünmesine rağmen insanların karşılaştığı en güç meselelerden biri hakikaten hissettiklerini ifade etmektir. Eğer insanlar kederli ve canlan sıkılmış bir durumda iseler, bu sebeple samimiyet göstermeleri daha da güçleşir. Personelle ilgili bütün meselelerin arkasında insani duygular saklı bulunduğundan bu duygulan aradan çıkarmak lazımdır, ki “söylenenden” asıl “düşünülen” şeyin ne olduğu anlaşılabilsin. Mesele yapıcı bir açıdan ele alınabilsin. Ortadaki adamın ilk görevi, sıkıntıda olan şahsın söylediği şeylerden bu konuda asıl hissettiklerini anlamaya çalışmaktır.</p>

  <p>Duygusal basıncın yavaş yavaş azaltılması nasıl yapılabilir?</p>

  <p>Bunu yapmanın bir yolu karşıdaki adamı konuşturmaktır. Çünkü bu sırada duyusal basınç yavaş yavaş azalacaktır. Duygusal basınç bir kere düştü mü, adam hislerinin ne kadar kuvvetli bir düzeye çıkmış olduğunu görür. Bundan sonra mücadele ettiği şey hakkında daha objektif konuşmaya başlar.</p>

  <p>Dinleyen bir amir, memurun kendisinin bile açıkça farkında olmadığı duygulan ekseriya isimlendirmeye muvaffak olur. Mesela bir memur amirinin davranışına son derecede kızmış olabilir, fakat kendisine bile ne kadar öfkelenmiş olduğunu itiraf etmeye muktedir değildir.</p>

  <p>İlk olarak duygularını ılımlı bir surette ifade ederek idareci, memurun sinirlenmiş olduğunu anladığını belirtebilir. Karşısında konuşan kimse bunu kabul veya reddedebilir. Eğer amirinin duygusunun teşhisinde isabeti varsa, memur muhtemelen daha açık konuşacaktır. O zaman amir hayal kırıklığı, sıkıntı, üzüntü veya öfke gibi bazı duyguları yakalayabilir ve teşhis edebilir. Tabii memur bu duyguların mevcut olduğunu inkâr etmeye devam edebilir. Dinleyici duygularını teşhis edip açığa çıkardıkça, duyguların ifade ediliş tarzı da bir ilerleme kaydeder. Bu da ona memurun gerçekten bu duyguların etkisi altında kaldığını ve üzüldüğünü gösterir. Amirin onları meydana çıkarması ve onların doğru veya yanlış olduğu hakkında hiçbir hüküm yürütmeden anlayış göstermesi memurun açılmasına ve daha serbest konuşmasına imkân vermiştir.</p>

  <h4 class="sigil_not_in_toc">4. Açık davranışlar</h4>

  <p>Eğer bir memur herhangi bir durum karşısında duyduğu hisleri teşhis etmeye muktedir ise, onun fayda ve sakıncalarına ait alternatifleri de ona daha açık görünmeye başlar.</p>

  <p>Ortadaki adam duygulan ve olaylan özetlemek suretiyle bu süreci kolaylaştırabilir ve tarafların meseleleri daha açık surette anlamalarını sağlar. Sonra beraberce onlar, gerek problemle karşılaşan şahıs ve gerek ortadaki adam ile ilgili olan alternatifleri inceleyebilirler. Mesela bir daire başkarının başka bir daire başkanı ile başı dertte olduğunu kabul edelim. Acaba o öteki daire başkanı ile konuşmuş mudur? Konuşmamışsa, neden konuşmamıştır? Acaba bunu yapamadığından mı, yoksa istemediğinden mi? Acaba korkuyor mu? Neden? Bu korku ne derecede gerçeğe uygundur? Böyle bir şey eskiden kaç kere olmuştur? Problemin bütün bu unsurları o şahsın kendi hareketleri ve alternatifleriyle ilgilidir. Ortadaki adamın daha başka alternatifleri olabilir: Acaba bu muayyen problem memurun söylemediği başka problemleri örtmek için mi ortaya atılmıştır? Kontrol amiri doğru mu hareket etmiştir? Öteki tarafın problem hakkındaki anlayışı yerinde midir? Problem müzminleşmiş midir, idaresizliğin devamlı bir sonucu mudur? Yoksa doğrudan doğruya meseleyi ele alamamamın hatası mıdır? Problem başka yönlerden ele alındı mı? Nakil düşünüldü mü? Konuyu mukayese imkânı verildi mi? Ortadaki adam başka biriyle görüşmeli midir? Eğer buna lüzum varsa bunu nasıl ve ne gibi bir sonuç almak üzere yapmalıdır?</p>

  <h4 class="sigil_not_in_toc">Alternatifler</h4>

  <p>Ortadaki adamın karşısına birçok alternatif çıkar:</p>

  <p>• Durum daha başka bir şey yapılmasına lüzum göstermez. Eğer hislerin meydana çıkarılmasında başarı sağlanmışsa, ortadaki adam memuru ikinci bir konuşma yapmak üzere tekrar çağırabilir. Çok defa bu ikinci konuşmada durumun basit bir konuşmanın yardımıyla çözülmüş olduğu görülür.</p>

  <p>• Memuru sorumlu tarafa göndermek lüzumu hasıl olabilir. Yani adam durumla ilgili ve yetkili olan veya onunla ilgilenmesi gereken şahsa gönderilebilir.</p>

  <p>• Çok defa her iki tarafla birden karşılıklı konuşmak iyi sonuçlar verir veya problemi uygun bir alana getirebilmek için memurun yakın amirinin böyle bir görüşmeyi yapması yerinde olur. Yakın amirin problemi hasır altı etmesine müsaade edilmemelidir. Eğer yakın amirlerin herhangi bir harekete geçmeden problemleri bir tarafa bırakmalarına müsaade edilirse veya ortadaki adam kendisinin iki taraf arasında duyguların bir postacısı olarak kullanılmasına göz yumarsa, o zaman hoşa gitmeyen ve çözülmeyen problemlerin yükü de üstünden eksik olmaz ve gittikçe artar. Bundan başka yakın bir amire bir problemi çözmede yardım etmek hem onun tecrübe ve kabiliyetini kuvvetlendirir, hem de ortadaki adamı gelecekteki yüklerden kurtarır.</p>

  <p>• Eğer bir türlü sonuçlandırılamayan iki veya üç tartışma yapılmışsa, memuru idari şikâyet servisine göndermek yerinde olur. Birçok müesseselerin sağlık veya personel dairelerinde onların birer şubesi olan şikâyet servisleri vardır. Bunlar birinci derecede bir yardım kaynağı olabilirler. Eğer müessesenin dışındaki kaynaklardan da faydalanmak isterse, ortadaki adam icabında yardımlarına veya fikirlerine danışmak için dışarıdaki bir sosyal işler uzmanı, ruh doktoru veya bir klinik psikologu ile şahsi ilişkiler kurabilir.</p>

  <p>• Eğer mesele başka bir işe yerleştirme ile ilgili ise mevcutsa psiko-teknik testleri ve memurun işe ilk alınışındaki sicil fiş kayıtlarını gözden geçirmek faydalı olur. Aynı zamanda memurun sicil dosyasındaki işine ve şahsına ait kayıtları da incelemek yerinde olur. Çünkü bu sayede böyle bir problemin müzmin ve önceden mevcut olup olmadığı tespit edilmiş olur.</p>

  <p>Dikkat edilecek bir nokta bir adamı nakletmekte acele etmemektir. Arada sırada nakil yapabilirsiniz, fakat bu çok az yapılmalıdır. Problemleri çözmeye çalışınız. Bazı insanların sicilinde birçok, hem de hiçbir olumlu sonuç vermemiş nakiller vardır. Bir yüksek idareci sık sık nakil yapılması istendiği zaman, çok ihtiyatlı ve dikkatli hareket etmeli ve bu gibi müracaatları esaslı surette incelemelidir. Daima şu soru hatırında olmalıdır: “Bu nakil talebinin arkasında gizlenmiş olan şey nedir?” Böyle bir nakli kabul ve tasdik ettiği zaman bunun en iyi çözüm yolu olduğuna inanmalıdır. Nakil suretiyle problemlerin bir elden öteki ele devredilmesi, onların gerek memur ve gerek müessese için ebediyen devam etmesine ve bir türlü çözünmemesine sebep olur.</p>

  <p>• Ortadaki adamın karşılaştığı en güç problemlerden biri de, kendi şahsi güçlüklerine bir çözüm yolu bulması için yardım istemek üzere durmadan idareye başvuran memurlarla uğraşmaktır. Bunlar ekseriya ortadaki adamın gerek kendisini ve gerek müesseseyi iş konularının dışına çıkan durumlara sürüklemek eğilimini gösterirler. Müzmin iç çatışmalar buna bir misaldir. Bu gibi durumlar ortaya çıktığı zaman uygun bir psikolojik mesafe muhafaza etmek şarttır. En iyi hal çaresi mevzuata atıftır. Ortadaki adam memurun şahsına yapılan her hareketten kendisinin sorumlu ve suçlu olduğu şeklinde abartılı bir kanaate varmamalı ve mevzuatı değiştirmeye kalkışmamalıdır. Bundan başka iş, hâlâ şahsın müessese ile olan ilişkisinin temelidir ve ne olursa olsun iş yapılmak zorundadır.</p>

  <p>• Eğer bir insan işinin kendisine yüklediği görevleri yapmazsa, o zaman onu bırakmak zorundadır. Bir pozisyonun sınıflandırılması kötü yapılmamış veya o şahıstan normal olmayan bir şey istenmiyorsa işin kapsamında herhangi bir değişiklik bahis konusu olamaz. Çoğu işlerin yapılmasını istediği görevler genellikle nispeten sabittir ve asıl ayarlamayı gerektiren, o işe atanan insanlardır.</p>

  <p>Bu gibi problemleri doğrudan doğruya karşılamak isteyen ortadaki adamın önünde bir çok tehlikeler vardır. Herhangi kesin bir kanaate varır veya taraf tutarsa, memurlar da onu anlayarak tatmin edilme yolunu bulurlarsa, bu sefer de daha yüksek idarecilerin kendisinin yaptıklarını bozması tehlikesiyle karşı karşıyadır. Böyle bir karar vermesini gerektirecek problemleri ele almadan önce, kendi kendine ahlak ve adaletin icap ettirdiği tarafı mı tutacağı, yoksa bütün enerjisini kendisini savunmak için mi kullanacağı hususunda kesin bir yargıya varmalıdır.</p>

  <p>Eğer o problemi dürüst bir şekilde ele alırsa, bir şahıs hakkında verdiği olumsuz bir kararı resmi şikayet kanalları yolu ile savunmak gibi bir riski üzerine almak zorunda kalabilir. Ekseriya bu yol acı verici ve güçtür. Ortadaki adam bunun bu kadar zahmete değmeyeceğini düşünebilir. Fakat eğer “emniyetli ve tehlikesiz” görülen dürüst olmayan bir yolu seçerse, o zaman da bütün iş çevresi, yüksek psikolojik bedeller ödemesi gereken tehdit edici bir durum halini alır.</p>

  <p>Başka bir tehlike de insanların hoşa gitmeyen olaylarla karşılaşmayı ellerinden geldiği kadar ertelemeye çalışma eğilimidir. Ortadaki adam, beceriksiz ve yerini doldurmayan bir astla çalışmanın devamlı psikolojik ceremesini çekip çekmeyeceği veya bunun acısını bir kere de büyük bir dozla alıp adamdan bütün bütüne kurtulmasının daha iyi olup olmayacağı hakkında bir karara varmak zorundadır. İç baskısı ve aşıntının zamanla daha da fazlalaşmasına rağmen çok kimse ilk yolu seçer.</p>

  <p>Böyle tehlikeli durumlarda temel sorun basitçe insanın ödemek istediği psikolojik bedelin ne olduğudur. Her seçeneğin kendine göre bir bedeli vardır. En akıllı şey uzun bir süre içinde bedeli en az olan seçeneği seçmektir.</p>

  <p>Eğer ortadaki adam bu problemi doğrudan doğruya ele almayı tercih ederse, her şeyden önce organizasyon kanallarını muhakkak açık tutmalıdır. O kendi yüksek amirleri ve personel dairesi elemanları ile önceden konuşmalıdır ki ileride kendi kararları hakkında karar almak zorunda kalacaklar, daha önceden neler olacağını, problemin ne olduğunu ve bu hususta ne yapılması gerektiğini bilsinler. Onlar ne kadar iyi hazırlıklı olurlarsa, ona yapmak isteyecekleri ve yapabilecekleri yardım da o kadar büyük olur.</p>

  <h4 class="sigil_not_in_toc">Dıştan Yardım</h4>

  <p>Bu hususta şüpheye düşüldüğü takdirde, müessese dışından çağrılacak bir uzman faydalı olabilir. Mesela geçenlerde başka bir müessesede daha iyi bir iş almak niyetiyle işinden çıkmış birinin yeniden işe alınması ile ilgili bazı ayrıntılar üzerinde konuşmak üzere bir idareci beni çağırdı. Konuşma sırasında ikimiz de anladık ki, idarecinin onu caydırmak için sarf ettiği bütün gayretlere rağmen adam daha iyi bir iş bulurum ümidiyle çekip gitmişti. Şimdi tekrar geri gelmek istiyordu. Amirin bu eski memuruna olan kızgınlığı hâlâ geçmemişti, gerçi ona ihtiyacı vardı, fakat artık güveni kalmamıştı. İdareci konuşma ilerledikçe bu husustaki hislerinin daha iyi farkına vardı ve o adama aslında ilk önce zannettiği kadar ihtiyacı olmadığını anladı. Bir uzmanın tavsiyesi genellikle yapılması gereken bir hareketi desteklemekten ibarettir. Uzmanın psikolojik problemi açıkça ortaya çıkarmasına rağmen, esas karan verecek idarecidir ve bunu ondan başka kimse veremez. İdarecinin bu karan ise, genellikle ne kadar hoşgörülü davranmak isteyeceğine tabidir. Bu yalnız onun cevap verebileceği ekonomik ve psikolojik bir meseledir.</p>

  <p>Bununla beraber en korkunç tehlike insanın kendisi hakkında sert hüküm verme eğilimidir. Çok defa biz, vereceğimiz kararın öteki şahıs için bir ölüm dirim meselesi olacakmış gibi hareket etmek eğilimini gösteririz. Biz her şeye kadir değiliz, karşılaşılacak risk o kadar büyük değildir. Ortadaki adam elinde mevcut bilgilere göre hükmünü vermek zorundadır.</p>

  <p>Tabii ki hata da yapacaktır, herkes de yapar. Hatta kararı geciktirmek bile bir hatadır. Onun yapacağı şey kararın verilmesi gereken zamanda sağduyu ve mantık çerçevesi içinde hüküm verebilmesidir. Sonunda ortadaki adamın duyacağı en büyük küfür ve elde edeceği en büyük başarı kendisine karşı dürüst davranmış olduğunu bilmesidir.</p>

  <p>" Sabun köpüklerinde gökkuşağının renklerim, lapa lapa yağan karda uçuşan serçeleri görebildiğimiz için Tanrıya şükredelim. Eğer bize verilen nimetleri ve bütün güzellikleri göremeyecek kadar kör isek utanalım.</p>

  <p>Elimizdeki nimetleri sayalım. Ufak, tefek çabalarda ortadan kalkabilecek sıkıntıları değil.</p>

  <p>Dale Carnegie</p>

  <p>Mert olmayan bir insanla bir işe başlamak sonu gelmeyecek, ya da kötü bitecek bir yola çıkmak demektir.</p>

  <p>Montesquieu</p>

  <p>Herkes başka birinin beceremediği bir şeyde ustadır.</p>

  <p>Publius Syreus</p>

  <p>Düşmanlarımız bizim hakkımızdaki hükümlerinde bizim kendi hakkımızdaki hükümlerimizden çok daha fazla gerçeğe yakındırlar.</p>

  <p>Suvenal</p>
</body>
</html>
