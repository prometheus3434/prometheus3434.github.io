<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BAŞARI İÇİN HATASIZ FORMÜL</h3>

  <p style="text-align: right;">Arthur GORDON</p>

  <p>Bulunduğum yere yakın bir üniversitede bir diploma töreni münasebetiyle bir şeyler söylememi rica ettikleri zaman bir dostum şu sözleri söylemişti “Merak etme bu basit bir şeydir. Bütün yapacağın şey onlara başarıya erişmek için hatasız bir formül vermektir”.</p>

  <p>Tabii bu alayla söylenmiş bir şeydi, fakat ben bu sözleri hiçbir vakit unutmadım. Onların üzerinde ne kadar düşündümse, o kadar inandım ki, başarıya gidecek yolu gösteren gerçekten hatasız bir formül vardır ve onu takdir edecek ve uygulayacak kadar akıllı olan herkes bundan faydalanabilir.</p>

  <p>Amerikan Endüstrisinde terfiye namzet olan personel arasındaki rekabet korkunç derecede büyüktür. İş adamları senelerce üniversitede sicil kayıtlarını incelerler, adayları süzgeçten geçirirler ve bütün bu testlerden geçen insanlara da özel fırsatlar sağlarlar. Peki acaba bulmak istedikleri nedir? Zekâ mı? Çalışmak mı? Teknik mi? Tabii bütün bunlar arzu edilen şeylerdir. Fakat onlar bir insanı ancak muayyen bir noktaya kadar götürürler. Eğer o başa geçecekse ve kendisine kumanda yetkisi verilecekse, bunların üstünde ve bunlara ek bir kabiliyeti olmalıdır. Bu kabiliyet onun verimini iki veya üç misline çıkarır. Bu büyülü karakteristiği ifade edebilmek için yalnız bir tek kelime vardır: Dürüstlük. Bu kelimenin batı dillerindeki karşılığı “Intégrité” dir, tamamlık, kemal ifade eder. Matematikte “Intégré” bir sayı, tam bir sayıdır. İşte dürüst bir adam da kendine karşı tam bir adamdır.</p>

  <p>Yani o düşündüğünün aksini söylemez, onun için yalan söylemek mümkün değildir. O inandığı şeyin aksini yapmaz, yani o hiçbir zaman kendi prensipleri ile mücadele halinde değildir, işte ben şundan eminim ki, inan içinde kendisiyle mücadeleden uzak olursa, huzur içinde olursa, bu ona, başarıyı kaçınılmaz bir şekilde sokan o ekstra enerji ve düşünce berraklığını verir.</p>

  <p>Dürüstlük insanın içinde bina edilmiş davranışların bir toplamıdır, işte birkaç örnek:</p>

  <p>• Dürüstlük insanın en iyi kıymetlerine göre yaşamasıdır.</p>

  <p>Yıllarca önce bir yazar fena bir yatırım yaptı ve bütün servetini kaybederek iflas etti. O borçlu olduğu paranın her kuruşunu ödeyerek bu işin içinde temize çıkmak istiyordu, üç sene bunun için çalıştı. Ona yardım etmek için bir gazete özel bir fon açtı. Önemli kişiler büyük katkılarda bulundular. Bu büyük bir imtihandı; kabul etmek bütün o ağır yükten bir anda kurtulmak demekti. Fakat Mark Twain kabul etmedi ve bu paraların hepsini iade etti. Yedi ay sonra, müthiş bir başarı kazanan yeni kitabı ile borçlarının hepsini ödedi.</p>

  <p>• Dürüstlük üstün derecede gelişmiş bir şeref duygusudur.</p>

  <p>Evet yalnız namuslu olmak değil, şerefli olmak.</p>

  <p>Büyük Frank Lloyd Wright Amerikan Mimarlar Enstitüsünde yaptığı bir konuşmada şöyle demişti: “Bu şeref duygusu nedir? Evet, bir tuğlanın şerefi nedir? Şerefli bir tuğla ne ifade eder? Tuğla, tuğla değil midir? Bir kuruluşun şerefi nedir? O iyi bir kuruluş demek değil midir? Bir adamın şerefi nedir? Sadık bir fert olmak”. İşte Frank Lloyd Wright’in söylediği tam budur. Kendi standartlarına, böylece kendisine sadık bir fert olmak.</p>

  <p>• Dürüstlük demek bir vicdan sahibi olmak ve onu dinlemektir.</p>

  <p>Martin Luther Papalık tarafından ölümünün emredildiği şehrin kapılarında düşmanları ile karşılaştığı zaman şunları söylemişti: “Vicdana karşı hareket etmek ne emniyetli ne de akıl kândır. İşte burada duruyorum. Allah yardımcım olsun, başka türlü hareket edemem.”</p>

  <p>• Dürüstlük, insanın kanaatından dönmeyecek cesarete sahip olması demektir.</p>

  <p>Bu hak bellediğimiz yolda gitmekte ısrar etmek kabiliyeti, hatta gerekirse o yolda yalnız bile kalsanız gitmek ve yanlış olduğunu bildiğiniz şeyin yanlış olduğunu söylemek hasletidir. Büyük bir hastanenin ameliyat salonunda genç bir hemşire, sorumluluk gününde, “Doktor” diyor, “siz 11 tampon çıkardınız, halbuki biz 12 kullanmıştık.”</p>

  <p>“Ben hepsini çıkardım”, diyor doktor, “yarayı artık kapayabiliriz.”</p>

  <p>Hemşire ısrar ediyor, “biz 12 tampon koyduk.” Operatör “sorumluluğu ben üzerime alıyorum”, diyor hiddetle, “kâfi.”</p>

  <p>Hemşire sesini yükselterek “bunu yapamazsınız”, diyor, “hastayı düşününüz!”</p>

  <p>Doktor gülümsüyor, ayağını kaldırıyor ve hemşireye 12’nci tamponun üzerine basmış olduğunu gösteriyor. “Aferin kızım” diyor. Doktor onun dürüstlüğünü imtihana tabi tutmuş ve genç kız imtihanı kazanmıştı.</p>

  <p>• Dürüstlük mecbur olmadığımız şeye itaattir.</p>

  <p>Bu meselenin tam kalbidir. Kimse sizi içinizdeki en iyi cevhere göre yaşamaya mecbur edemez. Hiç kimse size ait bir şeye sizi zorlayamaz. Hiç kimse sizi zorlayamaz. Hiç kimse size vicdanınıza uymaya zorlayamaz. Dürüst bir adam bunları kendiliğinden yapar.</p>

  <p>İkinci Dünya Savaşında Amerikan orduları Fransa’dan geçerken bir albay ve bir jip şoförü yanlış bir yola saptı ve tam bir Alman tank taburu ile karşılaştı. Her iki adam da derhal jipten atladılar ve saklandılar. Çavuş yolun kenarında yeşillikler arkasına, albay da yolun altındaki bir kanala. Almanlar çavuşu gördüler ve ateş ederek ona doğru ilerlediler. Albay görünmüyordu ve orada saklı kalabilirdi, o elindeki silahı ile tanklara karşı çıkmaya karar verdi ve öldürüldü. Çavuş esir alındı ve sonra bu hikâyeyi anlattı. Albay bunu neden yaptı acaba? Hiç kimse bunu yapmasını zorlamıyordu, fakat onun vazife anlayışı, kendi emniyetini düşünmesinden çok daha kuvvetli idi.</p>

  <p>Güç bir şey evet! İşte hakiki dürüstlüğün bu kadar nadir bir şey olmasının ve herkes tarafından hayranlıkla karşılanmasının da sebebi budur.</p>

  <p>Fakat son kazanç düşünülürse bütün güçlüklere değer. Dürüstlüğün getirdiği şeylerden, faizlerden bir ikisini görelim:</p>

  <p>Cesaret: Dürüstlük bir insana üzerine risk alma kuvveti verir, meydan okumalardan zevk aldırır, emin fakat hoşa gitmeyeni reddettirir. Dürüst bir adamın kendine güveni vardır, çünkü kendisine karşı güvensizlik göstermek için bir sebep yoktur.</p>

  <p>Sebat: Dürüstlük insanda amacına varmak için sarsılmaz bir kuvvet ve işi yanda bıraktırmayan bir sebat verir. “Hiçbir zaman kabul etmek yok”, Winston Churchill böyle demişti,</p>

  <p>“Hiçbir zaman, hiçbir zaman, hiçbir zaman. Büyük, küçük, manalı veya manasız hiçbir şeyde sebatsızlık gösterme! Şerefin, kanaatin ve sağduyunun haricinde hiçbir şeyi hiçbir zaman kabul etme!” Churchill hiçbir zaman etmedi.</p>

  <p>Huzur: Dürüst insanlar, bunu çok gördüm, şoklara karşı mukavimdirler. Onların içinde bir nevi itidal, temkin kalkanı vardır ve bu onlara güçlükleri ve hatta haksızlıkları kabul ettirmeye muvaffak olur. Herry Emerson Fosdick, Lincoln’u dostlarının muayyen bir konuşmasını yapmaması için nasıl uyardıkları anlatır. Bu 1858’de senato seçimleri sırasında idi. Lincoln şu cevabı vermişti, “Bu konuşmamdan dolayı düşmem güçlükleri ve hatta haksızlıkları kabul ettirmeye muvaffak olursa, ziyanı yok hakikate bağlı olarak düşeyim.” O huzur içinde idi. Hakikaten düştü, kazanamadı, fakat iki sene sonra Cumhurbaşkanı oldu.</p>

  <p>Dürüstlüğün insana getirdiği daha birçok faydalar vardır: Dostluk, güven, hayranlık, saygı. İnsan ırkına ait ümit verici şeylerden biri de insanların hemen hemen iç güdüsel olarak dürüstlüğü takdir etmeleri ve hiçbir direnç göstermeden ona doğru cezbedebilmeleridir. İnsan acaba onu nasıl elde edebilir? Bu hususta tam uygun bir cevap bulunacağından emin değilim. Bana kalırsa ilk adım küçük basit şeylerde tam dürüst hareket etmeye çalışmaktır. Doğruyu söylemek, hoşa gitmediği zaman o ufak yalanı söylememek; doğru olması ihtimali çok az olduğu halde o ballı dedikoduyu yapmamak; özel konuşmalarınızı büro telefonu ile yapmamak.</p>

  <p>Bu gibi disiplinli hareketler küçük görünür, fakat eğer hakikaten dürüstlüğü arıyorsanız ve onu bulmaya başlıyorsanız, onun bu kuvvetini geliştiriniz, sonra o kendisi sizi sürükleyecektir. Nihayet hemen hemen elde edilmesi kıymetli olan her şeyin kendine göre bir dürüstlüğü olduğunu ve bunun zorlanmaması gerektiğini anlamaya başlarsınız.</p>

  <p>Başarı için hatasız bir formül mü? Evet. Bunda hata yoktur. Eğer şöhret, para, iktidar veya bütün o herkesin bildiği ölçülere aldırmadan, dürüstlüğü arar ve bulursanız, siz başarılı bir adamsınızdır demektir.</p>

  <p><i>Çocukluğumda büyükbabamın iş yerine giderdim.&nbsp;O, müşterileriyle hiçbir belge ve bağlantı imzalamazdı ve “ben size bir Türk gibi güveniyorum, başka bir şey gerekmez ” derdi.</i></p>

  <p style="text-align: right;">Dr. Albert Schweitzer</p>

  <p><i>Uzun zaman devam eden bir anlaşmazlık, her iki tarafında haksız olduğunu gösterir.</i></p>

  <p style="text-align: right;">Voltaire</p>

  <p><i>Medeniyete küfretmeyiniz. O bize olağanüstü şeyler getirdi. Medeniyet aslında iyi bir şeydir. Tehlikeli olan onun içinde kaybolmamızdır.</i></p>

  <p style="text-align: right;">Abraham Herschel</p>
</body>
</html>
