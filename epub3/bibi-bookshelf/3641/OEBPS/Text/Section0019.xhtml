<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İNSANLARLA GEÇİNMENİN YOLLARI</h3>

  <p>Bir tarihçi diyor ki, eski Fransız Kralları sanıldığı kadar müsrif, düşüncesiz ve zevklerine düşkün budala insanlar değildi. Bunlardan birisi olan XIV. Lui, Paris’i bütün dünyanın dikkatini üzerine çeken bir sanat, moda ve zevk merkezi haline soktu. Bugün bile güzel bayanların gözleri Paris’in üzerine çevrilir ve Paris bütün moda inceliklerini geri kalan dünyaya dikte eder.</p>

  <p>Bütün bunlara rağmen dünyanın yaşayışını düzenleyen bu cemiyet bile insanlarla geçirmeye dair bir kitap yazıp ortaya koymamıştır.</p>

  <p>Carnegie söz söyleme kurslarına başlamadan evvel New York’taki bütün kütüphanelerin kitaplarını didik didik etti. İnsanlarla geçinme konusunda ne yazılmışsa hepsini okudu veya okutarak özetler çıkarttı. Sonunda şu neticeye vardı:</p>

  <p>Hakikaten bu konuda ele alınacak bir kitap yoktu. Carnegie “insanlarla geçinme sanatının ne olduğu hakkında ne düşünmüşüz, ne de şimdiye kadar konunun varlığı hakkında bir fikrimiz vardır,” diyor.</p>

  <p>Neden acaba bu böyledir? Çünkü insanlar asırlar boyunca böyle bir konunun varlığına inanmamışlardır.</p>

  <p>1924 senesinde Amerika’da Westinghouse Fabrikalarında bir tecrübe yapıldı. 500 kişinin çalıştığı bir fabrikada fizikçiler, kimyacılar, çeşitli bilim adamları ışığın arttırılmasının orada çalışanların üzerinde ne gibi tesirler yapacağını etüt etmek üzere toplanmışlardı.</p>

  <p>İşçiler çalışırken fabrikanın ışığı yavaş yavaş yükseltildi. Verim de artmaya başladı ve ışıkla beraber yükseldi. Fakat bir müddet sonra durdular, çünkü ışığın bundan fazla artmasına imkân yoktu. Fizikçiler memnun oldular, biz elektrik ışığını arttırmakla verimi arttırdık dediler ve böyle bir eğri çizdiler. Yalnız psikolog bu işin bu kadarla bitmediği kanısında idi. Şimdi de ışığı yavaş yavaş azalttılar. Verim gene artmıştı. Bu tecrübe günlerce devam etti, ışık artsa da eksilse de verim artıyordu. Bu hayret verici bir şeydi. Fizikçiler, kimyacılar, psikologlar araştırmanın sonunda şöyle bir sonuca vardılar.</p>

  <p>“Orada bulunan 500 işçi böyle yüksek ilim adamlarının kendileriyle ilgilendiklerini görünce daha fazla çalışmışlardı. Çünkü adam yerine konmuşlardır. Kendilerine önem verildiğini görmüşlerdi. İşığı artırmanın veya eksiltmenin çalışma verimi üzerine psikolojik faktörler kadar tesir etmediği anlaşılmıştır”.</p>

  <p>İnsani ilişkiler üzerinde yapılan bu ilk deneydir. Sanayide bundan sonra iş adamları insanlarla alâkalanmanın lüzumlu olduğunu ve onlara başka gözlerle bakmak gerektiğini anlamaya başladılar.</p>

  <p>Gerçi Spinoza 350 sene önce “insan için en önemli olan şey gene insandır,” demişti.</p>

  <p>Bizim Nasreddin Hoca büyük bir filozoftur. Carnegie kurslarının bitirdikten sonra bunu daha iyi anladım. İşte bir örnek:</p>

  <p>Hoca bir gün penceresinin önünde otururken iki kişinin kavga ettiğini görür. Onlar da Hocayı görürler ve onun hakem olmasını isterler. Hoca birisini dinler, ona “sen haklısın”, der. Ötekini dinler, “sen de haklısın” der. O esnada mutfakta konuşmaları dinleyen karısı dayanamaz sorar: “Hoca bu ne hal, ikisine de birden haklısın diyorsun.” Hoca kansına dönerek: “Kızma be karıcığım” der, “sen de haklısın.”</p>

  <p>İnsanlar daima kendilerini haklı görürler ve haklı olmayacaklarını düşünmezler. Onun için de yanlış neticelere varırlar. Başkalarını anlayamazlar, onlarla geçinemezler. Çünkü herkes kendi görüşüne göre kendisini haklı bulur.</p>

  <p>Carnegie şöyle bir misal anlatıyor. Amerika’nın bir numaralı halk düşmanı Crowley’i polisler yakalamak için çevirmişler. Yanında sevgilisi de var. Elindeki silahla polisleri ateş yağmuruna tutuyor. Polisler de gangstere ateş ediyorlar. Sonunda gangsterin mermisi bitiyor, polisler içeri giriyorlar, caniyi yakalıyorlar. Bu adam Amerika’nın bir numaralı halk düşmanıdır. Acaba kendisi için ne düşünüyor, biliyor musunuz? Sevgilisine yazdığı mektupta “Şu insanlar beni tanımıyor. Bende bütün insanlığın iyiliği için çarpan hassas bir kalp var” diyor. 22 tane polis öldürmüş bir adam böyle söyleyebiliyor, kendisini haklı görüyor.</p>

  <p>Şu halde insanlar hakkında hüküm verirken bunu düşünmemiz lazımdır.</p>

  <p>Küçüktüm, büyük annem hastalandı, hastaneye kaldırdılar. Ben de okuldan ziyaretine gittim. Büyükannemi çok seviyordum. Hastaneleri bildiğim yok, orada hizmet edenler nasıl çalışırlar, bilmiyorum. Büyükanneme bakmaları gereken iki hastabakıcı hemşire domino oynuyorlardı. Büyükannemle niçin ilgilenmiyorlardı? Onlara müthiş kızdım.</p>

  <p>Bütün gün büyükannemle ilgilenmelerini istiyordum. Yavaş yavaş düşünmeye başladım. Hasta sadece büyükannem değildi. Hastanede binlerce hasta vardı. Orada binlerce hastaya bu hemşireler bakıyordu. Bu hemşireler de insandı. Onlar biraz da kendilerini düşünmeliydiler. Küçük kafama o zaman bunu sokmaya imkân yoktu. Sonradan anladım, hemşirelere de hak verdim. Çünkü onların bütün ömrü böyle geçiyordu Onların da yaşamaya, eğlenmeye, gülmeye, oynamaya haklan yok muydu? İnsanlar her zaman mantıki düşünemezler. Hislerine ve gururlarına kapılırlar. Peşin hükümlerin etkisi altında kalırlar. Haklan olduğunu düşünürler. Hepimiz meslek hayatımızda böyle şeylerle çok karşılaşmışlardır.</p>

  <p>Browning diyor ki: “Kendisi ile mücadele eden insan en değerli insandır”.</p>

  <p>Konfüçyüs de “Eğer kendi kapının önü pisse, komşunun kapısının önündeki kardan şikâyet etme!” der.</p>

  <p>Eleştirme, gurur denilen dinamit küpünü infilak ettiren bir kıvılcımdır.</p>

  <p>Her çılgın tenkit eder, şikayet eder, mahkûm eder; yalnız karakter sahibi, anlayışlı insanlar anlarlar ve affederler.</p>

  <p>Cariyle diyor ki, “büyük bir insan büyüklüğünü, kendisinden küçük insanlara karşı muamelesinde gösterir.”</p>

  <p>50 sene önce, Rodezya’ya bir İngiliz valisi tayin edilmiş. Vali önüne çıkan zencileri selamlıyormuş. Yaveri valinin yanına yaklaşmış. “Lord cenapları”, demiş, “Rodezya’da valiler yerlileri selamlamaz, adet değildir.” Valinin verdiği karşılık şudur:</p>

  <p>“Basit bir zencinin bile benden daha nazik olmasına tahammül edemem!”</p>

  <p>Büyük amirlerden birisi odacısına, kızmış bağırmış, çağırmış. Odacı bundan çok müteessir olmuş. Nihayet dayanamamış, “beyefendi” demiş, “senin yüksek tahsilin var, mevkin var. Benim gibi bir odacı ile ne uğraşıyorsun, eğer cesaretin varsa git umum müdürle uğraş!”</p>

  <p>Fransızların güzel bir atasözü vardır. “Bir şeyi bilmek, onu affetmek demektir”.</p>

  <p>Carnegie diyor ki: “Ulu Tanrı bile insanlar hakkındaki hükmünü onların ömürleri bittikten sonra veriyorken, biz aciz insanlar, kim oluyoruz da onları bir kere görmekle, 3-5 yazı okumakla, dedikodu dinlemekle insanlar hakkında hüküm verebiliyoruz”.</p>

  <p>işte insanlarla geçinmenin birinci kuralı: İnsanları tenkit etmeyin, onlardan şikâyet etmeyin ve ani hüküm vermeyin</p>

  <p>İngilizlerin bir atasözü vardır: “Bir atı suya götürebilirsiniz, fakat ona zorla su içiremezsiniz”. İsterse içer, istemezse içmez. Atı zorla içmeye zorlarsanız içeceği varsa da içmez, insanlar da böyledir.</p>

  <p>Freud diyor ki, “İnsanları harekete getiren iki etki vardır: Birincisi cinsiyet, İkincisi de büyük olma arzusudur.”</p>

  <p>Dewey’de; “insanların en büyük arzusu kendilerine önem verilmesidir,” der.</p>

  <p>Çok eskiden bir film görmüştüm. Bir gemide isyan çıkıyor, kaptan kamarasında haberi alıyor. Her zaman kapısını bekleyen genç bir tayfaya tam güveni var. Fakat isyancılar onu da kandırmışlar. Gemiye hakim olmak için ne yapılması lazımsa yapıyorlar. İsyancılar kaptanın kamarasının merdivenlerini çıkmaya başlıyorlar ve o genci de öncü olarak gönderiyorlar. Kaptan gürültüyü işitince hemen dışarı çıkıyor, karşısına çıkan genç tayfaya elindeki silahı atıyor ve “İkimiz bir olduktan sonra kimse buraya giremez,” diyor.</p>

  <p>Genç tayfaya önem verilmiştir, itimat edilmiştir. Tayfa isyancılara karşı dönüyor:</p>

  <p>“Yaklaşmayın, vaziyet değişti, aksi halde vururum sizi!” diyor ve isyan muvaffak olamıyor.</p>

  <p>Lincoln diyor ki: “Herkes ara sıra bir kompliman bekler”.</p>

  <p>Churchill son yazdığı hatıralarında şöyle diyor. “Ben iki defa Amirallik Lord’u oldum. İkinci defa olduğum zaman bütün donanmaya bir günlük emirle ‘Winston geri geldi’ diye bildirdiler.” Dünyanın en büyük adamı bile şu küçük takdir sözünden hoşlanıyor. Asrın en büyük adamı, İngiliz Avam Kamarasında yarım asırdan fazla hizmet etmiş adam, tabloları, kitapları ile sanata hizmet etmiş adam bile bir takdire önem veriyor.</p>

  <p>Viktor Hugo, zamanın en büyük Fransız şairi, Paris’e kendi adının verilmesini beklemiş. Fransızca’yı en iyi kullanan şair, yazar, o bile kompliman bekliyor, unutulmamak istiyor.</p>

  <p>Meşhur bir ruh doktoru bir olay anlatıyor. Kocasından nefret eden bir kadın vardır. Kocası sabahları aynı masada kahvaltı bile etmiyor onunla, kadın aklını kaçırıyor ve bir klinikte yatıyor, her sabah doktora rüyasını anlatıyor. Gece rüyasında bir çocuk doğurmuştur, memnundur.</p>

  <p>Doktor diyor ki: “Bu kadın hayal aleminde, hakikat aleminden daha mesuttur, elinde imkân olsaydı bile onun iyi olmasını istemezdim”.</p>

  <p>Bir vakitler, 1905 yıllan sırasında, Amerika’da Andrew Carnegie adında bir çelik kralı vardı. İnsanları çalıştırmasını bilen en büyük sanayicilerden biri idi. O zamana kadar kral ailelerinden başkasına kral denmiyordu. Mezar taşına şöyle yazılması istenmiştir: “Burada kendisinden daha çok çalışan ve zeki insanları çalıştırmasını bilen bir insan yatıyor”.</p>

  <p>Binlerce insanda çalışma arzusu uyandırmış, iş yaptırmış bir adam.</p>

  <p>Bizim iş yerlerimizle işçilerimizin çalışmadıklarından şikâyet ediyoruz. Ama, Almanlar diyorlar ki, “Sizin işçileriniz başka memleketlerin işçilerinden daha kabiliyetli, siz çalıştıramıyorsunuz, kabahat onların başındakilerdedir”. Bunun üzerinde düşünmek lazımdır.</p>

  <p>Carnegie'nin bahsettiği takdir, yaranma şeklinde değildir. Biz samimi takdirden bahsediyoruz. Samimi olmayan takdir kalp (sahte) paraya benzer, geçmez.</p>

  <p>Meksika şehrinde General Obelgon’un bir heykeli vardır. Heykelin kaidesindeki hitabe şudur: “Size hücum eden düşmanlarınızdan korkmayın. Dalkavuklukla size yaranmak isteyen dostlarınızdan sakının!”</p>

  <p>İnsanlarla iyi geçinmek, mesut yaşamak istiyorsanız işte ikinci kural: insanları takdir ediniz! Onların içlerindeki kabiliyetleri meydana çıkarmalarına yardım ediniz!</p>

  <p>Hepimiz bir şey severiz, kimimiz tatlı, kimimiz acı, fakat balık tutarken biz dondurma seviyoruz diye oltaya çilek dondurması koymayız. Balık oltasına balığın sevdiği şeyi koymak lazımdır.</p>

  <p>Emerson ve oğlu çiftlikte bir ineği ahıra götürmek istiyorlar. Dünya çapında büyük bir filozof olan Emerson bir türlü bu basit işi başaramıyor. Bu sırada hizmetçi kız koşuyor, ineğin ağzına parmağını veriyor, çekip içeri alıyor. Köylü kız hayvanın ne istediğini biliyor. Her şeyi derinliğine düşünen Emerson ineğin ne istediğini düşünemiyor.</p>

  <p>Bir genç sigara içiyor. Ne söylenmişse kâr etmiyor, genç gene sigarayı bırakmıyor. Bir psikologa söylüyorlar. Gençle konuşuyor.</p>

  <p>-Sen futbol takımında oynuyor musun?</p>

  <p>-Evet oynuyorum.</p>

  <p>-Güzel, sigara içmeye devam edebilirsin. Amma, düşünmelisin ki, sigara içtiğin takdirde iyi bir santrfor olamazsın, çünkü nefesin kâfi gelmez.</p>

  <p>O zaman genç sigarayı bırakıyor.</p>

  <p>Prof. Overstreet diyor ki: “her davranış bizim temel arzularımızdan ileri gelir. Her sahada karşınızdaki insanlarda böyle bir arzu meydana getirebilirseniz, dünya sizin olur. Aksi halde yalnız kalırsınız.”</p>

  <p>Bir Lordun oğlu uzak bir kolejde okuyor ve eve hiç mektup yazmıyor. Çocuğun annesi müthiş merak ediyor, mektup yazmıyor diye. O zaman Lord oğluna şöyle bir mektup gönderiyor. Oğlum biliyorum, çok meşgulsün, mektup yazmaya vakit bulamıyorsun. Bu mektubumda 20 dolarlık çek gönderiyorum, işine yarayacağını sanırım.</p>

  <p>Fakat mektubun içine çeki koymuyor. 3 gün sonra oğlundan cevap geliyor “Baba, mektubunuzu aldım, ama çeki koymayı unutmuşsunuz,” diyor.</p>

  <p>Dünyanın en büyük sanayicilerinden biri olan Ford insanlar üzerinde tesir yapmış bir adamdı. “Hayatta başarının sırrı, karşımızdaki adamın noktayı nazarını anlamak ve meseleleri iki cepheden görmek kabiliyetidir,” der.</p>

  <p>Carnegie bir başka misal veriyor. Her gece yatağını ıslatan bir çocuk varmış. Bir ruh hekimine götürüyorlar. Hekim diyor ki: “Bu çocuğa bir oda ayırınız. Yeni bir karyola, yatak alınız. Karyolayı ve yatağını mağazadan kendisi seçip alsın”.</p>

  <p>Dediğini yapmışlar. Öne karyola ve yatağı seçmişler ama, tezgâhtara tembih etmişler. Tezgâhtar çocuğa sormuş: “Arzunuz ne centilmen?”</p>

  <p>Çocuğun gururu okşanmış. Büyük muamelesi yapıldığına memnun. Sevinç içinde evvelce ayrılan karyola ve yatağı beğenmiş. Kendisinin olan odaya yerleşmiş.</p>

  <p>“ Bu oda senin. Bu karyola, bu yatak da senin. Herhalde artık ıslatmazsın”, demişler. Çocuk söz vermiş ve sözünü de tutmuş. Demek ki başarının diğer bir sırrı da, başkasında derin bir arzu uyandırmak. İnsanlar o zaman kendiliğinden her şeyi yaparlar.</p>

  <p>O halde insanlarla geçinmenin üçüncü kuralı da şudur: Karşınızdakine derin bir arzu uyandırınız. O her şeyi kendiliğinden yapar.</p>

  <p>Şimdi bu konuyu aydınlatan iki mektup okuyacaksınız onlardan biri Dale Carnegie’ye 16 sene kadar önce hakikaten yazılmış bir mektuptur. Size, mektup yazmak için kalemi elinize aldığınız zaman bir parça düşünmeniz ve kendinizi mektubu alacak adamın yerine koymanızı hatırlatır.</p>

  <p><i>Eğer zengin olsaydım, benim çok kitabım olacaktı, göze parlak ve hoş görünen ve ele yumuşak gelen ciltlerle o güzelim beyaz kâğıtlarla ve basımcılığın o ilk günlerindeki gibi süslü harfli baskılarla kendimi şımartacaktım. İlahlarımı deri ve altınla giydirecek, önlerinde geceleri mum yakıp ayin yapıp tapacak ve isimlerini bir tespihin taneleri gibi bir ipe geçirecektim.</i></p>

  <p style="text-align: right;">Dr. Will Durant</p>

  <h4 class="sigil_not_in_toc">YALNIZ BİR KİŞİ</h4>

  <p><i>Almanya’da birbirinden farklı işler yapan fabrikalarda çalışanlara görüşlerine göre işletmelerdeki bozuk çalışma şartlarından kimin sorumlu olduğu sorulmuş.</i></p>

  <p><i>Ankete verilen cevapların % 36’sı doğrudan doğruya en yakın amirlerin bundan sorumlu olduklarını, % 33’ü fabrika sahibinin, veya (genel) müdürün, yani en büyük şefin kabahati olduğunu, % 31’de beraber çalıştıkları işçilerin bunda suçları olduğunu yazmışlar.</i></p>

  <p><i>Yalnız bir kişi şöyle cevap vermiş:</i></p>

  <p><i>Kabahat tamamiyle bende ve ayn ayn hepimizdedir. Herkes kendi davranışı ve yaptığı işle etrafında kendi kişisel atmosferini yaratır ve bu atmosfer de işletmenin genel iklimini meydana getirir.</i></p>

  <p style="text-align: right;">Technischer Anspom’dan</p>
</body>
</html>
