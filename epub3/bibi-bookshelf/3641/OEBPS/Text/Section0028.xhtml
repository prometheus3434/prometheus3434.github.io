<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>PEŞİN HÜKÜM VE ÖNYARGILAR</h3>

  <p>İnsanlığın terakki tarihi peşin hükümlere karşı girişilen başarılı veya başansız savaşlann hikâyesinden başka bir şey değildir.</p>

  <p>Yakın tarihe bir bakalım. Almanya’da Hitler diye biri çıkıyor, Goethe’lerin, Kant’lann, Beethoven’lerin memleketini üç beş yılda bütün dünya ile savaşa sokuyor, Alman milleti, Yahudiler hakkında verdiği peşin hükmün tesiriyle birdenbire beyaz ırkın biricik koruyucusu rolünü oynuyor.</p>

  <p>Biraz daha uzaklara gidelim. Orta çağlarda batıl inançlann etkisi altında Yunan ve Romalıların daha önceden düşündükleri, şüphe ettikleri birçok gerçekler unutuluyor. Taassup ve cehaletin körüklediği peşin hükümler engizisyon mahkemelerinin, o zamana kadar bilinmeyen, işkence ve mezalimine sebep oluyor. “Dünya yuvarlak olamaz, çünkü İsa yeniden dünyaya geldiği zaman hem dünyanın üst kısmına, hem de alt kısmına birden gelemez, onun için dünya düzdür.”</p>

  <p>Bizde de asırlardan beri ilerlememizi köstekleyen ve hâlâ da yıkamadığımız yüzlerce yanlış peşin hüküm vardır. Laikliğe karşı eskiden gazetelerde okuduğumuz saldırganlıklar bunlara en iyi birer örnektir.</p>

  <p>Fertler kendi hayatlarında, işlerinde peşin hükümlerden kurtulmadıkça, düşünmek zahmetine katlanmadıkça, teşkil ettikleri topluluklar, cemiyetler de daha büyük peşin hükümlerden kurtulamazlar.</p>

  <p>Vaktiyle çok değerli bir*kadın hastalıkları uzmanı varmış. Herkes onun çok iyi ve becerikli bir doktor olduğunu kabul eder, yalnız çok kaba ve sert bir adam olduğu için, pek mecbur kalmadıkça muayenehanesine gitmek istemezmiş. Aydın bir bayan bir gün bunu kendisine söylemiş ve “ben” demiş, “bu kadar zamandır sizin tedaviniz altındayım, hiçbir kabalığınızı görmedim. Fakat herkes böyle söylüyor.” Doktor gülümseyerek cevap vermiş, “ben” demiş, “herkese hemen hemen aynı şeyleri sorarım ve dışarıda bekleyen hastalarımın sayısı fazla olduğu zamanlarda bu somlanma tam ve çabuk cevap isterim. Ne çare ki bir çok bayanlar iki dakikada söylenecek şeyler için yirmi dakika konuşurlar ve sonunda, yine de söylemek istedikleri şeyleri tam söyleyemezler, işte kızım, o zaman benim sabrım tükenir.”</p>

  <p>İşin gerçek yönünü bilmeden herkes, Ayşe Hanım’dan, Fatma Hanım’dan, işittiğine inanarak, esasını incelemeden, üzerinde düşünmeye lüzum görmeden, peşin hükmünü vermiştir.</p>

  <p>Her gün bu gibi peşin hükümlerle karşı karşıyayız. Ankara’da Ulus’a çıkmayan biricik troleybüs bir vakitler istasyon -çankaya troleybüsüydü. İşim icabı eskiden sabahlan bu troleybüse binerdim. O zamanlar bu hat yeni açılmıştı. Şoförlerden biri ile de selam sabahımız vardı. Çok nazik ve terbiyeli bir adamdı, hiçbir gün kızdığını görmemiştim. Bir sabah “bu Ulus’a gider mi?” diye soran bir kadına “okuman, yazman yok mu!” diye bağırdığını işittim. Troleybüste bulunan herkes derhal peşin hükümlerini vermişlerdi; bu adam kaba, nezaketsiz, aksi herifin biriydi! Aradan bir iki gün geçti, bir vesile ile, kendisiyle konuşurken “Bey”, dedi, “günde belki beş yüz kişi böyle sorar, geçen gün sinirlendim, dayanamadım, çıkıştım. Tabii kadıncağızın kabahati yok ama, insan her gün yüzlerce kişiye dert anlatmaktan da bıkıveriyor, ne yaparsın.”</p>

  <p>Bu gibi çabuk, peşin hükümleri her gün işitiriz. “Filan okuldaki öğretmenler kötüdür”, “gençlik iyi yetişmiyor”, “babam beni anlayamaz”, “Batı müziği bizim bünyemize uymaz”, “bu kadar güç hayat şartlan hiçbir yerde yoktur”, “dünyada tabii güzellikleri bu kadar bol olan hiçbir memleket yoktur”, “aydınlar halkı anlayamazlar”, “eskiler her şeye eyvallah demişler” ve buna benzer daha binlercesi. Pek hoş olmamakla beraber, bunlar en nihayet beş on kişinin ağzından işitilir ve işitenlerden bunları bir tartışma konusu yapacak kadar kültürlü bir iki kişi çıkarsa, mesele çok geçmeden unutulabilir.</p>

  <p>Asıl tehlikeli olan, bir toplum olarak ağzımızdan çıkarmadığımız ve gökten inmiş gibi inandığımız, tartışmasını bile neredeyse bir tabu saydığımız fikirlerdir. İşte birkaç örnek:</p>

  <p>“Biz zekiyiz, fakat tembeliz! ”</p>

  <p>Bu öyle dehşetli bir peşin hükümdür ki, bizi uyarmak için mi söylenmiştir, yermek için mi söylenmiştir, kolay anlaşılmaz. Herhangi kesin bir sonuca varmak iddiasında olmayarak bunun üzerinde bir düşünelim. Acaba biz gerçekten bu sözlerin altında saklanan ve ifade edilmek istenilen mânaya uygun olarak öteki uluslardan zeki miyiz? Buna cevap vermek çok güçtür, çünkü zekânın coğrafya ile bir ilgisi olup olmadığı meselesi bir tarafa, zekânın yerine göre birçok tarifleri vardır. Mesela bir tanesi ayırabilme, farklan (iyiyi kötüyü) seçebilme kabiliyetidir. Bir başkası çabuk öğrenme kabiliyetidir. Daha bir başkası da çevreye intibak edebilme, adapte olabilme, uyabilme kabiliyetidir. Şimdi bu tariflere göre etrafımıza şöyle bir bakalım.</p>

  <p>Trafik davasını ele alalım. Medeni memleketler arasında en çok kaza yapan ülkelerden biriyiz. Demek ki iyi ile kötüyü ayırdedip bu işleri zekice düzenleyemiyoruz. Yeni teknikleri çabukça öğrenmiyoruz. Böyle tehlike yaratan durumlara kendimizi uydurup, olumlu tedbirler bulamıyoruz. O halde?</p>

  <p>Almanya’daki işçiler konusunda bir Alman gazetesi “çevrelerine en az uyan yabancı işçiler Türk işçileridir” diye yazıyordu.</p>

  <p>Bu örnekler belki yalnız başlarına zeki olmadığımızı ifade etmez, araya giren daha birçok faktörler vardır. Fakat öngördüğümüz, peşin bir hükümle inandığımız kadar zeki olduğumuz nazariyesini de desteklemez.</p>

  <p>Şimdi gelelim tembel olduğumuza. Birincisi ne kadar yanlış veya doğru ise bu da o kadar yanlış veya doğrudur.</p>

  <p>Yine Almanya’daki işçilerimizi ele alalım. Hiçbir müessese onların çalışmasından şikâyetçi değildir. Hatta bir Alman fabrikatörü eğer onlar Türkiye’de çalışmıyorlarsa, siz insanları çalıştırmasını bilmiyorsunuz, demiştir.</p>

  <p>Konu bizim, zeki veya tembel olduğumuzun veya olmadığımızın ispatı değil, böyle yanlış peşin hükümlerin bizi düşünmekten alıkoymasının, engellemesinin başarımız için tehlikeli olduğudur.</p>

  <p>Birkaç örnek daha vereyim.</p>

  <p>Bir işimiz biraz yanlış gitse, sinema önündeki kuyruktan tutun da mahalle bekçisinin, şoförün, bakkal çırağının, vergi memurunun kabalığına kadar canımızı sıkan bir şeyle karşılaşsak, derhal “biz adam olmayız” deriz. Milli şuuru bu kadar yüksek olan bir toplumun, bir parça canı sıkılır sıkılmaz, böyle mânâsız bir peşin hükümle bütün iyi taraflarımızı reddederek ümitsizliğe düşmesi ne kadar yazık ve tehlikelidir.</p>

  <p>“Devlet yasağı 3 gündür, şeklindeki sözümüz de bizim hiçbir düzene kalpten inanmadığımızın bir delilidir. Bence bu hepsinden tehlikelidir.</p>

  <p>Bu örnekleri daha da çoğaltmak kabildir, fakat yeter derecede konuyu aydınlattığı kanısındayım.</p>

  <p>Bir başka peşin hüküm şekli de bir davranışı, bir düşünceyi veya herhangi bir hareketi genelleştirmek, yaymaktır. “Almanlar kabadır”, “İngilizler egoisttir”, “Fransızlar zevklerine çok düşkündür”, gibi. Aynı şekilde “batıyı taklitten başka yaptığımız bir şey yok” demek de bu gruba girer, yanlış ve düşünülmeden söylenmiştir.</p>

  <p>Yeni işler başarmak için herhangi bir peşin hükmün etkisi altında kalmadan düşünebilmek lazımdır. Batıl inançlar gibi peşin hükümleri de, çevremizi ve kafamızı baskı altında tutan tabular gibi benimsemekte devam ettiğimiz müddetçe, yeni fikirlerin aydınlığına kavuşamayız.</p>

  <p>İlerleme yeni fikirlerle olur. Bizim için güç olsa bile, hiç olmazsa çocuklarımızı her şeyin nedenini soracak şekilde yetiştirelim.</p>

  <p>İsviçre’nin ünlü yazarlarından Gollffried Keller her akşam 5.30-6.30 arasında Zürich gazinolarından birinde dostu bir ressamla buluşurdu. Yanyana otururlar, birer bardak bira içerler ve bir tek kelime konuşmadan aşağı yukarı bir saati böyle geçirdikten sonra, ellerini sıkarlar ve beraber geçirdikleri bu mutlu ve huzurlu zaman içinde birbirlerine teşekkür ederler ve ertesi gün tekrar buluşmak üzere ayrılırlardı.</p>

  <p>Bunu ben lisede Almanca dersinde okumuştum. Anlamını çok yıllar sonra anlayabildim. Bilmem siz ne dersiniz?</p>

  <p style="text-align: right;">Nüvit Osmay</p>

  <h4 class="sigil_not_in_toc" style="text-align: left;">En Önemli Kelime</h4>

  <p style="text-align: center;">En önemli 6 kelime: “Evet ben hata yaptığımı kabul ediyorum”</p>

  <p style="text-align: center;">En önemli 5 kelime: “Aferin iyi bir iş yaptınız”</p>

  <p style="text-align: center;">En önemli 4 kelime: “Bu hususta düşünceniz nedir?”</p>

  <p style="text-align: center;">En önemli 3 kelime: “Eğer izin verirseniz!”</p>

  <p style="text-align: center;">En önemli 2 kelime: “Teşekkür ederim”</p>

  <p style="text-align: center;">En önemsiz 1 kelime: “Ben”</p>

  <p style="text-align: center;">En önemli 1 kelime: “Biz”.</p>

  <p><i>Filozof A. North Whitehead bütün üniversite ve yüksek öğrenim müesseselerinin giriş kapısına şu levhanın asılmasını tavsiye etmişti: “Basitliği arayın ve ondan şüphe edin!”</i></p>

  <p><i>Öğretme sanatı; yeni bir buluşun meydana gelmesine yardım etme sanatıdır.</i></p>

  <p style="text-align: right;">Jan Doren</p>
</body>
</html>
