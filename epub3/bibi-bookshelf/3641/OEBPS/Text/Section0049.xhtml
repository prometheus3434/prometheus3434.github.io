<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>ALIŞKANLIKLARINIZDAN NASIL YARARLANABİLİRSİNİZ?</h3>

  <p style="text-align: right;">William JAMES</p>

  <p>Bundan 75 sene kadar önce ünlü Amerikan psikologu William James o zamana kadar ahlaki bir problem olarak düşünülen “iyi alışkanlıklar nasıl geliştirilir ve kötü alışkanlıklar nasıl bırakılır?” konusunda bilimsel bir inceleme yayımlamıştı. Bu hemen hemen insani davranışla ilgili problemlerin bilimsel açıdan ilk olarak ele alınışıydı, işte aşağıda okuyacağınız bu deneme bugün de, yazıldığı gün kadar, doğru ve değerlidir.</p>

  <p>Alışkanlık insanın ikinci bir tabiatı mıdır? “Alışkanlık on kere tabiattır”, diyor, Wellington Dükü, ünlü Ingiliz başkomutanı. Bu hususta herhalde onun kadar yetkiyle söz söyleyecek çok az kişi vardır. Günlük talim ve yıllarca süren disiplin bir insanın davranışında muhakkak ki en önemli rolü oynar.</p>

  <p>Alışkanlık cemiyetin bir volanı, bir denk kasnağı, onu koruyan, muhafaza eden en değerli etkendir. Bunun için en önemli şey, sinir sistemimizi kendimizin bir düşmanı yerine, bir müttefiki yapmaktır. Elimizden geldiği kadar çok sayıda faydalı hareketlerimizi mümkün olduğu kadar erkenden otomatik bir duruma, bir alışkanlık haline sokmalıyız. Ayrıca kendimizi vebadan koruduğumuz gibi onların bize zararı olabilecek şekilde büyümelerine karşı da korunmalıyız. Günlük hayatımızın ayrıntılarından ne kadar çoğunu otomatizmin çabasız muhafazasına emanet edebilirsek, kafamızın yüksek kuvvetlerinden o kadar fazlası asıl işimizde kullanmak üzere serbest kalır. Kararsızlıktan başka hiçbir alışkanlığı olmayan insandan daha sefil bir insan bulunamaz. Onun her sigarayı yakması, bir fincan kahvesini içmesi, her sabah yataktan kalkması ve her gece yatmaya gitmesi veya ele aldığı herhangi bir işe başlaması önce esaslı surette düşünmesi gereken konulardır.</p>

  <p>Böyle bir adamın gününün yansı, insanın içinden gelmesi ve pratik bakımdan şuuru için mevcut olmaması gereken şeyler hakkında karar vermek veya sonradan da verdiği kararlardan pişman olmakla geçer.</p>

  <p>Yeni bir alışkanlığın elde edilmesi veya eski bir alışkanlığın bırakılabilmesi için şu dört kuralı hatırlamalıdır.</p>

  <p>Birinci kural: Her işe mümkün olan en kuvvetli inisiyatifle (şahsi teşebbüsle) atılmaya gayret ediniz.</p>

  <p>Doğru yöndeki etkenleri kuvvetlendirmeye yarayacak bütün şartlan toplayınız. Alışılmış usul ve yollara uymayan teşebbüslere girişiniz. Eğer durum imkân veriyorsa, halka karşı bir bağlantıya giriniz, bağlanınız. Kısacası kararınızı bildiğiniz her türlü imkânlarla sannız, kuvvetlendiriniz. Bunlar, karannızdan vazgeçirmek üzere karşınıza çıkacak kötü eğilimleri yenebilmek için size kuvvet ve enerji verecektir. Böylece önünüze çıkacak her engeli erteledikçe, onların bir daha ortaya çıkması şansları da gittikçe azalacaktır.</p>

  <p>İkinci kural: Yeni alışkanlık hayatımızda bir kere emin bir şekilde kök tutmadıkça küçük de olsa onu zayıflatabilecek herhangi bir taviz vermeyiniz.</p>

  <p>Her türlü sapma, ters hareket büyük bir itina ile sarmaya çalıştığınız ipten bir yumağın yere düşmesi gibidir. Ufak bir hata sandığınız şey sargılardan çok daha fazlasının açılmasına sebep olur. Eğitimin devamlılığı, sinir sistemimizin hatasız ve tam harekete geçmesini sağlayan biricik vasıtadır.</p>

  <p>Başlangıçta başarı zorunludur. Başarısızlık gelecekteki bütün teşebbüsler için gerekli olan enerjiyi frenler. Oysa geçmişteki başarılar gelecek için sinirlerimizin kuvvet kaynağı olur. Alman şairi Goethe kendisine bir teşebbüs hususunda danışmaya gelen, fakat kendi kabiliyet ve kuvvetine güveni olmayan birine, “dostum senin yapacağın şey şöyle derin nefes alıp derhal işe girişmektir.” demişti. Bu sözler Goethe’nin başarı ile dolu meslek hayatının etkileyen ruhu pek güzel ifade eder.</p>

  <p>İçki içmek gibi alışkanlıklardan yavaş yavaş kurtulmak konusu da bu başlığın altına girer. Bu, uzmanların şahıslara göre fikirlerinin değişik olduğu bir meseledir. Bununl* beraber esas itibariyle bütün uzmanlar böyle bir alışkanlıktan kurtulmanın, eğer onu uygulamaya imkân olursa, en iyi yolun yeni bir alışkanlığın derhal kabulü olduğunda müttefiktirler. Yalnız bir irademize, daha başlangıçta başarısızlığa uğrayacağı böyle güç bir görev vermemeye dikkat etmeliyiz. Fakat bir insan buna dayanabildiği takdirde, kesin bir ıstırap devresi ve bunu izleyecek serbest bir zaman, elde edilmeye çalışılacak en iyi amaçtır. Bu ister içki içmek gibi bir alışkanlıktan vazgeçmek veya sabahleyin bir saat daha erken kalkmak olsun. Bir arzunun hiç beslenmediği takdirde ne kadar çabuk söneceği hayret edilecek bir şeydir.</p>

  <p>“İnsan ikinci adımını atabilmek için ilk önce birinci adımı iyice atmayı öğrenmelidir,” der Dr. Bahnsen. “Her gün yeni bir karar veren kimse atlamak üzere bir hendeğin yanma gelen ve her seferinde durup yeniden hız almak için geriye dönen bir adama benzer. Devamlı bir ilerleme olmadan yapıcı kuvvetlerin toplanması diye bir şey söz konusu olamaz.”</p>

  <p>Üçüncü kural: Verdiğiniz her kararı uygulamak için muhtemel her fırsattan faydalanınız.</p>

  <p>Kararların beyine yeni “oyunu” haber vermeleri, onların meydana geldikleri anda değil, hareket etkilerini meydana getirdikleri andadır. İnsan istediği kadar çok güzel söz ve kurala sahip olsun ve insanın hisleri istediği kadar olumlu ve iyi olsun, eğer harekete geçmek için ortaya çıkan elle tutulabilir her fırsattan faydalanmazsa, karakteri daha iyinin etkisinden tamamiyle uzakta kalabilir.</p>

  <p>“Cehennemin yollan sade iyi niyetlerle döşenmiştir.” sözü çok eskidir. Ve bu ortaya attığımız prensiplerin açık bir sonucudur. J.S. Mill’in söylediği gibi “karakter tamamiyle şekillenmiş iradedir,” Onun anladığı manada irade, hayatın başlıca güçlüklerine karşı sabit, ani ve belirli bir surette hareket etme eğilimlerinin bir toplamıdır.</p>

  <p>Yapmak, harekete geçmek eğilimi ancak gerçekten yaptığımız eylemlerle orantılı olarak içimizde kökleşebilir ve beyin onların uygulanmasıyla “büyür”. Eğer bir karar veya ateşli bir duygunun pratik hiçbir meyve taşımadan buhar olup uçmasına müsaade edilirse, bu kaybedilmiş bir fırsattan daha kötüdür. Çünkü böylece o gelecekteki bütün olumlu karar ve duyguların da ortaya çıkmasına mani olur.</p>

  <p>Zayıf, hislerine düşkün ve hayal dünyasında yaşayan, ömrünü hassaslığın ve telaşın dalgalı denizlerinde geçiren ve hiçbir zaman elle tutulan bir iş yapmamış olan bir insan karakterinden daha alçak bir şey düşünülemez.</p>

  <p>Bir Rus Markisi’nin dışarıda arabacısı soğuktan donarken, tiyatroda piyesin hayali şahsiyetlerine acıyarak gözyaşı dökmesi, daha sönük bir ölçüde her yerde olan ve rastlanan şeylerdir.</p>

  <p>Sonradan onu herhangi aktif bir surette ifade etmeksizin bir piyeste, konserde veya bir kitap okurken heyecanlanarak ıstırap çekmemeliyiz.</p>

  <p>Herhangi iyi bir düşünce ne kadar basit olursa olsun -ihtiyar bir büyükanne ile güler yüzlü konuşmak veya otobüste yerinizi bir başkasına vermek gibi şeyler bile, daha kahramanca hareketlere imkân olmadığı takdirde- o düşüncenin pratik bir surette ifade edilmesinden sakın vazgeçmeyiniz.</p>

  <p>Eğer heyecanlarımızın buharlaşıp uçmasına müsaade edersek onlar da kolayca uçacak, kaybolacak bir yol bulurlar. Aynı şekilde biz bir çaba göstermekten kaçınırsak, daha farkına varmadan çaba harcama kabiliyetimiz elimizden kaçar gider. Biz halen dikkatimizin dağılmasından şikâyetçi isek, o ileride de daima dağılacaktır.</p>

  <p>Dördüncü kural olarak da şunu söyleyebiliriz: Çaba göstermek kabiliyetinizi ayakta tutmak istiyorsanız, her gün, sebepsiz ve karşılıksız bir egzersiz yapınız.</p>

  <p>Bu, herhangi ufak lüzumsuz noktalarda sistematik bir surette fedakârlık ve kahramanlık göstermek demektir. Her gün sırf onu yapmayı pek istemediğinizden başka bir sebep gösteremeyeceğiniz bir iki hareket yapınız. Ve hakiki ihtiyaç saati yaklaştığı zaman, o sizi sinirleriniz kuvvetli ve yetişmiş olarak imtihana hazır bulsun.</p>

  <p>İnsanın nefsinden yapacağı bu tür bir fedakârlık, sigorta ettirdiği evi için verdiği prime benzer. Prim zamanında ona hiçbir şey sağlamaz ve hiçbir şey kazandırmaz. Fakat günün birinde bir yangın çıkar da evi yanarsa, o zaman sigorta primini muntazaman ödemiş olması onu sefaletten kurtarır. İşte her gün dikkatini bir noktada toplamaya, içinde şiddetli bir irade kuvveti geliştirmeye ve lüzumsuz şeylere karşı feragat göstermeye kendisini alıştıran bir kimse de ilerisi için sigortalı demektir. Etrafında her şey kırılıp dökülürken o bir kale gibi yerinde sapa sağlam kalacak ve daha yumuşak ve zayıf soydaşları fırtınaya tutulmuş saman çöpleri gibi dört bir tarafa savrulup duracaktır.</p>

  <p>Teolojinin bahsettiği öteki dünyadaki cehennem bile, alışkanlıklarımızın yanlış yönlerde şekillendirdiği karakterlerimizin bizim için bu dünyada meydana getirdiği cehennemden daha kötü olamaz. Kolayca yarattığımız yıgınlarca alışkanlıklarımızın bizi nereye götürdüğünü bir anlayabilsek, onların meydana gelişi üzerinde biraz daha dikkatle dururduk.</p>

  <p>İnsan iyi ve kötü kaderini kendisi yapar ve ileri atılan bir adım hiçbir zaman bir daha geri alınmaz. İyi ve kötü en küçük bir hareket bir daha kazınamayacak kadar derin izler bırakır. Jefferson’un piyesindeki sarhoş Rip Van Winkle yaptığı her hatadan sonra, “bunu saymam” diyerek bir özür bulur. Evet, belki o bu sefer saymayabilir, lütufkâr bir Tanrı da bunu saymayabilir, fakat o gene de sayılır. Ta derinlerde sinir hücreleri ve liflerinin molekülleri onu sayarlar, kaydederler ve gelecekteki bir fırsatta aleyhimize karşı kullanmak üzere depolarlar. Yaptığımız hiçbir şey tam manasıyla bir daha ortadan silinmez. Tabii bunun iyi tarafı olduğu gibi kötü tarafı da vardır. Biz nasıl ayn ayrı içtiğimiz bir sürü içki ile devamlı bir alkolik olursak, aynı şekilde ayn ayrı birçok hareketler ve saatlerce çalışma neticesi ahlak bakımından bir aziz veya pratik ve bilimsel alanlarda birer uzman olabiliriz.</p>

  <p>Hangi meslekten olursa olsun, hiç kimsenin eğitiminin sonucu hakkında bir endişesi olmasın. Eğer iş gücünün her saatini, gerçekten dolu geçirirse, son sonuç bir gün kendiliğinden ortaya çıkaracaktır. O günün birinde kalktığı zaman, seçtiği ve izlediği amaç ne olursa olsun, kendisini kuşağının o konuda en bilgili insanlardan biri olarak bulacaktır.</p>

  <p>En iyisi</p>

  <p>Dağ tepesinde bir çam olamazsan</p>

  <p>Vadide bir çalı ol.</p>

  <p>Fakat, oradaki en iyi büyük çalı sen olmalısın.</p>

  <p>Çalı olamazsan bir ot parçası ol,</p>

  <p>Bir yola neş’e ver.</p>

  <p>Bir misk çiçeği olamazsan bir saz ol.</p>

  <p>Fakat, gölün içindeki en canlı saz sen olmalısın.</p>

  <p>Hepimiz kaptan olamayız, bazılarımız tayfa olmaya mecburuz.</p>

  <p>Dünyada hepimiz için birer şey var.</p>

  <p>Yapacağımız iş, size en yakın olan iştir.</p>

  <p>Cadde olamazsan patika ol.</p>

  <p>Güneş olamazsan yıldız ol.</p>

  <p>Kazanmak, yahut kaybetmek ölçü ile değildir.</p>

  <p>Sen her neysen, onun en iyisi olmalısın...</p>

  <p>Douglas Malloch</p>
</body>
</html>
