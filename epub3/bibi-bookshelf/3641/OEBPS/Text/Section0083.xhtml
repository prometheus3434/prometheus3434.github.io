<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>LİDERLİK ÜZERİNE</h3>

  <p>Ünlü tarihçi ve Türk dostu Prof. Toynbee, Pakistan’a dair bir makalesinde, “Türklerin bir sözü vardır ve çok yerindedir,” der. “Balık baştan kokar”. Tarihçi bununla her sahada yüksek idarecilerin, liderlerin yetiştirilmemesinin önemini anlatmak ister.</p>

  <p>Gerek siyasal alanda gerek idari, ekonomik ve endüstri alanlannda, yalnız bizim değil, bütün memleketlerin aradığı yüksek idareci, ya da geniş anlamda lider nasıl bir adamdır ve-,ra onda ne gibi vasıflar bulunmalıdır? Bu hususta ortaya atılmış birçok görüş ve düşünce vardır. İşte burada onları ortak bir paydada toplamaya çalışacağız.</p>

  <p>İlk önce yüksek idareci veya liderin başlıca görevi nedir? Karar vermek.</p>

  <p>Evet, bir idareci problemleri bütün ayrıntılarına kadar inceleyen, hepsinin fayda ve sakıncalarını tartan ve sonra karar veren adamdır. Eğer o her şeyi tam bir şekilde düşünür, inceler, fayda ve sakıncalarını ayırabilir, fakat iş karar safhasına geldiği zaman, bunu astlarına yüklemeye veya bugünden yarına bırakmaya kalkar, yani karar vermekten çekinir, vereceği kararın sonuçlarından korkarsa, o dünyanın en bilgin, en iyi niyet sahibi teşkilatçı adamı da olsa idareci, lider olamaz.</p>

  <p>İşlerin yavaş yürümesi, kırtasiyeciliğin bir türlü azaltılamaması, amir mevkiinde bulunanların basit bir memur seviyesine düşmesi, işte hep yüksek idarecinin bu en önemli görevi yapacak nitelikte olmamasından ileri gelir.</p>

  <p>Bunun sebebi nedir?</p>

  <p>Bunun en önemli sebebi, idarecinin o görevin ehli olmaması, üzerine aldığı sorumluluğu tam manasıyla anlamamış olması ve böyle yüksek bir pozisyona gelmiş bir kişide bulunması gereken cesarete sahip olmamasıdır.</p>

  <p>işte bütün müesseseler, idareler, topluluklar, ülkeler karar verecek; çabuk, iyi, doğru ve ileriyi görerek karar verecek insanları anyorlar, bulmaya, yetiştirmeye çalışıyorlar.</p>

  <p>Liderin ikinci vasfı, sinirlerine hakim, kararlannda sebatlı olmasıdır.</p>

  <p>O bir istikrar kalesi olmalı, verdiği kararlardan günün havasına göre dönmemeli, olur olmaz şeylerden sinirlenerek ancak mantıkla çözülebilecek önemli meselelerde hislerine boyun eğmemelidir. insanlar kendilerini idare edenlerde, kendilerinde bol bol bulunan ve alışık oldukları o basit noksanlan bir türlü affedemezler. Yüksek idareci bunu unutmamalıdır.</p>

  <p>Üçüncü vasıf, toleranstır. O başkalarının yapabilecekleri veya yapamayacakları işlere toleranslı bir gözle bakabilmelidir. Yanında çalıştırdığı insanlar onun kadar zeki, tecrübeli, bilgili, hatta akıllı olmayabilirler, fakat dünya her türlü insandan yapılmıştır. Lider böyle çeşitli tuğlaları iyice harçlayarak bir bina meydana getiren kalfaya benzer. Tuğlalarından şikâyet etmekle duvarlar kendiliğinden bitmez.</p>

  <p>Dördüncü vasıf, liderin etrafındaki insanların ona her şeyi açıkça söyleyebilecekleri bir serbestlik havası yaratabilmesidir.</p>

  <p>Lider hakikatleri iyice bilmek, öğrenmek durumunda olan bir adamdır. Hakikatler de ancak serbest ortamlarda meydana çıkar. Etrafını bir korku duvan ile kaplayan bir idareci, hiçbir zaman hakikati öğrenemez. Çünkü korkunun bulunduğu yerde samimiyet ve saygı yerleşemez, hakikat da içeri girmeden kaçar gider.</p>

  <p>Son vasıf da şudur:</p>

  <p>Lider layık olduğu takdiri göremediği halde inandığı şeyde kuvvet ve inancını kaybetmeden sonuna kadar sebat eden adamdır.</p>

  <p>Bu çok önemlidir. Tarihi karıştırın, göreceksiniz ki, birçok lider ve büyük insan geç, hatta bazen ölümlerinden seneler geçtikten sonra takdir edilmişler, anlaşılabilmişlerdir.</p>

  <p>Lider, yığınların yapıldığı maddeden başka bir şeyden yapılmış bir insandır. O dayanıklılığı, çalışması, inancı, sebatı, tolerans ve anlayışı bütün vasıfları, kısaca karakteri, etrafındaki insanlardan başka, üstün olan, fakat buna rağmen kendisini onların üstünde görmeyen, onlardan olmakla iftihar eden ve böylece onlara farkettirmeden onları çalıştıran, onlara yön gösteren ve ışık tutan bir insandır.</p>

  <p>Bu vasıflara sahip olmadan insanları idare etmek isteyenler, pusula kullanmasını bilmeden gemisini sevk etmek isteyen kaptana benzerler. Karadan çok uzakta ve fırtınalı havalarda onların gemisinde bulunmak tehlikelidir.</p>

  <p>Konferans vermenin ciddi bir sorumluluğu vardır. 200 kişi önünde kötü bir konuşma yapan kimse kendi zamanından sadece yarım saat israf etmiş olur, buna karşılık dinleyicilerin zamanından boşa 100 saat (dört günden fazla) harcar ki, bu da hiçbir şekilde küçümsenecek bir suç değildir.</p>

  <p>Jenkin Lloyd</p>

  <p>Hiçbir iş yapmayan adam boş oturuyor demektir. Fakat kendi yetenek ve bilgisinden daha aşağı bir işte çalıştırılan adam da onun kadar boş oturuyor demektir.</p>

  <p>Sokrat</p>

  <p>Başkalarının güç buldukları şeyi yapmak yetenek, yetenekleri insanların olanaksız gördükleri şeyi yapmak dehadır.</p>

  <p>Amiel</p>

  <p>Cehalet Tanrı’nın lâneti olduğuna göre, bilgi göklere uçabileceğimiz kanatlardır.</p>

  <p>Shakespeare</p>

  <p>Ahenk küçük şeylerin büyümesini sağlar, ahenksizlik ise büyük şeylerin yok olmasını.</p>

  <p>Sallust</p>

  <p>Bir çok şeyi yarım bileceğine, bir tek şeyi iyi bil.</p>

  <p>Nietzsche</p>

  <p>Bana gelince, ben bir şeyi biliyorum, o da bir şey bilmediğimdir.</p>

  <p>Sokrat</p>

  <p>Okulda okuduklarıyla yetinenler, yalnız mürebbiyeleriyle tanınabilen çocuklara benzerler.</p>

  <p>Voltaire</p>

  <p>Sevginin ilk görevi dinlemektir.</p>

  <p>P. Tillcih</p>
</body>
</html>
