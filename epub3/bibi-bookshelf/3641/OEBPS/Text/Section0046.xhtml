<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>KARŞILIKLI SEVGİ VE SAYGI</h3>

  <p>Seçim, ister siyasi ister özel hayatımızla ilgili olsun, karar vermek demektir. Karar vermek ise bazı şeyleri feda etmek anlamına gelir. Feda edilen şeyleri düşünmek bizi üzer, iç gerilimlerimizi artırır, sinirlerimizi bozar. İç dünyamızda meydana gelen bu dengesizliğin kabahatini dış dünyanın, yanımızdakilerin ve bilhassa karşımızdakilerin üzerine atarız. Bunun sonucu olarak da öfkeleniriz. Konfüçyüs, “Öfkeli bir adamın içi zehir doludur”, der.</p>

  <p>Bütün dünyada seçimler en heyecanlı, en hadiseli geçen günlerdir, fakat şunu unutmamak lazımdır ki, biz hepimiz bir gemide beraberce uzun bir yolculuğa çıkmış insanlarız, gemi bizimdir. Ufukların arkasındaki hedefimiz de, geminin rotası ne kadar başka olursa olsun, aynıdır. Rota üzerinde düşüncelerimiz başka başka olabilir. Kimimiz kuzeyden, kimimiz güneyden, kimimiz doğudan ve kimimiz batıdan geleceğe varmanın daha kolay olacağını düşünebiliriz. Fakat gemiyi yolundan alıkoymaya veya içinde bizimle beraber bulunanlara sırf bizden başka düşünüyorlar diye kızmaya, onlardan nefret etmeye, onları küçük düşürmeye, tahkir etmeye hakkımız yoktur. Bir gün ufuklar aşılacak hedefe varılacak ve o zaman bu uzun yolculuğun sonunda hep beraber gemiye tamire, daha ileri ve uzun seyahatler için onu boyamaya, midyelerini temizlemeye, makinelerini yağlamaya veya yelkenlerini yamalamaya çalışacağız. İşte bunu ancak beraberce ve karşılıklı sevgi ve saygı ile yapabiliriz.</p>

  <p>Aynı şeyi eski dinler söylemiştir. Bugünkü modern psikoloji de söylüyor.</p>

  <p>- Hazreti Muhammed “Nefsiniz için sevdiğiniz şeyi kardeşiniz için de sevmedikçe hiçbiriniz mümin olamazsınız,” der.</p>

  <p>Aynı temel fikri öteki dinlerde de bulmak kabildir:</p>

  <p>- Budizm: “Sana acı veren şeyle başkalarını incitme” (Udanavarga).</p>

  <p>- Yahudilik: “Sana ıstırap veren şeyi başkalarına yapma. Tevrat’ın esası budur. Geriye kalan lâfü güzaftan ibarettir” (Talmud).</p>

  <p>- Hıristiyanlık: “İnsanların senin için yapmalarını istediğin her şeyi, sen de onlar için yap. Bu peygamberlerin kanunudur” (Mata İncili).</p>

  <p>- Konfüçyüsçülük: “Sana başkalarının yapmasını istemediğin şeyi, sen de başkalarına yapma” (Anatects).</p>

  <p>- Hinduizm: “İşte en yüksek kanun budur. Sana yapılmasını sevmediğin şeyi başkalarına yapma” (Mahaborata).</p>

  <p>- Taoizm: “Komşunun kazancını kendi kazancın gibi, onun zararını kendi zararın gibi kabul et” (Tai Shang Kan Yign Pien).</p>

  <p>- Zerdüştlük: “Yalnız kendisi için kötü olan şeyi komşusuna yapmayan insan iyi insandır” (Dadistanı Dimik).</p>

  <p>Görülüyor ki, asırların hikmetinden toplanan bütün bu sözlerde ileri sürülen esas fikir karşılıklı sevgi ve adalet fikridir. Bu da devamlı bir huzurun, bajışın biricik temelidir.</p>

  <p>Goethe, “Bir şeyi sevmeden onu anlayamazsın,” der. Karşılıklı anlaşma olmadan, beraber çalışma sağlanamaz. Müşterek çalışma olmadan da bugünün toplumunun muvaffak olabilmeşine dert ve güçlüklerini yenebilmesine imkân yoktur. Şu halde her şeyden önce şuuraltı korkularımızı, nefret, kin ve kıskançlıklarımızı yenmeyi ve bir Fransız filozofunun dediği gibi “insanları, insanlara rağmen sevmeyi,” öğrenmeliyiz.</p>

  <p>Bu kolay bir şey değildir. Zaten kolay olsaydı, asırlardan beri bütün dinler, bilge insanlar ve filozoflar bunu vaaz vermezlerdi. Kolay olan geçmiş, ölmüş insanların arkasından büyük bir teessürle bahsetmek, onları ne kadar sevdiğimizi hatırlamaktır. Halbuki onlar hayatta iken acaba kendilerine bugün layık gördüğümüz sevgiyi göstermiş miydik?</p>

  <p>Harpten önce Almanya’da Chemmintz şehrinde bir mezar taşında şu yazıları okumuştum. Bu bütün hayatı ıstırapla geçmiş bir kadının feryadı idi:</p>

  <p>“Mezarıma çiçek koymayınız, hatta başınızı çevirmeden geçiniz. Bütün ömrüm boyunca bir tek kişi bile benimle ilgilenmedi. Bundan sonraki yapmacık ilginizle beni hiç olmazsa ebedi uykumda rahatsız etmeyiniz.</p>

  <p>Çinli bir bilgin öğrencisi ile büyük bir kabristanı geziyor ve mezar taşlarındaki yazılan okuyormuş. Taşların üzerindeki övgüler adamcağızı düşündürmüş ve “galiba” demiş, “hu dünyanın düzelmesi için biricik çare yaşayanların hepsini öldürmek, ölüleri de diriltmektir.”</p>

  <p>Halbuki yaşayanlar arasında da ölüler kadar iyi insanlar vardır, fakat biz onları ne yazık ki öldükten sonra sevmeye ve takdir etmeye başlıyoruz.</p>

  <p>Bütün dinler insanlar arasında karşılıklı sevginin temel inanç olduğunda ittifak etmiş olmalarına rağmen şu hikmet parçası ne kadar düşündürücüdür.</p>

  <p>“Birçok insanın komşularından nefret etmeye kâfi gelecek, fakat onları sevmeye yetmeyecek kadar dinleri vardır. ”</p>

  <p>Başkalarından nefret eden, onlara kin bağlayan, onları kıskanan fertlerden teşekkül eden toplumların huzur içinde yaşamasına imkân yoktur. Cemiyetin müşterek huzurunun biricik formülü; fertlerin birbirlerini sevmeyi, takdir etmeyi öğrenmeleri, şuur altı korku ve vesveselerini yenmeyi istemeleridir.</p>

  <p>Hitler ve benzerleri insanları nefrette birleştirmeye çalıştılar. İlk anlarda muvaffak da oldular. Fakat o ilahi insan sevgisi karşısında mahvolup gittiler.</p>

  <p>Hayatta her oyunda, ki seçimde de böyledir, bir yenen bir de yenilen vardır. Fakat sportmen olana derler ki, yenilmeyi kabul eder, hasmının üstün taraflarını takdir eder, maçtan sonra onun elini sıkar ve gelecek oyun için daha iyi hazırlanmaya çalışır, mızıkçılık etmez, hakeme sövmez ve yenilgisinin sebeplerini, hasmının talihine, halkın taraftarlığına ve hakemin beceriksizliğine yormaz ve lngilizlerin tabiriyle “Good Loser” olur. Hatta bazen Hamid’in dediği gibi “galip sayılır bu yolda mağlup” da olur. Çünkü hayatta ister yenilelim, ister yenelim. Ulu hakem hükmünü oyunu ne kadar dürüst oynadığımıza göre verecektir.</p>

  <p>Geçmişi değiştiremezsiniz, fakat gelecek daha elinin içindedir.</p>

  <p>Hugf White</p>

  <p>Ali yuvası, bir çocuğun hatalarından öğreneceği bir yerdir. Onların yüzünden ıstırap çekmeye zorlanacağı bir şey değildir.</p>

  <p>Samuel Johnson</p>

  <p>Bu dünyada en çok hoşa giden şeyler hoş düşüncelerdir. Yaşama denilen o büyük sanat da, hayat boyunca mümkün olduğu kadar çok bu gibi düşüncelere sahip olmaktır.</p>

  <p>Montaigne</p>
</body>
</html>
