<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>METOT MÜHENDİSLİĞİ</h3>

  <p>1911 senesinde idi. Amerika’nın en büyük demiryolu şirketleri yolcu ücretlerinde yapılan arttırmadan cesaret alarak yük tarifelerinin de arttırılmasını istiyorlardı. Fakat nakliyeciler buna çok şiddetle karşı koyuyorlardı.</p>

  <p>Her iki tarafın da kuvvetli sebepleri vardı. 20 avukat nakliyecileri, 50 avukat da demiryolu şirketini savunmaya hazırlanıyorlardı. Ortada dönen para muazzamdı. Bir çok prensipler çarpışıyor, atılacak herhangi bir adımın memleketin gelişiminde çok önemli rolü olacağı kabul ediliyordu.</p>

  <p>Nakliyecilerin savunduğu tez şuydu: “Eğer demiryolları daha verimli çalışsalardı, iktisat edebilecekleri para, tarifleri yükselmekle elde edeceklerinden çok daha fazla olacak ve bu sayede lüzumsuz yüksek tarifelerle memlekette hayatı pahalılatmak hatasına da düşmeyeceklerdi.”</p>

  <p>Davanın en heyecanlı dönemine girilmiş bulunuluyordu ve savunma avukatı en son koz olarak H. Emerson adında bir mühendisin tanıklığına başvurdu. Bu mühendis o zamana kadar kimsenin ağzına almamış olduğu bir rakamla herkesi susturdu. O demiryollarının “ilmi şevki idare prensiplerine” göre çalıştığı takdirde günde iktisat edeceği miktarın tam bir milyon dolar olacağını olumlu delillerle ispat etti. Herkes hayret içinde idi. Milyon kelimesi o zamanın insanlarına milyarlara alışan bizlere hiçbir sayının yapamayacağı bir etki yapmıştı.</p>

  <p>Birdenbire bütün Amerikan gazeteleri “ilmi şevki idare” kelimesini puntolarının en büyükleri ile dizdiler. Herkes artık ondan bahsediyordu. Bu prensiplerin babası sayılan Taylor adında bir adam birden bire günün kahramanı olmuştu.</p>

  <p>Güzel fikirler ve yeni buluşlar bütün insanlara hizmet ederler. Yalnız onlar nadide tohumlar gibi iyi gübrelenmiş, rutubetli ve güneşi bol ortamlarda büyürler ve ancak oralarda renkli çiçekleri ve tatlı meyvelerini verirler.</p>

  <p>Taylor’un ortaya attığı ilk fikirleri de sanayide ilerlemiş bir çok memleket tarafından ele alındı ve yüksek üretim devrinin müjdecisi oldular.</p>

  <p>Bu yüzden Amerika’da ücretler yüksek, fakat maliyet düşüktür. Haftada 40 saat çalışan ve ayda 240 dolar kazanan kalifiye bir işçi 25 saatlik emeğine mukabil bir kat elbise, 7 saat çalışarak iyi cinsten bir çift ayakkabı alabilir. Bir kilo et için bir saat 10 dakika, bir kilo ekmek için ise yalnız 10 dakika çalışması kâfidir. Aldığı paranın % 20’sini ev kirasına verir, bunda kalorifer ve buzdolabı da dahildir. Özel bir otomobili vardır ve bir litre benzinin fiyatı üç dakikalık emeğine eşittir (1950 yılma ait rakamlar).</p>

  <p>İşte ilmi şevki idare prensiplerinden doğan Metot Mühendisliği aslında bütün mühendislik işlerini sıkı bir mantık süzgecinden geçirmekten başka bir şey değildir.</p>

  <p>Başka bir deyimle Metot Mühendisliği, mühendislik alanında mantıki düşüncenin, insan, malzeme, tezgâh ve takımlardan en verimli şekilde faydalanabilmek uğrunda kullanılması sanatıdır.</p>

  <p>Kısacası Metot Mühendisliği teknik alanda yapılan bütün işlerin en ufak ayrıntılarına kadar birçok mantıki sorularla bombardıman edilmesidir. Eğer bu soru bombardımanından sonra, hedef, yani ele alınan iş, sağlam yerinde durabilirse, işte o zaman o iş doğrudur, mantıkidir ve yapılacak işlerin de mevrut imkanlar içinde en uygunudur ve yapılması gerekir.</p>

  <p>Herhangi bir işletmede yapılmakta olan bir işin, ameliyatı veya yeni yapılması düşünülen bir tesisin projesinin önüne geçen Metot Mühendisi şu şekilde sorular sormaya başlar:</p>

  <p>Bu işten maksat nedir?</p>

  <p>2. Hiç yapılmasa olur mu?</p>

  <p>3. Bu iş daha iyi ve basit yapılabilir mi?</p>

  <p>4. Bu işin yeri zamanı uygun mudur?</p>

  <p>5. Bundan önce yapılacak daha lüzumlu işler var mıdır?</p>

  <p>6. Buraya sarf edilecek parayı daha verimli bir işte kullanmak doğru olmaz mı?</p>

  <p>7. Eldeki imkânlarla bu işin en iyi yapılmış şekli bu mudur?</p>

  <p>8. Bu işi yapan kişi bu işin tam adamı mıdır?</p>

  <p>9. Onu biraz daha yetiştirmenin faydası olur mu?</p>

  <p>10. Bu iş için kullanılan tezgâh ve takım uygun mudur?</p>

  <p>11. Acaba eldeki daha ucuz tezgâh ve takımlarla aynı iş görülebilir mi?</p>

  <p>12. Acaba daha az bilgili ve daha az ücret alan işçilere bu iş yaptırılamaz mı?</p>

  <p>13. Bu işte çalışanların sayısı hiçbirini boş bırakmayacak şekilde önceden hesaplanmış mıdır?</p>

  <p>14. Acaba bu İşi yapan adamın daha fazla ve daha severek çalışması ne ile sağlanabilir? vb.</p>

  <p>Görüyorsunuz ki, böyle muazzam bir soru yağmuru altındı ete aldığımız işin ıslanmamış hiçbir tarafı kalmaz. Bütün bu sorulara cevap arayan Metot Mühendisi de bir dakika boş durmaz. sistematik soru sormaya alışmış olduğu için en mantıki bir şekilde sıraladığı bu soruların cevaplarını öğrenmek amacı ile havadis toplayan bir gazetecisi gibi, herkese başvurur, her şeyden faydalanır. Fabrika müdüründen en ufak çırağa kadar herkesin yardımını sağlamaya çalışır, çünkü bilir ki, kimsenin elinde bilginin tekeli yoktur. İşte, bu işin insani yönüdür ve bu yüzden ona insan mühendisliği de denebilir.</p>

  <p>Ford’un meşhur bir sözü vardır: Ufak parçalarına ayırabildiğiniz takdirde, en güç meseleyi bile kolaylıkla çözebilirsiniz. İşte Metot Mühendisi karşısına çıkan karışık meselelerde bundan faydalanır ve her işi veya ameliyeyi en ufak parçalarına, hareketlerine ayırır, bir kimyagerin yaptığı gibi onları tahlil eder. En mantıki Metot ve yollarını bulur. Bunları iş modelleri denilen talimatnamelerinde tespit eder ve bu işleri yapacak olan kimselere yeni usulleri öğretir. Bu sayede de bir çok lüzumsuz vakit, malzeme, insan emeği israfının önüne geçilmiş, yani maliyet azalmış olur.</p>

  <p>Metot Mühendisliğine uzun müddet karşı koyanlar şöyle bir mantık yolu kullanmışlardır:</p>

  <p>“Üretimin artması”, diyorlardı, aynı işi daha az insanla yapmaya imkân veren metotların uygulanması yüzünden olacağı için, “işsizliğe sebep olur. İşsizlikte ise, bir çok insanların satın alma kabiliyetinin azalması ve piyasanın satılmayan mallarla dolması demektir. Bu da üretimin durması ile sonuçlanır ve böylece de kısır döngü (fasit daire) tamamlanır.”</p>

  <p>Buna ilk cevabı veren Taylor olmuştu. 1912 yılında Amerikan Kongresi’nin özel bir komitesi önünde kendisini “savunmak” üzere çağrılan Taylor o zaman şöyle demişti: “Bundan 100 yıl önce İngiltere’de dokuma tezgâhlarının buharla çalıştırılmasının kendilerini işsiz bırakacağını zanneden işçiler bu tezgâhları parçalamışlardı. Fakat ilerlemeyi durduramadılar.</p>

  <p>Birkaç sene sonra buharlı tezgâhlar her tarafa yayılmaya başladı. Bundan önce her işçi günde bir yarda kumaş işleyebiliyordu ve tüketim de bir yarda idi. Makinelerin yardımıyla günde her işçi on yarda dokumaya başladı, çok geçmeden bu ucuz malın tüketimi otuz yardaya çıktı, yani eskiden çalışan işçilerin üç katını çalıştırmak gerekti, çünkü hemen hemen herkes bu kumaşları alabilecek duruma gelmişti”.</p>

  <p>Şimdi bir misalle Metot Mühendisliğinin ana prensiplerini açıklamaya çalışalım:</p>

  <p>Askerlikte bir topun erleri, emir verilir verilmez, toplarını büyük bir hızla mevziine sokar, nişangâhı ayarlar, topu ateşe hazır bir duruma sokar ve ateş emri gelince de hedefe mermilerini yağdırmaya başlar. Aslında bu kadar çabuk yapılan ve hatta basit gibi görünen bu iş uzun bir etüt, yetiştirme ve çalışmanın sonucudur.</p>

  <p>Her er görevini uzun talimlerle öğrenmiş, herkes bir takım halinde beraber çalışmaya alıştırılmıştır. Fakat, buraya bilhassa dikkatinizi rica ederim, topun mevziye girişini, her ere düşen ayn ayn görevleri, onlardan hangisini önce ve hangisini daha sonra yapacağını, hangi elle merminin öne doğru verileceğini, namlunun kapağının kimin tarafından hiç unutulmadan açılıp kovanın çıkarılacağını etüt eden ne o işi yapan erlerdir, ne de onları o emri veren veya onları talim ettiren subaydır.</p>

  <p>Bu genelkurmay tarafından etüt ettirilmiş ve talimatnamelerle noktası noktasına tespit edilmiştir.</p>

  <p>İşte Metot Mühendisleri böyle bir kurmay kuruludur. Onlar her işi en ince noktasına kadar incelerler. İş modeli denilen talimatnamelerini hazırlarlar ve bunların uygulanmasını izlerler. Fakat asıl talimi yaptıran subayın işine karışmazlar.</p>

  <p>Şimdi en büyük işletmelerimizden bir örnek vermek için demiryollarına dönelim ve atölye veya depolarda yapılan işlerden birini, mesela bir lokomotifin “de monte”sini ele alalım.</p>

  <p>Konunun daha iyi anlaşılması için durumunu biraz abartarak anlatalım: Demonte olacak makineye doğru gidiyoruz. Etrafındaki kalabalıktan orada önemli işler yapıldığını derhal görürsünüz; posta başı ve işçileri oradadır ve anlamadığınız bir şey beklerler, beklenen vinçtir, eğer tesadüfen vinç işçilerden önce oraya gelmek fedakârlığını göstermişse, muhakkak kancaya takılacak halat hazır değildir. Hepsi tamamlandıktan sonra kancanın geleceği, ineceği yer vinççiye işaret edilir. Bir çok borular, somunlar çıkarılır, kimi sağ kimi sola konur, bu arada sağa giden vincin sola gelmesi gerekir. Vinççi ile posta başı arasında ufaktan bir tartışma olur, fakat çabuk tatlıya bağlanır, çünkü gürültü her sözün iyice anlaşılmasına manidir. Bir taraftan da keskici şalümosile ile girişir. Bu esnada yanlış anahtar getirdiğinden doğrusunu almak için takım haneye koşan işçiler görünür, halat kısa gelmiştir, onu bulmaya başka biri koşturulur, nihayet saçlar sökülmüş ve yere indirilmiştir, bu sefer de diğer parçalan sökmek için işçiler bunların üzerinden güçlükler atlarlar ve nihayet iş biter demonte tamam olur, kazan kazanhaneye, şase, şase postasına verilir.</p>

  <p>Bu esnada muhakkak olan bir şey varsa, o da herkesin vazifesini yapmış ve hatta fazlasıyla yorulmuş olduğudur. Fakat bir topun ateşe hazır olması ile, böyle bir demonte arasında bir benzeyiş aramak istersek bulabilir miyiz? Orada ses seda çıkmadan herkes işin başından sonuna kadar ne yapacağını biliyor, her şeyin yeri tespit edilmiş, her ameliye tamamiyle incelenmiş ve aylarca erler sabahtan akşama kadar bu işi talim etmiş, öğrenmişlerdir.</p>

  <p>Şimdi bir Metot Mühendisi bu demonte işini ele alsa acaba ne yapar ve sonuç ne olur?</p>

  <p>İlk önce Metot Mühendisi ve yardımcıları yapılan işi tahlil ederler. Bu iş için hazırlanmış özel iş tahlil modelleri vardır. Buraya o işin bütün kademelerinin en ufak ayrıntıları geçirilir, bunlar ne kadar zamanda ve hangi zaman ile kaç kişi tarafından yapılmaktadır, tespit edilir. Ondan sona Metot Mühendisi eline soru mermili makineli tüfeğini alır ve bütün bu demonte işi ve ameliyelerini bombardıman etmeye başlar. Cevabını bulamadığı suallerin tatmin edici ve mantıki karşılıklarını öğreninceye kadar koşar ve didinir, herkesten sorar, kitap okur, gerekirse tecrübeler yapar. Kısacası demonte işini en mantıki düzen ve intizama sokar. Herkese işini, ne yapacağını, nasıl yapacağını, ne zaman yapacağını iş modelleri denilen iş planlarına göre öğretir ve herkesin beraber bir takım olarak çalışmasını sağlar. Böylece iş boş zaman israfından, beklemelerden, anlaşmazlıktan kurtulur ve hem tam, hem de çabuk yapılır, yani maliyet düşer.</p>

  <p>Amerika’da bir boyacı ustası ölür, karısı sigortadan aldığı para ile ufak bir ev yapmaya kalkar, badanacı ve boyacı loncası kocası ölen arkadaşlarının karısına bir yardım olmak üzere ahşap olan evin dış boyasını beraberce yapmaya karar verirler, işi etüt ettirirler, tam 80 boyacı müştereken iskele kurar evi boyamaya başlarlar, film operatörleri ve gazetecilerin de izlediği bu iş tam 18_ dakikada biter. 80 boyacı aynı zamanda birbirlerinin işini bozmadan evin dört tarafını birlikte boyarlar. Sinemaya alman ve seyri çok eğlenceli olan bu boya işi metot etütlerinin ve işbirliğinin en basit, fakat en parlak örneklerinden biridir.</p>

  <p>İlkeleri böylece açıklanan Metot İstihsal Mühendisliği bizde ilk önce nasıl kuruldu ve elemanları nasıl yetiştirildi?</p>

  <p>1949 yılında Devlet Demiryolu Idaresi’nin daveti üzerine Amerika’dan gelen iki uzman demiryollarımızın üretim kaynağı olan atölyeleri dolaştılar, elemanlarımızla konuştular ve sonra uzunca bir rapor verdiler.</p>

  <p>Atölyeleriniz var, mühendisleriniz var, ustalarınız, tezgâh ve takımlarınız ve bunlar sanayide ileri gitmiş memleketlerin hiçbirinden aşağı değil. Hangi teknik problem münakaşa edilse, ondan anlayan ve en mantıki yolu gören personeliniz var. Fakat sanayi, James Watt buhar makinesini bulduktan sonra birçok ileri adımlar atmış ve yeni metotlar ortaya çıkmıştır. Bu da sanayinin teknik yön ile olan ilgisi kadar mantıkla da büyük bir ilgisi olduğunu gösterir.</p>

  <p>İşte istihsali arttırmak, maliyetleri düşürmek için yeni çalışma metotlarının uygulanması şarttır. Bu iki şekilde olur: Birincisi bu işten anlayan birçok uzmanın Türkiye’ye gelerek bu metotları atölyelerde tatbik etmesi ve belirli bir verim elde edildikten sonra memleketlerine dönmesi. İkincisi sizin elemanlarınızdan bir grubun yetiştirilmesi ve onlar bir taraftan daha gençleri yetiştirirken, diğer taraftan bu usulleri kendi kendilerine tatbik etmeleri.</p>

  <p>İşte ilk olarak İzmir’de açılan Metot Mühendisliği kursuna iştirak eden elemanlar bu ikinci şekle göre yetiştirildiler ve bir sene sonra da bu usulleri ilk önce Halkapınar atölyesinin vagon tamir işlerinde başarıyla uyguladılar.</p>

  <p>Fakat bu kursu öğretmenin ders verir vermez, dışarı çıktığı ve öğrencilerin de kitaplarına gömüldükleri bir üniversite kursu sanmayınız. Burada öğretmen herkese kendi kafasının inkişafına imkân verecek şahsi vazifeler vermiş ve herkesin her şeyi kendi kendine yapabilmesi için en doğru yolu da göstermiştir. Çünkü amaç herhangi bir bilginin ezberlenmesi değil, araştırılıp bulunması ve kullanılmasıdır.</p>

  <p><i>Tecrübeme göre eğitimsiz kimselerin erdemleri de çok azdır.</i></p>

  <p style="text-align: right;">Abraham Lincoln</p>

  <p><i>Fenalık iyilikten daha çabuk ürer, fenalığın izi iyilikten daha fazla devam eder. Bu gerçeği kavradığın gün iyiliği çoğaltmaya değil, fenalığı kaldırmaya çalışmanın daha faziletli ve mesut edici bir iş olduğunu anlayacaksın.</i></p>

  <p style="text-align: right;">Cemil Sena&nbsp;</p>

  <p><i>Önyargılar (peşin hükümler) insanları birbirinden uzak tutmak için bilgisizlikten yapılmış zincirlerdir.</i></p>

  <p style="text-align: right;">Countess of Blessington</p>
</body>
</html>
