<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>TEŞKİLATIMIZA GÜVENMEYİ ÖĞRENMELİYİZ</h3>

  <p>1908 Jön Türk inkılabının düşünsel temelleri atılırken Prens Sabahattin Bey Anglosaksonların başarılarının sebepleri araştırmış ve bir parça da o zamanki bir Fransız yazarın tesiri altıda kalarak, şu iki esas prensibin her şeyin üstünde İngiliz ve Amerikan uluslarının başarısını sağladığına inanmıştı:</p>

  <p>1. “Şahsi teşebbüs ve</p>

  <p>2. Ademi merkeziyet”.</p>

  <p>Prens Sabahattin Bey’in bu iki temel prensibine dayanan fikirlerinin yüzlerce seneden beri etraflarında olup bitenleri görmek istemeyen veya görmekten aciz olan insanlar tarafından idare edilen imparatorluğun çökmesine mâni olup olamayacağı tarihçilerin münakaşa edeceği bir konudur. Yalnız aradan geçen uzun tecrübe yıllarından sonra şahsi teşebbüse kıymet vermediğimiz ve her şeyi bir tek merkezden idare etmek eğiliminden kurtulamadığımız bir hakikattir.</p>

  <p>İktisadi Devlet Kuruluşları hakkında yabancı uzmanlara yaptırılan son etüt neticesinde verilen raporlarda esas itibariyle yapılan tavsiye ve tenkitleri, yarım asırdan fazla bir zaman önce Prens Sabahattin Bey’in ortaya attığı iki ana prensipte birleştirmek mümkündür.</p>

  <p>Bundan 50 küsur sene önce böyle bir girişimimiz hakkında dünya çapında meşhur bir uzman verdiği raporda aynen şu satırları yazmıştı:</p>

  <p>“Merkez teşkilatının başındakiler masalarından ayrılmaz, kâğıtlardan oluşan bir deniz içerisinde boğulmakta devam ederlerse, bölgelerde olan bitenlerden tam bilgileri olmaz ve oraları tanımazlarsa, kurumu ayakta tutabilmek için muhakkak bir mucizeye ihtiyaç vardır. Fakat ne çare ki 20. asırda artık mucizeler beklenemez.”</p>

  <p>Bizim tuhaf bir huyumuz vardır, iyi ve doğru fikirleri hemen hemen daima olumlu karşılarız. Fakat arkasından bir iç çekmesi ile derhal ilave ederiz: “Doğru, fakat bu bizim bünyemize uygun değildir, bizde eleman nerede?”</p>

  <p>Bizde eleman da vardır, adam da.</p>

  <p>Bizde olmayan iki şeydir: Biri okul sonrası eğitimi, İkincisi de adamı odasından, masası başından tutup çıkarabilecek ve onun yetişmesini can ve gönülden sağlayabilecek, ona güvenebilecek ve onu kıskanmayacak bir davranış ve teşkilat.</p>

  <p>Meşhur Kodak Fabrikasını kuran ve fotoğraf ve sinemacılığı ufak mektep çocuklarına kadar götüren Mr. Eastman bundan 50 küsur sene kadar önce, o zamanki basit sinema makineleri ile Afrika’da vahşi hayvanların çok yakından filmlerini çekmiş ve sonra Rochesterdeki evinde bunları dostlanna göstermişti.</p>

  <p>Hayvanların bu kadar büyük ve yakından perdede görülmesi seyircilerini heyecanlandırmış ve içlerinden biri de dayanamamış;</p>

  <p>“Azizim Eastman” demiş, “Allah aşkına bu işi nasıl becerdin?”</p>

  <p>“Yanıma güvendiğim bir avcı aldım. Makinamın on metre kadar önüne tebeşirle bir çizgi çizdim ve avcıya ‘ben film çekerken herhangi bir hayvan bu çizgiyi geçmeye kalkarsa derhal vur’ dedim.”</p>

  <p>Arkadaşları şaşırmışlar ve hemen hemen hep bir ağızdan:</p>

  <p>“Ya avcı vurmasaydı, insan böyle tehlikeli bir işe nasıl cesaret gösterebilir?”</p>

  <p>Mr. Eastman gülmüş:</p>

  <p>“Dostlarım” demiş, “hayatta başarılı olmak istiyorsanız teşkilatınıza güvenmeyi öğrenmelisiniz.”</p>

  <p>Tenkit, belki güzel bir şey değildir, ama lüzumludur. Ağn ile aynı işi görür, zira ağn da vücutta bir anza olduğunu haber verir.</p>

  <p>Winston Churchill insanın bir şeyi öğrenmesi için her şeyden önce o şeyi sevmesi gerekir.</p>

  <p>Goethe</p>

  <p>Bilgisiz dürüstlük zayıf ve faydasızdır, dürüst olmayan bilgi ise tehlikeli ve korkunçtur.</p>

  <p>Samuel Johnson</p>
</body>
</html>
