<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>YENİ METOTLARA İHTİYACIMIZ VARDIR</h3>

  <p>Büyük Amerikan demiryollarından birinin bir problemi vardı, işletme tamamiyle dizel lokomotiflerine çevrilmişti. Fakat şebekenin ortasında büyük bir dağ zincirini geçmek icap ediyordu. Bu yüzden burada 10 mil kadar uzunluğunda bir tünelden geçiliyordu ve duman belasından kurtulmak için hattın bu kısmında elektrikli lokomotiflerle çalışılıyordu.</p>

  <p>Demiryollarının bütün dünyada çok büyük rekabetlerle karşı karşıya kaldığı şu son on sene içinde aynı hat üzerinde iki işletmenin bulunması, dizel ve elektrik, hiç de verimli bir iş değildi. Yapılan bütün incelemeler ve hesaplar sonunda bu 10 millik tünelin de dizel işletmesine açılması ve böylece batıdan gelen trenlerin aynen doğuya kadar devam etmesinin en verimli çözüm olacağı kabul edildi.</p>

  <p>Fakat mesele burada bitmiyor, tersine başlıyordu. Dizel lokomotiflerinin bu uzun tünelden geçirebilmesi için tünelin havalandırılması lazımdı. İşte çözülmesi gereken problem de buydu. Koskoca demiryol şirketi, mühendisleri, teknisyenleri, uzmanları Ve bütün tecrübeli elemanları ile bu problemin çözülmesini üzerine almadı ve bu işi oldukça büyük bir para ile bir mühendislik firmasına verdi.</p>

  <p>Bu bundan 30 sene kadar önce idi. Kendisiyle konuştuğum demiryol şirketinin müdürlerinden birine hayretimi saklayamadım ve bu işi çözecek muhakkak bir çok kıymetli elemanları bulunmasına rağmen dışandaki bir firmaya vermelerinin sebebini sordum. Gülümsedi. “Azizim” dedi. “Demiryolculuk güç ve pis bir meslektir, esası da işletmeciliktir. Bizde çalışan mühendis ve uzmanlar bu işe göre kendilerini ayarlamışlardır. Yeni bir şey bulmak, enteresan problemleri çözmek her elemanın hoşuna gider. Biz onları bir kere bu çığıra alıştırdık mı, onları tekrar o ‘pis’ işletmeciliğe döndüremeyiz. Demiryollannın günlük işleri aksar bu bir. İkinci sebebe gelince, böyle bir tünelin havalandırılması hakkında muhakkak ki bizim elemanlarımız okulda veya kitaplarda bir şeyler okumuşlardır. Fakat aradan geçen seneler içinde bu konu gelişmiş, ortaya yeni ve daha iyi metotlar çıkmıştır. Bunları onların bilmelerine ise imkân yoktur. Sonra biz bunu bir mühendislik firmasına verirken, biliriz ki onlar bu konuda en iyi hal çareleri ile bize geleceklerdir. Çünkü bu işi duyan öteki rakipleri daha iyi teklifler ve çözümlerle karşımıza çıkıp bizi inandırırlarsa, tabii ki biz de böyle muazzam bir işi onlara vermeyiz. Böylece de havalandırma konusunda Amerika’nın en iyi elemanlanndan faydalanmış oluruz”.</p>

  <p>Bu misalden alınacak büyük dersler vardır. Tıpta nasıl her gün yeni ilaçlar çıkıyorsa, işletmecilikte de yeni düşünce tarzları ve metotları gelişmektedir. Bunlarla yakından ilgilenmeyenler onların varlıklarından bile haberdar olamazlar. Onlar böylece penisilinden, teramisinden haberi olmayan ve her hastaya Aspirin ve Kinin yazan bir köy doktoruna benzerler.</p>

  <p>Bundan 30 sene kadar önce büyük bir işletmemiz tamir ve imal işlerinin verimli bir şekle sokulabilmesi için götürü sistemine geçilmesinin biricik hal şekli olduğuna kanaat getiriyor.</p>

  <p>Hemen Amerikan Yardım Teşkilatı’na müracaat ediliyor ve bu konuda Amerika’dan birkaç esaslı uzman sağlanması isteniyor. ‘Amerikan Yardım Heyeti’ tarafından konuyu etüt etmek üzere tanınmış bir mühendislik firmasından iki uzman getiriliyor. Uzmanlar durumu yerinde inceliyorlar.</p>

  <p>Teşhisleri şu:</p>

  <p>“Götürü sistemi sizin meselelerinizi çözmeyeceği gibi, daha da kötüleştirir. Çünkü siz çok eski ve basit metotlarla iş görüyorsunuz. İş metotlarınızı iyileştirmedikçe hiçbir yeni sistem size yarar sağlayamaz”.</p>

  <p>Bugün birçok işletmelerimizde maliyet yüksek, işler yavaş ve verimsizse yapılacak ilk şey iş metotlarını iyileştirmektir. Eskiden uzun kürlere, tedavilere ihtiyaç gösteren hastalıklar, tıp dünyasının yeni buluşları sayesinde nasıl az zamanda iyi edilebiliyorsa, eski çalışma tarzına göre uzun iş saatlerine mal olan işler de yeni ve modern metotlarla çok daha az zamanda ve daha mükemmel yapılabilir. Yalnız burada dikkat edilmesi gereken bir nokta vardır! İyi işletmeci bilmediğini bilen bir adam olmak zorundadır. Yoksa uzmanlardan kendi düşüncesine göre fetva vermesini isterse, o zaman doktora reçetesini dikte eden hasta durumuna düşer. Bu reçetenin bazen hastanın işine yaradığı da olabilir, fakat hastalığın tam tedavisi için herhalde bu iyi bir yöntem değildir.</p>
</body>
</html>
