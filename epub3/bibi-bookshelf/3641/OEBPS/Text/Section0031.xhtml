<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DİNLEMEK SANATI</h3>

  <p>Dost kazanma ve insanlara tesir etme üzerine yazdığı kitapla meşhur olan Dale Carnegie'nin insanlarla dost olabilmek için tavsiye ettiği altı prensipten bir tanesi ve belki de en önemlisi, iyi bir dinleyici olmak, söyleneni dikkatle dinlemek, karşınızdakine kendisini dinlettirmek imkânı vermektir.</p>

  <p>Eskiler, “bir konuş, iki dinle!” derlerdi.</p>

  <p>Ingiliz Dışişleri Bakanlarından Lord Chesterfield de, “bir iş için yanına gittiğiniz adamın söyleyeceklerini, sıkıntı ve üzüntülerini hakkiyle dinlerseniz, onunla herhangi bir iş yapmaktan fazla onu memnun etmiş olursunuz”, der.</p>

  <p>Bütün bunların herkesçe kabul edilmesine, dinlemenin faydalı ve lüzumlu olduğunu bilmemize rağmen hiçbirimiz tam, yani kulak kesilerek dinlemeyiz. Bir parça naziksek, dinler görünür, arada bir “evet”, “yaa”, “doğru”, “hakkınız var” gibi laflarla karşımızdakinin sözlerine güya cevaplar vermiş oluruz.</p>

  <p>Acaba bunun sebebi nedir?</p>

  <p>Şimdiye kadar bilimsel açıdan pek fazla bir şey bilmiyorduk. Fakat bu konuda yapılan araştırmalar bize bazı şeyler öğretti.</p>

  <p>Bir kere dinlememizin zekâ ile hiçbir ilgisi olmadığı ve dinleme hassasının eğitim, tecrübe ve yetişme ile geliştiği meydana çıktı. Bir insan istediği kadar zeki ve anlayışlı olsun, eğer dinlemeye tahammül gösterecek kadar kendini sıkmaz, bunun lüzumuna kanat getirmez ve dinlemeyi bir alışkanlık haline getirmezse, cümle veya fikirlerin yarısından sonra söyleneni izleyemez.</p>

  <p>Yine bu konudaki araştırmaların meydana çıkardığı bir gerçek de, okullarda öğrencilerin okuma kabiliyetlerinin devamlı surette artmasına rağmen, dinleme kabiliyetlerinin azalması ve hatta zamanla kaybolmasıdır.</p>

  <p>Minnesota Üniversitesi hitabet profesörü Dr. Ralp G. Nichols’a göre tipik bir talebe üniversitesinden oldukça iyi bir okuyucu ve kötü bir dinleyici olarak çıkar ve hayata atılır. Fakat içinde yaşamaya mecbur olduğu toplumda ondan okuduğunun en az üç misli dinlemesi istenir.</p>

  <p>İki alanda iyi dinlemeye olan ihtiyaç hayatidir. Biri haberleşmede, öteki de personelde iyi bir moralin sağlanmasında.</p>

  <p>Bu konuda yapılan testlerden tespit edildiğine göre astlarına işleriyle ilgili beş dakikalık tipik bir söylev veren bir amirin söylediklerinin ancak yüzde otuzu onların aklında kalmıştır.</p>

  <p>Amirlerini niçin sevdikleri sorulan binlerce memur ve işçi şu cevabı vermiştir:</p>

  <p>“Çünkü o beni dinler. Ben onunla, istediğim gibi konuşabilirim”.</p>

  <p>Esas itibariyle kötü dinlemenin sebebi, dinleyenin söyleyenin konuşmasından çok daha süratle düşünmesidir.</p>

  <p>Dr. Nichols şöyle diyor:</p>

  <p>“Bu, biz dinlerken beynimizden, kendi kabiliyetinden çok daha aşağıda olan kelimeleri kabul etmesini istememiz demektir”.</p>

  <p>İşte düşünme sürecini yavaşlatmanın güç bir şey olduğu anlaşılıyor. Biz dinliyoruz, fakat yine de bu arada düşünmeye vakit buluyoruz. Bu ara düşünme sürecinin iyi ve kötü kullanılması, bir insanın söylenen söze ne kadar dikkat ettiğinin, yani onu dinlediğinin ölçüsüdür.</p>

  <p>Hepimiz bugünden başlayarak bir test yapabiliriz. Birini dinlerken, acaba düşüncelerimiz o konudan uzaklaşarak, dışarılara, başka konulara, kendimizle ilgili meselelere kaçıyor mu?</p>

  <p>Bize söyleneni tam takip edip anlayabiliyor muyuz? Yoksa bazen düşüncelerimiz o konudan uzaklaşarak, dışarılara, başka konulara, kendimizle ilgili meselelere kaçıyor mu?</p>

  <p>İnsanlar karşılarındakileri bir parça daha iyi ve anlayışla dinleyebilseler, emin olun, problemlerimizin yarısından fazlası kendiliklerinden çözülürdü.</p>

  <p>Ne yazık ki, dinlemek insanlara güç geliyor, çünkü biz çok fazla kendimizle ilgiliyiz.</p>
</body>
</html>
