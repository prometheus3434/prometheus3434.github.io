<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>TOLERANS</h3>

  <p>Emerson, “Sosyal hayatta en faydalı fazilet toleranstır,” der. Meşhur Amerikan yazar ve tarihçesi Hendrik William Van Loon insanlığın kurtuluşunun ancak toleransla kabil olduğunu ve gerek şahsen ve gerek toplum halinde huzur içinde yaşamak istiyorsak, tolerans sahibi olmamız gerektiğini söyler.</p>

  <p>İş hayan da sosyal hayatın bir parçası olduğu için tolerans sahibi olmayan bir amirin bu sahada muvaffak olmasına imkân yoktur. Esaslı bir tahlile tabi tutarsak görünür ki, çektiğimiz bütün güçlükler söz sahibi olan kimselerin bilgisizliklerinden, tecrübesizliklerinden ziyade toleranssızlıklarındandır.</p>

  <p>Gandhi’nin şu sözleri ne kadar düşündürücüdür:</p>

  <p>“Toleranssızlık kendimize ve davamıza gûvenemediğimizin bir işaretidir</p>

  <p>Bu güzel sözlerden sonra eskiden tasamuh, müsamaha, hatta hamuliyet ve şimdi de hoşgörü diye ifade edilen toleransın nereden geldiğini ve tarifini inceleyelim. Encyclopedia Britannica şöyle der:</p>

  <p>“Tolerans: Latince tolerare’den gelir. Müsamaha etmek, tahammül etmek manasında dır.”</p>

  <p>“Başka insanların hareket ve hükümlerinde serbest olmalarına müsaade edilmesi; toplumun gidiş ve görüşlerine aykırı olan fikirlere karşı sabırlı ve peşin hükümsüz tahammül ve müsamaha gösterilmesi.”</p>

  <p>Ingiliz doktorlarında Prof. Makintosh bu tarifi şu şekilde açıklar:</p>

  <p>“Tolerans yapılan her şeyin kolayca kabul ve tasvip edilmesi değildir. Bununla, başkalarının görüşlerini anlamak kabiliyetini, acı hiçbir his beklemeden ve anlayışlı bir şekilde tartışmak arzusunu söylemek isterim.</p>

  <p>Çünkü tolerans kayıtsızlık ve adamsendecilik değildir, uzun bir kişilik gelişimine ihtiyaç gösteren güzel bir huydur.” Toleransın tarihi insan oğlunun düşünmek hakkı uğrundaki mücadelelerinin tarihidir. Orta çağlar boyunca kurulan engizisyonlar dini taassubun yani toleranssızlığın en derin ve acı örneklerini vermişlerdir.</p>

  <p>Hüküm giymiş bir suçlu asılmak üzere idam yerine götürülmektedir. Tam Ali’nin önünden geçerken, durur ve büyük bir hiddetle yüzüne tükürür. Halifenin yanındakiler ne yapacaklarını şaşırırlar, fakat o onlara şu emri verir: “Bu adamı derhal serbest bırakın. Bizden sonra gelecekler onun suçunu unuturlar da benim yüzüme tükürdüğünden dolayı asıldığını zannederler.” Konya’da Mevlana’nın türbesini ziyaret edenlere çok defa çıkarken sağ tarafta farsça yazılı ve “bâzâ” diye başlayan o meşhur levha gösterilmez. Avrupa’da Incil’deki bir noktalı virgülü değiştirmeye cüret edenlerin yakıldığı bir devirde Mevlana şöyle diyordu:</p>

  <p>“<i>Gelsin, varlık namına ne varsa gelsin,</i></p>

  <p><i>Kâfiri, putperesti, mecuzisi gelsin,</i></p>

  <p><i>Yoktur dergâhımızda nevmidi (umutsuzluk),</i></p>

  <p><i>Tövbesini bin kere bozan da gelsin.”</i></p>

  <p>Milyarder Rockfeller (ihtiyar Rockfellerin oğlu) Cihan Harbi’nden sonra Paris’teki tarihi Versaille sarayının tamir ve restorasyonu için 20 milyon dolar gibi büyük bir yardımda bulunmuştu. Sarayın tamir işlerinden büyük bir kısmının bittiği bir sırada Rockfeller Paris’e gelmiş ve kimseye haber vermeden derhal Versaille sarayını görmeye gitmiştir. Saat dördü beş geçmiştir. Kapıcı dörtten sonra ziyaretçi kabul edilemeyeceğini söyleyerek Amerikalıyı içeri almadı.</p>

  <p>Rockfeller de hiç ses çıkarmadan oteline döndü. İlgililer olayı duyunca, oteline koştular ve kapıcı kendisini tanımadığı için özür dilediler. Sonra da “fakat neden kendinizi tanıtmadınız?” diye sordular.</p>

  <p>Rockfellerin cevabı şu oldu: “Bunu beriden nasıl beklerdiniz?”</p>

  <p>Şimdi kısaca bir de toleranssızlığın, taassubun çeşitlerini inceleyelim:</p>

  <p>Taassup dört nevidir:</p>

  <p>1. Cehaletten doğan taassup (bağnazlık),</p>

  <p>2. Menfaatten doğan bağnazlık,</p>

  <p>3. Alışkanlıktan doğan bağnazlık,</p>

  <p>4. Korkudan doğan bağnazlık.</p>

  <p>Bütün tarihi inceleyip toplumumuzda tolerans, hoşgörü nedir bilmeyen amirleri, insanları tetkik edin, göreceksiniz ki onlar ya cahildirler, ya başka fikir sahiplerine müsamaha ile muamele etmek menfaatlerine aykırıdır, yahut alıştıkları şeyden vazgeçmek onlara güç gelmektedir, yahut da şuur üstü veya altı bir korkunun tesiri altındadır. Hatta toleranssızlıklarının şiddeti de bu korkunun derecesine tabidir.</p>

  <p>Dünyanın yerinde durduğunu iddia eden papazlara döndür günü söylemekten çekinmeyen Galile, hem cehaletin, hem de korkunun sebep olduğu bir taassuba yüzünden zindana atılmış ve öldürülmüştür. Hatta bunun için de papaz zümresinin menfaatlerinden doğan bir taassup bile vardı, nitekim ki reformasyon bu korkularından onları haklı olduklarını ispat etti. Menfaatçi papaz zümresi ortadan kalkmak zorunda kaldı.</p>

  <p>Gerek kendimizde ve gerekse başkalarında toleransa mani sebepleri ararken bir parça derinliğe giderek bu dört çeşit taassubun izlerini bulmaya çalışmalıyız.</p>

  <p>Toleransın gıdası ilahi şüphedir. “Acaba karşımızdaki adamın da söylediklerinde haklı olduğu bir taraf yok mudur?”, şeklindeki ve Fikret’in de “Şüphe bir nura doğru koşmaktır.” diye ifade ettiği şüphe.</p>

  <p>Toleransın dershanesi kütüphanelerdir, hocası da tarihtir. Dolayısıyla insanoğlunun asırlar boyunca başından geçen tecrübelerdir. O insanoğlu ki, daima zorla okula gitmiş ve daima da yeni bir şey öğrenmeyi reddetmiştir. Buna rağmen tarih gösteriyor ki o bir şeyler öğrenmiştir ve az da olsa her gün yeni bir şeyler öğrenmektedir.</p>

  <p>Voltaire’nin meşhur sözü; “Söylediğiniz sözlerin hiçbirin kabul etmiyorum, fakat sizin bunları serbestçe söyleyebilmeniz için canımı veririm,” sözü tolerans ve hürriyet için söylenmiş ölümsüz özdeyişlerden biridir.</p>

  <p><i>İnsan insana kendini adadıkça insandır. Bir balıkçı dostum bana tuttuğu yengeçleri içine koyduğu sepetin bir kapağı olmasına gerek olmadığını söylemişti. Yengeçlerden biri sepetten yukarı tırmanmaya başlarsa ikinci bir yengeç onun arkasından tırmanır ve onu aşağı doğru çeker. Bazı insanlar da yengeçler gibidir.</i></p>

  <p style="text-align: right;">Charles Ailen</p>

  <p><i>Karşındaki adama bütün kalbinle yardım etmeyi kabul edebilirsen, işte o zaman onu eleştirebilirsin, çünkü yapıcı tenkidin başka yolu yoktur.</i></p>

  <p style="text-align: right;">Lincoln</p>
</body>
</html>
