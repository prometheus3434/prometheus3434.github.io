<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İYİ BİR AMİRİ ÖLDÜRMENİN YOLLARI</h3>

  <p style="text-align: right;">Roy PEARSON</p>

  <p>Bu bir cinayet planıdır. O içindeki gizli bir arzunun tesiriyle adam öldürmek isteyen, fakat buna ne cesareti, ne de bilgisi yetişmeyen insanlar için bir nevi “kendi kendine yap” elkitabıdır. Niyetimi saklamama lüzum yoktur. Ben Gilbert ve Sullivan’ın tabiriyle “hiçbir zaman hoşa gitmeyen” şahısların ortadan nasıl kaldırabileceğini gösteren birkaç pratik tavsiyede bulunacağım.</p>

  <p>Tabii bu gibi hoşa gitmeyen bir çok nevileri vardır. Hepimiz bu cinsten bir çok insan tanınz. Otomobilini sol işareti verdiği halde sağa döndüren kadın, saat on birde sizle randevusu olduğu halde sizi birden önce kabul etmeyen dişçi, her sabah gazetenizi kapının aralığından içeri soktuğu halde, yalnız yağmurlu günlerde onu dışarıda çimlerin üstünde bırakan gazeteci, işte bunlar benim “celladın” özel ilgisine sunmak istediğim en sevgili adaylarımdır.</p>

  <p>Fakat bu anda hedefimi bu kadar geniş tutacak değilim. Burada edeceğimiz tavsiyeler sırf icra mevkilerini işgal eden ve başka icra amirlerinin amiri bulunan idareciler içindir. Bununla beraber merdivenin üst basamağına yaklaşmış her amirin daha aşağı basamaklardaki bütün insanları ortadan kaldırmak isteyeceğini söylemek niyetinde değilim. O kendinden aşağı mevkilerde bulunanlara bir basamak daha yukarı çıkabilmeleri için yardım bile edebilen bir insan olabilir. Hatta o, onların yükselmelerini teşvik eder ve istidatlarının gelişmesini de sağlar. Fakat fena niyetle başka bir maksat güderse, işte o zaman bu makaleyi okusun, çünkü bu onun ve onun gibiler için yazılmıştır. Zaten ben de artık konuya geliyorum: “Konumuz amirlerin öldürülmesidir”.</p>

  <p>İyi bir amiri öldürmek için ilk tavsiye onun basitçe kafasını kesmektir. Herkes bu cinsten planların eskiden beri kullanılagelmiş bir usul olduğunu bilir. Kimin için kullanmışsa böyle bir usulün, o adamın bütün faaliyetlerini derhal durdurduğu da bir hakikattir. Medeni memleketlerde bıçak veya balta kullanmak yakışık almaz. Çünkü böyle bir hareket elbiseyi, halıyı veya vicdanı kirletir. Fakat bu eski metodu bugünkü günde de kullanabilmek için aletlerin bir parça değiştirilmesi yeterlidir.</p>

  <p>İyi bir amirin işinde başarılı olabilmesi için geniş miktarda bilgiye ihtiyacı olduğu bir sır değildir. Bu bilgi yalnız mesul olduğu sahaya ait değil, aynı zamanda kendisiyle ortak sının olan dairelere, bütün dairelerin iştirak ettikleri umum işletmeye, bununla ilgili iktisadi duruma, sıhhati ve kuvveti bu iktisadi duruma bağlı olan memleket ve dünyaya ait olabilir. Yani aynı zamanda bu bilginin; düşünmek, okumak ve belki de arada sırada ticaret okullannda veya başka seminerlere iştirak etmek için vakit ayırmaksızın toplanamayacağı da bir gerçektir.</p>

  <p>İşte yüksek bir amiri öldürmenin bir metodu, adamı yaşadığını unutturacak kadar meşgul etmektir. Üzerindeki yükü çoğaltın, vazifelerini arttınn, mesuliyetlerini birkaç misline çıkarın.</p>

  <p>Bir parça rahat nefes aldığı bir dakikada, ona suçlu olduğu hissini aşılayın. Odasına girdiği zaman onun sahasındaki en yeni araştırmalara ait bir şeyler okuğunu görürseniz, kaşlarınızı çatın, ellerinizi sallayarak, “işte seni gene dalga geçerken yakaladım gördün mü?” veya “seni tembel seni, bir parça çalışmak lüzumunu hissetmiyor musun?” deyin.</p>

  <p>Bir başka şekil de, onu meslektaşlannda biriyle münasip olmayan bir şekilde mukayese etmektedir. “£en Bob’dan biraz ders almalısın. O hiçbir zaman durmaz, her zaman çalışır ve hareketlidir. Her işin altından çıkar. 12 komitenin başkamdir. Adam dediğin öyle olur.”</p>

  <p>Bütün bunlar ilk bakışta çok önemsiz görülür. Fakat ergeç bir gün adamın başı elinizde kalır. Belki o bir süre daha kafası kesilmiş horoz gibi şuraya buraya sıçrar, fakat bunun artık hiç kıymeti yoktur.</p>

  <p>İyi bir amiri öldürmenin ikinci yolu onu parçalamaktır. İlk önce onu bir yöne doğru hareket ettirirsiniz, sonra öbür yöne itersiniz, ondan sonra da bir başka tarafa çekersiniz. Şirketin ilgilendiği önemli bir konuyu ona verirsiniz, o işin bütün ayrıntılarını öğrenmenin çok önemli olduğunu ona anlatırsınız, bu mevzuda zevkle çalışmasını sağlarsınız. Bu işte muvaffak olduğu takdirde ilerde en yüksek makamlara çıkabileceğini ona duyurursunuz. Adamcağız büyük bir sevinç ile işe sarılır. Tam o sırada siz birden bire fikrinizi değiştirir ve onu başka işe vermek gerektiğini söylerseniz veya onu devamlı bir iş olan uzak bir şehirdeki büyük bir fabrikanın müdürlüğüne yollarsanız. Burada uzun zaman kalacağını, onun için çevresini iyi tanımasını, önemli kulüplere girmesini, iyi bir evde oturmasını, oranın mühim insanları ile tanışmasını söylersiniz. Aradan bir sene geçmeden ve adamcağız bütün söylediklerinizi yapmaya çalışırken onu en aşağı 500 km. uzakta bir yere tayin edersiniz.</p>

  <p>Yüksek bir amiri öldürmenin başka yolu da onu boğmaktır. Ona önemli bir görev verirken kafasını işletebilecegine inandığınızı söylersiniz ve kafasıyla çalışarak size yeni fikirler getireceğinden emin olduğunuzu da ilave edersiniz. Fakat bir kere adamı işe tayin ettikten sonra bir de bakarsınız ki onun getirdiği fikirler sizin mevkiinizi sarsıyor. Tabii eğer bu fikirler kâğıt raptiyelerinden 2 kuruşluk bir tasarruf veya bir soğuk su içme deposunun yerinin değiştirilmesi gibi basit şeyler değil de, konu bunlardan yukarı çıkar ve büyük bir önem gösterirse, o zaman esaslı müdahaleniz lazımdır. Bunun için biraz hayal gücünüzü kullanmak kâfidir. İlk önce adamcağızın sekreterini alırsınız, sonra onun size verdiği rapor dosyalannı kaybedersiniz. Daha da ileri gider, onu müdürler toplantısına sokmazsınız. Eğer vasıtalı bir metot kullanmak isterseniz hakkında söylediğiniz birkaç dedikodudan daha iyisi olamaz. Umum Müdürle konuşurken bir gün laf arasında “Rabinson’un Alaska’da ikinci bir karısı olduğunu işittiniz mi?” veya “onun Hollanda ordusundan kaçtığını biliyor musunuz?” veya “annesinden kalan mirasın hepsini gece kulüplerinde yediğini size söylediler mi?” deyiverirsiniz.</p>

  <p>Emin olun ki hiç kimse farkına varmadan siz adamın boynuna ipi geçirmiş olursunuz.</p>

  <p>Belki içinizden bazıları bu satırları okurken bu usulün çok eski, hatta tarihi bir ceza usulü olduğunu hatırlayacaklardır. Bu bir insanın el ve ayaklarından aksi iki ata bağlanıp atlann kırbaçlanmasının aynıdır. Bununla beraber bazı hallerde bu metot çok yavaş işleyebilir. Bazı amirler çok dayanıklı olabilir ve bu gibi cezalara uzun müddet dayanabilirler. Fakat sakın ümitsizliğe kapılmayınız. İnsanın sinirlerinin ve vücudunun direncinin de bir sınırı vardır. Eğer elinizde sağlam bir kırbaç varsa, er geç dikişler açılacak ve siz de parçaları sepetinize toplayabileceksiniz.</p>

  <p>Mesela adamcağızı bir odacı gibi oradan oraya koşturun, koşturun. Acele ettirin, onu bunu taşıtın. Her işin hakkında kendisinden bilgi isteyin. Günde iki hatta üç toplantı yapın. Bu toplantıları öyle zamanlarda koyun ki adamcağız yetişebilmek için terleyip dursun. İşleri yapabilmek için adamcağız günde 2 saatten fazla uyumasın. Onu en fena işlere gönderin. Her ay en aşağı 3 hafta sonu evinden uzak tutun. Çok karışık istatistiklerin tutulmasını isteyin, lüzumsuz rakamlarla onu uğraştırın. Ondan sonra getirdiği bütün istatistikleri kâğıt sepetine atın.</p>

  <p>Eğer gece yansı uyuyamıyorsanız ve bundan dolayı canınız sıkılıyorsa, konuşmak üzere onu evinize çağırın. Ne konuşursanız konuşun, onun önemi yoktur, konuşulacak şey ne kadar basit ve lüzumsuz olursa olsun o kadar iyidir.</p>

  <p>Onun yüksek bir komite önünde güç bir konuyu izah edeceğini biliyorsanız, komiteye girmeden tam 10 dakika önce onu çağırın ve onunla mümkün olduğu kadar hiddetli ve azarlayıcı bir şekilde konuşun. Gene ne konuşacağınızın önemi yoktur. Bütün mesele onu kızdırmaktır. Veya tam akşama kadar bekletin ve tam sat 9’da müşterek bir toplantınız olacağını ve kendisinin 47 mukavele hakkında umum müdüre izahat vermesini gerektiğini söyleyin.</p>

  <p>Dördüncü tavsiye de onu yıpratmaktır. Bu bir beyin yıkama tekniğidir. Bilhassa fazla müşkül pesent olanlar için biçilmiş bir kaftandır. Çünkü bu da öteki usuller gibi aynı maksada hizmet eder. Fakat hiçbir şekilde şiddetle ilgisi yoktur ve vücutta hiçbir iz bırakmaz.</p>

  <p>İyi bir amiri yıpratmanın sayılamayacak kadar çok usulü vardır. Fakat bütün mesele sizin kendi boşunuza giden şeylerle kurbanınızın hoşuna gitmeyen şeyleri ayarlayabilme, kuvvetli taraflarınızı onun zayıf tarafları ile karşı karşıya getirme ve sizin boş zamanlarınızı artırırken onunkileri azaltabilme kabiliyetinize tabidir. En basit ve en açık olanlarla başlayabilirsiniz. işin incelikleri zaman ve tecrübe ile elde edilir.</p>

  <p>Siz bütün bu usullerin kendi kendine bir iş göremeyeceğini düşünebilirsiniz, bu doğrudur. Fakat, hiçbir zaman iyi bir amirin elinde yanındakileri işlerinden soğutacak normal bir çok imkânlar ve problemler olduğunu unutmayın! Yeni buluşlardan da faydalanın ve onları da adamcağızın taşımakta olduğu yüke ilave edin! O tam yokuşu çıkmaya çalışırken omuzlarına yeni yükler koyun. O zaman neticeden tamamiyle emin olabilirsiniz.</p>

  <p>Son olarak bir amiri öldürmek için zehirlemekten daha iyi bir yol yoktur. Size öteki usullerde olduğu gibi zehirlemede de çok büyük bir dikkat ve itina ile hareket etmek gerektiğini söylersem, herhalde alınmazsınız. Televizyon seyreden her şahsın bildiği gibi, polis laboratuarındaki adam gün geçtikçe daha zeki ve akıllı olmaktadır. Siz de artık aklınıza gelen her zehri kullanamazsınız. Çünkü dedektif ölünün cesedini muayene eder etmez, yanık badem kokusundan her şeyi anlar. Fakat endişeye ve korkmaya lüzum yoktur. Kimya alemindeki en son buluşlardan faydalanmayı bilirseniz, siz adamın elini sıkar sıkmaz, o Miki Maus gibi yere yuvarlanır. Size özel birkaç misal vereyim de görün:</p>

  <p>Vaka bir: Bir gün şirketin genel müdürünün odasından çıkarsınız. Bu toplantı sizi memnun etmiştir. Çünkü şirket yıl sonunda büyük bir kâr elde edecektir. Koridorda adama rastlarsınız. O sizi geniş bir gülümseme ile karşılar “nasıl herhalde iyi haberleriniz var” der. Kaşlarınızı çatar, en ciddi bir tavırla “sizin bu suali sormamanızı ne kadar arzu ederdim” dersiniz. Arkadan da ilave edersiniz “evet, siz bu suali sormamalıydınız”. Adamcağız şaşkınlığından daha ne söyleyeceğini bilmezken koridordan uzaklaşırsınız.</p>

  <p>İkinci vaka: Onunla, beraber yemek yersiniz. Üst makamlardan biri boşalmıştır ve buraya onunla beraber bir kişi daha söz konusudur. O daha kıdemli olduğu için kendisini buraya namzet görür ve öteki arkadaşın dürüst bir insan olduğunu ve onun yerini almak istemeyeceğini söyler. Siz hayret ediyor gibi bir tavır takınırsınız ve “ha sen öyle mi sanıyorsun?” dersiniz. “Hakikaten buna inanıyor musun?”</p>

  <p>Üçüncü vaka: Yardımcılarınızdan birine oldukça büyük bir şubenin idaresini vermişsinizdir. İşlerin çok karışık olduğu bu şubede o büyük bir teşkilatçılık göstererek her şeyi organize eder ve siz de işlerin tıkırında gitmeye başladığını görürsünüz. Bir gün konuşurken adamcağız kendi adamlarından birinin çok kıymetli olduğunu ve bu hususta kendisine büyük yardımı dokunduğunu bu yüzden de ona büyük bir itimadı olduğunu söyleyince, siz gene hayret eden bir tavır takınır “ne söylüyorsun, gerçi ben senin inancını bozmak istemem ama, ne ise, gene öyle bil” dersiniz.</p>

  <p>Artık bu usulün de maksadını anlamış olacaksınız. İyi bir amiri ele alıp böylece neyin doğru, neyin yanlış olduğunu düşünmekten gecelerce gözüne uyku sokmamış olursunuz. Sonunda o müesseseye olan güvenini, insanlığa olan inancını kaybeder, arkadaşlarından şüphelenmeye başlar, kendi karar ve hükümlerine güvenemez olur. Böylece onun kanına şüphenin zehirlerini akıtmış olursunuz. Diğer taraftan böyle bir cinayet tekniği paha biçilmez bir şeydir. Çünkü kurbanınızın bütün akrabalarına tatbik edilebilir ve hiçbir zaman kimse bunu sizden geldiğini ispat edemez.</p>

  <p>İyi bir amir nasıl öldürülür? Şimdiye kadar tavsiye ettiğim gibi onun kafasını keser, onu parçalayabilir, boğar, yıpratır ve zehirleyebilirsiniz. Tabii daha başka yollar da vardır. Onu arkasından hançerlemek de iyi bir usuldür. Herhangi bir konuda cesaretle ortaya çıkıp fikrini savunması için onu gizlice teşvik eder ve sonra karşı taraftan ufak bir muhalefet görür görmez, onu yarı yolda bırakırsınız. Onun gülünçlük sularında boğulmasına vesile olabilirsiniz. İlk önce onun herhangi bir meselede sizin düşüncelerinize inanmasını sağlarsınız. O da onlarla iftihar eder ve nihayet gerekirse canını bile bu uğurda vermeye razı olacak bir duruma gelir. İşte tam o sırada siz birden bire kendi düşüncelerinizin ne kadar gülünç olduğunu söyler ve saflığından dolayı onunla alay edersiniz.</p>

  <p>Nihayet onun meslekî ve şahsi ilişkilerini öyle ayarlarsınız ki, adamcağızı açlıktan öldürebilirsiniz. Böylece o en yakınlannı bile dost diye değil, maddi bir vasıta olarak karşılar. Ona memleketin ilerlemesinde büyük bir payı olması için çalışan bir müesseseye dair geniş hayaller kurdurur ve sonra şahsi vesvese ve aksiliğinizle bütün o hayalleri bozarak kalbini parçalarsınız.</p>

  <p>Size işinizi tamamlayabilmek için kâfi tavsiyelerde bulunduğumu tahmin ederim. Bir de sizin bir taşla iki kuş vurabileceğinizi hatırlatırsam, muhakkak ki, çok daha memnun olursunuz. Bütün bu tavsiyelerimi tamamiyle yerine getirirseniz, siz yalnız iyi bir amiri değil aynı zamanda koskoca bir müesseseyi de beraber öldürmüş olursunuz.</p>

  <p>Bir Amerikan dergisinin yazı kurulunun çalışma odasında, herkesin görebileceği bir yere şu levha konulmuştu:</p>

  <p>“Burada hepinize yetecek kadar nokta, virgül ve noktalı virgül vardır. Lütfen onları yazılarınızda bol bol kullanınız!”</p>
</body>
</html>
