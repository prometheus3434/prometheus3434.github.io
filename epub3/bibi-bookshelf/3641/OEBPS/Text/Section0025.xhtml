<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DÜŞÜNMEK NASIL ÖĞRENİLİR?</h3>

  <p style="text-align: right;">Dr. Ray HYMAN, Dr. Barby ANDERSON</p>

  <p>60 yıldan daha uzun bir zamandan beri psikologlar bir problemin çözülmesinde kafanın nasıl çalıştığını, düşünmek sürecinin ne olduğunu araştırmışlardır. Farelerin karışık bölümlü kutuların içinden dışarıya çıkabilmek için kendilerine nasıl yol bulduklarını incelemişler. Kafeslerinin dışında asılı duran muzlara bir değnekle uzanıp onları elde eden maymunlan gözetlemişler. Çocukların renksiz sıvıları karıştırarak san bir sıvı meydana getirecek kombinezonlarım nasıl bulduklarını araştırmışlardır.</p>

  <p>Deneysel psikologlar olarak biz bu gibi laboratuar etütlerinin, tabii durumlardan farklı ortamlarda yapıldığı için, günlük hayatımızda karşımıza çıkan problemlerin çözümü ile herhangi bir ilişkileri olup olmadığını öğrenmek için yüz binlerce veriyi inceledik. Şimdi arada ortak bir bağ bulunabileceği kanısına varmış bulunuyoruz. Gerek laboratuarda ve gerek “gerçek hayatta” karşılaştığımız en büyük güçlük eldeki bilgileri gereği gibi kullanamamaktadır.</p>

  <p>Bunun bilinen eski bir misali alt geçitte sıkışıp kalan bir kamyondur. İlgililer ve seyircilerin hepsi kamyonda veya alt geçitte değişiklikleri gerektirecek tekliflerde bulunuyorlardı. O sırada küçük bir çocuk basit bir çözümle herkesi hayrete düşürdü: Tekerleklerin havasını boşaltsanıza! Bilim ve buluş dünyasında bu şekilde problemlerin çözümü ile ilgili birçok misaller bulmak kabildir. Hepsinin ortak olduğu bir nokta vardır. Çözüm bir kere bulundu mu, artık onu herkes “bunu bilmeyecek ne vardı sanki, bunun kadar basit bir şey olur mu” şeklinde karşılar.</p>

  <p>Fakat bir insan bütün lüzumlu bilgilere sahip olduğu halde, onlardan neden yararlanmasın? Bunun cevabı, insan beyninin de elektronik beyin gibi bir depolama, saklama ünitesiyle bir işleme, kullanma ünitesine ayrılmış olduğu olsa gerektir. Saklama ünitesi geniş ölçüde bir bilgi yığınını orada depo edebildiği halde, işleme ünitesinin kapasitesi sınırlıdır. Ortalama bir insan birbiriyle ilişkisi olmayan ancak yedi rakamı hatırında tutabilir ve tekrar edebilir. Bunun manası işleme ünitelinin bir anda birbirinden bağımsız olan bilgi kalemlerinden hemen hemen yalnız yedisini işleyebileceğidir. Önemli herhangi bir problem ise, muhtemelen, bundan çok daha fazla elemanın veya kombinezonun bir araya gelmesiyle ilgili olduğundan, insan beyni onları kolayca toplayamaz.</p>

  <p>Bundan başka insan problemin çözümünü ararken, tamamiyle yanlış bir yöne, yanlış elemanlara bakabilir. Böyle olunca da bütün bu veriler karmakarışık bir sıraya sokulmuş ve bu yüzden asıl çözüme giden yol kapanmış olur. Kamyon misalini ele alalım. Dikkatimiz kamyonun üst tarafına yöneltilmiştir, çünkü problemi ortaya çıkaran yer burasıdır. Düşüncelerimiz bu yöne çevrilmiştir ve çözümü de aramakta olduğumuz yer burasıdır.</p>

  <p>Tabii önceden hangi yöne bakmanın doğru olacağını bilemeyiz. Fakat problem çözümü birbirinden farklı yaklaşımlar gösterdiği takdirde çözüme daha çabuk yaklaşılabilir.</p>

  <p>Problem çözmede kullanılan pratik altı kural aşağıda açıklanmaktadır. Bunlardan üçü koruyucudur, onlar dikkatinizin yanlış bir mantık hattına yönelmesinden sizi korumak içindir. Geriye kalan üçü ise çare sağlayıcıdır. Yani sıkışıp başka bir şey düşünemediğimiz anda size yardımcı olmak içindir.</p>

  <h4 class="sigil_not_in_toc">Birinci Kural: Kafanızda bütün ayrıntıları kapsayan bir kalıp meydana gelinceye kadar problemin bütün unsurları üzerinden birkaç kere çabukça geçiniz.</h4>

  <p>Bu sizin ayrıntılar içinde kendinizi kaybetmeden “genel konuyu” kavramanıza yardım eder. 17.yüzyılın Fransız filozofu Descartes “Aklın yöneltilmesi için kurallar”ında bunu şu şekilde anlatır: “A’nın B ile olan ilişkisiyle B’nin Cnin D’ye olan ilişkilerini bilmiş olmak, bunların hepsini birden hatınmda tutamadığım takdirde A’nın D ile olan ilişkisini bulmada bana yardım edemez. Bunu başarabilmek için zaman zaman onların üzerinden geçer ve bu sırada da hepsi adeta bir sezgi gibi, birinciden sonuncuya çabukça geçebilecek şekilde hayal kuvvetini devamlı olarak harekette tutarım.”</p>

  <p>Alman Fizikçisi Hernnan Von Helmholtz’un 200 yıl önce söylediği gibi “Her şeyden önce problemimi, bütün açı ve güçlükleriyle kafamda tutacak şekilde, her tarafından çevirmem ve onları kâğıt üzerine yazmadan serbestçe kafamda geçirmem gereklidir.”</p>

  <h4 class="sigil_not_in_toc">İkinci Kural: Yargınızı erteleyiniz.</h4>

  <p>Bu kural, problemin ilk anlatış şeklinin etkisi altında aklınıza gelen ilk çözüme bağlı kalmanızı önler. Psikolog Jerome</p>

  <p>S. Bruner ve Wary C. Potter tarafından yapılan şu deneyi gözünüzün önünde tutunuz.</p>

  <p>Bir projektörle duvardaki bir perdede renkli bir diyapozitif gösterilmektedir. Gösterilen resim herkesin bildiği bir yangın musluğudur. Fakat resmin net değildi, renkler karışmıştır. Seyircilerden gördükleri şeyin ne olduğunu söylemeleri istenir. Sonra resim birkaç kademe de yavaş yavaş net yapılır. Hayret verici buluş şudur: Resim net değilken onun ne olduğunu yanlış olarak tahmin edenler için resim net olduktan sonra da doğruyu bulmak kolay olmamıştır. Halbuki önceden hiçbir tahmin yapmayanlar için resmin ne olduğunu anlamak bir mesele olmamıştır. Bunun manası şudur: Yanlış bilinen bir hipotezi değiştirmek, yeni bir hipotezi kabul ettirmekten daha güçtür. Derhal sonuçlara varan bir insan yeni bilgilere karşı daha az hassastır.</p>

  <h4 class="sigil_not_in_toc">Üçüncü Kural: Probleminizin unsurlarını yeniden tertipleyiniz.</h4>

  <p>Bu önceden bilinmeyen bir tertip ile maskelenmiş bulunan bir kalıbın meydana çıkmasına yardım edebilir. Iskoçyalı psikolog lan Hurter, mesela öğrencilerine aşağıdaki şartları verdiği takdirde George’un Willie ile olan ilişkilerini bulmakta güçlük çektiğini tespit etti: “Harry, George’tan kısadır; Harry, Willie’den uzundur.” Halbuki problem mantıki bir sıra ile tertiplendiği takdirde çözümü çok basitleşiyordu. “George, Harry’den uzundur, Harry Willie’den uzundur.”</p>

  <p>Böylece güç bir problemin çözümü, basit bir fiziksel değişiklik sayesinde birdenbire meydana çıkmış olur. Wolfgang Köhler’in maymunlarla yaptığı meşhur deneylerde bir maymunun bulunduğu kafesin dışına, onun yetişemeyeceği kadar uzak bir yere bir muz asılmıştır. Maymunun tam arkasına da muza baktığı zaman göremeyeceği bir değnek konulmuştur. Bir süre sonra maymun değnekle oynarken muz ile değnek aynı görüş açısı içerisine girer. Bunun üzerine maymun aradaki bağlantıyı kavrar ve onun elini uzatacak bir alet olarak kullanarak muzu kapar.</p>

  <h4 class="sigil_not_in_toc">Dördüncü Kural: Eğer problemi bir türlü çözemiyorsanız, yeni bir yaklaşım deneyiniz.</h4>

  <p>“Bir çözüm ararken bir insanın aldığı ‘yön’, problemi gördüğü şekle bağlıdır”, diyor Psikolog DR. Norman Maier.</p>

  <p>Dr. Maier bir deneyinde öğrencilerine tavandan sarkan ve birbirinden farklı uzunlukta olan iki ipin uçlarını bağlama görevini verir. İpler o şekilde asılmıştı ki öğrenci birini elinde tutarken ötekine erişmesine imkân yoktur. Bir tepki, problemi iplere erişememek yolundan görmek ve derhal bir sopa bulup iplere uzanmak olur. Başkaları da problemi iplerin kısalığında bulacak ve bir tanesini uzatmaya çalışacaktır. Her iki çözüm de başarılı olmayacaktır.</p>

  <p>Sonunda bazı öğrenciler bir ipin kendilerine doğru çekilmesini düşüneceklerdir. Bunun üzerine uzunca olan ipin ucuna ağır bir şey bağlayacaklar ve onu bir sarkaç gibi sallayacaklar ve ip tam kendilerine doğru geldiği zaman yakalayıp öteki iple bağlayacaklardır.</p>

  <p>Maier bu testten mantıki düşünmesini bilenlerin, bir yönde başarıya ulaşamayınca onda ısrar etmeyip başka çözüm yolları aramaya uğraştıkları sonucunu çıkarmıştır. Onlar esaslı bir çözüm buluncaya kadar bir yönden ötekine atlamaktadırlar.</p>

  <h4 class="sigil_not_in_toc">Beşinci Kural: Kendinizi hiçbir şey düşünemeyecek kadar yorgun hissediyorsanız, her şeyi bırakıp dinleniniz.</h4>

  <p>Bu problem çözümcülere en çok verilen öğüttür. Acaba bunun bir faydası var mıdır? Cevap, kesin bir “evet”tir. Mesele onu zamanında kullanmaktır. Eğer hakikaten artık bir şey düşünemiyorsanız, yani halen kabul ettiğiniz yaklaşımın bütün imkânlarını gözden geçirmiş ve artık başka hiçbir yaklaşım da düşünemiyorsanız, o zaman dinlenme zamanı gelmiştir. Fakat eğer bir yaklaşım üzerinde kâfi derecede kafanızı yormamışsanız, dinlenmenin fazla bir faydası olmayacaktır.</p>

  <h4 class="sigil_not_in_toc">Altıncı Kural: Probleminizi başkaları ile görüşünüz.</h4>

  <p>Problemi başkaları ile görüşürken o zamana kadar önem vermediğiniz bazı noktalar meydana çıkabilir. Bir dinleyicinin karşınızda bulunması kuvvetli tepki- yankı mekanizması meydana getirir ve bu kafanızda karanlık ve şüpheli kalmış noktalan çabukça açığa çıkarır.</p>

  <p>Bu kuralın önemini tıbbi araştırma ile ilgili bir olay çok güzel açıklar. New York Üniversitesi profesörlerinden Dr. Lewis Thomas “enzyme papain” üzerine yaptığı bir etütte bunu bir tavşanın kan dolaşımına enjekte ettiği zaman tavşanın kulaklarının birden bire canlılığını kaybettiğini gördü. Kulağın dokusunu mikroskop altında incelerken en fazla değişiklik umduğu bağ dokuda gayri tabii hiçbir şey bulamadı. O aynı zamanda bütün doktorların o zaman faal olmadığını sandıkları kıkırdak kısmına da baktı. Orada herhangi bir değişiklik bulacağını beklemiyordu ve bulmadı da. Bu esrarengizliği çözmek için uzun bir süre boş yere uğraştıktan sonra eski normal işine döndü.</p>

  <p>Aradan yıllar geçti ve Dr. Thomas tıp fakültesi öğrencilerine laboratuar tekniği dersinde tavşan ile ilgili bu olayı da göstermek istedi. Normal testleri tekrarladıktan sonra sebebini aramaya başladı. Bu sefer aradığını kıkırdakta buldu. Acaba bu fark nereden gelmişti? Burada o testi öğrencilerine anlatıyordu ve bundan dolayı da hiçbir kademeyi atlayamamıştı. Doktor “bu sefer” diyordu, “tavşanın papain’li kulaklarının parçalarını ve aynı zamanda papainle temasa gelmemiş tavşanların kulak parçalarını beraberce inceledim. Değişiklik eski dokunun mukayesesi sayesinde ortaya çıkmıştı.”</p>

  <p>Düşüncesini başka şekilde tertiplemek (düzenlemek) ihtiyacı Dr. Thomas’a başka şekilde gözünden kaçabilecek kademelere dikkat etmesini sağladı. Sonuç yıllarca önce yapmış olabileceği bir buluş oldu.</p>

  <p>Genellikle bütün bu altı kural iki kuralla özetlenebilir. Sıçramadan önce etrafınıza bakın. Eğer bütün düşünce ve deneylerinizde başarısızlığa uğraşmışsanız, başka bir yaklaşımı tecrübe ediniz. Şunu unutmayınız ki herhangi bir çözümü zorla kafanıza getiremezsiniz. Kafanızı yeni kombinezonlara açık tutunuz ve başarısız girişimleri boyuna tekrarlamakla vakit kaybetmeyiniz. Dr. Maier’in dediği gibi “mantıki düşünce hiç olmazsa kısmen alışkanlığı bırakmak demektir”.</p>

  <p>Yapacağın bir şey için önceden bir şöhret sağlamak olanaksızdır.</p>

  <p>Lao-Tze</p>

  <p>Kusursuz olsaydık, başkalarının kusurlarını bulup çıkarmaya bu kadar meraklı olmazdık.</p>

  <p>La Rochefoucauld</p>
</body>
</html>
