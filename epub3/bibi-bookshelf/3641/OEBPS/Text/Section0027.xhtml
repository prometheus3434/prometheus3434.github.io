<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>GARCİA’YA MEKTUP</h3>

  <p style="text-align: right;">Elbert HUBBARD</p>

  <p>Bu bir nutuk değil, 1899’da yazılmış ve Philistine mecmuasında çıkmış bir makaledir. Bütün iş dünyasında kazandığı rağbet dolayısıyla onu buraya naklediyoruz:</p>

  <p>Bu makalenin bir buçuk milyon nüshası New York merkezi demiryolları tarafından dağıtılmıştı ve bu makale bütün dünya dillerine tercüme edilmiştir.</p>

  <p>Rus-Japon harbi sırasında bu makale Rusça’ya çevrilmiş ve cepheye giden her askere bir nüshası verilmiş, Japonlar bu makaleyi Rus esirlerinin üzerinde bularak okumuşlar ve onun faydalı olduğunu anlayarak Japonca’ya tercüme etmişler. Makale Mikado’nun emriyle Japonya hükümetinin her sivil ve asker memuruna verilmişti.</p>

  <p>Şimdiye kadar bu makaleden kırk milyon nüsha basılmış bulunuyor. Hiçbir eser yazannın sağlığında bu kadar basılmamış ve yayımlamaımştır.</p>

  <p>Çeviren: Ömer Rıza Doğrul</p>

  <p>İspanya ile Amerika arasında harp koptuğu zaman, Küba’da isyan bayrağını kaldıran asilerin reisi ile derhal muhabereye girişmek gerekmişti. Garcia adını taşıyan bu adam Küba’nın daglanndan birine sığınmıştı. Fakat yerinin nerede olduğunu bir bilen yoktu. Posta ve telgraf yolu ile muhabere imkânsızdı. Fakat Amerika Cumhurbaşkanının bu adamla muhabere ederek, yardımından istifade etmesi ve bu işi süratle yapmazı lazımdı.</p>

  <p>Bu işi başarmanın çaresi neydi?</p>

  <p>Birisi Cumhurreisine şu fikri verdi:</p>

  <p>-Rowan adlı bir adam var, Garcia’yı ancak o bulabilir!</p>

  <p>Rowan, derhal çağrılmış ve kendisine Garcia’ya hitaben yazılan bir mektup verilmişti.</p>

  <p>Rowan’in mektubu alarak, deriden bir keseye koyması, keseyi kalbinin üzerine bağlayarak ve dört gün sonra, geceleyin Küba sahillerine yanaşarak, ormanlara dalması, üç haftalık bir seyahati yaya yaparak, Garcia’ya mektubu vererek, adanın öbür tarafıma geçmesi, benim burada uzun uzadıya anlatmaya lüzum görmediğim şeyledir, anlatmak istediğim nokta şudur:</p>

  <p>Başkan Mr Kinley, Rowan’a Garcia adına yazılan bir mektubu vermiş Rowan mektubun nereye gideceğini sormadan onu almış ve götürmüştü!</p>

  <p>Tann bilir ki, bu adamın tunçtan heykeli dökülerek, her okula konmaya layıktır. Çünkü gençlerin muhtaç olduktan şey, yalnız bilgi değildir, yahut şunu bunu öğrenmek değildir. İrade sahibi olmak ve bu sayede emanete sadık olmak, derhal harekete geçmek, enerjileri bir başarı üzerinde toplamak ve yapılacak işi yapmak, yani verilen mektubu Garcia’ya götürmektir.</p>

  <p>General Garcia ölmüştür. Fakat daha başka Garcia’lar var. Birçok ellere muhtaç olan bir işi yapmak isteyen bir insan yok ki, kendisine yardım edenlerin yozlaşmasından, beceriksizliğinden ve bir iş üzerinde bütün gayretini toplamak kayıtsızlığından acı şikâyet etmesin.</p>

  <p>Yarım yamalak yardım, sersemce dikkatsizlik, üzücü kayıtsızlık, isteksiz çalışma, her yerde hüküm süren kuraldır. Kendine yardım için başkalarını okşamayan, ya da tehdit etmeyen, ya da rüşvetlemeyen kimse, bir iş başaramıyor ve muvaffak olamıyor. Bunları yapmadan muvaffak olmak, ya bir mucizeye, ya da Allah’ın bir yardımcı melek göndermesine bağlıdır.</p>

  <p>Siz, ey okuyucu, isterseniz deneyiniz. Farz ediniz ki, dairenizde oturmuş çalışıyorsunuz. Emrinizde altı kâtip de var. Bunlardan birini çağırarak rica ediniz:</p>

  <p>“Ansiklopediye bakınız da, Correggio’nun hayatın ait bana kısa bir hulasa çıkarınız.”</p>

  <p>Kâtibiniz hemen:</p>

  <p>"Peki!” Diyerek işe mi koşar?</p>

  <p>Eminim ki, koşmaz. Size süzgün nazarlarla bakarak, sıkına sıkına birkaç sual sorar:</p>

  <p>-Bu adam kim?</p>

  <p>-Hangi ansiklopediye bakılacak?</p>

  <p>-Ansiklopedi nerede?</p>

  <p>-Bu da benim vazifem mi?</p>

  <p>-Bismarkı mı kastediyorsunuz?</p>

  <p>-Bu işle Charlie uğraşsa olmaz mı?</p>

  <p>-ölü mü bu adam?</p>

  <p>-Bu iş acele mi?</p>

  <p>-Kitabı getirsem de, siz baksanız daha iyi olmaz mı?</p>

  <p>-Onun hayatına dair öğrenmek istediğiniz ne?</p>

  <p>Yüzde yüz eminim ki siz, bütün bu suallere cevap verdikten, kâtibinize her şeyi anlattıktan sonra, bu adam diğer bir kâtibe giderek, Correggio’yu bulmak için yardım ister, sonra da gelir ve böyle bir adamın bulunmadığını söyler. Akıllı bir adamsanız, kelimenin K harfiyle değil, C harfiyle başladığını söylemeyerek, “Öyleyse, gidiniz işinizle meşgul olunuz,” dersiniz.</p>

  <p>Müstakil hareket namına bu kabiliyetsizlik, bir işi istekle kavrayarak yapmaya karşı bu isteksizlik, bu manevi düşkünlük, bu irade sarsaklığı, her derdin başıdır. İnsanlar, kendi işleri ve kendi menfaatleri için uğraşmazlarsa, onlardan toplum için ne beklenebilir?</p>

  <p>Mesela bir daktilo istediğinizi ilan ediyorsunuz. Yazma okuma bilmeyen insanlar müracaat ederler. Böyleleri Garcia’ya bir mektup götürebilirler mi?</p>

  <p>Büyük bir fabrikada bir kâtibe işaret ederek:</p>

  <p>“Bu zatı görüyor musunuz?” Dediler.</p>

  <p>“Evet”, dedim. Devam ettiler:</p>

  <p>“Gayet iyi bir muhasiptir. Fakat bir iş için şehre gönderirsek, her işi yolu yolunca yapabilir, ama bazen yol üzerindeki birkaç meyhaneye uğrayarak niçin gönderildiğini unutur.”</p>

  <p>Böyle bir adama Garcia’ya bir mektup emanet edilebilir mi?</p>

  <p>Son zamanlarda alın teri döken biçareler ve namuslu bir iş arayan yersiz yurtsuz zavallılar hakkında birçok şeyler işitiyor ve mevki sahibi adamlar hakkında bir sürü düşmanca sözler söylendiğini görüyoruz.</p>

  <p>Fakat, temiz bir iş alabilmek için uğraşan, her gün şerefli yardımcılar aradıkları halde bulamayan patronların halini düşünen yok. Her mağazada, her fabrikada, iş sahipleri, işlerini ileri götürecek mesai arkadaşları bulamamak ve daima aciz biçarelerin elinde kalmak yüzünden ıstırap içindedirler. Ve sırf beceriksizlikle mücadele etmek zorunluluğundan dolayı birtakım arkadaşlarını attıkları halde, yerlerine daha kudretlilerini koyamıyorlar, fakat bu tasfiyeler neticesinde, acizler ve değersizler gidiyorlar. Daha liyakatli kimseler yer alıyorlar. Her patron, en iyi elemanlan çalıştırmak ve işini ilerletmek ister. Çünkü ona lazım olanlar Garcia’ya mektup götürebilenlerdir.</p>

  <p>Tanıdıklarım içinde öyleleri vardır ki, cidden parlak taraflan vardır. Fakat hiçbir işi başaramadıkları gibi, kimseye de faydalan dokunmaz. Çünkü patronun kendilerini tazyik ettiğine delice bir şüphe taşıyorlar. Bu adamlar emir vermediği gibi, emirde alamayacak haldedir. Şayet onlara Garcia’ya bir mektup verecek olursanız, alacağınız cevap şudur: “Bu mektubu kendiniz götürünüz!”</p>

  <p>Böyle biri bugün her kapıya başvurarak iş anyor. Fakat bir kimse de ona iş vermeye cesaret etmiyor. Çünkü bitmez, tükenmez bir şikâyet kumkumasıdır. *</p>

  <p>Manevi aksaklığa uğrayan bu adamlar, maddi bir aksaklığa uğrayanlardan farksızdırlar ve onun için onlara da acımak gerekir. Fakat bunlara acıdığımız sırada büyük bir işi idare için uğraşan ve mesai saatleri hiçbir had ile sınırlı olmayıp ve en insafsız lakaydi ile, en kalpsiz nankörlükle mücadele eden ve bu mücadeleyi idame ettikleri için aç ve yurtsuz kalmaktan kurtulan adamları da unutmayalım.</p>

  <p>Meseleyi fazla şiddetle mi ileri sürdüm.</p>

  <p>Belki. Fakat, hayatta muvaffak olan adam lehinde de bir söz söylemek gerekmez mi? Başkalarını idare eden, bir iş tutturmak için her fedakârlığı göze alan ve muvaffak olunca, ancak bir yatak ve bir elbise ile kanaat eden adam hatırlanmaya layıktır.</p>

  <p>Ben gündelikle çalışmış bir işçi olduğum gibi, patronluk etmiş bir adamım. Ve her iki taraf namına söylenecek sözler de bulunduğunu biliyorum. Fukaralıkta hiçbir iyilik yoktur.</p>

  <p>Paçavralar, insanı hoş göstermez. Nasıl bütün fakirler faziletli ve namuslu kimseler değilseler, bütün patronlar da el çabukluğu ile muvaffak olan kimseler değildirler. Fakat bütün teveccühüm, patron karşısında olsa, olmasa da işini aynı vazifeperverlikle yapan, kendisine Garcia’ya götürmek üzere bir mektup verildiği zaman, sersemce sualler sormadan mektubunu alıp, götüren kimseye karşıdır.</p>

  <p>Medeniyet, bu çeşit insanları bulmak için, yapılan uzun ve endişeli bir araştırmadadır. Böyle bir adama ne isterse verilir. Ona her şehir, her kasaba ve her köyde, her daire, her mağaza ve her fabrikada ihtiyaç vardır. Bütün dünya Garcia’ya mektup götürecek adamı arıyor.</p>
</body>
</html>
