<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İDARECİLERİN EĞİTİMİ</h3>

  <p>Yıllarca önce İran Devlet Demiryollan’nın davetlisi olarak bir inceleme gezisi yapmak üzere memleketimizden geçen Avusturya Devlet Demiryolları Genel Müdürü bu davetin sebebini anlatırken şöyle demişti:</p>

  <p>“Şimdiki İran Devlet Demiryolları Genel Müdürü, Genel Müdür Muavini iken bir sene kadar yanımda Viyana’da staj görmüştür. Odamda masamın yanında onun için de bir masa koydurdum. Ne yaptımsa her şeyi gördü, nereye gittimse onu da götürdüm. Avrupa’lı bir Genel Müdür ne ile meşgulse o da onunla meşgul oldu. Kendisi öğrenilecek her şeyi öğrendi. Aradan seneler geçti. Şimdi İran Demiryolları Genel Müdürü’-dür ve neler yaptığını görmek için beni İran’a çağırdı. Ben de dağlan çok sevdiğim için bu vesile ile İran dağlarını da gezecek ve bol bol resim çekeceğim...”</p>

  <p>İngiltere’de uzun zaman bulunmuş bir dostum Avam Kamarası’na yeni seçilen milletvekilleri için Kuzey İrlanda’da özel bir seminer mevcut olduğunu ve burada İngiltere’nin en mümtaz profesörleri tarafından Parlamentarizm’in tarihi, İngiliz ve sair milletlerin anayasaları, parlamentolara ait örf ve âdetler ve hareket tarzları hakkında çok esaslı konferansların verildiğini, böylece milletvekillerinin de bir eğitime tabi tutulduğunu söylemişti.</p>

  <p>Yalnız okul eğitimine ve diplomasına dayanan bir sistemle hayatın gerçek problemlerini çözecek iktidarda insanlar yetiştirmek imkânsızdır. Bizde genellikle aşağı kademelerdeki elemanları yetiştirmek için kurslar vardır, fakat şube müdürleri, daire reisleri, genel müdür veya müsteşarların katılabilecekleri devamlı bir seminer mevcut değildir.</p>

  <p>St. Lous’deki Bell Telefon Şirketi Personel Dairesi Şefi ile konuşuyordum. Bana birkaç gün sonra New York civarındaki şirin bir kasabada Bell Telefon Şirketleri’nin personel işleriyle ilgili yüksek memurlarının bir ay süreyle toplanacaklarını ve şirketin bu iş için kiraladığı otelde kendilerine hem her türlü vakit geçirme imkânlarının sağlanacağını, hem de Harvard Üniversitesi profesörlerinden seçkin bir grubun modern personel idaresi ve personel problemleri hakkında bir seminer yapacaklarını söylemişti.</p>

  <p>Yüksek mevki işgal eden memurların başarı derecesini ölçmek için bir Amerikalı uzmanın tavsiye ettiği şu test de çok ilginçtir.</p>

  <p>Amerikalı şöyle demişti: “Yüksek bir idarecinin değişik zamanlarda odasına giriniz veya buna imkân bulamazsanız, özel sekreteriyle konuşarak onun ne gibi şeylerle meşgul olduğunu tespit ediniz. Bazen netice almak için bir hafta kâfidir, bazen bu üç aya kadar uzatılabilir. Eğer o zat geçmiş veya şimdiki zamana ait rutin işlerle uğraşıyor da, vaktinin çok azını geleceğe ait problemlerin çözümüne ayırıyorsa, onun başarı derecesi de o nispette düşük olacaktır.”</p>

  <p>Fikret’in bir sözü vardır: “Kızlarını okutmayan millet oğullarının hüsranına ağlasın.”</p>

  <p>Yüksek yöneticilerini yetiştirmek lüzumunu hissetmeyen müesseseler de bir gün kıymetli genç elemanlarının hüsranına ağlayacaklardır. Çünkü onların hepsi ya daha iyi müesseselere veya memleket dışına kaçacaklardır.</p>

  <p>Yabancı bir demiryol genel müdürü “1925 mevzuatıyla 1962’de demiryol işletilmez,” demişti. Zaman o kadar çabuk ilerliyordu ki, değil 1925, artık 1980 kafası ile bile 1985’te işler yürütülemiyor.</p>

  <p>Deha mı, o insanın istediği zaman tekrar bir çocuk olma kudretidir.</p>

  <p>J. M. Barrie</p>

  <p>Tecrübe ile uzun bir gezide kestirme bir yol buluruz. Öğrenim bir yılda, tecrübenin yirmi yılda öğrettiğini öğretir.</p>

  <p>Roger Askham</p>
</body>
</html>
