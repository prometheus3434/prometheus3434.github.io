<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BİR YÖNETİCİ SIRRI</h3>

  <p>Ford der ki, “ufak parçalarına ayırabildiğimiz takdirde halledilemeyecek hiçbir problem yoktur.”</p>

  <p>Bunu hemen hemen hepimiz biliriz. Fakat iş tatbikata gelince, problemlerin çoğu bizi yutacak devler kadar büyük görünür, onları parçalamaya vakit bulamadan, o korkunç heyulalar bizi yere serer ve bizi daha başlangıçta diskalifiye olmuş futbolculara çevirir.</p>

  <p>Acaba bunun sebebi nedir?</p>

  <p>Muhakkak ki bunun birçok sebepleri vardır. Çünkü her problem bir öncekinden başka olduğu gibi, bir sonrakinden de farklıdır. Fakat esas bakımdan karşılaştığımız problem daha ilk anda bizi yıkıyor ve hareketsiz bırakıyorsa, bunun iki temel sebebi vardır:</p>

  <p>1. Biz o problemi çözebileceğimize şahsen kendimiz de inanmıyoruz.</p>

  <p>2. O problemin çözülmüş olmasının bile karşımızdaki daha güç ana problemleri çözmeye yaramayacağına o kadar kesin bir şekilde inanıyoruz.</p>

  <p>Bu konuda bana en iyi dersi veren, kendi başından geçen enteresan bir olayı anlatan büyük Amerikan şirketlerinin birinin personel işlerine bakan genel müdür yardımcısı oldu.</p>

  <p>İnsan uzun bir seyahatten döndükten sonra kısaca izlenimlerini söylemeye davet edildiği zaman, belki bir an bocalar, sıkılır, fakat söylediği o komprime birkaç söz, şuur altında birikmiş birçok gerçeklerin bir özetidir. Unuttuğunu sandığı bir çok şey birden bire meydana çıkarak unutmadığı öteki bütün basit izlenimlerini örtüverir.</p>

  <p>işte anlatmak istediğim olay da benim için öyle oldu. Komprime olarak anılarımı soranlara farkına varmadan ben onu anlattım. Aslında çok basit bir şeydir, fakat düşündürücüdür.</p>

  <p>Yukanda bahsettiğim zat uzun senelerin tecrübesinden sonra o büyük şirketin genel müdür yardımcısı olunca, birdenbire bakmış ki emrindeki bütün insanlar bütün güçlüklerin çözümünü ondan bekliyorlar. Dikkat etmiş aslında çok basit görünen bu meseleler senelerce halledilmemiş, hep günlük geçici kararlarla bir günden ötekine bırakılmış. Böylece yeni yeni problemler meydana çıkmış.</p>

  <p>işin garibi, aynı mesele türlü amir ve memurlar tarafından başka başka perspektiflerden görüldüğü gibi bugün halledilmiş gibi görünmesine rağmen, yarın yeniden meydana çıkıyor ve adamcağızın sinirlerini bozuyormuş.</p>

  <p>Hafta sonunda bir gün yeni genel müdür yardımcısı odasını kapamış, ayaklannı masasının üzerine koymuş ve düşünmeye başlamış. Şu sonuçlara varmış:</p>

  <p>1. Mevcut bütün problemleri bilmeden herhangi birinin hallinin bir kıymeti yoktur.</p>

  <p>2. Mevcut problemlerin önem derecelerini tespit etmeden herhangi birini çözmeye teşebbüs etmenin de bir kıymeti olamaz. Çünkü bu patlak bir su rezervuarını tamir etmeden önce sızan bir musluğun kölesini değiştirmeye benzer.</p>

  <p>3. Bu problemlerin hal çarelerini asıl o işle meşgul olanların kendileri bulmadıkça, yukarıda verilecek en mantıki emirlerin bile tam kıymeti olmayacaktır. Çünkü o işi yapacaklara kendilerinin inanmadıktan bir iş yaptırmak belki mümkündür ama, hiçbir zaman verimli değildir.</p>

  <p>Genel müdür yardımcısı bu üç ana düşünceye göre iş görmeye karar vermiş ve ertesi Pazartesi sabahı odasına bir kara tahta, kâfi miktarda tebeşir, koskoca bir sünger ve bir miktar da iskemle getirttikten sonra ilgili bütün şube müdür ve amirlerini çağırmış. Hepsi rahatça iskemlelerine oturduktan ve sigaralannı yaktıktan sonra;</p>

  <p>“Arkadaşlar” demiş, “ben buraya geleli çok az bir zaman oldu. Bu süre içinde bir çok yeni ve çeşitli problemlerle karşılaştım. Yalnız dikkat ettim ki, bunların bir kısmı çok eski ve şimdiye kadar çözülmüş olması gereken şeyler. Bir kısmı da herhangi basit bir problemle ilgili, fakat o da basit göründüğü için nedense ele alınmamış.</p>

  <p>Ben şuna kani oldum ki, bu konulan kendi dairelerimiz değil, bütün müessese çapında ele alır ve hepsine topluca bir bakabilirsek, göreceğiz ki, bu ufak devler birer birer oltadaki balıklara dönecekler. Şimdi benim bir teklifim var. Herkes sıra ile hatrına gelen ve önemli addettiği problemleri söylesin ve şu kara tahtaya yazalım.”</p>

  <p>Böylece kırk küsur problem tahtaya yazılmış ve bunlar dikkatle gözden geçirilince görülmüş ki, sekiz problem başka şekillerde ifade edilmesine rağmen birbirinin aynıdır. Bunun üzerine bunlar tahtadan silinmiş.</p>

  <p>İkinci kademe olarak genel müdür yardımcısı orada bulunanlara birer beyaz kâğıt vermiş ve tahtada yazılı problemleri önemlilik derecesine göre bir, iki üç diye alt alta yazmalarını rica etmiş.</p>

  <p>Bu da yapıldıktan sonra çoğunluğa göre bütün problemlerin içinde birinci, ikinci, üçüncü derecede mühim olanlar tespit edilmiş. Bu biraz münakaşalı olmuş. Çünkü bir kısım amirler birini, diğerleri de başkasını daha önemli bulmuşlar. Fakat sonunda ölçü bütün müessese hizmeti olduğu gözönünde tutulmak ve oya başvurmak suretiyle hallolunmuş.</p>

  <p>Bunun üzerine genel müdür yardımcısı başta en önemli üç problemi seçerek herkesin gelecek hafta pazartesine kadar bu üç problemin hal çaresini aramasını ve ötekilere ait meselelere hiç aldırış edilmemesini söylemiş.</p>

  <p>Ertesi pazartesi hakikaten çeşitli çareler, bir taraftan da imkânsızlıklar meydana çıkmış. Bu sefer de hal çareleri tahtaya yazılarak münakaşa edilmiş ve böylece yalnız bir kişinin değil, herkesin seve seve kabul ettiği güzel çözümler bulunmuş.</p>

  <p>Bütün problemler böylece beraberce çözülmüş ve işler de diğer müesseselere örnek olacak bir şekilde ilerlemeye başlamış. Beraberce alınan bu kararlar o müessesenin o konulardaki politikası olmuş. Genel müdür yardımcısı bana buna anlattıktan sonra, piposunu tablaya boşalttı ve gülerek, “azizim" dedi, “şimdi sana bir sır söyleyeceğim, fakat sen sakın kimseye söyleme akıllıca bir tembellik, budalaca bir çalışkanlıktan iyidir. Fakat ben bunu ancak altmış yaşıma geldikten sonra anladım. Başkalarını severek çalıştırmasını bilmeden yüksek mevkilere gelenlerin çoğu, üzerlerine aldıkları o ağır yükün altında sıkışıp kalırlar. Çünkü onlar futbolla boksun farkını hâlâ anlayamamışlardır.”</p>
</body>
</html>
