<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>AMİRLERİ UYANDIRMANIN YOLLARI</h3>

  <p style="text-align: right;">Erich WEBSTER</p>

  <p>Bir iş yaptırmak bahis konusu olunca üç tip insanla karşılaşırsınız: Kendi kendine ateş alan (Otomatik marş), yavaş ateş alan ve hiç ateş almayan. İdarecileri harekete geçirmek çok karışık, güç ve sonuç vermeyen çabaların eşsiz bir serüvenidir. Bunu çözmedeki başarı derecesi müessesenin yaşayabilme ve gelişme yeteneğinin ölçüsüdür.</p>

  <p>İlk önce şunu hatırlamalısınız ki, enerji de zekâ gibi her insana eşit şekilde dağılmamıştır. Azim ve sebat, bir işteki engeller ne olursa olsun yenmeye karar vermiş olmak, sözünde ve karannda direnmek de, başarı arzusu ve kabiliyeti de öyledir. Gerek kafa ve gerek beden işlerinde kabiliyetli olan ile olmayan arasındaki ayrılık oran bakımından çok büyük farklar gösterir.</p>

  <p>Ünlü Charles Hamilton (yazılarında kullandığı adıyla Frank Richards) adı ile tanınmıştır, 1875-1961) bir ömür içinde 92 milyon kelime yazmıştır ki, bu haftada 80.000 kelime yapar. Erle Stanley Gardner’de günde 10.000 kelime yazmıştır. Buna karşılık öyle idareciler vardır ki, bir cümlelik bir düzine mektup yazdılar mı, o gün çok büyük iş yaptıkları kanısındadırlar.</p>

  <p>Kardinal Guiseppe Gaspar Mezzofanti (1774-1849) 114 dil ve 72 şivede tercüme yapar ve 60 dili de ana dili gibi konuşurdu. Buna rağmen öyle idarecilere rastlanır ki kendi ana dillerini bile tam kullanamazlar ve başka bir dilin mükemmelen öğrenebileceği düşüncesi bile onları şaşırtır.</p>

  <p>Bedensel alana geçersek, içimizden bir çokları bir defa yüksek atlamayı yorucu bulur. Halbuki genç bir Amerikalı bir mevsimde 600 yüksek atlama yapmıştır. H. Hayward adında bir sporcu 24 saatte 159 mil (250 km. den fazla) koşmuştur.</p>

  <p>Bu listeyi devamlı surette uzatmak kabildir. Fakat alınacak ders basittir. Eğer iş hayatında olağanüstü bir başarı kazanmak istiyorsanız, yanınızda çalışacak insanların seçimine büyük bir önem vermelisiniz.</p>

  <p>Bir insanın belli bir işte başarılı bir çaba gösterebilmesi, birbirinden farklı üç faktörden meydana gelen bir fonksiyondur.</p>

  <p>1. Kabiliyeti,</p>

  <p>2. Enerjisi,</p>

  <p>3. Güdüsü.</p>

  <p>Genellikle kabul edildiğinin tam tersine olarak normal eğitim ve teşvik, yaşını başını almış bir insanda bu temel karakteristikleri çok az değiştirebilir. Bunun manası şudur: Elinizdeki elemanların durumunu sonradan çok az değiştirebilirsiniz. Eğer başlangıçta, elemanlarınızda bulunması gereken işe yarayacak derecede ortalama bir kabiliyet ve enerji ile işe girişmemişseniz, onları harekete geçirmek için uğraşıp üzülmenizin pek fazla bir değeri yoktur. Kuş beyinli bir odacı bütün ömrünce kuş beyinli kalır. Tabiatında miskinlik olan bir kimse, yerinden kolay kolay kımıldamaz. Düşük güdüye sahip bir adama, yetki makam ve imkânlar da verseniz, yükseltmek için en basit bir arzu bile göstermez.</p>

  <p>Yapacağınız şey şunlardır:</p>

  <p>a) İdarecileri tayin ederken veya seçerken iyi karakteristiklere sahip olmalarına dikkat etmelisiniz. Tabii mümkün olduğu kadar bulabileceğiniz veya bütçe imkânlarınızın sınırları içinde bulabildiğiniz ölçüde.</p>

  <p>b) Onları o şekilde organize etmelisiniz ki, hizmetleriniz için bu vasıflardan en iyi şekilde faydalanabilesiniz.</p>

  <p>Bir çok becerileri ve kabiliyetleri meydana çıkaran objektif testler vardır. Zekâ testleri de bunların içindedir ve siz ufak bir çaba ile ahmaklan maiyetinize almaktan kurtulabilirsiniz.</p>

  <p>Aynı şekilde yanınızda çalışacak idarecileri seçerken hayattan bıkmış, bir kenara çekilip hayal kurmak isteyenleri, sicillerini ve eski işlerine ait kayıtları sistematik bir incelemeye tabi tutarak eleyebilirsiniz. Eğer bir namzet geçmişte güç, meydan okuyucu bir çok işi alnının teriyle başarmış ve devamlı surette yüksek bir enerji ve verim gösterebilmişse, aynı olumlu çalışmayı sizin için de yapacağına oldukça kesin olarak inanabilirsiniz. Eğer geçmişinde bunlardap hiçbiri mevcut değilse, onun sizin yanınızda da başarılı olma şansı hemen hemen yok gibidir.</p>

  <p>Aynı cinsten bir incelemeyi istikrar, azim ve sebat, sadakat, kendine güvenme, başka insanlarla geçinme kabiliyeti ve liderlik gibi vasıflar üzerinde de yapabilirsiniz.</p>

  <p>Sonra kendi kendinize karşınızdaki adamın yaptığı şeyi neden yaptığını sorarsanız, o zaman onun esas güdüsü hakkında oldukça doğru bir fikre sahip olmuş olursunuz. Onlar nelerdir ve onu ne kadar büyük bir kuvvetle etkilemektedir. İş hayatına ait kayıtlar, iş tarihçesi, onun özellikle para için mi, güven, mevki, iktidar, şöhret, başarı, işten duyduğu tatmin hissi ve yararlı olmak ihtiyacı için mi çalıştığını gösterir.</p>

  <p>Eğer siz insanlara bu sağduyu metoduna göre iş vermişseniz, o zaman onların güdülerinin gerek nitelik ve gerek nicelik bakımından birbirlerinden oldukça farklı olduğunu biliyorsunuz demektir. Para ve teşvik metodu her zaman birinci derecede önemli değildir. Mesela Amerika’da George Williams College tarafından amirler arasında yapılan bir inceleme, onların en fazla arzu ettikleri şeyin enteresan bir iş görevi olduğunu meydana çıkarmıştır. Arada sırada şefleri tarafından takdir edilmeleri, daha iyi bir pozisyon için yetiştirilmeleri ve daha yüksek bir ücret seviyesine geçirilmeleri için yapılan tavsiyeler de değerlendirilmiştir. Fakat doğrudan doğruya aldıkları maaşın yükseltilmesini isteyenlerin yüzdesi yüzde yediden aşağı kalmıştır.</p>

  <p>Şimdi artık bir insanın iş güdüsünü nelerin etkilediğini görebiliriz.</p>

  <p>Temel faktörler şunlardır:</p>

  <p>1. Kişinin özel güdüleri.</p>

  <p>2. Şefiyle olan ilişkileri.</p>

  <p>3. işin organize ediliş şekli.</p>

  <p>4. işin niteliği ve kapsamı.</p>

  <p>5. İşe karşılık verilen şeyler.</p>

  <p>İnsanların, gördüğümüz gibi, muhtelif tertip ve ölçüde muhtelif güdüleri vardır. Bir insan ne pahasına olursa okun, yüksek bir gelir ister. Başka biri de her şeyin üstünde güven arayabilir. Bir başkası da sosyal durum ister. Daha başka biri de oldukça mantıki bir güvenle beraber mümkün olacak en yüksek geliri arzu edebilir. Başkaları da gelir, güven ve sosyal mevkiye pek aldırış etmez, fakat hakiki yetki ve otorite ister. Başka biri için de yaptığı her işte öncü olmak, ilerlemek, en çok önem verdiği şey olabilir. Öyle insanlar da vardır ki, hizmet etmekten ve müessesenin bir parçası olmaktan hoşlanırlar ve tatmin olurlar.</p>

  <p>İşte bütün bunlar insanlardan en iyi şekilde faydalanabilmek için gerekli olan ilk ana faktörü meydana çıkarır. Ehil insanları ehil oldukları işlerde çalıştırmak. Mesela güvene karşı bir ihtiyaç duyan bir adam hiçbir zaman iyi bir satıcı, satış memuru, olarak çalışmaktan hoşlanmayacaktır. Mevkide gözü olan bir şahıs da demokratça ve açık planla çalışan bir müessesede iyi bir çalışma güdüsü gösteremeyecektir.</p>

  <p>Gerçek başarının derhal nakdî ikramiyelerle karşılandığı işler için paraya, gelirine özellikle önem veren insanlar seçilmelidir. Aynı şekilde istikrarlı, sabit işlerde görevi ön planda tutan insanlar içindir. Mevki hırsı olanlar için de kolayca parlak unvanlı mevkiler bulunmalıdır. Bu temel faktörleri gözönünde tutmak suretiyle hiç olmazsa personelinizde işle ilgili esas güdülerden yararlanmak fırsatına sahip olursunuz.</p>

  <p>Bir adamın şefiyle uyuşması meselesi de çok önemli ve hayatidir. Temel bakımından şevki idarede iki sivri uç vardır. Her biri birbirinden tamamiyle başka birer görünüşe, insanları tamamiyle başka gözlerle gören bir görüşe dayanır.</p>

  <h4 class="sigil_not_in_toc">Tembel Korkaklar</h4>

  <p>Birincisi, insanları beceriksiz, tembel ve korkak birer uşak olarak gören ve onları ancak iterek harekete getirmek ve korkutarak harekette tutabilmek mümkün olduğuna inanan otoriter görüş tarzıdır.</p>

  <p>Bunun karşısındaki görüş de, insanların iş yapmak istediklerine, genellikle onların iyi taraflarının olduğunu düşünen ve böyle yapmaları için teşvik edilebileceklerine inanan görüş tarzıdır.</p>

  <p>Harvard Business Reviev’de geliştirilen, bu konu ile ilgili olarak ele alman X- teorisi (otokratik) ve Y- teorisi (demokratik) dir.</p>

  <p>İnsanı hayrete düşüren taraf birbirinin tamamiyle tersi olan bu iki sistemin de tatbikatta mevcut olduğu ve iş gördüğüdür. Fakat bunlar ancak ayrı cins işler ve birbirinden 180 derece farklı karakterde insanlar için uygulanabilir. Baskı ve otoriteye göre ayarlanmış iş bünyesi tipi, piyasa şartları yavaş yavaş değişen veya hemen hemen hiç değişmeyen ve operasyonları birçok defalar tekrar eden ve rutin hareketleri kapsayan müesseselerde oldukça büyük bir başarı ile uygulanabilir.</p>

  <p>Bu gibi müesseselerin çok sıkı bir organizasyonu olabilir, yani kural ve nizamlarla herkesin yapacağı iş en ufak aynntılarına kadar önceden sıkıca tespit edilmiş olabilir. Burada şahsi teşebbüs için artık çok az bir zaman payı kalmıştır.</p>

  <p>Bu gibi müesseselerde çalışmak isteyen insanlar esas itibariyle düşük kaliteli, kendine fazla güveni olmayan, yapılan her türlü kötü muameleye tahammül edebilen, itaatli, kendi kendilerine herhangi bir teşebbüs yapmaktan ve düşünmekten kaçman kimselerdir.</p>

  <p>Gerçekten X-teorisine göre çalışan müesseseler, şartlara uyabilen ve kafalarını işleten personelin çalıştığı Y- teorisi müesseselerine hiçbir şekilde uygun gelmeyecek personeli yararlı bir surette kullanabilir.</p>

  <p>Bugün birçok şirketler işlerin yıllık bilançosuna büyük bir önemle eğilirler. O işte çalışan adamla şefi (bazen buna şefin şefi de dahildir) masa başına otururlar ve samimi bir hava içinde onun başarılarını, başarısızlıklarının sebeplerini ve kendisini ne şekilde ıslah edebileceğini konuşurlar.</p>

  <p>Teoriye göre bu nazikane soruşturma memurun iç dünyasının uygun bir şekilde adlanmasına yardım eder ve adam da bundan sonra büyük bir güçle harekete geçer ve şimdiye kadar gösterdiğinden çok daha büyük bir çaba ve heyecanla yeni senede işlerine sarılır. Eğer bunun böyle kolayca olabileceğine inanıyorsanız, herhangi bir şahsın -özellikle eşinizin- size merhametsiz bir açıklıkla hatalarınızı, beceriksizliklerinizi ve genel başarısızlıklarınızı yüzünüze vurduğunu kabul edin ve siz kendiniz bu husustaki tepkilerinizi inceleyin.</p>

  <p>Eğer tepkiniz alçak gönüllülükle başınızı önünüze eğerek söylenenleri kabul şeklinde olursa, bu sizin ne kadar müstesna bir adam olduğunuzu ispat eder. Ekseri hallerde insanların nasıl davrandıklarını Harvard Business Review açıklamıştır. General Elektrik Company kendilerine işlerinin iyi ve kötü tarafları söylenen insanların bu değerlendirmeleri nasıl karşıladıklarını bilimsel yollardan incelemiş ve böylece esaslı sonuçlar ortaya çıkmıştır.</p>

  <p>Şirket tenkidin iş hacmini düşürdüğünü tespit etmiştir. Övgünün de şu veya bu şekilde küçük bir etkisi olmuştur. Bunun sebebi tenkidin özellikle bir konu üzerinde toplanabilmesi, övgünün ise daha fazla genel olması ve bundan dolayı daha az inandıncı karşılanması olabilir. İş hacmi ve kalitesini arttıran, özel amaçlar olmuştur. Özellikle bu hedefe göre çalışan adamla şefi arasında karşılıklı tespit edilen cinsten olduğu takdirde. Bir başka sonuç da şefin memuruna yaptığı iş hakkında yol göstermenin ve onu değerlendirmesinin senede bir kere yapılan bir değerlendirme işi değil, günlük iş olduğudur.</p>

  <p>Bunların dışında şu gerçek de meydana çıkmıştır ki, bir adamın terfisi veya ücretinin arttırılmasının düşünülmesi ile, iş gücünün veya hazırladığı listenin düzeltilmesi hakkındaki bir konuşmasının birbiriyle karıştırılmamalıdır.</p>

  <p>Bu incelemenin sonucu olarak General Elektrik Şirketi idarecileri şu esas prensipleri kabul etmişlerdir:</p>

  <p>1. Yapılan işin hacmi ve kalitesi daha sık olarak tartışılacaktır.</p>

  <p>2. İşler hakkında topluca bir hüküm verilmeyecek veya değerlendirme yapılamayacaktır.</p>

  <p>3. Ücret arttırma konuşmaları ayn ve özel olarak yapılacaktır.</p>

  <p>4. Üzerinde en önemli durulacak konular hedeflerin tespiti, planlanması ve problemlerin çözülmesi olmalıdır.</p>

  <p>Biz hepimiz etki ve tepkiler ile öğreniriz. Bu şu demektir, biz bir şey yaparız ve bunun sonucu olarak da bir şey olur. Eylem (action) ile sonuç arasındaki zaman ne kadar uzun olursa ikisini birbiriyle birleştirmek de o kadar güç olur. Tam manasıyla uzun vadeli faaliyet, endüstride çok nadir bulunan, kendi kendine ateş alan insanlar için mümkündür.</p>

  <p>Gerçekten Glacier Metals Şirketinin uzmanlarından Elliot Jacques şirketinin ücret bareminin ikramiye ile ilgili kısmını, adamın mazeretsiz olarak çalıştığı süre ile orantılı yapan bir teoriye göre hazırlamıştır. Bu süre ne kadar uzun olursa, şahsın alacağı ikramiye de o kadar fazla olacaktır.</p>

  <p>Bir müesseseyi orada çalışan insanları en üstün güdüleyebilecek (en üstün verim alacak) şekilde organize etmek için, müessesenin bünyesinin açık bir tarifi, açık sorumluluk hatlannın ve idareci ve şef mevkisinde şahısların teker teker ve belirli surette amaçlarının tespiti lazımdır. Hedef tespiti o şekilde olmalıdır ki herkes kendisinin müessesenin bir parçası olduğunu hissedebilsin ve neyi elde etmek için uğraştığını bilsin. Her işle ilgili takvimlerin zaman sınırlarının tespiti, tabii olarak realist bir ölçüyle tespiti de başannın önemli bir faktörüdür.</p>

  <p>Herhalde başarı ve başarısızlığın meydana çıkarılması mümkün olduğu kadar bir arada yapılmamalıdır. Başanlı bir işin mükâfatı ne kadar çabuk arkasından gelir ve idarecilerinizin şahsi ihtiyaçlarına ne kadar uygun olursa tesiri de o kadar kuvvetli olur.</p>

  <p>Yaratıcı Heyecan işin sayılabileceği ve ölçülebileceği yerde otokratik bir şevki idare bazen verimli olabilir. Fakat işin kapsamı ne kadar kafaya, düşünceye, yaratıcılığa ihtiyaç gösterirse, yaratıcı heyecan da onun yapılmasında o kadar hayatî bir rol oynar. Müessese özelliği bakımından ne kadar kuvvetli rekabetle karşılaşan bir iş sahasında çalışıyorsa, idarecilerine en fazla başarı gösterme imkânı sağlayan şevki idare şekli de o kadar demokratik olmalıdır. Zira şahısların gelişme ve yetişmesinin de ancak böyle bir idare şeklinde mümkün olacağı şüphe götürmeyen bir gerçektir.</p>

  <p>Endüstrinin kendi kendine ateş alan o nadir insanları, herhangi bir yönde kendilerine bir direktif verildi mi, yalnız başlarına işi ellerine alırlar ve başarırlar.</p>

  <p>Onlara teşekkür borçlu ve anlayışlı idarecilerin güler yüzlü bir “işler nasıl gidiyor?” sorusu ve arada sırada bir yön vermesi kâfi gelir.,</p>

  <p>Geriye kalanlann ise güdülenmeye, harekete getirilmeye ve harekette tutulmaya ihtiyaçları vardır. Bu gibiler için en iyi işleyen sistem işle ilgili olarak mümkün olduğu kadar sık, özel şartlar tespit etmektir.</p>

  <p>Eğer yüksek idareciler güdüleme konusuna sabırla ve çok fazla peşin hüküm etkisi altında kalmadan yaklaşabilirse, onun uygulamasını şimdi daha fazla olumlu ve daha az esrarlı bulacaklarından emin olabilirler.</p>

  <p>Dertli bir adamın tereddüt ve dumanlarla dolu bir gönül evi vardır. Derdini dinlersen o evde bir pencere açmış olursun.</p>

  <p>Mevlana</p>

  <p>Hayatta başarılı olmanın esaslı vasıtası karakter ve ahlak sağlamlığıdır.</p>

  <p>İsmet İnönü</p>

  <p>İnsan olana, öldükten sonra bir güzel ad bırakmak belki hiç ölmemekten hayırlıdır.</p>

  <p>Namık Kemal</p>

  <p>Eğitim kafayı geliştirmek demektir, belleği doldurmak değil.</p>

  <p>Eğitim her şeydir, şeftali bir vakitler acı bir bademdi. Karnabahar üniversite öğrenimi olan bir lahanadan başka bir şey değildir.</p>

  <p>Mark Twain</p>
</body>
</html>
