<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DAHA AZ TENKİT, DAHA ÇOK İŞ</h3>

  <p>Dost Kazanma adındaki kitabın yazan ünlü Dale Carnagie, tenkidin insanlarda derhal olumsuz bir tepki yarattığını ve çalışan adamın hevesini ve zevkini kırmaktan başka bir işe yaramayacağını söylemiştir.</p>

  <p>Onun kurslanndan aldığımız esaslara göre birkaç seneden beri yürütmekte olduğumuz D.K.D. kurslarının kurallarından biri de konuşmalarda tenkidin bulunmamasıdır.</p>

  <p>Geçen kurslardan birinde dinleyiciler arasında bulunan bir genç ikinci derse ait ilk anda garip görünen bir egzersizi tenkit etti ve bana bazı tavsiyelerde bulundu. Kendisine “siz” dedim, “daha buraya geleli yarım saat ya oldu, ya olmadı. Senelerden beri uygulanan ve herhalde bir maksadı olan bu egzersizi bu kadar az bir zamanda tamamiyle anlayabildiğinizi nasıl iddia edebilirsiniz.”</p>

  <p>İşte genellikle hepimiz o gence benzeriz, işin esasını, derinliğini amaç ve niteliğini anlamadan yapılışını tenkit etmekten pek hoşlanırız.</p>

  <p>Çünkü bu yapılacak en kolay şeydir. Uğraşıp, günlerce aylarca düşünüp daha iyisini bulmak o kadar kolay değildir. İkinci Cihan Harbi sıralarında Winston Churcill’in şu sözleri ne kadar basit ve vecizdir:</p>

  <p>“Herkes vazifesini tam yaparsa, memleket kurtulur.”</p>

  <p>Başkalarını tenkit etmeye bırakalım, tenkit projektörümüzü kendimize doğru çevirelim. Acaba biz gerçekten tam verimle vazifemizi yapıyor muyuz?</p>

  <p>Çinliler yukarıdaki vecizeyi bir atasözünde şöyle ifade ediyorlar.</p>

  <p>“Herkes kendi evinin önünü temizlerse, bütün şehir temiz olur.”</p>

  <p>Konfüçyüs’ün şu sözü de düşündürücüdür:</p>

  <p>“Karanlığa küfredeceğine bir mum yak!”</p>

  <p>Akıllı insanlar tenkit etmezler, anlamaya çalışırlar. Her hareketin, her hatanın bir sebebi vardır. Amaç, bu sebebin bulunması ve giderilmesidir. Yoksa yapanın küçük düşürülmesi değildir. Çünkü tenkit hem ileriye hem geriye tepen bir silahtır. Hem bize dostlarımızı, arkadaşlarımızı, yakınlarımızı kaybettirir, hem de onların bazen kendilerinin bile kolaylıkla itiraf etmeye hevesli oldukları hatalarında lüzumsuz bir inatçılıkla ısrar etmelerine sebep olur. Hiziplerin, düşmanlıkların meydana çıkmasına vesile olur.</p>

  <p>Tenkit etmemek, her şeye susmak, her şeyi kötü de olsa olduğu gibi kabul etmek manasına alınmamalıdır. Yalnızca yanlış bir şeyi düzeltmek için tenkit en iyi yol değildir.</p>

  <p>Mesela başkalarının zamanında sözlerini tutmadıklarına, randevularına gelmediklerine kızan bir şahıs, her şeyden önce kendi kendisini bir yoklamak ve gideceği yere genellikle ne kadar geç gittiğini incelemelidir. Eğer farkında olmadan geç gidiyorsa bu huyunu değiştirmeli ve çevresinde sözüne güvenilir bir hava yaratmalıdır. Zamanla onu tanıyanlar onu bekletmekten utanırlar, çekinirler. Bu, başkalarını tenkit eden insanların her şeyden önce kendilerini eğitmeleri gerektiğini gösterir.</p>

  <p>“Sırçadan evde oturanlar başkalarına taş atmamalıdır”, derler. Bu çok doğrudur. Başkalannın yanlışlarını, beceriksizliklerini yüzlerine vurmaktan zevk alan insanlar kendilerinin de kusurları bulunduğunu hatırlamalıdırlar.</p>

  <p>“İlk taşı hiç günah işlememiş olan atsın!” asırların ta zamanımıza kadar getirdiği çok değerli bir sözdür.</p>

  <p>La Rochfocoud da “kusursuz olmasaydık, başkalarına kusurlannı meydana çıkarmaya bu kadar meraklı olmazdık” der.</p>

  <p>Hatırlanması faydalı olacak bir nokta da çalışmakta, iş yapmakta olan şahıslan tenkit ederek işlerinden bezdirmemektir. Yorgun, terli insanların sinirleri gergindir. Onlara söylenecek sözlerin yeri ve zamanı iyi seçilmelidir. Aksi takdirde tepki yaratır ve bu sefer hiç çalışmazlar veya çalışır görünüp iş çıkarmazlar.</p>

  <p>Eski bir atasözü, “Koşan ata kırbaç vurulmaz,” der. Dünyada olumlu, faydalı ve yerinde bir tek tenkit vardır. O da nefsimizi, kendi kendimizi tenkittir. Bunu samimi olarak yapabiliyor ve başkalarının da haklı olduklarını anlayacak kadar herkese karış dürüst davranabiliyorsak, geleceğe daha emniyetle bakabiliriz. Çünkü, emin olun ki, biz insanları anlamaya çalıştıkça onlar da bizi anlamaya çalışırlar.</p>

  <p>Türkiye’nin en kıymetli malı zamandır. En fena kullandığımız şeylerden biri de odur. İnsan bankada bulunan belirli bir parasını mantıksız yere oraya buraya harcarsa, bir gün elinde bir şey kalmaz.</p>

  <p>Zaman da böyledir. Aynı zamanda daha çok iş yapabilmek için lüzumsuz tenkitleri bir tarafa bırakalım. Yavaş giden işlerin neden yavaş gittiğini, hiç yapılmayan işlerin neden yapılamadığını beraberce anlamaya çalışalım ve kusuru birbirimizin üstüne atarak, kendisini tatmin etmiş insanları huzuru ile güçlüklerden kaçmayalım.</p>

  <p>Bu yanlış bir görüştür, bu bir seraptır. Bizi asırlardır aldatmıştır ve kendi evimizin önünü süpürmeyi kabul etmedikçe, bunun önüne geçemeyiz.</p>

  <h4 class="sigil_not_in_toc">Okumak Sanatı</h4>

  <p>Andre MAUROIS / Yaşamak Sanatından</p>

  <p>1. Birçok yazarları düzeysel olarak tanımaktansa birkaç yazan ve birkaç konuyu iyi tanımak daha iyidir. Montaineya da Proust gibi birkaç yazarla dost olmak bir ömrü zengin etmeye yeter.</p>

  <p>2. Kendinizi küçük kitaplann seli altında boğulmaya bırakmayın. Bir insan aldanabilir, bir kuşak aldanabilir fakat insanlık aldanmaz. Homerus, Tacitus, Shakespeare, Moliere kazanmış oldukları mevkilere şüphesiz layıktırlar. Onları henüz zamanın sınavına tabi olmamış bulunanlara tercih edebiliriz.</p>

  <p>3. Ruhun gıdası iyi seçmektir. Her ruhun kendisine uygun bir gıdası vardır. Kendi yazarlarımızın kimler olduğunu tanımaya çalışalım. Bunlar dostlanmızınkilerden çok farklı olacaktır. Edebiyatta da, aşkta olduğu gibi başkalarının seçtikleri konular insanı şaşırtabilir, kendimizinkilere sadık olalım. Bu hususta en iyi hüküm verecek yine kendimiziz.</p>

  <p>4. Okurken etrafımızda mümkün olduğu kadar güzel bir konseri kuşatan saygı ve sükûn havasını yaratınız. Bir sayfayı gözden geçirmek, telefona cevap vermek için okumayı kesmek, akıl başka yerde iken kitabı tekrar ele almak, sonra ertesi güne kadar bırakmak, bu okumak demek değildir.</p>

  <p>5. Kendimizi büyük kitaplara lâyık bir hale getirmeliyiz. Okuma, Ispanya'daki hanlara ve aşka benzer, biz ne getirmişsek orada ancak onları bulabiliriz. Daha bir yıl önce serüven öykülerinden başka bir şey okumayan delikanlının artık hayatta saadet ve kaderin ne olduğunu öğrenerek birden bire Anna Karenina veya Domini-(jue’den şiddetli bir zevk duymaya başlaması kadar etkin ne vardır? Büyük eylem adamları Kipling’in, büyük devlet adamları Tacitus’un ve Retz’in sadık okuyucularıdır.</p>

  <p>Okumak sanatı yaşama sanatının büyük bir parçasıdır.</p>
</body>
</html>
