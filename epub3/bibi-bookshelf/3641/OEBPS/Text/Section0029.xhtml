<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>HAYATINIZDAN MEMNUN DEĞİLSENİZ DÜŞÜNCELERİNİZİ DEĞİŞTİRİNİZ!</h3>

  <p>Bundan 2 küsur sene önce yabancı bir uzmanla çalışıyorduk. Bir gün, “müessesenin ilerleyip ilerlemediğini çabukça nasıl anlarsınız?”, dedi. Sorunun altında nelerin gizli olduğunu anlamadığım için beylik bazı şeylerden, bilançolardan, işletme kat sayısından, prodüktiviteden dem vurdum. Adam güldü, “bırak onları” dedi, “ben sana dünyanın en basit metodunu söyleyeceğim. Herhangi bir vesile ile müessesenin şevki idaresini ellerinde tutan yüksek amirlerin yanına girip çıktığın zaman nelerle meşgul olduklarını tespit et ve buna birkaç hafta devam et. Eğer onlar zamanlarının en aşağı % 5l’ini geleceğe ait işleri planlamakla geçiriyorlarsa o müessese muhakkak gelişir. Yok eğer günlerini geçmişe ait dedikodularla, süslü yazı işleriyle, hataların sebepleri yerine suç aramakla geçiriyorlarsa, o müesseseyi gökten gelecek mucizeler bile kurtaramaz.”</p>

  <p>Uzmanın bu formülünü günlük hayatımıza, doğrudan doğruya kendimize de tatbik edebiliriz. Eğer bütün günümüz, şikâyet, sıkıntı, öfke, tenkit, nefret, kıskançlık, şüphe, korku, üzüntü ve ümitsizlik içinde geçiyorsa, mutlu olmamıza, kenelimizden, hayattan, etrafımızdakilerden memnun olmamıza imkân yoktur.</p>

  <p>Boston şehrinin büyük otellerinden birinde oturan bir bayan bir gün büyük bir heyecanla otel müdürüne çıkar. “Bu kadar senedir müşterinizim ama”, der, “artık tahammülüm kalmadı. Yanımdaki odada herifin biri sabah akşam piyano çalıp duruyor, gürültüye dayanamıyorum. Buna muhakkak bir çare bulun.”</p>

  <p>Otel müdürü şaşkınlık içinde ellerini ovuşturuyor, “afedersiniz madam," diyor. “Fakat buna imkân yok: Çünkü odanızın yanında piyano çalan ünlü piyanist Paderevski’dir ve vereceği konsere hazırlanıyor.”</p>

  <p>Kadın “Ne diyor! “Paderevski mi? Şu Polonya Cumhurbaşkanlığını sanatı için terk eden meşhur piyanist ha!” Ertesi gün kadının odası bütün tanıdıkları ile doluyor. Hepsi hayatlarından memnun, bedavadan Padevereski’yi dinliyorlar.</p>

  <p>Değişen nedir? Hiçbir şey, yalnız kadının düşünceleri. Piyano aynı piyano, çalan aynı adamdır. İlk önce o kadına bir gürültüden başka bir şey değildi, sonra bir saati için 20 dolar ödemek zorunda kalacağı konser şeklini almıştır.</p>

  <p>İşte herhangi bir şeyden şikâyet ederken, bunu düşünelim. Tabii bir gürültünün arkasından piyano konseri çıkmaz, fakat hepsinde şikâyetimizi unutturacak bir gerekçe bulunabilir.</p>

  <p>Meşhur mayo kliniğinde ülseri olan 12.000 hasta üzerinde yapılan bir araştırmada hastaların beşte dördünün sıkıntı ve üzüntüden, yani “yediklerinden” değil, “düşündüklerinden” ülser oldukları anlaşılmıştır.</p>

  <p>Yüksek tansiyon, baş ağrıları, astım, allerjik reaksiyonlar ve daha birçok hastalıklar insanların kendilerini üzmelerinden, boş yere üzülmelerinden ileri gelmektedir.</p>

  <p>Biz hayatı kendi düşüncelerimize göre görüyoruz, tutumumuz ve davranışlarımız da düşüncelerimizin bir sonucu olduğu için üzüntülü düşünceleri kafamızdan atamadıkça rahat ve huzur bulmanıza imkân yoktur.</p>

  <p>Bir Arap atasözü belki bizi uyaracaktır.</p>

  <p>“Ayakkabım yok diye üzülürdüm. Ayaksız bir adam gördüm”.</p>

  <p>Üzüntü sağlığı ve saadeti kemiren bir kanserdir; başka bir deyimle insan beyninin sapıkça kullanılmasıdır.</p>

  <p>Bir kadın tanırım, genç kızı bir yere gitti mi, eve gelinceye kadar rahatı, huzuru yoktur. Bu üzülmeyi o kadar ileri götürür ki kızcağız akşam saati 6’da gelecekse, kadın daha saat 3’ten itibaren, “ya 6’da gelmezse!” diye üzülmeye başlar. Böylece insanlar her telefon çalışında, her mektup veya telgrafta bir felaket, bir bela bir facia beklerler.</p>

  <p>Halbuki Avrupa’da yapılan bir istatistikte telgrafların % ^O’ından çok fazlasının fena haber getirmediği tespit edilmiştir.</p>

  <p>Günün birkaç saatini öfkelenerek ona, buna kızarak geçiren insanlar da çoktur. Kapıcıya kızarlar, dolmuş şoförüne, trafik memuruna, gazetelere, komşusuna, amirine, velhasıl herkese en ufak bir sebepten kızan ne kadar çok insan vardır.</p>

  <p>Konfüçyüs, “öfkeli bir adamın içi zehirle doludur”, der.</p>

  <p>Böyle adamlar yanındakiler için çok tehlikeli olabilirler. Tepkilerinin ne olacağı önceden kestirilemediği için çok kere ne yapsanız yapın onları sakinleştiremezsiniz. Fakat onların asıl fenalıkları kendilerinedir, bu yüzden kalpten ölenler vardır.</p>

  <p>filozof Kant’ın şu sözleri de düşündürücüdür: “Başkalarının yaptıkları hatalardan dolayı kızarsanız, onların yüzünden kendi kendinizi cezalandırmış olursunuz”</p>

  <p>Her şeyin kötü taraflarını görmeye, her şeyi tenkit etmeye alışmış insanlar da kolay kolay, mutlu olamazlar. Bu davranışlarını haklı göstermeye çalışan insanlar, her şeyin en iyi şekilde yapılması gerektiğine inandıklarını bir mazeret olarak ileri sürerler. Bu gibilere Şekspir, Kral Lear’da şöyle söyler:</p>

  <p>“En iyiyi bulmak sevdasıyla iyiyi elinizden kaçırıyorsunuz!” Evet, daha iyi, iyinin düşmanıdır.</p>

  <p>Tenkit iki tarafa acı veren bir silahtır. O bize bütün dostlarımızı kaybettirmekle kalmaz, hayatın iyi taraflarını anlamamızı da engeller.</p>

  <p>Kin ve nefret, sonu intikam almaya kadar giden çok kuvvetli menfi bağlantılardır. Kan davaları bunların neticeleridir. Aslında cehalet, taassup ve peşin hükümler kin ve nefret ötlannı sularlar ve büyümelerine yardım ederler. Bunlardan tadanların ise dünyada huzur ve rahat bulmalarına imkân yoktur.</p>

  <p>Bir şairimizin bir vakitler söylediği “dinim kinimdir” sözü aslında siyah beyazdır demek gibi abestir. Çünkü dinlerin esası kin ve nefret değil, sevgidir.</p>

  <p>Köpek tarafından ısırılmış bir adamın “kudurursam, ısıracağım insanların listesini yapıyorum” diye verdiği cevap, bir latife de olsa üzerinde durulması gereken bir düşüncedir. Bu şekilde düşünen insanlara verilebilecek en iyi ad dünyada yaşayan şeytan olacaktır.</p>

  <p>Bazı insanlar vardır, bütün ömürleri şüphe içinde geçer. Her şeyin altından kötü bir şeyin çıkacağını, herkesin onları aldatmak için pusuda beklediğini zannederler. Halbuki bütün bir ömür böyle şüphe içinde geçeceğine, insanın bir kere aldatılması bile bundan bin kere daha iyidir.</p>

  <p>Amerika’da dünyanın en büyük mağazalarından biri olan</p>

  <p>Macy’s İkinci Cihan Harbinin başlangıcında duvarlarına şöyle bir ilan asmıştı:</p>

  <p>“Harbin devamı müddetince bütün ihtiyaçlarınızı karşılamaya taahhüt ediyoruz, fakat korkulannızı karşılayamayız”.</p>

  <p>Evet, korku bütün dengemizi bozan, yaşama zevkini ve huzurunu kaçıran o korkunç his, cehennemin dünya yüzündeki zebanisidir. Hayatta karşımıza çıkacak birçok korkular vardır. Fakat en korkuncu belki ölüm korkusudur. Bütün dinler ve felsefeler bunu mülayim bir şekle sokmaya ve insanlara cesaret vermeye çalışırlar.</p>

  <p>“Ey Allah’ım! Yapabileceğim şeyleri yapabilmek için bana cesaret, elimden gelmeyecek şeylere tahammül etmek için huzur ve sükun, onları birbirinden ayırt edebilmek için de akıl ve hikmet ihsan eyle!”</p>

  <p>Bundan 1700 küsur yıl önce yaşamış filozof Roma İmparatoru Marcus Aurelius da şöyle diyor:</p>

  <p>“Bütün hareketlerin, sözlerin ve düşüncelerinde makul ol. Çünkü, her an bu dünyadan ayrılabilirsin. Ölüm denilen şeyin ne önemi vardır. Eğer ilahlar mevcutsa, herhangi bir ıstırap çekmeyeceksin. Çünkü onlardan sana bir fenalık gelmez. Eğer mevcut değiller ve fanilerle ilgilenmezlerse, o ¿aman ilahların veya kaderin bulunmadığı bir dünya insanların üstünde yaşamasına layık bir yer değildir”.</p>

  <p>Nişapurlu bir çadırcının oğlu olan o meşhur matematik profesörü ve şair Ömer Hayyam da bir rubaisinde şöyle diyor: “Yarab, azap emrediyorsun ama Beni mahkûm edeceksin hangi yerde Senin bulunduğun yerde yaşamaz ki azap,</p>

  <p>Bilmem bulunmadığın yer nerde?”</p>

  <p>Bize üzüntü, korku, ümitsizlik veren bu düşüncelerden kurtulmak için ne yapabiliriz? İşte makalemizin asıl konusu budur.</p>

  <p>Düşüncelerimizi nasıl değiştirebiliriz?</p>

  <p>Nasıl ki fizikte “iki cisim aynı zamanda aynı yerde bulunamaz” diye bir kanun varsa, psikolojide de aynı kanun yürürlüktedir. Eğer kafamızı cesaret, sevgi, anlayış, tolerans düşünceleriyle doldurursak, olumsuz düşünceler kaçar giderler.</p>

  <p>“Kafasının içi cesaret düşüncesiyle dolu olan adam cehennemden bile korkmadan geçer”.</p>

  <p>Goethe “İnsan hiçbir şeyi sevmeden anlayamaz” der. Yani sevmek, anlamak demektir. Bir Fransız atasözüne göre de anlamak, bilmek, bilmek de affetmek demektir. İşte huzurun formülübudur. Kendimizi ve başkalarını affetmek ve dolayısıyla sevmek. Huzura kavuşmak için “insanları insanlara rağmen seveceksin.”</p>

  <p>Esası, insanların kardeşçe birbirlerini sevmeleri olan dinler taassup yüzünden uzun tarih boyunca bu ideallerini gerçekleştirememişler ve tolerans sayesinde insanlığın kurtuluşu hiçbir devirde tam kemalini bulamamıştır.</p>

  <p>Şu sözler ne kadar düşündürücüdür: “Birçok insanların komşularından nefret etmeye kâfi gelecek, fakat onları sevmeye yetmeyecek kadar dinleri vardır.”</p>

  <p>Diğer taraftan bir Bektaşi nefesinde şu nefis düşünceyi buluyoruz:</p>

  <p>“Biz incinmeyi incitmeye tercih ederiz”.</p>

  <p>Hafız da şöyle der:</p>

  <p>“Kimseye eziyet etmeye niyet etme de ne yaparsan yap, zira tarikatımızda bundan başka günah yoktur.”</p>

  <p>Bakınız Mevlana da ne diyor:</p>

  <p>“Haccı ekber yapmak istersen bir gönül tamir et.</p>

  <p>Bir gönülün bin kâbeden üstün olduğunu bil.</p>

  <p>Unutma ki Kâbe Azer neslinden Halil’in bina ettiği,</p>

  <p>Gönül ise Allah’ın cemalinin göründüğü yerdir.”</p>

  <p>İşte bütün bu güzel sözlerden çıkan netice, kafamızdaki kötü düşüncelerin yerine iyi, olumlu olanları koymaya çalışmamızın lazım geldiğidir.</p>

  <p>Çünkü ancak o sayede huzur ve rahatı bulabilir ve yaşama zevkine kavuşabiliriz.</p>

  <p>Fani bir insan olarak elimizden gelmeyen şeylere karşı ise ellerimizi kâinatın Ulu Yaradan’ına doğru kaldırarak dua etmeli ve ondan yardım, cesaret ve teselli istemeliyiz.</p>

  <p>“Eğer ettiğimiz dualara cevap alamadığımıza kani isek, bu onların kabul edilmediğine delildir”.</p>

  <p>“Eğer dua etmek için kaldırdığımız ellerimizi tekrar indirdiğimiz zaman daha iyi bir insan olabilmişsek, dualarımız kabul edilmiş demektir”.</p>

  <p>Bir adama bir kitap sattığın zaman, ona yalnız yarım kilo kâğıt, mürekkep ve tutkal satmış değilsin, sen ona tamamiyle yeni bir yaşam satmış oluyorsun. Sevgi, dostluk, mizah ve geceleyin denizde dolaşan gemiler. Eğer o kitap gerçekten benim anladığım anlamda bir kitapsa, onun içinde bütün gökler ve yer vardır.</p>

  <p>Christoper Morley</p>

  <p>Düşünmek denilen hakiki çalışmadan kaçmak için insanoğlunun bulamayacağı hiçbir bahane yoktur.</p>

  <p>Edison insanlar yiyecek ekmekleri ve yatacak yerleri oldu mu düşünmeyi reddederler.</p>

  <p>Voltaire</p>

  <p>Düşünmek güç, yapmak kolaydır.</p>

  <p>Goethe</p>

  <p>Yeni düşünceleri meydana çıkaran hayal gücü bilinçten çok daha önemlidir.</p>

  <p>Einstein</p>

  <h4 class="sigil_not_in_toc">Karınca Görüşü</h4>

  <p>Tartışmalar bana bir psikoloji profesörünün şu hikâyesini hatırlatır. Profesör bir test sorusu,olarak öğrencilerinden bir karıncanın çevresindeki hayvanlan nasıl ayırabileceğini düşünmelerini istemiştir. İşte sonuç: Kannca hayvanlar alemini iki sınıfa ayırmaktadır.</p>

  <p>a) Aslan, kaplan ve çıngıraklı yılan gibi şefkatli ve iyi huylu hayvanlar ve b) Piliçler, ördek ve kazlar gibi yırtıcı hayvanlar</p>

  <p>Her şey sizin görüşünüze bağımlıdır.</p>

  <p>Jimm Powers</p>
</body>
</html>
