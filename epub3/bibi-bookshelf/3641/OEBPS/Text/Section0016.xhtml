<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BİLMEK, YAPMAK VE BAŞARMAK</h3>

  <p><span style="font-weight: normal;">San Mişel’in Kitabı ile meşhur İsveçli Doktor Axel Munthe Capri’deki evinin duvarlarına vaktiyle kendi başarı formülünü şöyle yazdırmıştı:<br /></span></p>

  <p>“Bilmek, istemek, cüret etmek ve susmak.”</p>

  <p>Einstein’ın formülü biraz başkadır:</p>

  <p>“Çalış, oyna ve dilini tut!"</p>

  <p>Dost kazanmak sanatı kitabıyla ün salan Dale Carnegie de başarının sırrı:</p>

  <p>“İnsanlarla geçinmesini bilmek ve onları idare edebilmektir.” derdi.</p>

  <p>Hayat bir matematik formülü ile ifade edilecek kadar basit olmadığı için her başarı kazanmış insanın kendine göre bir formülü, bir düşüncesi vardır. Birinci Dünya Savaşı’nın Kaplanı Fransız Başvekili Clemanceau da başarısının sebebini şu cümle ile izah ederdi:</p>

  <p>“Başımı tararken saçlarımdan başka bir şey düşünmem.”</p>

  <p>Ampulü bulan ve teknik sahada insanlığa buluşları ile en çok iyilik etmiş olan meşhur Edison bu başarılı buluşlarının “Yüzde doksanının ter, yüzde onunun ilham” olduğunu söylerdi.</p>

  <p>Bütün bu güzel söz ve düşünceleri ilk bakışta bir ortak paydada toplamak güç görünür. Halbuki ister doğrudan doğruya söylenmiş olsun, ister söylenmesin başarıya varmanın birinci basamağı bilmektir. Bu ister teknik alanda olsun, ister sosyal alanda olsun, o işle ilgili bütün bilgilere sahip olmak demektir.</p>

  <p>Yalnız meselenin noktası, bir şeyi bildiğimizi söylediğimiz veya iddia ettiğimiz zaman, hakikaten o bilgiyi kullanacak kadar ona sahip olup olmadığımızdır.</p>

  <p>Bundan on beş yıl kadar önce yabancı uzmanlar memleketimizde iş metotlarını ıslah etmek üzere ilgili mühendis ve ustabaşılardan teşekkül eden bir gruba kurs veriyorlardı. Kursta ele alınan konular istihsal mühendisliği veya daha sonraki adıyla metot mühendisliği (hatta bugün şevki idare mühendisliği de denmektedir) ismi altında toplanıyordu. Bu sahada uzun tecrübeleri olan yaşlı bir uzmana anlattıkları bittikten sonra genç bir mühendis şöyle bir sual sordu:</p>

  <p>“Sizi büyük bir dikkatle dinledim, fakat özür dileyerek şunu söylemek zorundayım ki, bütün bunlar bizim mühendis okullarında gördüğümüz konular ve bilgilerdir. Halbuki biz çok başka şeyler bekliyorduk.”</p>

  <p>İhtiyar uzman gülümsedi ve “çok haklısınız”, dedi “siz benim Einstein’ın yeni teorilerinden mi bahsedeceğimizi zannetmiştiniz! Benim söylediklerimi mühendis okulundan çıkmış her mühendis bilir. Yalnız ben şu ana kadar gördüğüm atölye ve fabrikalarınızda sizin bu bilgileri bildiğinizin en ufak bir emaresini görmedim de...”</p>

  <p>İhtiyar uzmanın sözleri hâlâ kulağımdadır. Bilmek demek herhangi bir malumatın şu mektep sırasında öğretilmesi ve filan kitaplık rafındaki kalın kitabın içerisinde, hatta bir masal gibi kafamızın bir tarafında bulunması demek değildir. Hakkiyle bilmek yeni bir fikri uygulamak, ondan faydalanmak, ondan meyve ve sonuç almak demektir.</p>

  <p>Bu nokta çok önemlidir. Hayatta başarıya götüren bilgi nazarî olarak başlayan, fakat sonunda bize faydalı olarak kullanılabilen bilgidir.</p>

  <p>Hayatta birçok insanlara rastlarsınız, bir şeyi bildiklerine inanmışlardır. Ansiklopedik bilgiye de sahiptirler, fakat bir şeyi pratik olarak yapıp netice alamazlar. Çünkü bilgileri sırf nazaridir. Kâfi değildir. Ya da başlamak cesaretini ve bitirmek azim ve sebatını gösteremezler. Bir İngiliz atasözü başarıya varmak için “dene, dene ve gene dene,” der. Meşhur kutup seyyahı, Amiral Peary’nin küçük torunu bir gün büyükannesine: “Büyükanne” der, “ben aya gitmek istiyorum, acaba gidebilir miyim?” Şu anda büyükannenin cevabını okumadan kendinizi onun yerine koyun ve ne cevap vereceğinizi bir düşünün. Bu, üzerinde uzun zaman düşüneceğiniz ve unutamayacağınız bir test olacaktır. Şimdi bakın bu büyük kadın küçük torununa nasıl cevap vermiştir:</p>

  <p>“Eğer istediğin şeyi hakikaten candan istiyorsan, onun hakkındaki bütün bilgileri bıkmadan, yılmadan ve yorulmadan öğrenebilmeyi başarabilirsen ve sonra bunları uygulamak için bütün kuvvet ve cesaretini sarf edebilirsen, senin dünyada yapamayacağın hiçbir şey yoktur.”</p>

  <p>Zamanımızın en ünlü psikologlarından William James’ten başarının bir tek kelime ile tarifi istenmiştir. Çok güç bir şey, demiş psikolog, fakat madem ki ısrar ediyorsunuz söyleyeyim: “Cesaret!”</p>

  <p>Bununla başarının son basamağına gelmiş olduk; o da hata yapmaktan, başkalarının bizi yanlış anlamasından korkmamaktır. Eğitim sistemimizi inceleyen yabancılar bizim zekânın, şahsi teşebbüsün ve düşüncenin gelişmesinden fazla, hafızaya dayanan bilgilere önem verdiğimiz kanısındadırlar.</p>

  <p>İş hayatımızı inceleyen yabancılar da hata yapmak korkusunun Demokles’in kılıcı gibi her idarecinin başı üstünde bulunduğunu ve bu yüzden işlerin yapılamadığını veya çok yavaş gittiğini iddia ederler.</p>

  <p>Uzun zaman Türkiye’de önemli görevlerde bulunmuş bir yabancı uzman da, “Mevzuatta cezaî müeyyidelerin çokluğu nispetinde amirlerin karar verme kabiliyetleri azalır,” demişti.</p>

  <p>Şu halde bir kere toplum olarak başarıya varabilmek için, yapacağımız şeyleri hakikaten bildiğimize kani olmalıyız. Bilmediğimizi kabul etmek çok büyük bir fazilettir, eskiler “kişi noksanını bilmek gibi irfan olmaz,” derlerdi. Çünkü onu bir kere kabul ettik mi, gittikçe ufalmakta olan bugünkü dünyamızda herhangi bir kimse onu bizden daha iyi bilmektedir ve bir tevazu ile onun önünde eğilerek, istediğimiz şeyi ondan öğrenebiliriz.</p>

  <p>Bundan sonra tatbikat gelir. Yapmak gelir. Hata yapmakta korkmamak gelir. Yalnız bunu cemiyetçe kabul etmemiz lazımdır. Çünkü hiç iş yapmayan hiç hata yapmaz. Cemiyetleri yükselten insanlar, hata yapan, fakat hatalarından dönecek kadar şahsiyet sahibi olan ve onları bir daha yapmayacak kadar da sağ duyusu olan kimselerdir.</p>

  <p>İş yapan insanlar teşvik edici bir ortam yaratmak için insanlar hakkında hüküm verirken, yalnız hatalarını değil, yaptıkları işleri de gözönünde tutmaya alışmalıyız. Çünkü Allah bile onlar hakkında hükmünü bütün bir ömrün muhasebesini yaptıktan sonra veriyor.</p>

  <p><i>Bilmediğini bilene öğretiniz.</i></p>

  <p><i>Bilmediğini bilmeyenden kaçınız.</i></p>

  <p style="text-align: right;">Konfüçyüs</p>

  <p><i>Ne kadar az bildiğimizi anlayabilmek için ne kadar çok şey bilmemiz gerektiği ne kadar gariptir. Cahil olduğunun farkına varmak bilgiye doğru atılmış büyük bir adımdır.</i></p>

  <p style="text-align: right;">Disraeli</p>

  <p><i>Bilginin kendisinde büyük bir kudret vardır.</i></p>

  <p style="text-align: right;">Bacon</p>

  <p><i>Bizim bugünkü bilgimiz sayısız, kafanın hayranlık verici düşünce ve tecrübelerinden meydana gelmiştir.</i></p>

  <p style="text-align: right;">Emerson&nbsp;</p>

  <p><i>İnsan her şeyi bilemez.</i></p>

  <p style="text-align: right;">Horeca</p>

  <p><i>Bilginin iki çeşidi vardır: Biz bir konuyu ya biliriz, ya da onu nereden bulabileceğimizi biliriz.</i></p>

  <p style="text-align: right;">Samuel Johnson</p>

  <p><i>Başkalarını bilen bilgili, kendisini bilen bilgindir.</i></p>

  <p style="text-align: right;">Lao-Tsze</p>

  <p><i>Duygusal Olgunluğun Kriterleri:</i></p>

  <p><i>Hakikati kabul etmek ve ondan yapıcı şekilde faydalanabilme kabiliyeti.</i></p>

  <p><i>Değişikliği kabul etme ve ona uyabilme kabiliyeti.</i></p>

  <p><i>Gerilim, üzüntü ve korkuların meydana getirdiği belirtilere karşı göreli bir serbestliğe sahip olmak.</i></p>

  <p><i>Vermekte, almaktan daha fazla bir tatmin bulma kabiliyeti.</i></p>

  <p><i>Başka insanlarla, istikrarlı bir surette karşılıklı tatmin ve yardıma dayanan bir ilişki kurma kabiliyeti.</i></p>

  <p><i>İnsanın içindeki içgüdüsel düşmanca enerjiyi, yaratıcı ve yapıcı maksatlarla kullanma kabiliyeti.</i></p>

  <p><i>Sevme kabiliyeti.</i></p>

  <p style="text-align: right;">Dr. William C. Menninger</p>
</body>
</html>
