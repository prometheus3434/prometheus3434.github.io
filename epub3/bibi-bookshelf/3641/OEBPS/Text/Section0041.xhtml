<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DOSTLUK ÜZERİNE</h3>

  <p>Ünlü Alman şairi Schiller’in “Kefalet” adlı bir şiiri vardır. Eski Yunanistan’daki zalim bir kralı öldürmek üzere başkente gelen bir fedai, kralın muhafızları tarafından yakalanır. Suçunu itiraf eder ve idama mahkûm edilir. Bunun üzerine krala yalvararak ondan köydeki kız kardeşini evlendirmek üzere cezasının üç gün geri bırakılmasını rica eder. Kral güler, “peki ya gelmezsen?”</p>

  <p>Onun arkasından duran bir delikanlı ileri atılır, “o zaman” der, “onun yerine beni asarsın.” Bu, fedainin en yakın dostudur. Kral bu işi eğlenceli bulur, nasıl olsa suçluyu da yakalatabileceğim ümit ederek onu salıverir.</p>

  <p>Üçüncü günün akşamı olmuştur. Güneş batmak üzeredir. Halk büyük meydanda toplanmış, suçluya kefil olan gencin idam sehpasına çıkmasını seyretmeye hazırlanmaktadır.</p>

  <p>Tam o sırada sellerin, taşan nehirlerin, haydutların arasından bin türlü güçlükleri ve tehlikeleri atlatarak gelen fedai, Şehrin kapısında görünür ve yüksek sesle bağırır: “Durun! Asmayın, ben geldim!”</p>

  <p>Evet o gelmiştir. Bir an içinde kralın gözleri dolar, “sadakat ve dostluk boş şeyler değilmiş der”, onu affeder ve şiir kralın Şu sözleriyle biter:</p>

  <p>“Anladım ki sadakat ve vefa boş şeyler değilmiş</p>

  <p>Lütfen beni de aranıza alın,</p>

  <p>Sizin üçüncü dostunuz olayım.”</p>

  <p>İşte Schiller dostluğun ilk şartını böylece sadakat, vefa olarak açıklamış oluyor.</p>

  <p>Başka bir şair de “dost, sizi seven biridir”, der. Sevmek, sevilen bir insanı düşünmek anlamına geldiğine göre, “bizi düşünen bizi unutmayan, bizi düşünmekten, bizimle beraber bulunmaktan hoşlanan biri dostumuzdur” demek mümkündür.</p>

  <p>Dostluğun derecesi de yapabileceğimiz fedakârlığın derecesine, kendi egoistliğimizden uzaklaşabilme miktarına eşittir. Shiller’in şiirinde dostu için canını vermeye razı olan genç, bu hususta gösterebilecek örneklerin en kuvvetlisini vermiştir.</p>

  <p>Günlük hayatımız bu kadar kuvvetli örnekler vermeyecek kadar sönük olabilir, fakat gene de dostlara ihtiyacımız vardır. Üzüntülerimizi, yalnızlığımızı, sıkıntı ve kederlerimizi paylaşacağımız, sevinçlerimizi, üzüntülerimizi, başarı ve geleceğe ait planlarımızı kendilerine haber vermek isteyeceğimiz dostlarımız olmazsa, yaşama cesaretimiz ve şevkimiz kalır mı?</p>

  <p>Pratik bir filozof olan Dale Carnegie “dost kazanmak istiyorsan, her şeyden önce sen bir dost ol”, der.</p>

  <p>Birçok insan dostları olmadığından, hayatta yalnız olduklarından, kimsenin kendileriyle ilgilenmediğinden şikâyet ederler. Belki hakları da vardır, hayat gittikçe güçleşmekte, insanların kendi dertleriyle uğraşmaktan başkaları ile ilgilenmeye vakitleri kalmamaktadır. Yalnız kendileriyle ilgilenilmesini isteyen bu insanlar herhangi boş vakitlerinde bir parça olsun başkaları ile ilgilenmek, onların hatırını sormak, dertlerini dinlemek lüzumunu hissetmişler midir?</p>

  <p>Dr. Adler “hayatta en büyük güçlüklerle karşılaşan insanlar başkaları ile ilgilenmeyen insanlardır”, der. Başkalarıyla ilgilenmeyen insanların bir tarafı eksiktir.</p>

  <p>Dostluğun en önemli zorunluluklarından biri de dinlemektir.</p>

  <p>Çoğumuz bize anlatılan şeylerin çok azını dinleriz. Bunda konuşanların da kabahati yok değildir. Çok uzun konuşmak dinleyeni sıkar. Fakat her şeye rağmen biz dostlarımızı konuşmaya teşvik etmeli ve onları isteyerek dinlemeye alışmalıyız. Hepimizin şu veya bu zamanda içimizi dökmeye ihtiyacımız vardır. Biz nasıl bizi dinlesinler istiyorsak, başkalarının da kendilerini dinletmek istediklerini unutmamalıyız.</p>

  <p>insanlar şikâyet ve tenkitten hoşlanmazlar. Uluorta doğru ve gerçek sandığımızı insanların yüzüne söylemek, aslında belki medeni cesaret sayılabilir. Bunun da yeri vardır ve doğru zamanda, altın sayılan sükuttan bile üstündür. Fakat gerçek çok değerli ve hassas bir ölçü aletidir. Ne çare ki hayatta her şeyi o kadar ince ve dakik ölçmek kabil değildir. Mihenk taşı yalnız altın için kullanılır, onunla bakırı ölçemezsiniz. Gerçekleri söylerken çok dikkatli olmalıyız ve onları ulu orta insanların yüzüne çarpmamalıyız. Tabii bununla dostluklann yalancılık üzerine bina edildiği anlaşılmamalıdır. Anlatmak istediğimiz söylenecek sözlerin insanları incitmeyecek şekilde düşünülerek söylenmesidir. Çünkü gerçek zannettiğimiz şeyin de eksik bir anlayış ve bilgiden meydana geldiğini ve bugün gerçek olan şeyin yarın tamamiyle değişebileceğini hatırdan çıkartmamalıyız.</p>

  <p>Şeyh Sadi Gülistan’ında şöyle bir vaka anlatır:</p>

  <p>Bir adam yaptığı bir suçtan dolayı ölüme mahkûm edilmiştir. İdam edilmek üzeredir. Devrin padişahı da uzakta vezirleriyle beraber olayı seyrediyor. O sırada suçlu, padişahın şahsına ağza alınmayacak kadar fena küfürler etmeye başlar. Uzakta bulunan padişah bunları anlayamaz ve vezirlerinden birine sorar. O da, “efendimiz” der, “suçlu hatalarını anladığını, tövbe ettiğini söylüyor ve sizin de uzun ve mutlu bir ömür sürmezin için dua ediyor.”</p>

  <p>Padişah bundan çok hoşlanıyor ve adamı affediyor.</p>

  <p>Ertesi günü o veziri kıskanan başka bir vezir, “padişahım” diyor, “vezir kulunuz dün size yalan söyledi. Suçlu hatalarını tövbe etmek ne gezer, bilakis size çok kötü şekilde sövmek cesaretini gösterdi.”</p>

  <p>Akıllı bir adam olan padişah şu cevabı verir:</p>

  <p>“Be adam, o yalaYı söyledi, bir adamın hayatını kurtardı, sen doğru söylemekle ne kazandın?”</p>

  <p>Bazen çok kuvvetli sandığımız dostluklar doğru zannettiğimiz bir şeyi ulu orta söylemek yüzünden bozulur. “Eğer bu kadar ufak bir şeye tahammülü yoksa, zaten dost değildir o!” demek kolaydır. Bu adeta birini şakadan denize attıktan sonra, o nasıl olsa yüzme bilir, yüzer çıkar demeye benzer. Kramp insanların yalnızca bacaklanna gelmez, duygularına da gelebilir ve bu çeşit kramplar masaj ve ilaçla geçecek cinsten değildir.</p>

  <p>Dostluk çok değerli bir meziyettir ve elektrik akımına benzeyen bir tarafı vardır, iki telin birleşmesiyle devre kapanır ve ışık verir.</p>

  <p>Hayvanlar en anlayışlı dostlardır. Ne soru sorarlar, ne de kusur, kabahat bulurlar.</p>

  <p>George Eliot</p>

  <p>Kötü insanları, ahmaklara tercih ederim. Çünkü hiç olmazsa, ara sıra kötülüklerine ara verirler.</p>

  <p>Salacron</p>
</body>
</html>
