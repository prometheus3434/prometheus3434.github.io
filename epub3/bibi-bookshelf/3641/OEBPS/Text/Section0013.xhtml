<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>HEYECAN VE COŞKU</h3>

  <p>Batı ile Doğu arasındaki düşünüş farklarını inceleyenler Doğu’da eksik olan şeyler arasında şunları sayarlar:</p>

  <p>Ölçü, düşünsel merak ve yaşama heyecanı, Doğu’nun “bir lokma bir hırka” felsefesi insanları adam sendeci, neme lazımcı yapmakta büyük bir rol oynamış y din kavramının sömürülmesi ve yanlış anlaşılması, doğu insanlarının ilgilerini bu dünyadan ziyade öteki dünyaya çevirmiştir.</p>

  <p>Halbuki Batı, büyük bir yaşama heyecanı ile insanları bu dünyanın nimetlerinden faydalanmaya sevk etmekte ve hatta Romalılar’dan beri bilinen “yaşa ve yaşat” kuralına büyük bir içtenlikle inanmaktadır.</p>

  <p>Eskilerin daha fazla “şevk ve heyecan” laifade ettikleri bu büyülü kuvvetin Avrupa dilindeki karşılığı “Enthousiasme” dir. Eski Yunanca tanrı anlamına gelen “Theos” kelimesinden doğmuştur ki, biraz genişçe bir tercümesi “içimizdeki ilahi kuvvet,” demektir.</p>

  <p>Devrimin en tanınmış psikologlarından biri olan William James, “insanlar enerjilerinin ortalama olarak, onda birinden bile tam faydalanmaktan acizdirler”, der.</p>

  <p>Halbuki böyle az verimli bir makineyi kimse kullanmak istemez. Şu halde bir insanın büyük işler başarabilmesi, başka bir deyimle, verimli bir şekilde çalışabilmesi ancak “içindeki heyecan” denilen o “ilahi kuvvetten” faydalanabilmesi sayesinde mümkündür.</p>

  <p>Son seneler içerisinde ölen büyük orkestra şefi Arturo Toscanini, New York’ta Beethoven’in senfonilerinden birinin son provasını idare ediyor, orkestradaki bütün o birinci sınıf çalgıcılar maestronun çatık yüzünü biraz gülümsetmek için ellerinden gelen her şeyi yapıyorlar ve hakikaten de bir tek falso yapmadıkları kanısındadırlar. Prova bitiyor: “Evet”, diyor “hatasız çaldınız, fakat ne yazık ki o ateş yok. Beethoven’in sizlerden beklediği o ateşten yoksunsunuz.“</p>

  <p>Evet, o ilahi, ateş, heyecan, “Dost kazanma” kitabının yazarı Dale Carnegie insanların heyecan denilen o ateşe sahip olabilmesi için şu dört noktaya dikkat etmeleri gerektiğini söyler.</p>

  <p>1. Yapacağımız şeyi sevmek ve ona tam manasıyla inanmak.</p>

  <p>2. Kendi kendimize cesaret ve heyecan telkin etmek.</p>

  <p>3. Heyecanlı insanlarla beraber olmak ve onlarla konuşmak.</p>

  <p>4. Kafamızda kuvvet ve heyecan düşünceleri yaratmak.</p>

  <p>Korku, şüphe, vesvese ve tereddüt heyecanı öldüren en tesirli zehirlerdir. Amerikan Cumhurbaşkanlarından Abraham Lincoln’un şu sözleri bunu ne kadar güzel ifade eder:</p>

  <p>“Ben yapacağım her şeyi vicdanıma danışır ve sonra da tereddütsüz harekete geçerim. Eğer muvaffak olursam, zaten kimse bir şey söyleyemez. Muvaffak olamazsam, o zaman da gökten bütün melekler yere inseler, yine beni müdafaa edemezler”.</p>

  <p>Bundan dolayı her şeyden önce yapacağımız şeye tam manasiyle inanmamız, bunun kendimiz için, toplum için, insanlar için iyi ve lüzumlu olduğuna kanaat getirmemiz lazımdır. Basit, küçük ve hileli işlerde heyecan olamayacağı da böylece meydana çıkar, çünkü kötü, aşağı ve adi işlerde iyiliğin ve doğrunun nuru, ilahi ateşi yoktur.</p>

  <p>Heyecan sâridir, onun için heyecanlı, cesur ve olumlu düşünceli insanlarla dost olmaya çalışınız. O ilahi kuvvete sahip olmak istiyorsanız. Adam sendecilerden, geri fikirlerden, şüpheci ve kararsız insanlardan kaçınız.</p>

  <p>Bundan 1700 sene kadar önce Roma İmparatoru olan Marcus Aurelius adında bir filozof vardı. Bu bilge düşüncelerini “Tefekkürat” diye bir kitapta topladı ve sonsuzluğa bıraktı. İşte o de ki:</p>

  <p><i>“Düşünceleriniz ne ise hayatınız da odur. Hayatınızın gidişini değiştirmek istiyorsanız,'düşüncelerinizi değiştiriniz.”</i></p>

  <p>Düşüncelerimiz hareketlerimizi, hareketlerimiz alışkanlıklarımız, alışkanlıklarımız huylarımızı, huylarımız da karakterlerimizi meydana getirir ve karakterlerimiz de mukadderatımızı etkiler.</p>

  <p>İkinci Cihan Harbi’nin en ateşli ve korkunç anlarında Avam Kamarasında <i>“Sîzlere kan, ter ve gözyaşından başka bir şey söyleyemeyeceğim”</i> diyen Sir Winston Churchill başka bir gün enerji ve karakterinin ne kadar kuvvetli olduğunu ve zafere olan sönmez inancının derecesini göstermek için yine Avam Kamarasında Şair Rudyard Kippling'in (IF = Eğer) şiirini okumuştur. Heyecanınızı kaybettiğiniz, şüphe, tereddüt, korku ve kararsızlık içinde kaldığınız, hayatı yaşamaya değer bulmadığınız anlarda siz de onu bir tecrübe ediniz:</p>

  <h4 class="sigil_not_in_toc">EĞER</h4>

  <p><i>“Etrafında herkes şaşkına dönmüş, yollarını şaşırmış ve bundan seni mesul tutarken, sen kendi tuttuğun yoldan ayrılmaz ve başını dik tutabilirsen,</i></p>

  <p><i>Eğer beklemeyi bilir ve beklemekten yorulmazsan,</i></p>

  <p><i>Başkaları seni aldatırken, sen yalanla iş göremezsen veya onlar senden nefret ederken, sen nefret etmeye yanaşmazsan ve bütün bunlara rağmen fazlasıyla iyi görünmez ve fazlasıyla hâkimane konuşmazsan, Rüya görebilir, fakat rüyalarının kölesi olamazsan,</i></p>

  <p><i>Düşünebilir, fakat düşüncelerini hayatının esas gayesi yapmazsan, Eğer zafer ve yenilgiyle karşılaşabilir ve bu iki boş şeye karşı aynı şekilde kayıtsızca hareket edebilirsen,</i></p>

  <p><i>Söylediğin hakikatlerin reziller tarafından akılsızları aldatmak için değiştirilerek kullanıldığını işitmeye tahammül edebilirsen,</i></p>

  <p><i>Veya yapmak için bütün hayatını verdiğin şeylerin bir an içinde yıkıldığını görür de tekrar eğilir, yorgun vücudun ve yıpranmış aletlerinle onları yeniden yapabilirsen,</i></p>

  <p><i>Hayatta elde ettiğin bütün kazanç ve başarıları bir yığın yapar ve hepsini bir yazıtura bahsi ile feda edebilirsen ve kaybeder, sonra da baştan başlayabilirsen ve bütün talihsizliklerini unutup kimseye ondan bahsetmezsen,</i></p>

  <p><i>Eğer kalbin, sinirlerin ve kasların bitmiş, içinde yalnız dayan, diyen iradenden başka bir şey kalmamışsa, ve sen onları tekrar çalıştırabilirsen.</i></p>

  <p><i>Krallarla gezer, sağduyunu elden bırakmazsan,</i></p>

  <p><i>Herkesle konuşabilir, fakat faziletini muhafaza edebilirsen,</i></p>

  <p><i>Ne düşmanların ne de dostların seni incitebilirse,</i></p>

  <p><i>Herkes sana güvenebilirse, fakat bu güven de sınırsız olmazsa,</i></p>

  <p><i>Eğer sen ömrünün her saatine tam 60 dakikalık değer verebilmişsen,</i></p>

  <p><i>İşte o zaman içindekilerle, beraber bütün dünya senin olur, hatta bundan da daha üstün, sen bir insan olursun oğlum”.</i></p>

  <p>İhtiyar bir şaire (Samuel Ullman), çocukları 80 yaşına bastığı zaman bir şiir kitabı hediye ettiler, adı “80 Yılın Zirvesinden”di ve onun ömrü boyunca orada burada karaladığı hikmet (bilgelik) parçalarını kapsıyordu.</p>

  <p>Bu ufak kitap, Japonya’ya kadar gitti ve Başkumandan Mac Arthur’un odasının bir duvarında asılan “Gençliğin Felsefesi” adını taşıyan şiirle dünya onu tanıdı:</p>

  <p>“Gençlik ömrün bir parçası değildir. O bir akıl ve idrak durumu, bir irade derecesi, bir hayal gücü, heyecanların kuvvet ve dinçliği, cesaretin korkaklığa, macera iştahasının rahat ve asude yaşama sevdasına üstün gelmesidir.</p>

  <p>Hiç kimse yalnız birkaç yıl yaşamış olmakla ihtiyarlamaz. İnsanları ihtiyarlatan ideallerinin gömülmesidir. Seneler cildi buluşturabilir. Fakat heyecanların feda edilmesi ruhu buruşturur.</p>

  <p>Üzüntü, şüphe, nefse itimatsızlık, korku ve yeis; bütün bunlar başlan eğen ve ilerleyen ruhu tekrar gerisin geriye mezara götüren uzun, çok uzun yıllardır.</p>

  <p>Hepiniz inancınız kadar genç, şüpheniz kadar ihtiyar, kendinize olan güveniniz kadar genç, korkunuz kadar ihtiyar, ümidiniz kadar genç, yeisiniz kadar ihtiyarsınız.</p>

  <p>Kalbiniz dünyadan, insanlardan ve sonsuzluktan güzellik, sevinç, cesaret, büyüklük ve kuvvet haberleri aldığı müddette gençsiniz. Bütün bu hatlar yıkılmış ve kalbinizin tam ortası kötümserlik karlan ve bağnazlık buzları ile örtülmüşse, o zaman artık muhakkak ihtiyarlamışsınızdır’</p>

  <p><i>Bir insana günlük işinde en büyük tatmini bulmanın yollarının sağlaması onun yaratıcı istidadını meydana çıkarmanın başlıca “nedenindir.</i></p>

  <p style="text-align: right;">Sidney J. Pames</p>

  <p><i>Yaratıcılık, bilgi, hayal gücü ve değerlendirmenin açık bir fonksiyonudur. Bilgisiz verimli bir yaratıcılık olamaz.</i></p>

  <p style="text-align: right;">Sidney J. Pames</p>

  <p><i>Deliler bilgisiz hayal gücü ile, ukalalar hayal güçsüz bilgiyle hareket ederler. Bir üniversitenin başlıca görevi hayal gücü ile tecrübeyi birbirine kaynak etmektir.</i></p>

  <p style="text-align: right;">Whitehead</p>
</body>
</html>
