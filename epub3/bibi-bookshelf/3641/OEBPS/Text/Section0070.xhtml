<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İŞLETMECİLİĞİN SIRRI</h3>

  <p>“Her bakımdan saat gibi çalışan büyük bir işletme” diye tarif edilen İsviçre hakkında “İnsanlığın Vatanı” adlı eserinde Van Loon şöyle der:</p>

  <p>“Simplon demiryol hattının geçtiği Waliser Alpleri, Alplerin en önemli dağ zincirlerinden birini teşkil eder. Bu dar yerde 21 kadar 4000 metre ve daha fazla yükseklikte tepe vardır. Büyük milletlerarası ekspres katarlarının geçmesinden birkaç dakika önce demiryolu köprülerini alıp götürmek adetinde olan vahşi dağ ırmakları 140 buzul tarafından beslenir. Fakat su kitlelerinin bu ani hücumları şimdiye kadar hiçbir demiryolu faciasına sebep olmamıştır ki, bu da İsviçre demiryolcularının ne kadar emniyet ve sadakatle çalıştıklarının en önemli bir delilidir. Bu dik başlı ve kanuna tapan Cumhuriyette mümkün olduğu kadar hiçbir şey tesadüfe bırakılmaz.</p>

  <p>Hayat, tevekkül felsefesine göre yaşamak için çok güç ve tehlikelidir. Herhangi bir yerde, herhangi bir şekilde, herhangi bir kimse burada her şeyi gözetlemek veya her şeye dikkat etmek maksadıyla daima nöbet beklemektedir.</p>

  <p>Adeta bir okulda yaşıyormuş gibi her şeyi vaktinde ve muayyen usul ve prensiplere göre yapmak isteği ve gayreti şeklindeki bir hayat görüşünün insanlara sanatçı bir ruh aşılamayacağı çok açık bir hakikattir. Fakat yeryüzünde çok az millet sürekli bir şekilde asırlarca devam etmiş olan böyle siyasi ve iktisadi bir gelişmeye sahip olmakla övünebilir.</p>

  <p>Bu sistem her İsviçreli vatandaşı ve karısını mesut etmeye muvaffak olmuştur. Daha fazlasını istemeye de hakkımız yoktur”.</p>

  <p>Bundan 20 sene kadar önce büyük bir Amerikan firması bir Bakanlığımıza ait önemli bir taahhüt işi ele almıştı. Arada çözülmesi gereken bazı meseleler vardı ve Bakanlığın müsteşan şahsen o firmanın genel müdürüne bir mektup yazdı. Aradan bir on gün kadar geçti. Firmanın o işle meşgul olan mesul başmühendisi, “Genel müdürümüz Mr X’e yazdığımız mektubu aldım, vaziyet şudur...” diye cevap veriyordu. Yani o böylece “bu iş benim işimdir, o hususta yetkili ve sorumlu benim, bu işe umum müdür karışmaz,” demek istiyordu.</p>

  <p>İşletmecilikte olsun idarecilikte olsun işlerin muntazam yürüyebilmesi için her işin, o işten sorumlu ve yetkili bir adamı olması lazımdır. Birçok işte hatta günlük işlerimizde bunun noksanını hisseder, bu yüzden bir çok zaman kaybeder, üzülür, kızar ve bazen bütün cemiyetten şüphe ederiz. Çok defa “derdimi dinletecek bir adam bulamadım,” şeklindeki şikâyetlerimiz de bundan ileri gelmektedir.</p>

  <p>Herhangi bir yerde bir şahsın bir işle meşgul olması ve o işin tam manasıyla yetkilisi olması lazımdır. Fakat yine merkeziyetçilik yüzünden en basit bir tedbirle o işi kökünden çözecek şahsa lüzumlu yetkiyi vermeyiz, o her şeyi amirinden sormak zorunda kalır. Amiri de yalnız başına karar veremez, o da şefinden soracaktır. Derken mesele uzar gider. Bir yabancı mütehassıs bu konu ile ilgili olarak “Sizde meseleler halledilmez, yalnızca unutulur.” demişti.</p>

  <p>Çok basit bir misal vereyim. Ankara’da troleybüslerin tam durağın önüne gelmeden ön kapılarını açmamaları esas olarak kabul edilmiştir. Akşam saat beşten sonra Kızılay durağında kalabalık yüzünden otobüs ve troleybüsler arka arkaya sıralanırlar. Öndeki otobüs yolcularını alıncaya kadar arkadaki otobüs ve troleybüsler beklerler. Herkes gerideki arabaların şoförlerine çıkışır, fakat emir emirdir. Hiçbirinin durumu değiştirmeye selahiyetiye yoktur. Halk kime şikâyet edeceğini bilemez. Kızarak bekler. Ortada mesul bir hareket memuru yoktur. Şoför veya biletçi omuzlarını silkeler. Bu yüzden arabaların seyir müddeti uzar, trafik aksar, halk sinirlenir. Neticede hiçbir şey düzelmez. O işten mesul adam ortada yoktur (1985’te çok şükür bu problem çözülmüştür).</p>

  <p>Amerika’da 8 katlı büyük bir mağazayı geziyordum. Tuvalet ve istirahat yerinde cam kapaklı bir çerçeve içinde bir kâğıt gördüm, bu kâğıdın üstünde o günün tarihi ve oraya teftiş edecek şahsın ismi ve telefon numarası yazılı idi. Bunun altım da yarım saatleri gösteren bir cetvel ve karşısında da imza yerleri. Altında da şunlar okunuyordu:</p>

  <p>“Müşterilerimize layık olmak için burası her yarım saatte bir kontrol edilmektedir. Her türlü şikâyetlerinizi Mr........’a yapabilirsiniz.”</p>

  <p>Yine büyük bir mağazanın asansöründe şöyle bir yazı dikkatimi çekmişti. “Bu asansörü işleten Mis ... geniş bir grubun içerisinden bu işe her hususta en uygun şahıs olarak seçilmiştir. Asansörle ilgili her türlü şikâyet ve arzularınızı ona söyleyebilirsiniz.”</p>

  <p>Bir teşkilatın muvaffak olabilmesi için her işin sorumlu bir adamı olması şarttır. Fakat bu adamın yetkisi günlük şahsi politik sebepler yüzünden elinden alınır ve o, orada bir kukla gibi, yalnız “ben karışmam, şefe söyleyin” demekten başka bir şey yapamazsa, zamanla onun şefleri de bir kukla olur ve sonunda asıl işten herkes elini çeker.</p>

  <p>Van Loon’un dediği gibi “Hayat tevekkül, her şeyi kadere bırakma ve adam sende felsefesine göre yaşamak için çok tehlikelidir”. Bu işletmecilikte parçalanması güç ve hatta imkânsız bir kısır döngü meydana getirir. Bununla mücadele etmek ise, memleketin geleceğine inanan her iyi niyetli insan için en önemli bir vazifedir.</p>

  <p>Dostlarını hediyelerle satın alma, veremeyince onlar da seni sevmekten vazgeçer.</p>

  <p>Emerson</p>

  <p>Eğer iki insan birbirlerinin ufak kusurlarını affedemezse, uzun zaman dost olamazlar.</p>

  <p>Emerson</p>

  <p>Bugünün insanı dünyanın meydana getirdiği en budala canlı varlıktır. O büyük kentlerde otomobiliyle bir salyangoz gibi sürünür. Bir elektrikli süpürge gibi çevresinin bütün zehirlerini içine çeker ve sonra da bütün yaptıklarıyla övünür, durur.</p>

  <p>Priestley</p>

  <p>İnsan başkalarının kötü davranışları karşısında, kendi iyi davranışına üzülmemeli. Eğer insan iyi davranırsa yalnız da kalsa iyi yapmıştır. Çünkü, hatalı olması halinde bütün insanlığın onaylaması, kendisini haklı çıkarmaz-</p>

  <p>Henry Fielding</p>

  <p>İnsanın düşünceleri geçmişte gömülü kalırsa, hale uygun ve gelecekte etkili yaşamasına imkân yoktur.</p>

  <p>İnsanların en kötüsünde o kadar iyi ve en iyisinde de o kadar kötü vardır ki, hangisinin hangisine dönüşmesi gerektiğini söylemek ne kadar güçtür.</p>

  <p>Today’den</p>

  <p>Bir bayan hasta sinir doktoruna: “Acaba o büyülü ve uzak şeylere karşı bitip tükenmeyen bir özlem duymanın sebebi nedir doktor7” diye sordu.</p>

  <p>Akıllı doktor; “bunlar,” dedi “evde çok fazla konforu ve kalplerinde de çok fazla nankörlük duygusu olanların mutad arazıdır”</p>

  <p>Carper’s Weekly</p>
</body>
</html>
