<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>ÖĞRETME MAKİNASI</h3>

  <p style="text-align: right;">George R. PRICE</p>

  <p>Herkesin yeni atom silahlarıyla, yapay uydularla ve ay’a yapılacak seyahatlerle meşgul olduğu sıralarda çok önemli yeni bir buluş sessizce ortaya çıktı. Bu öğretme makinası idi. Esas prensipleri bakımından bu o kadar basit bir şeydi ki ilkokul öğrencilerinden herhangi biri biraz marangozluk bilgisi ile bunu kolayca yapabilir. Buna rağmen öğretim alanında son yıllar içinde bulunmuş en büyük keşiflerden biri muhakkak bu basit makinadır.</p>

  <p>Harvard Üniversitesi psikoloji profesörlerinden B.F. Skinner bu orijinal makinayı keşfeden zattır. Onun öğretme psikolojisinde büyük bir ihtisası vardır ve üniversitedeki laboratuvarında güvercinler pinpon oynar, piyano çalar, fareler fok balıklan gibi toplan burunlan üzerinde döndürürler. Daha birçok başka hayvan öyle umulmadık şeyler yaparlar ki kimse bunların bu ustalık ve becerilerini gözleriyle göremedikçe inanamaz.</p>

  <p>Profesör Skinner insani öğretim problemlerine geçeli henüz birkaç yıl olmuştur. Fakat bunun sonucu cebir, Almanca, psikoloji, imla, fizik, gramer ve okuma gibi birbirinden tamamiyle ayrı birçok konuları başarı ile öğretebilecek ve bu hususta yapılan her türlü testte başarı kazanmış yepyeni öğretme makinaları olmuştur. Bunlardan en basiti üçüncü sınıf öğrencilerinden birinin imla öğrenmek için kullandığı bir makinadır. Bu içi boş, basit bir kutu üzerinde açılmış dar bir pencere ve içindeki rulo kâğıdı hareket ettirmek için kullanılan bir maniveladan başka bir şey değildir. Bunun makinaya benzeyen ve bir parça daha karışık olan akrabaları bugünün öğretim alanında karşılanan en güç ve acil problemleri çözmek kabiliyetindedirler.</p>

  <p>Mesela öğretmen azlığı problemini ele alalım. Bu makinalar sayesinde onların omuzlarından birçok yük kaldırabilir ve daha fazla öğrenci yetiştirmeleri imkânı sağlanmış olur. Başka bir problem de öğrenmek istemeyen öğrenciler meselesidir.</p>

  <p>Bu makinaları kullanan çocuklar o kadar ciddi ve gayretle çalışırlar ki mesela ikinci sınıf öğrencileri dokuz haftalık imla dersini bu makinaların yardımı ile kendi kendilerine beş haftada mükemmelen bitirmişlerdir. İlkokul öğrencilerinin en fazla çekindikleri ve sevmedikleri aritmetik bu makinayı kullanan öğrencilere o kadar tatlı ve hoş gelmektedir ki teneffüs çanı çaldığı halde hiçbiri makinası başından kalkmak istememektedir.</p>

  <p>İsyancı ve okul kaçağı çocuklar üzerinde yapılan deneyler daha başlangıçta olmasına rağmen çok iyi sonuçlar vermiştir. Cebir öğreten makinada çalışan böyle bir çocuk “meğerse ben cebiri ne kadar iyi anlıyormuşum, halbuki uzun yıllarca bunun farkında değildim,” demiştir.</p>

  <p>Uzun zamandan beri devam edegelen “öğretim için öğretim” veya “hayat için öğretim” konusu da öğretme makinasını içine almaktadır. Profesör Skinner’in bu husustaki görüşü şudur: “Hoşa gitmeyen ve sırf egzersiz için yaptırılan görevler yerine daha kolay, fakat daha çok hoşa giden konulann seçilmesi zamanı artık gelmiştir. Bir asır önce öğrenciler Latince fiillerin çekimini ve geometri teoremlerinin ispatlannı öğrensinler diye dövülürlerdi. Bunlara aklı yatmayan veya öğrenmek istemeyen de gözünün yaşına bakılmadan okuldan kovulurdu. Zamanla bu değişti, okuldan kovulma cezası kaldırılınca okul bütün öğrencilerini, yani bütün halkı yetiştirmek vazifesini üstüne aldı. Bunun üzerine de artık eski usul ağır egzersiz ve ezber öğrenme metotlan da yavaş yavaş okullardan uzaklaşmak zorunda kaldı. Böylece zamanla öğretim amaçları değişmiş oldu. Öğretme makinalarınm ortaya çıkardığı en büyük ümit, çocuklara büyük babalarının üzerine falakanın yaptığı etkiye benzeyen, fakat onları sevindiren, hoşlarına giden ve etkili bir şekilde yetiştiren bir çekicilik verebilmesidir. Böylece onlar en güç, hatta sıkıcı konulan bile onlardan nefret etmeksizin öğrenebilmektedirler. Ve böylece bu yeni öğretim sistemi hem onları hayata hazırlamakta, hem de lazım olan bütün bilgileri kolaylıkla verebilmektedir.”</p>

  <p>Acaba üzerinde dar bir penceresi, yanında da küçük bir manivelası olan bir kutu bütün bu işleri nasıl görebilir?</p>

  <p>Aslına bakılırsa işin püf noktası makinanın kendisi değil, onun içerisine konan öğretim kâğıdıdır. Öğrenci bu kâğıttaki yazılara harfi harfine riayet eder. Böyle bir makinada öğretilecek konu bir defter kâğıdına basılmıştır, diskler üzerine, kartlar üzerine veya teypler üzerine, alınmış derslerle çalışan başka tip makinalar da vardır. Bu ders kâğıdı asıl öğretimi yöneten insanla öğrencinin arasında bir vasıtadır ve makina da, ileride göreceğimiz gibi, onun bu programı tamamiyle izleyebilmesini sağlayan bir yardımcıdır.</p>

  <p>Programla makinanın beraberce hayret verici sonuçlar elde etmesinin sebebini kavrayabilmek için her şeyden önce öğrenmenin ana kanunlarından başlamak ve onların profesör Skinner’in hayvanları yetiştirme çalışmalarında ne şekilde kullandığını ve bunların aslında okul öğretiminde ne şekilde unutularak hiç önemle karşılanmadığını gözden geçirmemiz lazımdır. Ancak ondan sonra makinalara daha yakından bakmak ve onların nasıl ve neden bu işi becerdiklerini görmek mümkün.</p>

  <p>Skinner’in öğretme teorisini en iyi şekilde anlatabilmek için kendisinin Dr. James Holland’la beraber öğretim makinaları için hazırladıkları tabii ilimler 114 kursunu makinadan geçerken izleyelim.</p>

  <h4 class="sigil_not_in_toc">Tabii İlimler 114 Bir Öğretme Makinası Programı</h4>

  <p>Kullanılış talimatı: Sağ taraftaki cevap sütunlarını kapayınız. Sol taraftaki birinci satırda açık bırakılan yere uygun cevabı yazınız. Yazar yazmaz sağ taraftaki sütunun en üstteki cevabını açınız. Eğer cevabınız doğru ise bir (+) işareti, yanlışsa (-) işareti yapınız. Bütün sorulara bu şekilde cevap vermeye devam ediniz. Her seferinde kendinize doğru veya yanlış göre (+) veya (-) notu veriniz.</p>

  <p>1- Hayvanlan ödüllendirmek suretiyle istenilen bir çok şeyler yaptırılabilir. Aç bir hayvan .............. ile ödüllendirilir. Yiyecek</p>

  <p>2- Hayvanın istenileni............yaptıktan sonra öğretici ona yaptığı bu iyi hareketinden dolayı ödül olarak yiyecek verir.&nbsp;</p>

  <p>Tamamiyle doğru</p>

  <p>3- Ödül ve yapılan iş şu sırayı takip eder:&nbsp;</p>

  <p>(1) Yapılan iş</p>

  <p>(1) ..............(2)..................</p>

  <p>(2) Ödül</p>

  <p>4- Aç bir hayvana verilecek yiyecek..................... verilmediği takdirde hayvanın yaptığı hareketin bir ödülü sayılmaz.&nbsp;</p>

  <p>Hareketten hemen sonra</p>

  <p>5- Ödül hareketi meydana getiren bir................değildir.&nbsp;</p>

  <p>Neden</p>

  <p>6- Ödül yalnız hayvanın o şekilde davranması............ artırır.&nbsp;</p>

  <p>Olasılığını</p>

  <p>7- Eğer bir hayvan yaptığı hareketten dolayı ödüllendirilmezse gelecekteki cevabi hareketleri gittikçe..Azalır</p>

  <p>8- Bir hayvanın istenileni tam zamanında yapabilmesi için öğretici onu istenilen davranışı için sık sık.........</p>

  <p>Ödüllendirir</p>

  <p>9- Ödüllendirmenin teknik terimi takviyedir. Bir organizmayı yiyecek ile ödüllendirme onu yiyecekle..............</p>

  <p>Takviye etmektir</p>

  <p>10- Cevabi bir hareketi takviye, etmek o cevabın tekrar meydana gelmesi...................çoğaltır.</p>

  <p>Olasılığını</p>

  <p>Bu soru ve cevapları okuyarak ve doldurarak böyle bir programın makinada nasıl işlediğini anlamak mümkündür. Bu adeta yazılı bir sınava benzer. Yalnız buradaki sorular o şekilde seçilmiştir ki basit bir düşünce tarzı bunların cevaplarını kendi kendine verdirir. İnsan sıra ile bu sorulan okuyarak ve sorulara cevap vererek doğru veya yanlış yaptığını derhal anlar ve böylece devamlı surette öğrenir.</p>

  <p>Takviye</p>

  <p>Profesör Skinner’in hayvan yetiştirme sisteminin özü hayvanın yaptığı en ufak terakki kademesi için mükâfatlandırma, yani teknik deyimiyle “takviye” ederek onu arzu edilen davranışa gittikçe yaklaştırmaktadır.</p>

  <p>Eski usul yetiştirme sistemini kullanarak bir köpeğe istediğimizi yaptırmak için saatlerce uğraşırdık, fakat profesör Skinner çıplak ve düz bir yere bir güvercin koyar ve onu beş dakika sonra sekiz şeklinde figürler yaparak yürütebilir. Onun yaptığı şey belirli uygun anlarda güvercine işaret vermek ve işaretle beraber ufacık yiyecek parçalan atmaktır. Bu şekilde ufak kademelerle yetiştirme ameliyesine teknik lisanla şekillendirme derler. Bu heykeltıraş bir kil yığınına nasıl şekil verirse öğretici de takviyeler vasıtasıyla hayvanın davranışını şekillendirir. Eğer biz güvercinin kendiliğinden sekiz şeklinde bir figür yaptığı zaman onu mükâfatlandırmaya kalkarsak, aylarca bekleyebiliriz. Onun tekrar böyle bir figür yapması da aylarca sürer. Çünkü verdiğimiz yiyecek onun sekiz şeklindeki figürün yalnız son kademesini takviye etmiştir. Bunun yerine profesör Skinner güvercine kademe kademe bu figürü yapmasını öğretir. İlk önce doğru yapacağı herhangi bir hareket için takviye eder. Sonra yalnız eğri bir hat üzerindeki yürüyüşü takviye eder. Ondan sonra asıl figüre yalnız yaklaştıkça takviye eder ve onun böyle yaklaşmalannı takviye ede ede son hareketini tamamlatır.</p>

  <p>Çok nadir kimselerin evlerinde güvercin vardır, fakat çoğu insanların evinde bir köpek bulunur. Herkes mesela bu köpeğe bir kapı mandalını açıp kapamasını öğretebilir. İşte ana kural: Köpek istediğiniz şeyi yapar yapmaz derhal onu takviye ediniz. Mümkünse bir saniye içinde bir sinyal veriniz ve sonra bir parça yiyecek yere atınız. Bu sinyalin faydası köpeğin hareketi yaptığı anla takviye edildiği an arasını köprülemek yani doldurmaktır. Yapılacak şey şudur: Mümkün olduğu kadar küçük yiyecek parçalan hazırlayınız. Bir köpek doymadan bunlardan 30-40 tane yiyebilsin. Buna ilaveten sinyal vereceğiniz bir patlangaç veya düdük kullanınız.</p>

  <p>Birinci kademe köpeğe yiyecek ve sinyalin birbiriyle olan ilişkisini öğretmektedir. Birer dakika farkla yere bir iki parça yiyecek atınız. Köpek o yiyecek parçalannı zaman kaybetmeden yerken siz de elinizdeki sinyalle onların işaretleyin. Yani işaret veriniz ve arkasından derhal yiyecek parçasını atınız. 30 saniye bekleyiniz ve bunu tekrar ediniz. Bunu işaret verilir verilmez, köpeğin yiyeceği attığınız yere koşmayı, öğreninceye kadar birkaç kere tekrar ediniz.</p>

  <p>Artık köpeği dolaba yaklaşabilmek için takviye edebilirsiniz. Eğer o oturur veya hiçbir şey yapmazsa, en ufak hareketi için onu takviye ediniz. Hareket eder etmez işaret veriniz ve yiyeceği atınız. Bundan sonra onu daha kuvvetli bir hareket için takviye ediniz. Ve böylece isteklerinizi arttırınız. Biraz geçmeden o tamamiyle harekete geçecektir. Bundan sonra onu yalnız dolaba doğru gittiği takdirde mükâfatlandırınız. Bunu devamlı olarak yaptığı takdirde, dolaba yaklaştığı zaman takviye ediniz. Ve nihayet yalnız mandala yaklaştığı zaman takviye ediniz.</p>

  <p>Skinner’e göre köpek muayyen hedefe yönelmeyi bir kere öğrendikten sonra bütün öğretme zamanı beş dakikadan fazla sürmez.</p>

  <p>Şimdi Skinner’in öğretme sisteminin esaslarını özetleyelim ve sonra bunların okullarda ne dereceye kadar izlenildiğini görelim:</p>

  <p>Kural 1. Arzu edilen davranışı mümkün olduğu kadar çabuk takviye etmek.</p>

  <p>Kural 2. Mümkün olduğu kadar sık ve çok takviye etmek.</p>

  <p>Kural 3. Davranışı arzu edilen hedefi küçük kademelerden bir seriden geçmek suretiyle şekillemek.</p>

  <p>Kural 4 Ceza yerine mümkün olduğu kadar ödüllendirerek takviye etmek ve bilhassa sert cezalandırmalara gitmemek. Hiç kimse bir güvercini döverek ona piyano çalmasını öğretememiştir.</p>

  <p>Skinner’in prensipleri bunlardır. Fakat dünya okullarının çoğunda bunların her dördüne de aksi hareket edilir. (1) Takviye daima geçtir. Bir öğrenci ev ödevini öğretmenine verdikten ancak iki gün sonra tashih edilmiş ve numaralanmış olarak geri alır. (2) Takviye sık değildir. Öğretim kademelerinde yalnız bir ikisi hocanın verdiği numara ile veya sınıfta söylediği birkaç övücü kelime ile takviye edilir. (3) Öğretimdeki ayrı ayrı küçük kademelerin takviye edilmesi yerine büyük bloklar halinde karışık davranışlar takviye edilir. Bu bir güvercinin tesadüfen sekiz şeklinde bir figür yaptığı zaman ona verilen ödüle benzer, fakat onu baştan itibaren hedefe doğru sevk edemez.</p>

  <h4 class="sigil_not_in_toc">Yeni Sonuçlar</h4>

  <p>Ne gibi sonuçlar ve ödüller bulunabilir?</p>

  <p>Çok şükür ki bir köpeğe et parçacıkları verir gibi kız ve erkek çocuklara şeker vermeye lüzum yoktur. Skinner’e göre bir .insan için öğrenmek ve sorunları doğru olarak çözmek tabii bir mükâfattır. Genç insanların ve çocukların bütün gün soru sormayı ne kadar sevdiklerini hatırlayalım. Bir taraftan da küçük çocukların kendi oyunlarında ne kadar ciddi olduklarını ve her şeyi ne kadar ciddiye aldıklarını hatırlayalım. Evcilik oynayan dört yaşındaki çocuklar arada bir belki gülümserler, fakat genellikle sululuk yapmazlar ve şikâyet etmezler. Oyun onların öğrenme vasıtasıdır ve bir çocuğun hakiki işi de öğrenmektir. Bundan dolayı bir çocuk için öğrenmek zevkli bir şeydir. Bu bakımdan çocukların öğretme makinalajnnm çok ciddiye kullandıklan ve öğrenirken yalnız bu işle meşgul oldukları ve aynı zamanda eğlendikleri bizim için bir sürpriz olmamalıdır.</p>

  <p>Şimdi makinalara bir bakalım. Porter tipi adını alan en basit makinalar okuma yazma öğretmek için kullanılır ve makinanın kolu içindeki ders kâğıdını yalnız bir istikamette hareket ettirir. Öğrenci pencerenin ilerisine kendi cevabını yazdıktan sonra manivelayı basar, suali ilerletir ve pencerenin cam veya plastikle kapanmış üst kısmında bu sorunun cevabı gözükür. Öğrenci bunu kolayca okuyabilir, fakat cevabı hiçbir şekilde değiştiremez. Aynı zamanda ders kâğıdındaki sorunun gerçek cevabı pencerenin aşağı kısmına gelir. Böylelikle öğrenci pencerenin yukarısındaki kendi cevabı ile altındaki hakiki cevabı birbiri ile karşılaştırabilir. Verdiği cevabın doğru ve yanlış olduğuna göre kendisine bir (+) veya (-) notu verir ve ikinci soruya geçer.</p>

  <p>Şimdi bu sistem profesör Skinner’in öğretim için ortaya attığı dört kurala nasıl uyar, bunu inceleyelim, l’nci kurala tamamen uyulmuştur çünkü takviye derhal ve zamanında yapılmıştır. 2’nci olarak takviye sık sık yapılmaktadır, çünkü makine hiç yorulmadan öğrenciyi her doğru cevapta takviye etmektedir. Sanki onun yanında devamlı olarak özel bir öğretmen bulunuyormuş gibi. 3’ncü olarak ders programı o şekilde hazırlanmıştır ki kademeler tedrici ve kolaydır. Böylece öğrenciye bilgi ve anlayış muayyen bir hedefe yöneltilerek verilmektedir. 4’üncü olarak takviye esas itibariyle öğrenciye ödül şeklinde verilmektedir, ceza şeklinde değil. Burada mükâfat doğru cevap verme zevki ve ceza da cevabın yanlış olduğunun söylenmesiyle duyulan küçük ıstıraptır. Çünkü sorular o kadar basit ve anlayışlı tutulmuştur ki verilen cevaplar genellikle tamamiyle doğru olmaktadır. Böylece dört kurala da tamamiyle uyulmakta ve sonuç olarak da öğrenci kendi cevabının doğru olduğunu anlayarak tatmin olmakta ve daha fazla öğrenmek istemektedir.</p>

  <p>Akla şöyle bir itiraz gelebilir: “Bu metod hayvanlan yetiştirmek için muhakkak ki iyidir, fakat insanlar için bir parça fazla mekanik değil midir? Acaba bir insan en ufak bir öğrenme kademesi için bile muhakkak mükâfatlandırılmak mıdır? Newton, Einstein ve öteki büyük düşünürlerin düşündükleri ve bulduktan şeylerin doğruluğunu gösteren birer makinaları mı vardır?”</p>

  <p>Tabii bu itirazda büyük bir gerçek saklıdır. İnsanlar çok uzakta bulunan karanlık ödüller için de uzun zaman çalışırlar, fakat bir çocuk için bugünü gelecek için feda edebilmek kabiliyeti çok sınırlıdır. Ve dış alemin öğrencileri derslerinden uzaklaştıracak bir çok cazibeleri vardır.</p>

  <p>Diğer taraftan Newton’un Einstein’in da doğru yolda olduklarını onlara söyleyen ve onları böylece takviye eden bir nevi makinaları vardı. Büyük matematikçiler kendilerinin buluşlannın doğru olduğunu hatasız bir şekilde onlara bildiren estetik bir hisse maliktirler. Mantıklannın tamamlanmış her kademesinin sonunda yeni bir şey meydana getirmek zevkini tadarlar. İşinde başarı gösteren her insan kendi günlük faaliyeti içerisinde de bir nevi tatmin olma zevki bulur. Fakat orta bir okul çocuğu öğrendiği dersleri, hiçbir zaman onlardan kendi buluşlan dolayısıyla zevk alacak kadar kavrayamaz ve böylece de alacağı zevkle başka şeyler öğrenmeye heves edemez.</p>

  <h4 class="sigil_not_in_toc">Öğrenciyi mükâfatlandırma:</h4>

  <p>Hayatın başında bir çocuk genellikle yaptığı en küçük başarılı hareket için bile bol bol mükâfatlandırılır. Anne baba ona gülümser, ona “aferin” derler, hatta şeker ve başka şeyler verirler. Çocuk daha sonra ana okulda oynarken öğrenmek (tıpkı Newton, Einstein gibi) onun kendi mükâfatı olur ve kendisinin bir treni veya bir doktoru taklite muvaffak olduğunu gördüğü zaman sevinir. Böylece öğrendiği yeni bir şey için takviye edilmiş olur. Fakat ana okulundan ilkokula gider gitmez, mükâfatlar birden bire azalır ve çocuğun öğrenmeye karşı olan sevgisi soğur. Artık orada askerlerin hayatı hakkında Walt Whitman’in söylediği gibi “sıkıntılar çok zevkler azdır” Bu yüzden okullardan çıkan birçok öğrenci bütün öğretim sistemine ve öğrenmeye karşı derin bir nefret beslerler.</p>

  <p>Kısaca öğretme makinalarının çocuklara birer hayvan gibi davrandıkları düşüncesi tamamiyle yanlıştır. Özellikle, bu makinalar sayesinde okul ve kolejlerdeki öğrenciler okuldan önceki çocuklar gibi zevkle yeni bir şey öğrenmeye teşvik edilirler. Böylece yalnız anne ve babası, hocaları veya kendisine aileden miras kalan bazı kabiliyetleri olanlar değil, bütün çocuklar entelektüel başarılarından zevk almış ve kendi kendilerine öğrenimlerini sağlamış olurlar. Böylece bu makinalar, bütün çocukların mümkün olduğu kadar az sıkıntı çekerek aynı seviyede yetiştirilmelerini isteyen terakki sevenler ile çocukların gayretle çalışmalarını ve mümkün olan her şeyi öğrenmelerini isteyen gelenekçilerin düşüncelerini ve amaçlarını birleştirmiş olur.</p>

  <p>Basit Proter tipi makinalardan başka hangi tipler vardır? Birçok Amerikan üniversitelerinde on ikiden fazla çeşitli tip öğretme makinaları geliştirilmiştir. Bunlardan bazıları yabancı dil öğretimi için gramafon plakaları ile bile çalışırlar. Ana okulları için geliştirilmiş elektrikli bir makine da düğmeye basar basmaz, resimleri birbiri üzerine getirir. Diğer taraftan yukarıda bahsettiğimiz “tabi ilimler 114.”de olduğu gibi basit Proter makinaları kullanılır. Yalnız bunlara yeni bir ilave tertibat yapılmıştır ki, bunun sayesinde ders suallerine öğrenci doğru cevap verinceye kadar makine otomatik olarak aynı suali tekrar pencereye getirir ve doğru cevap bulunmadan öğrenci yeni suale geçemez.</p>

  <h4 class="sigil_not_in_toc">Geleceğin Öğretme Makinaları</h4>

  <p>Geleceğin öğretme makinaları nasıl olacak? Bunlar iki tip olabilir, bir tanesi basit ve ucuz Porter makinasına benzer şekilde olacaktır ki, bu aşağı yukarı toptan olarak beş dolara mal edilebilir. İkinci tip daha teferruatlı ve pahalı olan ideal makine olacaktır. Bu makinada bir kontrol tertibatı bulunacak ve makine otomatik olarak talebe tarafından bazı sualleri atlayacak şekilde ayar edilebilecek. Böylece ders programı daha güç veya isterse daha tedrici veya yavaş şekle sokulabilecektir. Hatta eğer o hata yaparsa, makine ek bir program işletmeye başlayacak ve böylece ona o noktayı daha basit uzun ve başka misallerle izaha çalışacaktır.</p>

  <p>Skinnerle beraber Haryard’da çalışan Dr. Thomas F. Gilbert adındaki bir öğretim makine araştırıcısı üçüncü bir tip teklif etmiştir. Buna göre bir öğrenci sualleri çabuk ve doğru şekilde birkaç dakika cevaplandırdıktan sonra makine otomatik olarak şöyle bir mesaj verecektir: “Buraya kadar çok iyi cevaplar veriniz. Belki üzerinde çalıştığınız bu denklemler hakkında çok enteresan buluşlar yapmış olan İskenderiyeli Dipohantus hakkında da ilginç bazı bilgiler öğrenmek istersiniz. Eğer isterseniz üzerinde ek kol yazılı olan düğmeye basınız, istemezseniz devam düğmesine basınız.”</p>

  <p>Acaba öğrenciler bu makinaları kullanarak ne kadar iyi öğreniyorlar? Bu suale cevap verebilmek için muhakkak ki zaman daha erkendir. Fakat şu ana kadar yapılan mukayeseler bize göstermiştir ki öğrenciler makinalarla çalışmaktan zevk alıyorlar, daha fazla çalışıyorlar ve muhakkak ki geleceğin makinaları ve ders programları daha iyi olacaktır.</p>

  <p>Acaba hocalar buna ne diyorlar? Şu anda böyle ders programlarını hazırlamak ve makine ile öğretime başlamak çok uzun hazırlıklara ve ön çalışmalara ihtiyaç göstermektedir. Fakat bu programlar bir kere hazırlandıktan sonra makinalar muhakkak ki hocaların hayatını kolaylaştıracak ve tek tek daha fazla öğrenci ile doğrudan doğruya meşgul olabilmek için onlara serbest zaman sağlayacaktır.</p>

  <h4 class="sigil_not_in_toc">Bir Hata Yap!</h4>

  <p>Hayatta kaç kere bir şey yapmak istedik ve o büsbütün başka bir şey oldu! Kütüphaneden eve getirdiğimiz kitap istediğimiz kitap değildir! Fakat o birden bire gözlerimizin önünde yepyeni bir ilgi alanı açar. Ben bir öğrenci tanırım, bir gün acele ile yanlış bir sınıfa girdi, orada tartışılan konu o kadar hoşuna gitti ki, birden bire o onun ideali oldu ve günün birinde bu dalgınlık yüzünden ünlü bir profesör oldu. Yanlış olan şeylerin yarısına sonradan bizi şaşırtacak şekilde doğru çıkmasının hayatın bilmediğimiz cilvelerinden biri olduğunu unutmamalıyız.</p>

  <p>Robert Hillger&nbsp;</p>

  <h4 class="sigil_not_in_toc">İyi Bir Dinleyici Olunuz!</h4>

  <p>Evet yanımızdaki insanlar, ister emrinizdeki memurlar, ister dostlarınız, ahbaplarınız veya öğrencileriniz olsun, bir toplantıda, bir sohbette veya karşı karşıya oturduğunuz zaman konuşmaktan fikirlerini açıkça ifade etmekten çekiniyorlarsa, tanınmış bir iş adamının şu sözlerini hatırlayınız ve uygulayınız:</p>

  <p>“Eğer yanınızdaki kişilerin herhangi bir konu üzerinde düşüncelerini anlamak istiyorsanız, bir soru sorduktan veya bir problemi ortaya attıktan sonra 60 saniye bir tek söz söylemeden bekleyiniz, tik zamanlar ağzımı kapalı tutmak için o kadar büyük bir güç harcadım ki, dinlemeyi bile unuttum. Fakat hiç olmazsa bir şey de söylemedim; bilirsiniz ki tabiat boşlukları sevmez. Karşımdaki en sonunda söyleyecek bir şey buldu ve ben de onun fikrini öğrenmiş oldum. Şunu da itiraf edeyim ki, hayatımda ilk tanıdığım insanların gerçekten ne kadar zeki ve akıllı olduklarını anlayabildim”.</p>

  <p>Bir Pedagog</p>
</body>
</html>
