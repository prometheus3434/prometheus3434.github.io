<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DOST KAZANMA SANATI<br /></h3>

  <p>Goethe, “Kardeşlerimi Allah yarattı, fakat dostlarımı ben buldum,” demiş. Sosyal hayat ancak dostlarla yaşanılırsa, yaşamaya değer.</p>

  <p>Sabah gazetemizi getiren küçük çocuk, sütçü, bakkal, kasaptan tutun da çalıştığımız yerdeki kapıcı, asansörcü, kâtip, daktilograf, şube müdürü, daire başkanı, hatta genel müdürle bile insan dost olabilir. Dostların güler yüzlü, toleranslı ve sizi adam yerine sayan çevresinde yaşamak insanı mutlu yapar, hem de iş verimini arttırır. Peki bunu kabul ettiğimiz halde neden dostumuz yoktur veya dost olamıyoruz?</p>

  <p>Bunun cevabı çok basittir; çünkü biz hep kendimizi düşünüyor ve kendi dar benliğimiz içinden çıkıp da etrafımızdakilerin dünyasında yaşamak istemiyoruz.</p>

  <p>Amerika’da 500 telefon konuşmasını teybe almışlar ve tahlil etmişler. İçinde tam 3900 tane “ben” kelimesi bulmuşlar.</p>

  <p>Grup fotoğrafları çektirmek bir zevktir. Bir düğün, nişan töreni veya piknikten saklayacağınız en iyi anılardan biri muhakkak ki, böyle bir fotoğraftır. Güzel, fotoğrafı elimize alır almaz neye bakarız? Tâbi iki kendimize! Eğer biz tesadüfen fotojenik, güzel, genç, şık çıkmışsak, yanımızdakiler nasıl çıkarsa çıksın, resim iyi çekilmiş demektir.</p>

  <p>İnsanın kendini düşünmesi en basit düşüncedir derler, çünkü kolaydır. Carnegie “Çin’de milyonlarca insanın açlıktan ölmesi, bizi ağrıyan bir çürük dişimiz kadar ilgilendirmez”, diyor.</p>

  <p>Fakat tabiat bizden, bu bencilliğimizden dolayı intikam almakta gecikmez. Ünlü psikolog Adler bunu şöyle ifade eder:</p>

  <p>“Hayatta en büyük güçlüklerle karşılaşan insanlar başkalarıyla ilgilenmeyenlerdir”.</p>

  <p>Her şeyi kara gören, yaşamaktan zevk almayan, en basit sözlerden alınan, aşağılık kompleksi içinde dünyayı hem kendisine, hem de çevrelerindekilere cehennem yapan insanlar işte hep kendi ufukları içinde yaşayan, başkalarına değer vermeyen, ne dost olmayı, ne de dost edinmeyi istemeyenlerdir.</p>

  <p>Dale Carnegie “Dost Kazanmanın Yollan” adındaki kitabını yayınladığı zaman birçok kimseler ya doğrudan doğruya, ya da içlerinden onunla alay etmişler ve “kitap okumakla dost kazanılır mı?”, demişlerdir. Neticede kitap milyonlarca satıldı ve Carnegie de milyoner oldu. Çünkü bir çok insan bu işin esaslarını öğrenmenin kendilerine faydalı olduğunu gördüler. İşte Carnegie'nin kuralları:</p>

  <h4 class="sigil_not_in_toc">Birinci Kural: Başkaları İle Samimi Olarak İlgilenin.</h4>

  <p>En basit ilgilenmek selam vermektir. Günlük hayatımızda öyle insanlarla karşılaşırız ki, ya bizi görmemezlikten gelirler, ya selam vermeyi küçüklük sayarlar, ya da gözümüzün içine bakarak ilk önce bizim selam vermemizi isterler. Böyle insanlar insanın her sabah keyfini kaçırır.</p>

  <p>Acaba selam ne demektir? Selam demek, “ben seninle ilgiliyim. Seni görmekten sevinç duyuyorum. Benden sana fenalık gelmez. Senin de benim gibi mutlu olmanı dilerim, sana kıymet veriyorum” demektir. Latince selam, Pax Vobiscum, “aramızda sizinle barış, huzur olsun” anlamına gelir. Çinlilerin selamı bizim alıştığımız selamlara benzemez. Onlar “Pirincin nasıl?” derler. Çünkü pirinç eski tarihlerden beri onların biricik gıda maddesi. Bütün mutluluk pirinç ürününe bağlı. O bakımdan bir insanın hatırını sormak için en çok değer verdikleri şeyin durumunu soruyorlar.</p>

  <p>Eski Alman İmparatoru Kayzer Wilhelm Birinci Dünya Savaşından sonra memleketinden kovuldu. Hollandalılar bir erkeklik gösterdiler, onu müttefiklere vermediler, özel bir şatoda oturmasına izin verdiler. Ufak bir çocuk nedense, koskoca Kayzer’in böyle düşmüş, tepilmiş bir durumda olmasını Almanlık gururuna yediremedi ve ona içten bir mektup yazdı:” Ben küçük bir çocuğum”, diyordu mektubunda, “size yapılan haksızlığa çok üzüldüm. Ben sizi gene bütün Almanların İmparatoru sayıyor ve hürmet ediyorum, ellerinizden öperim.”</p>

  <p>Bütün dünyayı titretmiş ve gururu yüzünden nihayet düşmüş olan Kayzer bile bu mektubu alınca duygulanıyor, gözleri doluyor ve çocuğa cevap vererek onu yemeğe davet ediyor. Küçük çocuk da tabii annesiyle bu davete gidiyor ve sonunda Kayzer küçüğün dul annesiyle evleniyor.</p>

  <h4 class="sigil_not_in_toc">İkinci Kural: Gülümseyin!</h4>

  <p>Çinlilerin bir atasözü var: “Gülümsemesini bilmeyen insan dükkân açmamalıdır.”</p>

  <p>Şair diyor ki, “gülümseme bütün dillerin üstünde bir anlaşma vasıtasıdır.”</p>

  <p>Gülümseme dudaklarımızın bir yana kaçması, yanaklarımızda bir rahatlama olması, gözlerimizin parıldaması değil, bütün sinir sistemimizin gevşemesi, huzura kavuşması, üzerindeki bütün gerilimleri atması, karşı tarafın antenlerine pembe dalgalar göndermesi demektir. Seni anlıyorum, seni takdir ediyorum, seninle beraberim, aldırma ötekilere ben sendenim, ben seni beğeniyorum, hatta seni seviyorum demektir.</p>

  <p>Tabii bu kalpten gelmeli, insan sevgisinin, şefkat ve nezaketin bir sonucu olmalıdır. Yoksa o gülümseme değil, basit bir “sırıtma” olur ki, o da kalp paraya benzer, hiçbir işe yaramadığı gibi ters tepki yaratır.</p>

  <p>Bir psikologun şu sözleri de düşündürücüdür: “Verecek tebessümleri olmayanlar kadar kimse onlara muhtaç değildir”</p>

  <h4 class="sigil_not_in_toc">Üçüncü Kural: Bir İnsan İçin Bütün Dillerde En Güzel Kelime Kendi İsmidir.</h4>

  <p>Amerika’da çalıştığım demiryollarından birinin Genel Müdürü hakkında bana şöyle demişlerdi: O, 35.000 olan personelin 25.000’inin öz adını bilir. Bu 1955 yılında idi. Geçenlerde elime geçen bir dergide kendisinin Amerika’da en popüler demiryolcusu ilan edildiğini okudum.</p>

  <p>Meşhur çelik kralı Andrew Carnegie küçükken orta kazançlı basit bir ailenin çocuğu imiş. İskoçya’daki kasabasında tavşan yetiştirmeye karar vermiş, fakat bunu yapmasına ailesinin imkânı yeterli değil, tavşanlar çok çabuk ürüyorlar. Küçük Andrew düşünmüş, taşınmış en nihayet şöyle bir formül bulmuş. Kasabanın bütün çocuklarını çağırmış ve tavşanların boynuna taktığı kurdelaya onların isimlerini yazmış, işte bu tavşanlar artık sizin isimlerinizi taşıyor, bakalım hanginiz tavşanını en iyi besleyecek. Ve böylece dünya kadar tavşana sahip olmuş.</p>

  <p>Bu adam 1905 yılında çelik fabrikalarını satıp istirahata çekildiği zaman o zamanın parasıyla tam 385 milyon dolarlık vakıf meydana getirmiş, kütüphaneler, okullar, konser salonları hibe etmiştir.</p>

  <h4 class="sigil_not_in_toc">Dördüncü Kural: İyi Bir Dinleyici Olun ve Karşınızdakini Kendisinden Bahsetmeye Teşvik Edin.</h4>

  <p>“Bir insanın kalbine giden yol midesinden geçer” diye bir söz vardır, bunu biraz daha genişletmek ve tamamlamak kabildir: Her insanın kalbine giden yol alakalarından geçer.</p>

  <p>İşte bir insanı alakalarından anlatmaya teşvik etmek ve onu içtenlikle dinlemek dostluğu kuvvetlendirir. Çünkü hepimizin şu veya bu zamandan bir dinleyiciye, eski tabirle bir “muhataba” ihtiyacı vardır. Hatta çok zaman çektiğimiz üzüntü ve sıkıntıların esas sebebi, bunları anlatabileceğimiz, bizi dinleyecek bir muhatap bulamamamızdır.</p>

  <p>Yalnız dinlemek, bize derdini anlatan adamın yüzüne bakarak dinler gözükmek de değildir. Dinlemek onun dalga uzunluğunda onunla beraber düşünmek, onu anlamaya çalışmak ve onun içini boşaltmasına yardım etmek demektir.</p>

  <h4 class="sigil_not_in_toc">Beşinci Kural: Karşınızdakini İlgilendiren Konulardan Söz Açın.</h4>

  <p>Herkesin sevdiği bir şey, boş vakitlerinde uğraştığı bir meşgalesi, hobby’si vardır. Bunun hakkında bilgi edinmek, bilen veya aynı şeyle uğraşan insanları dinlemek kadar bize zevk veren bir şey yoktur.</p>

  <p>Disraeli, “bir adama kendisinden bahsedin, saatlerce sizi dinler”, der.</p>

  <p>Altıncı Kural: Karşınızdakine Önem Verin ve Bunda Samimi Olun.</p>

  <p>Dewey, “insanın kendisine önem verilmesi en büyük ihtiyacıdır", der.</p>

  <p>William James de “insan tabiatının esas prensibi takdir edilmek arzusudur”, diyor.</p>

  <p>Biz başkalarına önem vermekle onların emek, ümit, çaba ve heyecanlarını kamçılıyor ve bu sayede insan denilen motorun verimini de artırmış oluyoruz. Tabii bizim böyle önem verdiğimiz insanlarla aramızda karşılıklı bir sempati, bir dostluk ağı da kurulmuş oluyor.</p>

  <p>Dostluk bir günde kurulamaz, fakat ne yazık ki ufak bazı ilgisizliklerle çok çabuk bozulabilir. Dostluk derken insanüstü vasıflar beklemek ve mitoloji kahramanlarına yakışacak vasıflar arkasından koşmak insan tabiatını tanımamak demektir. Hepimiz insanız, zaaflarımız vardır ve gene aynı veya başka zaaflara sahip insanlardan dostlarımız olacaktır.</p>

  <p>Hiç hata yapmayan insanın nasıl iş yapmasına imkân yoksa, ideal dost arayan insanın da dost bulmasına imkân yoktur. Dost bulabilmek için her şeyden önce biz dost olmalıyız ve başkalarının bize yapmasını istemediğimiz şeyleri biz de başkalarına yapmamaya ve bize yapılmasını istediğimiz şeyleri başkalarına yapmaya çaba göstermeliyiz.</p>

  <p>Bu hususta söylenen en kuvvetli sözlerden biri ünlü Hint lideri Mahatma Gandhi’nindir. Gandhi der ki; “Allah bile aç insanlara ekmekten başka bir şekilde görünmeye cesaret edemez.</p>

  <h4 class="sigil_not_in_toc">Düşünme Nasıl Öğrenilir?</h4>

  <p>1. Meselenin bütün parçalan üzerinden çabukça birkaç kere geçin, ta ki hepsi birden bir tek tablo halinde kafanızda birleşsin.</p>

  <p>2. Hükmü sonraya bırakın. Aklınıza gelen ilk fikrin etkisi altında da kalmayın.</p>

  <p>3. Meseleyi teşkil eden kısımların yerlerini değiştirin.</p>

  <p>4. Eğer işin içinden bir türlü çıkamıyorsanız, yeni bir yaklaşma yolu deneyin. Meseleyi başka bir açıdan görmeye çalışın.</p>

  <p>5. Sıkışıp kalmışsanız, ileri gidemiyorsanız, her şeyi olduğu gibi bırakın ve dinlenin.</p>

  <p>6. Meseleyi başkaları ile tartışın ve onların fikrini alın.</p>

  <h4 class="sigil_not_in_toc">Mantıki Düşünmeyi Engelleyen Dört Şey</h4>

  <p>1. Doğmalar, peşin hükümler, batıl inançlar.</p>

  <p>2. Propaganda, düşünme tembelliğinden faydalanma.</p>

  <p>3. Hisler, sağduyuya dayanmaktan korkmak.</p>

  <p>4. Mantık zincirinin halkalarının kopması, sonuna kadar gidip mantıki sonuçları kabul etmemek.</p>

  <p style="text-align: right;">Die Schulle des Denkens</p>

  <p><i>Düşünmek zorunluluğu çoğu insanlar için bir cezadır.</i></p>

  <p><i>Bir insanın üniversiteyi bitirmesine yardım edebilirsiniz, fakat ona düşünmeyi öğretemezsiniz.</i></p>

  <p style="text-align: right;">Fora</p>
</body>
</html>
