<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İŞ YAPTIRMA SANATI</h3>

  <p>Orta yaşlı bir kadın trafik kazası geçirmiş, bel kemiği zedelenmişti. Doktor uzun zaman düz bir tahta üzerinde yatması gerektiğini söylemiş, dayanılmayacak kadar kuvvetli olan agnları içinde bir süre morfin enjeksiyonları vermişti. Pek fazla olmamakla beraber arada uyku hapı almasına da izin vardı.</p>

  <p>Bir gün bütün bir kutuyu alıp artık çekilmez hayata son vermek isterken odasına girdiler. Kutuyu elinden aldılar, fakat kimse onu artık ikna edemiyordu. Kadın bugün olmasa bile, yarın aynı şeyi yapmaya kararlı idi.</p>

  <p>Herkes ona intiharın fenalığından bahsediyor, uzun moral dersleri veriyor, biraz daha sabrederse, her şeyin düzeleceğinden dem vuruyordu.</p>

  <p>O sırada küçük kız içeri girdi, odadakileri dışarı çıkardı, annesinin yanma yaklaştı ve “Benim sana olan ihtiyacımı düşünmüyorsun, onlar hepsi sensiz yapabilir, fakat ben sana muhtacım”, dedi.</p>

  <p>Ve kadıncağız tedavisine katlanmaya karar verdi. Küçük kız annesine tesir etmesini ve ona istediğini yaptırmasını bilmişti.</p>

  <p>İster ev hayatımızda olsun, ister iş hayatımızda olsun, yanımızdaki, emrimizdeki insanları, bir şeyin yapılması için harekete geçirmek zorundayız.</p>

  <p>Bütün tarih çevresindeki insanları sürükleyehilen, onlara istediğini yaptırmasını bilen kişilerin hikâyesinden başka bir şey değildir.</p>

  <p>Zamanımız endüstri, işyeri, iş çağıdır. Hepimizin beraber çalıştığı veya çalıştırdığı bir çok insan vardır. Bunlardan ne kadar iyi verim alırsak, hem kendimiz başarılı oluruz, hem de memleketin üretimi artar.</p>

  <p>Yukarıdaki küçük kız örneğini tahlil edersek, görürüz ki küçük kız annesinde yeniden bir arzu, bir yaşama arzusu uyandırabilmiş ve onu kurtarmayı başarmıştır.</p>

  <p>İşte iş yaptırma sanatının birinci kuralı karşı tarafta o işi yapmak, o harekete geçmek veya davranışta bulunmak için bir arzu uyandırmaktır.</p>

  <p>Ingilizlerin bir atasözü vardır: “Atı suya götürürsünüz, fakat ona zorla su içirtemezsiniz”. At ister içer, istemezse içmez! Mesele onda su içme arzusunu yaratmaktır, bu zorlamakla olmaz.</p>

  <p>Üzerine büyük bir iş alan bir müteahhit 20 kadar işçiye düz bir arazide derin ve uzun bir kanal açtırıyordu. Kanal açılıp bittikten sonra işçilerin başındaki çavuşa çıkarılan topraklarla kazılan kanalların doldurulmasını söyledi. Biraz sonra işçiler müteahhidin şantiyesi önüne geldiler, bu işe devam edemeyeceklerini ve artık böyle bir işte çalışmak istemediklerini bildirdiler. Müteahhit şaşırdı, çünkü verdiği ücret o civardaki en yüksek ücretti. Yalnız onlara işin ne için yapıldığını, amacını söylememişti. Açılan kanal o civardan geçen eski bir boru hattının bulunması için açılıyordu ve güneye doğru çekilerek yeni bir hattın bağlanacağı en uygun yer aranıyordu. İşçilere bu önceden anlatılmamıştı.</p>

  <p>İş yaptırma sanatının ikinci kuralı da iş yapacak adama o işin amacını, alınması beklenilen sonucu önceden ve iyice anlatılmasıdır.</p>

  <p>Bir İsviçre dergisinde şöyle bir karikatür görmüştüm. İki adam koskoca bir sandığı bir kapıdan geçirmeye çalışıyorlardı. İkisi de kan ter içindeydi. Birincisi, “ne de ağır sandıkmış, bir türlü sokamadık” diyor. Öteki, “ne?” diyor, “içeriye mi! Sandık dışarı çıkacak değil miydi?”</p>

  <p>Fotoğraf ve sinema tekniğinin bütün dünyada yayılmasına en çok hizmet eden insanlardan biri olan Kodak fabrikalarının kurucusu Eastman bundan 50 yıl kadar önce Afrika’ya giderek canlı hayvanların filmlerini almıştı.</p>

  <p>Rochester’deki evinde bir gün bunları seçkin bir topluluğa gösteriyordu.</p>

  <p>Aslanlar, kaplanlar, filler, her türlü yabani hayvan o zamana kadar alışılmamış bir yakınlık ve nitelikte görülüyorlardı. Teleobjektiflerin enfraruj ışınlarının ve lastik merceklerin henüz bilinmediği bir devirde bu kadar yakından film çekmek tehlikeli bir şeydi. Dostlarından biri dayanamayarak sordu: “Mr. Eastman,” dedi. “Allah aşkına bu kadar tehlikeli bir işi nasıl başardınız?”</p>

  <p>“Azizim” dedi. Eastman, “makinemi en uygun yere yerleştirdim ve orada hayvanların önümden geçmesini bekledim. Tam 10 metre uzaklığa objektifimi ayarladım ve oraya tebeşirle kalın bir çizgi çektim. Yanımdaki avcıya da ben film çekerken herhangi bir hayvan bu çizgiyi geçerse, vur emrini verdim.”</p>

  <p>Dostu derhal itiraz etti, “insan böyle bir riski nasıl göze alabilir, ya avcı vurmasaydı?” Eastman’ın cevabı çok önemlidir ve bu, insanlara iş yaptırmak isteyen öğretmenleri, amirleri, babalan, liderleri, herkesi düşündürmelidir. “Azizim, hayatta iş yaptırmak, bir şey başarmak isteyen insan teşkilatına güvenmelidir.”</p>

  <p>Bununla üçüncü kuralı da öğrenmiş olduk, insan teşkilatına inanmalı, güvenmeli ve onunla iftihar etmeyi öğrenmelidir.</p>

  <p>Büyük işleri büyük adamlar yaparlar, fakat hiçbir zaman yalnız başına değil.</p>

  <p>Bakın Ziya Paşa yıllarca önce ne demiş: “Müselsel bir esarettir bir hükümette, ki sultan nazıra, nazır da hizmetkâra tabidir.”</p>

  <p>Kitaplar sessizliğin çocukları ve yalnızlığın yapıtlarıdırlar.</p>

  <p>Marcel Proust</p>

  <p>Hayatın her alanındaki insanların hepsinin üzerinde birleşebildikleri iki şey vardır: Maaşlarının azlığı, işlerinin çokluğu.</p>

  <p>Bill Waughan</p>

  <p>Büyük işler başarmak için üstün yetenekli olmak gerekmez. İnsanüstü değil, ama insanların içinde onlarla birlikte olmak gerekir.</p>

  <p>Montesquieu</p>

  <p>Hitabet: Beyinden gelen önemli mesajlar imiş gibi görünen göğüsten derin ses çıkarma sanatıdır.</p>

  <p>Yalan dört nala gider; hakikat adım adım yürür, fakat gene de vaktinde yetişir.</p>

  <p>Japon Atasözü</p>

  <p>Bir şekilde doğar; bin bir şekilde ölürüz.</p>

  <p>Sırp Atasözü</p>

  <p>İnsana şans dirseğinin yardımıyla gelir.</p>

  <p>İspanyol Atasözü</p>

  <p>Hafif dertler konuşur, büyük dertlerin sesi çıkmaz.</p>

  <p>Seneca</p>
</body>
</html>
