<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>YILLIK GENEL TOPLANTILAR</h3>

  <p style="text-align: right;">Parkinson Kanunundan</p>

  <p>Hepimiz Ingiliz ve Fransız parlamento müesseseleri arasındaki temel farkı pek güzel biliriz. Bu, onlardan alınmış bir çok başka toplantılarda da aynıyla kopya edilmiştir. Hepimiz bir taraftan da bu temel farkın milli mizaç ile hiçbir ilgisi olmadığının farkındayız, bu onların oturuş düzeninden ileri gelir. Takım halinde oyunlarla yetiştirilmiş olan İngilizler, kendilerine kalsaydı başka bir şey yapmayı tercih edecek insanlara vergi bir ruh haleti içinde, Avam Kamarasına girerler. Burada golf veya tenis oynanamayacagından hiç olmazsa politikanın da onlara çok benzeyen kuralları olduğuna kendilerini inandınrlar. Bu düşüncenin dışında parlamento, onlar için bir oyuna gösterilmesi gereken ilgiden çok daha az ilgi çekicidir. Böylece İngiliz sag duyusu, hakem ve yan hakemler ile, karşılıklı iki takım teşkil eder ve onların birbirlerini kuvvetten düşürünceye kadar tartışmalanna müsaade eder. Avam Kamarası o şekilde düzenlenmiştir ki, her üye daha gerçeklerin ne olduğunu bilmeden veya hatta (bazı hallerde) tartışılan konunun ne olduğunun bile farkında olmadan bu tarafı veya öteki tarafı tutmak zorundadır. Daha doğuştan başlayarak o kendi takımı için oynamak üzere yerleştirilmiştir ve bu onu kafasını lüzumsuz yere yormaktan kurtarır. Bir konuşmanın sonuna bile yetişse, yavaşça sıkışıverdiği yerden, tartışmanın o esnada eriştiği noktadan konuyu yakalamayı pek güzel becerir. Eğer konuşan Avam Kamarası’nın kendi tarafından ise, “bravo, bravo” diyecek, karşı taraftan ise güvenle “sus, sus” ve yalnız “hı, hı” diyecektir. Biraz sonra belki yanında oturan arkadaşına tartışmanın ne üzerine olduğunu soracaktır.</p>

  <p>Aslında bakarsanız onun bunu yapmasına bile lüzum yoktur. O daha baştan itibaren yanlışlıkla kendi kalesine gol atmayacağını bilir. Onun karşısında oturanlar tamamıyla haksızdırlar ve gösterdikleri bütün deliller palavradır. Buna karşılık kendi tarafında oturanlar devlet adamı niteliğine uygundurlar ve bütün konuşmaları bilgelik, hitabet ve ılımlıgın birer parçasıdır. Onun politikayı Harrovv’da veya Aston Villa’da öğrenmiş olmasının hiçbir farkı yoktur. Nasıl olsa o her ikisinde de ne zaman “bravo” diye bağırmak ve ne zaman homurdanmak gerektiğini öğrenmiş olacaktır. Ingiliz sistemi tamamiyle bu oturuş şekline dayanır. Hiç kime tabii söylenenin hepsini dinlemeden doğruyu yalandan, akıllı sözleri delice konuşmalardan ayıramaz. Fakat söylenen her şeyi dinlemek gülünç bir şeydir. Zira zaten konuşmalarının yarısı saçma sapan sözlerden oluşmak zorundadır.</p>

  <p>Fransa’da, esaslı yanlışlık millet vekillerini yarım daire şeklinde kürsünün karşısında oturmakla yapılmıştır. Bunun yarattığı karışıklık bilinmese bile pek güzel tahmin edilebilirdi. Hakiki hiçbir hasım taraf meydana gelmiyor ve hiç kimse (tabii dinlemeden) hangi kanıtın daha sağlam ve yerinde olduğunu söyleyemiyordu. Daha başka bir engel, handikap da bütün görüşmelerin Fransızca olmasıydı. Amerika Birleşik Devletleri’nin akıllıca izlemekten kaçındığı bir örnek. Lisan güçlükleri olmasa bile Fransız sistemi kâfi derecede kötüdür. Birisi haklı öteki haksız olan basit iki tarafın yerine -ki böylece konu daha baştan itibaren açık ve sarihdir- Fransızlar bütün yönlere bakan geniş sayıda ekiplere sahiptirler. Böyle karışık bir durumda oyun bir türlü başlayamaz bile. Esas itibanyla onların milletvekilleri oturduklan yere göre sağ veya soldurlar. Bu tamamiyle sağlam doğru bir usuldür. Fransızlar insanları alfabe sırasına göre oturtmak gibi aşın bir harekette bulunmamışlardır. Fakat parlamentonun yarım dairesel şekli sağın ve solun o kadar aynntılı ve ince taksimatına müsaade eder ki!</p>

  <p>Burada İngiltere’deki gibi doğru ile yanlış arasındaki o keskin sınır mevcut değildir. Siyasi bakımdan bir milletvekili mesela Monsieur Untel’in solunda, fakat mükemmelden Monsieur Quelquechose’un da sağında diye tarif edilebilir. Fakat bu kimin işine yarayabilir? Fiatta İngilizce olsa bile ne işimize yarayacaktır? Acaba onların kendilerinin ne işine yarar? Cevabı “hiçbir işine”dir.</p>

  <p>Bütün bunlar genellikle bilinen şeylerdir. Fakat asıl herkesin bilmediği şey oturma şeklinin bütün öteki milletlerarası, milli ve mahalli toplantılar, oturumlar için de çok büyük bir önemi olmasıdır. Bu, yuvarlak masa konferansı adını alan yuvarlak bir masa etrafında yapılan toplantılara da uygulanır. Bir anlık bir düşünce bile kare şeklinde bir masa etrafında yapılan toplantının bambaşka, uzun bir masa etrafında yapılan bir toplantının da büsbütün başka olacağını bize gösterir. Bu farklar görüşmelerin yalnız uzunluk ve sertliğini etkilemez; aynı zamanda (eğer verilebilmişse) kararı da etkiler. Fiepimiz oylamanın nadiren davanın ruhu ile ilgili olduğunu biliriz. Son karar çeşitli faktörlere tabidir, şimdi bizi ilgilendiren bunlardan birkaçıdır. Bununla beraber meselenin, sonunda merkez bloğunun oyları tarafından karara bağlandığını unutmamalıyız. Bu Avam Kamarası için tabii doğru olmaz, çünkü orada böyle bir bloğun meydana gelmesine müsaade edilmez. Fabl toplantılarda merkez bloğunun çok büyük önemi vardır. Bu blok esas itibariyle şu elemanlardan teşekkül eder.</p>

  <p>a. Haftalarca önce hazırlanıp yazılarak toplantıda bulunacakların hepsine gönderilen gündemin maddelerinden hiçbirini okumaya fırsat bulamayanlar.</p>

  <p>b. Toplantıdaki müzakerelerin hiçbirini izlemeyecek kadar akılsız olanlar. Bu gibiler ikide bir yanlarında oturanlara “bu herif de neden bahsediyor?” diye sormalarından pek güzel belli olur.</p>

  <p>c. Sağır olanlar. Bunlar elleri kulaklarında otururlar ve “Ne olurdu şu adamlar biraz bağırarak konuşsalardı!" diye homurdanırlar.</p>

  <p>d. Toplantının yapıldığı o kısa zaman içinde zil zuma sarhoş olanlar. Müthiş bir baş ağrısı ile (sebebini Allah bilir) kıvranıp dururlar ve ne lehte, ne de aleyhte hiçbir mütalaanın on paralık kıymeti olmayacağı kanısındadırlar.</p>

  <p>e. İftihar vesilesi olarak her zamankinden daha dinç olduklarını söyleyen o ihtiyarlar, gerçekten de onlar öteki gençlerin bir çoğundan daha dinçtirler. “Bugün buraya kadar yürüyerek geldim,” diye fısıldarlar, “seksen iki yaşında bir adam için oldukça iyi değil mi?”</p>

  <p>f. Her iki tarafı da destekleyeceklerini hafifçe vaadeden ve bunun için ne yapacaklarını bir türlü bilemeyen yüreksizler. Onlar iki şeyi düşünürler, “oylamada çekimser mi kalayım, yoksa o gün hasta olduğumu bahane ederek gelmeyeyim mi?”</p>

  <p>Merkez bloğunun oylarım kazanmak için atılacak ilk adım üyelerin kişiliklerini ve sayılarını tespit etmektedir. Bu yapıldıktan sonra her şey artık oturduklan yere tabidir. En iyi teknik toplantı fiilen başlamadan önce belirli ve kuvvetli taraflarla merkez bloğunun mâlum tiplerini bir konuşmaya sokmaktır. Bu hazırlık sohbetinde açıkgözler müzakerenin esas konusundan bahsetmemeye büyük bir dikkat göstereceklerdir. Onlar aşağıda sıralanmış olan açık oyunlarından faydalanacaklardır. Bunlar genellikle merkez bloğunu teşkil eden ve yukarıda izah edilmiş olan kategorilere uygundur.</p>

  <p>a. Buna boş yere zamanı harcamak derim, bütün bu dokümanları hazırlamak için sarf edilen zamana yazık. Ben benimkilerin çoğunu kâğıt sepetine attım.</p>

  <p>b. Çok geçmeden bir hitabet gösterisinin gözlerimizi kamaştıracağını tahmin ediyorum. İnsanların daha az konuşmalarını ve esas konuya gelmelerini ne kadar isterim. Bana sorarsanız, onlar çok zeki görünen, fakat aslında o kadar zeki olmayan insanlardır.</p>

  <p>c. Salonun akustiği de ne kadar fena! O bilgin geçinen delikanlılar bir şey yapabilirlerdi. Ben uzun bir zaman söyleneni anlamıyorum, siz anlayabiliyor musunuz?</p>

  <p>d. Toplantı yapacak başka bir yer bulamadılar mı? Galiba vantilatörler doğru dürüst işlemiyor. Bu beni neredeyse hasta edecek. Siz nasılsınız?</p>

  <p>e. Maşallah, vallahi sizi bu yaşta böyle görünce şaşıp kalıyorum! Bunu nasıl beceriyorsunuz? Bunun herhalde yediğiniz kahvaltı ile bir ilişkisi olacak!</p>

  <p>f. Meselenin iki tarafı hakkında da bir şeyler söylenebilir, bu yüzden ben de hangi tarafı destekleyeceğime bir türlü karar veremedim. Sizin bu husustaki düşünceniz nedir?</p>

  <p>Eğer bu açışlardan doğru dürüst faydalanırsa, hep becerikli üye canlı bir konuşma başlatabilir ve bunun ortasında da kendi merkez blok adamını foruma doğru yöneltebilir. 0 bunu yaparken başka bir üye bu çiftin önüne geçer ve aynı yönde ilerler. Bu egzersiz en iyi şekilde bir misâlle gösterilebilir:</p>

  <p>Mesela üye X’in (Mr. Sturdy = kaba, merkez blok adamı) (Mr. Waverly, tip f = kararsız) Y’yi öne yakın bir yere doğru yönelttiğini kabul edelim. Önde üye Z (Mr. Staunch = Kararlı) onu takip eden iki adamı fark etmiş görünmeksizin yürümektedir ve o anda yerine oturmaktadır. Staunch aksi istikamete döner ve uzaktaki birine el sallar. Sonra önündeki adama bir iki kelime fısıldamak için öne eğilir. Ancak Waverly yerine oturduktan sonra Staunch ona doğru döner ve “ah aziz dostum, sizi burada görmekten ne kadar mutluyum!” der. Birkaç dakika sonra da Sturdy’nin farkına varacak ve büyük bir sürprizle, “Hey Sturdy, ben sizin bugün buraya geleceğinizi tahmin etmemiştim” diyecektir. “Artık iyileştim,” diye cevap verir Sturdy, “basit bir soğuk algınlığı imiş, geçti”. Oturma nizamı böylece sanki tamamiyle bir tesadüf eseri imiş ve dostça bir havanın esmesine vesile olmuş gibi görünür. Bu, işlemin birinci safhasını tamamlar ve merkez blok adamları hangi kategoriden olursa olsunlar, bu hepsi için birdir. İkinci safha etkilenmesi istenilen şahsın karakterine göre ayarlanmalıdır. Waverly (tip 0 bahis konusu ise, ikinci safhada gündemde olan konu ile ilgili herhangi bir tartışmadan kaçınılmalı, fakat konu hakkında çoktan karar verilmiş intibaını yaratmalıdır. Öne oturduğunda Waverly öteki üyelerin birçoğunu göremez ve hepsinin de aynı şekilde düşündükleri intibaına sahip olabilir.</p>

  <p>“Aslına bakılırsa”, der Sturdy, “ben buraya niçin gelmek külfetine katlandığımı bilmiyorum. 4’ncü maddenin herkes tarafından kabul edildiğini görüyorum. Görüştüğüm bütün üyeler onun lehinde oy kullanmaya karar vermişlerdir.” (Veya aleyhinde, duruma göre). “Ne garip şey,” der Staunch, “bende aynı şeyi söylemek üzereydim. Konu üzerinde kimsenin şüphesi kalmamıştır.”</p>

  <p>“Gerçi ben tam mânasıyla daha kararımı vermiş değilim”, der Sturdy, “her iki ihtimal hakkında da daha söylenecek çok şey vardır. Fakat muhalif kalmak lüzumsuz yere zaman israf etmek demektir. Siz ne düşünüyorsunuz, Waverly?”</p>

  <p>“Evet”, der Waverly, “ben de meseleyi bir parça karışık görüyorum, Bir taraftan insan onun lehinde, bir taraftan da aleyhinde fikir yürütebilir. Bunun kabul edileceğini zannediyor musun?”</p>

  <p>“Aziz dostum Wavely, ben bu hususta sizin düşüncenize iştirak ederim. Siz biraz önce bu hususta karar verildiğini bile söylemiştiniz”.</p>

  <p>“Öyle mi demiştim? Bu hususta çoğunluk olduğu gün gibi aşikâr. Veya belki de...”</p>

  <p>“Teşekkür ederim Waverly”, der Staunch, “düşüncenizden dolayı. Ben de aynı fikirdeyim, fakat sizin bunu kabul edip etmeyeceğinizi öğrenmek istiyordum. Sizin fikriniz kadar kimsenin fikrine kıymet vermem”.</p>

  <p>Sturdy o sırada eğilmiş, arkasında oturan birisiyle konuşmaktadır. Alçak sesle söyledikleri şunlardır: “Eşiniz nasıldır? Hastaneden çıktı inşallah!” Başını çevirdiği ve rahatça yerinde oturduğu zaman söylediği şey, arkadaki üyelerin hepsinin aynı fikirde olduğudur. Önerge artık kabul edilmiş gibidir. Bu egzersiz plana göre devam ederse, gerçekten de öyledir. Öteki taraf nutuklar, hoş cümleler hazırlaya dursun, daha yüksek teknik sahibi olan taraf bütün çabasını, her merkez blok adamın iki mutemet destekçisi arasına alma işine teksif etmiştir. Tam önemli an geldi mi, her iki tarafındaki ellerin kalktığını gören kararsız üye de buna iştirak etmeye mecbur olur. Eğer o anda uyuklamışsa, ki bu D ve E kategorisindeki merkez blok üyelerinin çok sık başına gelir, sağ tarafındaki üye onun da elini kaldırıverir. Bu kural sırf onun iki elinin birden kaldınlmasına mani olmak içindir. Böyle bir hareket ise malum olduğu üzere pek hoşa gitmez. Merkez blok bu şekilde sağlandıktan sonra, teklif büyük bir rahatlıkla geçer. Veya o şekil tercih edilmişse, kabul edilmez. Halkın iradesi tarafından karar verilecek hemen hemen her tartışma konusunda, karar verecek insanların hepsinin merkez blok üyeleri olacağını kabul edebiliriz. Bu bakımdan çekilecek nutukların, verilecek söylevlerin zamanın boş yere israfından başka bir değeri yoktur. Bir parti konuyu hiçbir zaman kabul etmeyecektir, öteki parti ise çok daha önceden her şeyi kabul etmiştir. Geriye merkez bloku kalır ki, onun üyeleri de konuşulanı işitemeyenlerle, dinleseler bile zaten anlamayacak olanlardan oluşur. Onların oylarını sağlamak için gerekecek şey onların iki tarafında oturanlann önayak olmasıdır. Oylan böylece tesadüfe göre verilmiş olur.</p>

  <p>Bunun aksine olarak onların niyetlerine göre verilmesi tabii daha iyidir.</p>

  <h4 class="sigil_not_in_toc">Çevremizdeki Harikalar</h4>

  <p>Ömer Hayyam, “ben hayattan ona olan hayranlığımdan başka bir şey öğrenmedim,” der, Harikalar çağı olan zamanımızda, bizim mucizelere karşı olan duyumuzu kaybetmemiz çok acı bir şey olurdu. Dimağı gençleştiren şeyler sürpriz ve sevgidir.</p>

  <p>Harold Nicolson</p>
</body>
</html>
