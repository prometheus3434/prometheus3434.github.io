<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İKİ MEKTUBUN HİKÂYESİ</h3>

  <p>Meşhur İngiliz profesörlerinden Dr. James M.Mackintosh 1933 senesinde, 42 yaşında iken, kendisine 65 yaşına geldiği zaman açılmak üzere bir mektup yazmıştı.</p>

  <p>1956 Şubatında 65’inci doğum gününde bu 23 senelik mektubu açtı. İçindeki tavsiyeleri gözden geçirdi ve ikinci mektupla mazideki şahsiyetine cevap verdi. Londra LJniversitesi’nin halk sağlığı profesörü ve Londra Sıhhat ve Tropikal Koleji’nin dekanı olan Dr. Mackintosh’un bu iki mektubu çok düşündürücüdür ve kafamızdaki bazı sual ve şüphelere cevap verecek kadar kuvvetlidir.</p>

  <h4 class="sigil_not_in_toc">GELECEĞE MEKTUP</h4>

  <p>6 Mart 1933</p>

  <p>Sevgili Mackintosh,</p>

  <p>Size öz adınızla hitap etmekten çekiniyorum, çünkü sizi kâfi derecede tanımıyorum. Bununla beraber dostçasına bir nasihatin size faydalı olacağını düşünüyorum. Karakter ve görünüşünüzde, şimdiden hoşa gitmeyen bazı eğilimler belirmiştir. Benim siz yaşlandıkça bunların daha fazla meydana çıkacağından şüphem yoktur.</p>

  <p>İlk önce siz gittikçe daha fazla konuşkan olacaksınız. Bu hatayı frenlemeye çalışınız, çünkü bu kendinizden daha genç insanlardan hiçbir şey öğrenmeye tenezzül etmemenin ilk işaretidir. Bu, sizi nihayet yeni bir şey öğrenmemeye kadar götürür. İyi bir dinleyici olmaya çalışınız, fakat söylenenleri hakikaten dinlemelisiniz. Bu yalnız baş sallayarak ve jestler yaparak dinliyor görünmekle olmaz.</p>

  <p>İkinci olarak insanlardan ve hareketlerinden şüphe etmeyiniz. Bilhassa genç insanların işlerine karışmayınız. Onlara yardım etmek vesilesi için bile olsa. Eğer onlar, başları sıkıştıkları bir zamanda sizden yardım isterlerse, elinizden geldiği kadar yardım ediniz. Fakat böyle bir şeyi hakikaten hissetmedikleri takdirde, sizin kendi şahsi tecrübelerinizle elde ettiğiniz hikmetlerin onlara yarayacağını zannetmeyiniz. Onlar da kendi hayatlarını kendileri yaşamalı ve kendi canlarını kendileri korumalıdır.</p>

  <p>Üçüncü olarak, kendinize başkalarının sempatisini toplamaya çalışmayınız. Ruhen genç olduğunuza dair teselli verici ve içli sözler işitmek ümidi ile kendinize sevgili ihtiyar adam pozu vermeyiniz. Yapmacık herhangi bir cilaya ihtiyacı olmayan hakiki bir insan olunuz.</p>

  <p>Yaşadıkça elde edebileceğiniz üç meziyet vardır. Bunlar nezaket, tolerans ve dürüstlüktür, ki hep beraber insanda anlayıcı bir ruh meydana getirirler.</p>

  <p>Dürüstlük deyince, küçük ve basit hiçbir şeye tenezzül etmeyen ruhun o muhteşem kemalini kastediyorum. Tolerans deyince de yapılmış olan her şeyin kolayca kabul ve tasvip edilmesini anlama kabiliyetini, acı hiçbir his beslemeden ve anlayışlı bir şekilde münakaşa etmek arzusuna işaret ediyorum.</p>

  <p>Nezaket deyince de, insanın kendisini, başkalarının yerine koyabilmesi kabiliyetini anlıyorum. Bu, nadir ve güzel bir meziyettir.</p>

  <p>Hatırımızda tutmanız icap eden esas pratik mesele ise, şimdi 65 yaşına basmış olmanız ve emekliliğinizin gelmiş olmasıdır.</p>

  <p>Allah nzası için hemen emekliliğinizi isteyiniz ve nevi şahsına özel bir yaratık olduğunuza kendi kendinizi ikna etmeye çalışmayınız.</p>

  <p>Eğer şimdiye kadar kafanızı ve vücudunuzu faal tutabils. mişseniz, önünüzde yeni alâkalarla dolu bir dünya bulunacaktır. Eğer tutamamışsanız, zaten işinizde kalmanızda da bir hayır olmayacaktır. Yerinizi başkalarına bırakınız.</p>

  <p>Yaşlandıkça insanın kendi kendisini tenkit etmesi daha güçleşir. Bu hususta George Meredith’in.tavsiye ettiği denemeden daha iyisini bilmiyorum:</p>

  <p>Hayatın insanlara komik gelen taraflarını anlamak kabiliyetinizi ve sevdiğiniz şeylerin güçlüklerini, onları daha az sevmeden, yenmek arzusunu kaybetmemişseniz. Veya bundan daha da fazla sevdiğiniz insanların gözlerinde kendinizi oldukça gülünç görmeye tahammül edebiliyorsanız veya onların sizin hayatınızla ilgili olarak teklif ettikleri tavsiye ve yenilikleri kabul edebiliyorsanız, işte bütün bunlara vereceğiniz olumlu cevaplann nispetinde kendinizi ölçülebilir ve denemiş olursunuz. ‘.</p>

  <p>Saygılarımla Vefakâr dostunuz James M. Mackintosh</p>

  <h4 class="sigil_not_in_toc">GEÇMİŞE&nbsp;MEKTUP</h4>

  <p>20 Şubat 1956</p>

  <p>Sevgili Mackintosh,</p>

  <p>25 sene önceki mektubunuza çok çok teşekkürler.</p>

  <p>Gerçi o bana bir parça fazla ciddi ve ağırbaşlı geldi, fakat siz o zaman tabii babanız olabilecek kadar yaşlı birine hitap ediyordunuz.</p>

  <p>Açık hakikat şudur ki, ben ihtiyacı bir fazilet olarak göstermemeliyim. 65 yaşında emekliye ayrılıyorum ve böylece mesele kapanıyor.</p>

  <p>Dostane nasihatlerinize teşekkürler, onu mütevaziyane tatbike koyacağım.</p>

  <p>Onu yazdığınızdan beri çok neşeli günler yaşadım...</p>

  <p>Saygılarımla James M. Mackintosh</p>

  <p>Benim hayat tecrübeme göre hiç kusuru olmayan insanların hiç erdemleri yoktur.</p>

  <p>A. Lincoln</p>

  <p>Yaşadığımız kuşağa mensup olmak kadar güzel bir şey olur mu? Şimdiye kadar yapılan bütün hatalar bizden önceki kuşaklarındır ve bunların düzeltilmesi de bizden sonra gelecek kuşaklara aittir.</p>

  <p>Bili Wanghan</p>
</body>
</html>
