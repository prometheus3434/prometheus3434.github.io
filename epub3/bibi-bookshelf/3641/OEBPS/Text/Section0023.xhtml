<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DÜŞÜNME SANATI</h3>

  <p>Meşhur Çinli ressam Lao-Kung artık yorulmuştu ve ömrünün sonunun yaklaştığım hissederek, en mutlu günlerini geçirdiği atelyesine götürülmesini talebelerinden rica etti. Talebeleri hocalarını oraya taşıdılar ve etrafında toplandılar.</p>

  <p>İhtiyar ressam gözlerini açtı, titrek bir sesle:</p>

  <p>“Ağlamayın” dedi, “ayıp ediyorsunuz! Ben sizi memnun ve mutlu olmanız gereken bir ziyafete çağırdım, halbuki siz ağlıyorsunuz. Ben hayatımın en kıymetli dakikalarını yaşıyorum.”</p>

  <p>Sonra güçlükle kaldırdığı eli ile yanında duran bir tablonun üzerindeki örtüyü çekti.Tablo bir başak sapını gösteriyordu, basit bir başak sapı. Fakat o zamanlann başlangıcından beri gelmiş geçmiş bütün başak saplarının ruhunu taşıyordu. Rüzgâr resmedilemez. Fakat o başak sapı dalgalanıyordu. Talebeleri büyük bir huşû içinde tabloyu seyretmeye başladılar ve etrafındaki bütün alemi unuttular. O sırada ihtiyar ressamın titrek sesi işitildi:</p>

  <p>“Ben dünyanın en mesut insanıyım. Çünkü Tanrılar o ilahi sır ve kabiliyetlerinden bir parçasını bana vermeyi kabul ettiler ve beni buna layık gördüler. Benim de sonsuzluğum eteklerine yaslanmama müsaade ettiler. İşte şu gördüğünüz başak sapı içinde o ebedi ruhu taşıyor.”</p>

  <p>İşte buna ister vahi deyin, ister ilham, ister düşünce. Hepsi Tanrı’nın ilahı kudretinden seçtiği insanlara verdiği bir parçadır. Meşhur Descartes: “Vanm, çünkü düşünüyorum,” der. Düşünmek kolay bir şey değildir.</p>

  <p>Edison fabrikalarının duvarlarına şu satırları yazdırmıştı:</p>

  <p>“Düşünmek denilen hakiki çalışmadan kaçınmak için insanoğlunun bulamayacağı hiçbir bahane yoktur,” der.</p>

  <p>Sanayi devrimizin en büyük adamlarından biri olan Henry Ford’da:</p>

  <p>“Düşünmek zorunluluğu kadar insanları korkutan hiçbir şey yoktur,” der.</p>

  <p>Büyük Fransız düşünürü Voltaire’in şu sözü de ilgi çekicidir.</p>

  <p>“İnsanlar yiyecek ekmek ve yatacak yer buldular mı, düşünmekten kaçınırlar”.</p>

  <p>Eskimolarla yakından tanışan Amiral Peary kulübesi önünde oturan ihtiyar bir Eskimoya, “ne düşünüyorsun?” diye sorduğu zaman şu cevabı almıştı:</p>

  <p>“Yarına yetişecek kadar balığım var, ne düşüneyim!”</p>

  <p>Goethe de “yapmak kolay, düşünmek güçtür,” der. Genç kuşakların pek fazla tanımadıkları son devirlerin en ünlü ve ileri görüşlü şairi Tevfik Fikret:</p>

  <p>“Düşünüp işlemek ayinimdir,” der. Üzerinde düşünülecek bir söz...</p>

  <p>Benim burada bahsetmek istediğim düşünce olumlu, pratik ve her şeyden önce kendimize, ailemize, vatanımıza ve insanlığa hakikaten yararlı olacak bir düşüncedir. Yoksa Tanrının verdiği bu kudreti fena yollarda kullanmak ve bu yolda yepyeni buluşlar yapmak için değil. Ne demek istediğimin daha iyi anlaşılması için bir örnek vereyim.</p>

  <p>Bir talebe grubu Almanya’da bir pansiyonda oturuyor. Bu pansiyonda havagazı para atılmak suretiyle otomatik çalışıyor. Zaman zaman gelip otomata bakan havagazı memurlan paranın eksik olduğunu, daha fazla paranın atılması gerektiğini anlıyorlar. Saatin bozuk olabileceğini düşünerek söküyorlar, değiştiriyorlar, fakat gene de eksik para buluyorlar ve sarfiyatın çok fazla olduğu kanısına varıyorlar.</p>

  <p>Memurlar geliyorlar, “size bir şey yapmayacağız. Yalnız, bize sırrınızı söyleyin yoksa, havagazını keseceğiz”, diyorlar. Talebeler anlatıyorlar. “Gayet basit. Biz sizin paralara uygun bir kalıp yaptık. Kalıbın içine su koyarak buzdolabında dondurduk, otomatiğe attığımız bu buz kalıpları ile havagazını yaktık. Buzlar eridi, su oldu, sonra buhar olarak uçtu. Siz onun için bir iz bulamadınız” diyorlar.</p>

  <p>Ben bir süre Personel Dairesi Başkanlığı yaptım. Muavinlerimden yaşlı bir zat, orada çalışan genç bir memur hakkında dedi ki: “Bu memurun elinden hiçbir iş gelmez. Kafası da hiç işlemez”. Kendisine de bir gün bunu söyledim. Aradan 5 ay geçti, o memur bir sabah gülerek yanıma geldi:</p>

  <p>“Sen benim bir işe yaramadığımı söylersin, ama, senin dikili bir ağacın yok, halbuki ben filan yerde bir apartman yaptırdım,” dedi.</p>

  <p>Bu basit bir düşüncedir, egoist bir düşüncedir. Çünkü insanın kendisini düşünülmesi en kolay bir düşüncedir. İşte benim burada bahsetmek istediğim böyle bir düşünce değildir.</p>

  <p>Ankara’da büyük bir geçit töreni yapılıyor. Atatürk orada, yerli ve yabancılar orada. Elçiler var. Topçular geçiyor. Tam şeref tribünün önünden geçerken, en öndeki at, tökezliyor, yere düşüyor. Resmi geçit duracak, işler aksayacak. Arkadan gelen yüzlerce araba birbirinin üstüne yığılacak. Bu arada koca çavuş derhal yere atlıyor, atın planlarını, koşum takımını kesiyor ve tören bütün süratiyle devam ediyor, işte benim bahsetmek istediğim düşünce böyle bir düşüncedir.</p>

  <p>Dünyada icat edilmiş, yeni ne varsa hepsi düşünenlerin sayesinde yapılabilmiştir.</p>

  <p>Meşhur düşünürlerden ve matematikçilerin babası sayılan Gauss, 5 yaşında ormanda giderken babasına soruyor: “Baba, ormanda kaç ağaç var?” Babası “Oğlum, ben nerden bilebilirim. Allah bilir ancak.”</p>

  <p>Biraz gidiyorlar, Gauss yine soruyor: “Baba, şu ağaçta kaç tane yaprak var?” Babası gene “böyle şeyler bilinir mi hiç!” diyor. Fakat çocuk düşünüyor:</p>

  <p>“Baba, bu ağaçlar arasında acaba aynı sayıda yaprağı olan ağaç var mıdır?” Babası artık kızmıştır, fakat bir şey söylemiyor. Biraz sonra:</p>

  <p>“Baba, eğer bir ağacın yapraklarından daha fazla ağaç varsa bir ormanda, muhakkak ki birbirinin aynı sayıda yaprakları olan en az iki ağaç vardır”, diyor.</p>

  <p>Babası oğlunun sözlerinden şaşırıyor, doğru kasabadaki öğretmene gidiyor. Öğretmen olanları dinledikten sonra:</p>

  <p>“ Senin oğlunda müthiş bir matematik düşünme kabiliyeti var”, diyor.</p>

  <p>Gauss 6 yaşında ilkokula gidiyor. Öğretmen çocuklara bir mesele söylüyor. Onlar halledinceye kadar kürsüde dinlenecek, ya da işini görecek. Çocuklara “yüze kadar sayıları toplayın”, diyor. Tahmin ediyor ki, bu toplama ameliyesi bir saat sürecek. Kendisi de rahatça çalışacak. Biraz sonra Gauss parmak kaldırıyor. Neticeyi bulmuştur. “5050 eder”, diyor. Matematik dehaya sahip olan Gauss meseleyi bir anda kavramış ve toplama yapmadan önce kafasında bir çarpı ile çözmüştür.</p>

  <p>Matematikle uğraşanlar Gauss’a neler borçlu olduğumuzu bilir.</p>

  <p>Pratik düşünce sahasının en büyük düşünürü Edison’u çok kimse anlayamaz, bu yüzden de geçimsiz bulurmuş. Kasabasının istasyon şefi ile de arası iyi değilmiş. Bir gün istasyon şefinin küçük kızı rayların arasında oynuyor. Tam bu sırada bir tren görünüyor. Edison kızı kapıp kaçacak zamanın kalmadığını anlayınca kızın üzerine atılıp mümkün olduğu kadar siniyor. Tren ikisinin üzerinden geçiyor. Çocuk da bu sayede kurtuluyor. Gar şefinin gözleri doluyor ve Edison’u ondan sonra çok seviyor. Edison’u pek sevmeyen babasına anlatıyor. O zaman Edison’un babası:</p>

  <p>“Oğlum”, diyor. “Şimdiye kadar sen benim oglumdun, bundan sonra ben senin baban oldum.”</p>

  <p>Gene meşhur İngiliz yazarlarından Sommerset Maugham diyor ki: “Düşünmek istemekle, arzu etmekle olur ve gelişir. Düşünmek istemeyen insan yeni fikirler bulamaz.” Düşünürseniz, yeni fikirler sizi yavaş yavaş bulur. Ressamlar fırçaları ile, yazarlar kalemleriyle düşünürler. Hatipler ayakta ve kürsüde konuşurken düşünürler. İnsanlar başka başka şekillerde düşünürler. Mozart yürürken, özellikle ormanda gezerken düşünür ve kompoze edermiş. Şiller ayaklarını soğuk suya sokarak düşünür, şiirlerini yazarmış.</p>

  <p>Meşhur Rossini yatakta beste yaparmış. Rüyalarında beste yapan bestekârlar bile vardır.</p>

  <p>1923 senesinde Fredrich Grant Bauting adında bir KanadalI doktor bir gece uyanıyor ve daima yanında bulundurduğu kâğıdın üzerine şu satırları yazıyor. “Köpeğin pankreasını al, dejeneresansı için 6-8 hafta bekle, sonra çözüntüyü süz!”</p>

  <p>Sabahleyin kalktığı zaman masasının üzerinde, gece yarısı uyku haliyle yazdığı kâğıdı buluyor, laboratuara koşuyor, bir süre sonra şeker hastalığı için kullanılan İNSÜLİN’i bulmuş oluyor.</p>

  <p>Peki, bu düşünce iyi bir şey de, niye düşünmüyoruz? Çünkü biz böyle bir eğitim sistemi içindeyiz ki. Sadece Türkiye için söylemiyorum. Fransa için de böyle. Bir Fransız psikologu da söylüyor bunu. “Lüzumundan fazla okutuyorlar, ezberletiyorlar, lüzumundan fazla şey öğretmeye çalışıyorlar. Bu nedenle düşünmeye vakit bulamıyoruz.”</p>

  <p>Dünyanın bugünkü kadar kitabı olmadığı zamanlarda insanlar daha fazla düşünmeye vakit bulabilmişlerdir. Sokrat, Eflatun ve Aristo öyle şeyler düşünmüşlerdir ki, aradan 25 asra yakın zaman geçtiği halde bütün düşünürler onların o tükenmez kaynaklarından hâlâ su içmektedir.</p>

  <p>Bugün televizyon asrındayız. Bu tenkit ediliyor. Çünkü televizyonla çocuklara bilgiler düşünme payı bırakmadan veriliyor. İnsanlar esasen düşünmeyi istemezler. Başkalarının kendileri için düşünmelerinden daha çok hoşlanırlar.</p>

  <p>“Güneşin altında, yeni bir şey yoktur denir”, fakat düşünen insan her gün insanlığa yeni bir şey getirir. Ampul, sinema, radyo, telefon, telsiz, televizyon gibi şeyler işte böyle yeni ve pratik birer düşüncenin eseridir.</p>

  <p>Biz D.K.D. kursunda şöyle bir test yaptık; herkese bir kâğıt verdik. 15 dakika düşünerek yaş günü dolayısıyla annelerine alacakları hediyeleri birer birer yazacaklardı. Yaş gününde annesine almak istediği 73 hediye listesi ile bir kursiyer rekor kırdı. Ötekilerin de almak istediği yeni şeyleri ekleyince 230 tane çeşitli hediye ortaya çıktı. Siz de bir egzersiz yapın, kim bilir neler düşüneceksiniz. Böyle bir egzersizi 5-6 defa yapacak olursanız, 15 dakika içinde bir konu üzerinde ne kadar çok şey düşünebileceğinizi göreceksiniz, çünkü düşüncenizi bir noktada yoğunlaştırıyorsunuz.</p>

  <p>Bundan sonra ikinci bir egzersiz daha yaptık. Amerika ve İngiltere'de bu düşünce egzersizine “Brain Storming” diyorlar. Tercümesi tam yapılamaz, ama aşağı yukarı “beynin fırtınalanması” denebilir. Obsom adında bir Amerikalı bulmuş bunu. Adeta bir oyun. Oyunun kaidesi şu: Herkes verilen konu üzerinde düşünecek ve aklına gelen mantıklı veya mantıksız her şeyi söyleyecek. Kimse başkasının fikrini tenkit etmeyecek, taklit etmeyecek. Fakat o fikir kendisine başka yeni veya eski bir fikir ilham etmişse, çekinmeden söyleyebilecek. Bütün fikirler ya not edilecek, ya teybe alınacak ve böylece ortaya birçok faydalı fikirler çıkmış olacak. Mesele herkesin aynı bir konu üzerinde beraberce düşünmesini teşvik. Bizde arkadaşlara aynı konuyu verdik. Dedik ki, toplum önünde söz söyleme sanatı kurslarının geliştirilmesi için neler düşünüyorsunuz? O anda akıllarına gelen şeyleri, mantıksız da olsa söyleyeceklerdi. Bizim kursumuzda olduğu gibi burada da tenkit yok. Herkes bir şey söyledi. Ortaya 140 düşünce çıktı. Bu düşüncelerin çoğu geneldi, fakat çok ilginç ve uygulanabilecek nitelikte olanlan çoktu.</p>

  <p>Tabii yeni düşüncelere sahip olmak için başka yollar da vardır. Mesela Fransa’da meşhur oyuncak fabrikalarının birinin müdürü her Pazar Paris’te çocukların oynadığı parklara gider, oynayan çocukları seyredermiş. Oradan ayrılırken oyuncak konusunda yeni yeni buluşlarla dönermiş.</p>

  <p>isviçreli meşhur bir şehir mühendisi senede iki kere bir helikopter kiralar, doğduğu şehrin üzerinde dolaşır, yeni bir çok fikirler elde edermiş.</p>

  <p>Birinci Cihan Harbinin kaplanı Fransız başvekili Clemanceau “başarınızın sebebi nedir?”, sualine şöyle cevap vermişti: “Başımı tararken saçlarımı düşünürüm”.</p>

  <p>Gene bir Fransız düşünürü diyor ki: “Uzun zaman durmadan ararsınız, bir gün aramadan bulursunuz”.</p>

  <p>Meşhur Edison günlerce, aylarca uğraşıyor, sayısız tecrübe yapıyor, elektrik akımından ışık elde etmek için çalışıyor. Ampule ne taktıysa para etmiyor, biraz yandıktan sonra bütün teller eriyiveriyor. Bütün madenleri tecrübe ediyor. Nafile, hemen hepsi, biraz ışık verdikten sora eriyor. Bütün gün çalışmaktan yorulmuş evine dönüyor. Çocukları gürültü yapıyor. Karısı çocuklara şöyle sesleniyor:</p>

  <p>“ Ne boş kafalı şeylersiniz, babınızı rahatsız ediyorsunuz, utanmıyor musunuz?”</p>

  <p>“Boş” sözü, Edison’un düşüncelerine yeni bir yön veriyor, hemen laboratuarına koşuyor. Ampulün içindeki havayı boşaltıyor ve ampul yapmaya muvaffak oluyor. O zamandan beri Edison fabrikasının kapısının önünde, ebediyete kadar yanacak olan bir ampul, günün 24 saatinde yanar durur ve insanlara bu büyük düşünürü hatırlatır.</p>

  <p>Yer çekimi kanununu bulan Newton, kral tarafından seçildiği Lordlar Kamarası’nda hiç konuşmazmış. Sadece bir gün odacılara, “cereyan yapıyor, lütfen şu pencereyi kapayınız” gibi bir söz söylemiş. Bu bilgine sormuşlar: “Yer çekimi kanununu nasıl buldunuz?” “Bütün hayatiïnca yalnız onu düşünerek”, diye karşılık vermiş. Başka bir şey düşünmüyormuş.</p>

  <p>Şimdi üzerinde önemle durmamız gereken bir soru hatırımıza gelebilir: Bizi yapıcı düşünmekten, müspet düşünmekten alıkoyan engeller nelerdir?</p>

  <p>Birincisi; dogmatik hükümler, ön yargılar ve boş inançlardır.</p>

  <p>Bizi düşünmekten alıkoyan peşin hükümlerden kaçınmalıyız.</p>

  <p>İşte bir misal:</p>

  <p>1934-1945 yıllan arasında bütün Alman milleti düşünmekten çekinmiştir. Goethe’nin, Kant’ın milleti birdenbire bir peşin hükmün tesiri altında düşünmekten uzaklaştırılmıştır.</p>

  <p>“Yahudiler Almanya’nın servetini gasbetmişlerdir” sloganı altında Hitler bütün bir milleti düşünmekten alıkoymuştur. Emstein, Freud, Mendelson gibi büyük adamlar yetiştirerek Almanya’ya bir Alman olarak hizmet eden Yahudilerin aleyhine müthiş bir kampanya açmıştır.</p>

  <p>Sebebi, Hitler’in Alman ulusunun düşünmemesini istemesi ve hayalinde peşin hükümlerle yarattığı bir düşmana bütün ilgi ve nefreti çevirerek, harbe gittiğini uzun zaman saklamak arzusu idi.</p>

  <p>Nitekim bunda da muvaffak oldu ve Alman ulusu bir gün kendisini bütün dünya ile savaş içinde buldu. Yazık ki çok sonra hakiki durumunu anladı, fakat bu ona ve dünyaya milyonlarca insanın canına mal oldu.</p>

  <p>İkincisi; propaganda veya reklamlardır ki, bu toplumun düşünme bakımından tembelliğinden ustaca faydalanmaktır.</p>

  <p>Mesela herhangi bir kimse, bir yere gidiyor. İçmek için ne ister? Senelerce yapılan propaganda ve reklam ona düşünmeden istediğini buldurur. Daha doğrusu ona bu hissi verir.</p>

  <p>Reklamın esas gayesi budur. İnsanda inanmak bir ihtiyaçtır Cok kuvvetli bir tesir altında bir kere filan şeyin iyi ve ucuz olduğuna inandı mı, bir daha düşünmek istemez. O şeye alışır ve bir daha da onu kolay kolay değiştirmez.</p>

  <p>Bunu en iyi anlayan müesseselerden biri Coca Cola’dır. Gelirinin çok önemli bir kısmını reklama verir ve hatta bu insani tembellikten o kadar iyi faydalanır ki, 4 heceli olan Coca Cola kelimesi yerine reklamlarda bir hece ile söylenen “Coke’ söyleyin” diye yazar. Susayan bir adamın acelesi vardır ve başka herhangi bir şey söylemeyi düşünmeden “Coke” deyiverir.</p>

  <p>Propagandanın asıl zararlı tarafı herhangi yan pişmiş bir fikri halk topluluklanna Hind kumaşı gibi mal ettirmesidir.</p>

  <p>İşte, o zaman düşünme tembelliğimizin sonucu çok feci olur.</p>

  <p>Üçüncüsü; düşünmenin temeli olan mantık zincirini yanda kesmek ve sıkıya gelir gelmez, “bundan sonrası Allah Kerim” diyerek daha ilerisini düşünmekten kaçınmaktır.</p>

  <p>Şöyle bir misal vereyim. Bir genç delikanlı genç bir kızı seviyor. Çocuk hayata yeni atılmıştır. Kız okulunu bırakıyor, bir iş buluyor ve evleniyorlar. “Biz iki kişi bu para ile geçiniriz. Madem ki birbirimizi seviyoruz, her şeye severek katlanınz” diyorlar. Buraya kadar mesele yoktur.</p>

  <p>Fakat aradan bir sene geçiyor, bir de çocukları oluyor. Bu sefer kız işini bırakmak zorunda kalıyor. Bir kişinin maaşı evi idare edemiyor, sıkıntı başlıyor. Hayat pembeliğini kaybediyor ve daha çok genç olan bu iyi iki insan için kül rengi olmaya başlıyor. Neden? Çünkü mantık zinciri yarıda kesilmiş, bir sene sonra çocuklan olacağı ihtimali düşünülmemiştir.</p>

  <p>Dördüncü olarak hislerimiz düşünmeye engel olur. Âşıklar mantıki düşünemezler. His düşünme faaliyetini durdurmuştur. Bundan önceki misâl bunu da aydınlatır.</p>

  <p>Bütün bunlardan çıkan sonuç nedir?</p>

  <p>Eğer daha iyi bir dünyada yaşamak istiyorsak, çocuklarımıza bugünkünden daha iyi ve mutlu bir dünya bırakmak istiyorsak, yeni fikirlere muhtacız. Yeni fikirleri de, düşünebilen dimağlar bulur. Düşünebilmek için de bu dört engelden uzaklaşmak, adam sendeciliği, peşin hükümleri bırakmak ve kimin tarafından olursa olsun bize empoze edilmek istenilen fikirleri kendi kafamızda düşünmedikçe, mantık süzgecinden geçirmedikçe, daha iyi bilenlerin fikirlerini almadıkça kabul etmemek lazımdır.</p>

  <p>Devamlı surette hatibane konuşmak usandırıcıdır.</p>

  <p>Plaise Pascal</p>

  <p>Yeter derecede eğitime sahip olmalısın ki etrafındaki insanları lüzumundan fazla büyük görmeyesin; fakat bilge olacak kadar da eğitim görmüş olmalısın ki, onları küçük görmeyesin.</p>

  <p>M .L.Boren</p>
</body>
</html>
