<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BEYİN TRÖSTÜ</h3>

  <p>İkinci dünya savaşı sıralarında Başkan Roosevelt’in etrafında topladığı müşavir grubuna bu adın verilmesinin sebebi, bu grubun Amerika’nın bilim, idare, iktisat ve askerlik gibi alanlannda ad yapmış en mümtaz şahsiyetlerinden bir araya gelmiş olması ve savaşın bin türlü çetrefil meselelerine objektif bir ışık tutabilmiş olmasındandır.</p>

  <p>Alman ulaştırma bakanının bir özel yüksek bilimsel danışma kurulu vardır ve bu kurul ulaştırma alanında eser vermiş, başarı göstermiş bilginlerle, ulaştırma meselelerini bilfiil idare etmiş emekli kamu veya özel sektör idarecilerinden teşekkül etmiştir. Bu kurul, resmi kanalların tamamiyle dışında ulaştırma ile ilgili her konuda fikirlerini açıkça bakana söylemek ve gerekirse onu uyarmakla görevlidir.</p>

  <p>Beyin tröstüne bizim her memleketten çok ihtiyacımız vardır. Çünkü bizde devlet sektörü ile özel sektörün tam bir kaynaşması yoktur. Uzun zaman devlet müesseselerinde hizmet etmiş insanlarla, zekâsı, bilgisi ve alın teri ile kendini yetiştirmiş insanlarımız hemen hemen çok az bir araya gelerek objektif bir açı ile beraberce memleket meselelerine çözüm yollan bulmaya çalışırlar. İki tarafta da çok değerli, tecrübeli, dünya çapında insanlar yetiştirmişizdir. Fakat toleranssızlık ve teferruatı bırakarak gayede birleşmek için nefsimizden fedakârlık yapmak gerektiğini zamanında takdir edemeyişimiz, uzun yılların ve emeklerin verdiği tecrübelerin heba olmasına sebep olur.</p>

  <p>Yaşlı, bilgili, tecrübeli insanlar her zaman kendilerinden açılmazlar. Ancak onlara değer veren bir ortam içinde onlardan faydalanmak kabildir. Her meselenin birçok çözüm yolu vardır. Eğer dinlersek bilginler kitaplarını açarlar. En doğru kuramsal yolu gösterirler. Fakat onlar bile bir tek yolda birleşmiş değildirler. Kuramsal bakımdan her yolun sakıncası ve faydası vardır. Tam objektif olmak istiyorsak, onların karşısına bu sefer uzun yıllık tecrübeleriyle pratik alanda söz sahibi insanları çıkarmamız gerekir. Onların da tavsiyeleri, teklifleri vardır. İşte asıl mesele bu iki farklı görüşü birleştirebilmek, en faydalısını bulmak ve her şeyden önce her iki tarafın üstünde kalabilmektir.</p>

  <p>Kuramsal olarak basit görünen bir çok mesele ameli sahada eğitim, tecrübe, para, yer ve zamana ihtiyaç gösterdiğinden ve bunların ahenkli olarak sağlanamaması yüzünden çözülemez.</p>

  <p>Memleketin her türlü kaynaklanndan en iyi şekilde faydalanılmasının gerektiği fikri herkes tarafından, hatta herhangi bir tartışmaya lüzum görülmeden kabul edilir. Fakat nedense memleketin gerek kamu gerek özel teşebbüs sahasında eser vermiş, ad yapmış hatta dünyaca takdir edilmiş insan kaynaklanndan memleketin önemli ihtisas problemlerinin çözümünde faydalanılması düşünülemez.</p>

  <p>Belirli bir yaşta emekliye ayrılmış bir çok değerli insandan kendi ihtisas alanlarındaki tecrübelerinden faydalanmak memlekete büyük yararlar sağlayabilir.</p>

  <p>Kamu sektörü, özel sektör, sivil, asker, yaşlı, genç farkı gözetmeksizin memlekette büyük işletmeleri idare etmiş sanayide, bankacılıkta ticarette çığır açmış, kendi ortamının üstüne çıkarak eser vermiş insanların bir envanterini yapalım ve her yüksek idareci yanında böyle bir beyin tröstünden faydalansın. Ayda birkaç saat toplanacak bu beyin tröstü tecrübelerine dayanan meselelerde yüksek idarecilere karşılaştıkları güçlüklerde ışık tutacak, tecrübe ve bilginin yolunu gösterecektir. Kuramsal bilgi ile tatbiki uygulama bir arada tartışılacak ve eski tecrübelerden faydalanmak mümkün olacaktır.</p>

  <p>Memleketin en değerli kaynağı yetişmiş insanlardır. Bunlardan tam manasıyla faydalanmadıkça öteki kaynaklardan da tam faydalanmaya imkân yoktur.</p>

  <p>Zeki olmak, anlamak, dinlemek demektir. O yalnız insanın, kendi mizacının ve ruhi alışkanlıklarının malı olan fikirleri, şeyleri ve eylemleri anlaması demek değildir. O aynı zamanda yabancı olan, ters ve çok değişik gelen fikirleri anlamak demektir. Zeki olmak kendi duyma ve düşünme şeklini tanıdıktan sonra, bütün ötekilere kendilerini uydurabilmektir.</p>

  <p>Leantand</p>
</body>
</html>
