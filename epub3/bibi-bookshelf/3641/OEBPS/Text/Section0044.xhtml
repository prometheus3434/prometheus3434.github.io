<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>PORTRE ÇİZME SANATI</h3>

  <p>Kendi kafasından bir karakter yaratan romancı ile yaşayan bir insanın veya geçmişte ün salmış bir şahsın özelliklerini, kişiliğini tahlil ederek onun bir portresini meydana çıkarmaya çalışan bir portreci arasında büyük farklar vardır.</p>

  <p>Birincisi hayalinde istediği bütün incelikleri en ufak aynntılanna kadar işleyebilir. Yarattığı karakterin bütün olaylar karşısındaki tepkilerini önceden tespit eder, hatta onu o kadar derinliğine giderek gözlerimizin önünde canlandırır ki, adeta o, yazann hayal gücünün bir eseri değil, bizim gibi canlı bir varlık olarak karşımıza çıkar ve aramızda yaşamaya devam eder.</p>

  <p>Victor Hugo’nun Sefillerimdeki Jan Valjan veya Servantes’in Don Kişot’u gibi.</p>

  <p>Halbuki yaşayan ve yaşamış bir şahsın kelimelerle portresini çizmeye başlayan bir portreci, üç beş nirengi noktasıyla koskoca bir arazinin haritasını çıkartmaya uğraşan bir topografa, birkaç esaslı vakanın yardımıyla tarihe mal olmuş bir şahsiyetin hayatını yeniden canlandırmaya çalışan bir tarihçiye benzer.</p>

  <p>Her ikisi de yetersiz nirengi noktaları ile eksik tarihi verilerin arasını kendi bilgi, tecrübe ve sanat kabiliyetleriyle doldurmak zorundadır.</p>

  <p>İşte portrecinin durumunun güçlüğü buradadır. Bir hiddet anında, herhangi bir konuya karşı gösterilen fazla ilgiden, sevgiden, nefret veya kayıtsızlıktan ilham alarak o da birkaç nirengi noktası tespit etmiştir. Bu noktaların arasını kendi psikolojisine göre en doğru saydığı bağlarla örmeye kalkar.</p>

  <p>Burada dikkatin rolü, muhakkak ki, çok büyüktür. Fakat asıl önemli rolü insan anlayışı oynar.</p>

  <p>İnsanlar boş bulundukları zaman, içlerini olduğu gibi açıkça ortaya koyarlar. Bu bakımdan fazla hiddetli; neşeli veya hüzünlü oldukları zaman şuurun baskısından hemen hemen kurtulmuş oldukları anlardır. Bu anları tespit etmesini bilen bir portreci, çok esaslı olayları öğrenmiş, değerli kayıtları meydana çıkarmış bir tarihçiye benzer. İlerisini kendisi bulabilir.</p>

  <p>Belki o tarihi şahsiyetle ilgili sayılan o hikâye hakikate uygun değildir, belki o şahıs ömründe ne o bahsedilen yere gitmiş, ne de o adı geçen kimseyle o konu üzerinde konuşmuştur. Fakat tesadüfen oraya gitseydi ve o şahısla buluşsaydı, büyük bir kesinlikle iddia edilebilirdi ki, o konuda yazann düşünmüş olduğu şeyleri düşünecek ve söyleyecekti.</p>

  <p>Zaman, tarihçi Emil Ludvvig’in Napolyon’unu yaşamış Napoleon Bonaparte’den bize çok daha hakiki gösterecektir, nasıl ki Shakespear’in Antuvan’ı hakiki Marcus Antonius’dan bize bugün çok daha canlı, çok daha yakın gelmektedir.</p>

  <p>İşte portrecinin de buna benzeyen bir tarafı 'olacaktır. Belki o hayalinde biraz fazla ileri gitmiş, portresini çizdiği şahsın bilmediği bazı taraflarını, bildiği bazı karakteristik niteliklerden çıkarmaya çalışmıştır. Fakat eğer o bu nitelikleri büyük bir dikkat ve itina ile incelemiş ve bunlara antipati, sempatinin ve bilhassa peşin hükümlerin değişik renkli ve aldatıcı gözlükleriyle bakmamışsa ve insani objektifliğin sınırlan içinde kalabilmişse, muhakkak ki, sonuç olarak hakikate yakın bazı esaslar bulabilmiştir.</p>

  <p>Yalnız şunu da unutmamalıdır ki, hayatta her şeyde olduğu gibi, burada da ortalama değerler esastır.</p>

  <p>Genellikle uysal olan bir şahsın hiç umulmayan bir anda dehşetli bir hiddetin esiri olması ne kadar mümkünse, çok asabi olan bir insanın da hiç beklenmeyen bir anda sinirlerine hakim olabilmesi de o kadar kabildir.</p>

  <p>Ve bunlar çizilecek portrede pek fazla bir şey değiştirmezler.</p>

  <p>Limanlar normal dalgalı havalarda gemileri korurlar. Dev fırtınalar ve tufanlarda hiçbir şey işe yaramayabilirler.</p>

  <p>insan kalbi de bir limana benzer, hiç ümit edilmeyen bir fırtınanın onda neler meydana getirebileceğini yalnız Allah bilir. En iyi portreci de en olursa olsun bir insandır.</p>

  <p>Bu bakımdan bir insanın portresini çizerken, muazzam fırtınalara maruz kalan veya kalmış olan bir kalbe rast gelirsek, hakikate mümkün olduğu kadar yakın olabilmemiz için, onun durulmasını bekleyelim ve o anda ani bir hüküm verip çok yüksek bir nokta etrafında haritamızı çizmeyelim.</p>

  <p>Yoksa bu yanlış bir resim olur ve bizi aldatabilir.</p>

  <p>Fırtınaya tutulmuş, fazlasıyla sallanan bir gemide, pusulaya bakmaya mecbur olabiliriz. Fakat o anda önemli olan geminin rotası değil, geminin kurtulması, batmamasıdır. Pusula kuzeyi ancak fırtına geçtikten, deniz durulduktan sonra tam gösterir.</p>

  <p>İnsanlar hakkında hüküm verirken bunları unutmamalıyız.</p>

  <h4 class="sigil_not_in_toc">GELECEĞİN SUÇLUSUNU YETİŞTİRMENİN ON BASİT KURALI</h4>

  <p>1. Daha küçükken çocuğa istediği her şeyi vermeye başla! Bu şekilde o bütün dünyanın onun geçimini sağlamak zorunda olduğuna inanacaktır.</p>

  <p>2. Kötü sözler söylediği zaman, gül Böylece o kendisinin akıllı olduğuna inanacaktır.</p>

  <p>3. Ona manevi, ahlaki hiçbir eğitim gösterme, “21 yaşına gelince kendisi karar versin”, diye bekle.</p>

  <p>4. Yerde bıraktığı her şeyi kaldır, kitapları, ayakkabılarını, elbiselerini. Onun için her şeyi sen yap ki, o bütün sorumlulukları başkalarına yüklemeye alışsın.</p>

  <p>7. Onun önünde sık sık kavga edin. Bu sayede bir gün aile parçalanırsa o da o kadar şaşırmayacaktır.</p>

  <p>8. Çocuğa istediği kadar harçlık ver. Hiçbir zaman kendi parasını kendi kazanmasın. Hayatta karşılaştığın güçlüklerle onun da karşılaşmasına ne lüzum var?</p>

  <p>9. Yiyecek, içecek ve konforla ilgili bütün arzularını yerine getir. İstediklerini yapmamak tehlikeli soğukluklara sebep olur.</p>

  <p>10. Komşulara, öğretmenlere, polislere karşı daima onun tarafını tut. Onların hepsinin çocuğa karşı peşin hükümleri vardır.</p>

  <p>11. Günün birinde başına gerçekten bir bela gelirse, ona bir şey yapmadın diye kendinden özür dile.</p>

  <p>12. Onu felaket ile dolu bir hayat için hazırla. Muhakkak onu bulursun.</p>

  <p>Hazırlayan: Houston Polis Müdürlüğü</p>
</body>
</html>
