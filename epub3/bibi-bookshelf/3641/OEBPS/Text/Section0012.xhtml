<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>KENDİMİZDEN DAHA ZEKİ İNSANLARLA ÇALIŞMA SANATI</h3>

  <p>Hikâyeyi çok kişi bilir, fakat tekrarında her zaman fayda vardır ve düşündürücüdür. IV. Murat devrinde padişah rakı içilmesini yasak etmiştir ve içenler hakkında da çok sıkı kovuşturma yaptırmaktadır.</p>

  <p>Zamanın Şeyhülislamını çekemeyen yüksek rütbeli bir zat, bir gün padişaha, Şeyhülislam efendinin bu yasağa uymadığını gammazlayıvermiş. IV. Murat da öfkelenerek güvendiği mabeyincilerinden birini akşama doğru ansızın Şeyhülislamın evine yollamış.</p>

  <p>Saraydan gelen bu misafire çubuk ve kahve ikram edildikten ve oradan buradan konuşulmaya başlandıktan sonra birdenbire misafir odasının kapısı açılmış ve elinde gümüşten rakı tepsisi ile arap uşak görünmüş. Mabeyincinin Şeyhülislamla beraber olduğunun farkına varan uşak hiç bozmadan:</p>

  <p>“Efendi hazretleri” demiş, “ben zatı âlilerine bizim aşçıbaşının gizlice rakı içtiğini söylemiştim, ama siz inanmamıştınız. İşte tepsisini getirdim ki, sözlerimin doğru olduğunu göresiniz.”</p>

  <p>Şeyhülisam Efendi tabii müthiş hiddetlenmiş! Hatta padişahın fermanını dinlemeyen böyle bir insanın kendi evinde bulunduğundan dolayı o kadar üzülmüş ki, neredeyse evini bile yakmaya kalkacakken mabeyinci teskin etmiş ve padişaha da olayı anlatarak Şeyhülislamı kurtarmış. Ertesi sabah Şeyhülislam efendi arap uşağı çağırmış, kendisine bir kese altın uzatarak:</p>

  <p>“Oğlum”, demiş “Şunu al, ama bir taraftan da kendine başka bir kapı ara, ben kendimden daha zeki insanlarla aynı çatı altında oturmaya tahammül edemem.”</p>

  <p>Şimdi bir de gözlerimizi daha yakın zamanlara çevirelim ve meşhur çelik kralı Andrew Carnegie için söylenen şu sözleri hatırlayalım:</p>

  <p>“Fazla zeki ve çalışkan değildi, fakat kendisinden zeki ve çalışkan insanları çalıştırmasını bilirdi.”</p>

  <p>İşte bugün bütün uluslar, müesseseler, işletmeler ve fabrikalar başlarına kendisinden daha zeki, akıllı, bilgili ve tecrübeli insanları çalıştırmasını bilen insanların geçmesini bekliyorlar. Çünkü bu gibi elemanlardan faydalanamayan amirler, şefler, liderler evlerinde elektrik olduğu halde mum yakan ve sonra da bu hareketleri için teknik veya psikolojik bahaneler bulmaya çalışan insanlara benzerler.</p>

  <p>Bir işletmenin verimi bütün bireylerinin verimlerinin toplamına eşittir. Her işi kendi gören, bütün yetki ve sorumluluğu tek başına elinde tutan amir, çok iyi niyet sahibi, çok çalışkan ve çok bilgili olabilir, fakat maalesef insanlardan anlamayan, insanları çalıştırmasını bilmeyen ve astlarının iyi niyet ve inisiyatifini sağlayamayan bir adamdır.</p>

  <p>Amerikan Film Endüstrisi’nin Genel Müdürü Johnston bu fikri şu şekilde açıklıyor:</p>

  <p>“Ben hiçbir zaman astlarımdan birinin benim yerime yapabileceği bir işi yapmam.”</p>

  <p>21 Ocak 1941 tarihinde, o zaman Amerikan Atlantik Filosu Başkumandanı olan Amiral King 053 seri numarası ile bütün filo kumandanlarına şöyle bir genelge yayınlamıştı:</p>

  <p>1. Uzun yıllardan beri filo ve öteki kumandanlarımızın gittikçe çoğalmakta olan ve bugün hemen hemen gelenek halini almış bulunan bir eğilimleri dikkatimi çekmektedir. Onlar verdikleri her emir ve talimatta astlarına yalnız yapacakları şeylerin “ne” olduğunu bildirmekle kalmıyorlar, aynı zamanda o işin “nasıl” yapılacağını da en ufak ayrıntılarına kadar anlatıyorlar, fakat böylece de hizmet ananesi “kumanda’nın en esaslı unsuru olan astın inisiyatifinden” yoksun edilmiş oluyor.</p>

  <p>2. Genellikle savaş adı verilen, o müessir faaliyet gününe hazırlanmakta ve ona gün geçtikçe daha fazla yaklaşmaktayız. Böyle bir faaliyet ise kumanda mevkiinde bulunan bütün subayların bütün kuvvet ve kabiliyetlerinin tam manasıyla kullanılmasına ve onlardan tamamiyle faydalanılmasına ihtiyaç gösterir. Böyle bir anda ise onlara her şeyi ayrıntılı bildirmeye ne vakit, ne de fırsat vardır. Birçok hallerde asta söylenebilecek şey yalnız işin “ne”si, belki “ne zamanı”ı, “nerede”si ve onların işte kafaları ile beraber olmasını sağlamak maksadıyla de “niçin”i olacaktır, fakat verilen görevin nasıl yapılacağı onların zekâ ve kabiliyetine bırakılacaktır.</p>

  <p>3. Eğer astlar şimdi olduğu gibi “kendi kendilerine hareket etmek” idman ve tecrübesinden yoksun bırakılırsa, inisiyatif denilen şeyi devamlı egzersizlerle geliştirmek imkânı sağlanmazsa, bütün teferruatı amirlerden bekledikleri için kendi kendilerine hareket edemez veya bundan çekinir veya korkarlarsa, eğer onlar kademe sırasıyla aldıkları emirlerde kendi kendilerine düşünmeye, hüküm ve karar vermeye ve hareket etmeye alıştırılmamışlarsa, o korkunç faaliyet günü geldiği vakit, ne yazık ki, artık elimizden hiçbir şey gelmez, çok güç ve ümitsiz bir durumda kalmış oluruz.</p>

  <p>4. Bu duruma düşmemizin sebeplerini araştırırsak, bunların pek çok olduğunu görürüz. Fakat bunlardan en önemli olan dört tanesi açıklamaya değer:</p>

  <p>Birinci sebep: Amir mevkiinde bulunan subayların, emirleriyle yapılan her şeyin herhangi şekilde bir eleştiriye uğramasından korkmalarıdır.</p>

  <p>İkinci sebep: Kurmayların daha aşağı kademelere verilmiş görevlerle çapraşan (onlara müdahale eden tabirlerini kullanmak istemedim) o gayretli faaliyetleridir.</p>

  <p>Üçüncü sebep: Herhangi bir hataları halinde, terfilerinin tehlikeye gireceğini düşünerek kendilerine tanınmış olanlarda bile, astların bu inisiyatiflerini kullanmaktan korkmalarıdır.</p>

  <p>Dördüncü sebep: Bir taraftan “vasilik etmek” ve koruyuculuk altında çalışmak alışkanlığı, diğer taraftan da ümididir, ki bunlar kumanda prensiplerinin ruhuna karşıt olan “emirlere itaat etmek için verilen emirlere” ve kabiliyetsizliğin bir itirafı ve karışıklığa vesile olan yeni ’’talimat taleplerine” kadar gider.</p>

  <p>5. Hakikatleri görelim: Deniz altında çalışan ve daima umulmadık olaylar karşısında kalan ve doğru hüküm, karar ve harekete ihtiyaç gösteren denizaltıları düşünelim. Her zaman kendilerinden doğru hareket etmeleri beklenen tek başlarına veya filo halindeki uçakları düşünelim. Limanlardan açılan, karaya yanaşan, sisli havalarda işleyen harp gemilerini düşünelim. Onlar da tek başlarına veya filo halinde manevra yaparken her türlü güç durumlarla karşılaşabilir. Bununla beraber daha yüksek bir makamdan gelen herhangi bir emir ve talimatı almadan bu gibi işleri beceren bu insanlar, gerek yaşlan ve gerek tecrübeleri ilerlediği ve yüksek mevkilere geçtikleri zaman, kendi emirlerindeki insanlardan tamamiyle faydalanmak istemezler, halbuki bu rütbeler sırf kumanda görev ve yükünü azaltmak ve hafifletmek için öngörülmüştür.</p>

  <p>6. Kumanda mevkilerinde bulunanların, verdikleri emir ve yaptıkları işlerde astların inisiyatifinden faydalanmayı öğreninceye kadar bu prensiplerin üzerinde durmaları ve onları uygulamaları lazımdır. Bundan sonra hepimiz gerek idari ve gerek tatbiki sahada bu prensiplerin kullanılmasına çalışmalı ve astlarımıza daima ne yapacaklarını söylemek isteğini yenerek işlerin nasıl yapılacağını onlara bırakmalıyız. Ancak bu sayede onları geleceğin tehlikeli anlan için yetiştirmiş ve memlekete olan en büyük görevimizi yapmış oluruz”.</p>

  <p>Yepyeni bir devrin başlangıcındayız. Yapacak birçok işlerimiz var. Bunları yalnız başına hiç kimse başaramaz. Teknik ve idari işletmelerde; takım halinde çalışmayı, hepimizin iyi niyetinden, inisiyatifinden ve bilgisinden faydalanmayı sağlamayı bilen insanların başa geçmesini temenni etmeliyiz.</p>

  <p><i>Yaratıcılık insanın içindeki fazla enerjinin kullanılmasıdır.</i></p>

  <p style="text-align: right;">Arthur Kessler</p>

  <p><i>Kullanılmayan maddi kaynaklar muhakkak kaybolmuş sayılmazlar, fakat kullanılmayan insani kaynaklar daima yok olmuş demektir.</i></p>

  <p style="text-align: right;">Jerome Wiesner</p>

  <p><i>Belki bu hiç kullanılmayan zihinsel enerji evrene kırık bir hayal şeklinde geri döner ve buna benzeyen yeter derecede birçok vaka sosyal sistemimizi yerinden uçurabilir.</i></p>

  <p style="text-align: right;">James Gates</p>

  <p><i>Toplumun ruhsal sağlık faturası, onu teşkil eden ayn ayn bireylerin içindeki enerji ile eylem düzeyleri arasındaki farktan meydana gelir.</i></p>

  <p style="text-align: right;">Sidney J. Pames</p>

  <p><i>Temel ihtiyaçlardan birisi tatmin edilmemiş bir kişi vitamin ve mineral yoksunluğundan hasta olan bir adam kadar hastadır.</i></p>

  <p><i>İnsanların temel 5 ihtiyacı şunlardır:</i></p>

  <p><i>a) Fizyolojik ihtiyaçlar,</i></p>

  <p><i>b) Emniyet ilaçlan,</i></p>

  <p><i>c) Sevgi, şefkat ve ait olma ihtiyaçları,</i></p>

  <p><i>d) Takdir, saygı ihtiyaçları,</i></p>

  <p><i>e) İçindeki enerjiyi kullanabilme ihtiyacı.</i></p>

  <p style="text-align: right;">Abraham Maslow</p>
</body>
</html>
