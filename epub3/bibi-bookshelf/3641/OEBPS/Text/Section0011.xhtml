<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>MATEMATİK VE HÜRRİYET</h3>

  <p style="text-align: right;">Morris ICLINE</p>

  <p>Zamanımızda nükleer silahların, balistik füzelerin, tepkili uçakların ve daha bir sürü modern savaş araçlarının bulunuşunda matematiğin ne kadar büyük bir rol oynadığını bilmeyen hemen hemen kimse yoktur. Fakat, onun bugün bu silahlarla savunmaya uğraştığımız hürriyet ve demokrasinin doğuş ve gelişiminde, dolaylı da olsa aynı derecede önemli bir rol oynadığı pek hatırımıza gelmez.</p>

  <p>Tarihin çok eski zamanlarından beri gökle ilgili tabiat olaylan, güneşin doğup batması, ay ve yıldızların gözükme ve kaybolması, güneş ve ayın tutulması insanları düşündürmüş ve hareketlerin şekil ve kurallarım meydana çıkartmak için bir çok bilginler kafalarını yormuşlardır.</p>

  <p>Tarihin ilk başarılı buluşu bundan 2000 sene önce Yunan astronomlarından Hiparshus ile Ptoleme’ye aittir. Ptoleme teorisi adını taşıyan bu düşünüşe göre dünya hareketsizdir ve gezegenler sistemimizin ortasındadır. Gökyüzündeki gezegenler bir daire üzerinde dolaşırlar ve bu dairede bir bütün olarak başka bir dairenin etrafında döner. Bu sonuncu dairenin de tam ortasında dünyamız bulunur. Ptoleme buna inanıyordu.</p>

  <p>Bu matematik şema görünüşte başıboş gibi gelen hareketlerinin anlaşılmasına ve birbiriyle şimdiye kadar ilgisi ve bağlantısı bulunamayan gözetlemelere imkân ve fırsat verdi. Böylece güneşin, ayın ve gezegenlerin yerleri oldukça kesin bir şekilde önceden kestirilebildi.</p>

  <p>Ptoleme teorisi, hayret verici bir başarıya ulaştı ve çok iyi karşılandı. Ondan çok daha esaslı bir buluşla çürütülünceye kadar tam 15 asır geçti. Ellerinde, eskisine nazaran daha fazla veri olmamasına rağmen aynı tabiat olaylarıyla uğraşan Köpemig ve Kepler, bütün bu gökyüzü hareketlerinin şekil ve düzeninde iki önemli değişiklik yaparak bunları basitleştirebileceklerinin farkına vardılar.</p>

  <p>Onlar bütün bu yıldızlar sisteminin ortasına güneşi oturttular ve dünyayı öteki gezegenler gibi eliptik bir yörünge üzerinde güneşin etrafında döndürmeye başladılar. 15. asrın düşünüş tarzındaki bu değişiklik astronomide büyük bir devrim demekti.</p>

  <p>İnsanların gökyüzü anlayışına bu teorinin yapmış olduğu etki muazzamdır. Yunanlılar ve Ortaçağ insanları, basit, statik ve dar çerçevelenmiş bir dünyaya ait terimlerle düşünüyorlardı. Yeni teori ise bilhassa hareket fikrini belirtiyor ve gökyüzünün sonsuzluğunu ortaya koyuyordu.</p>

  <p>Birdenbire astronomi herkesin ilgilendiği bir konu oldu 17’nci asrın başında teleskopun bulunması üzerine de Galile aydaki dağları, Venüs’ün dönemlerini, Jüpiter’in dört uydusunu ve saman yolunun yıldızlı kompozisyonunu gözetlemek suretiyle bu genel ilgiyi büsbütün canlandırdı.</p>

  <p>Fakat, asıl bundan sonra atılan adım çok etkili oldu.</p>

  <p>Isaac Newton gökyüzünün, Köpemig, Kepler ve Galile tarafından çizilen bu resminden hiç hoşlanmadı, çünkü dünya üzerindeki cisimlerle gökyüzündeki yıldızların hareket kanunları arasındaki ilişkisi eksikti.</p>

  <p>1665 senesinde, 22 yaşında olan Newton Londra’da çıkan veba salgınından kaçmak için Cambridge Üniversitesi’ni bıraktı ve köyüne döndü. Orada kaldığı o sakin iki yıl içinde yerin çekimini matematiksel bir şekilde formüle etmeyi başardı. Aynı kanunun gezegenlerin hareketleriyle dünyanın yüzeyine yakın cisimlerin hareketlerini hesaplamakta da kullanılabileceğini meydana çıkardı. Böylece Newton, insanların gözetledikleri bütün hareketlerin matematiksel bir şekilde çekim kanununun basit prensiplerinin yardımı ile hesaplanabileceğini göstermiş oluyordu.</p>

  <p>Bilhassa, gezegenlerin hareketlerine ait olan Kepler Kanunları’nın büyük çapta bir şemanın yalnız bir parçası olduğu Newton’un bu çalışmaları sayesinde meydana çıkmış oldu.</p>

  <p>Lagrance Laplace tarafından genişletilmiş şekilde Newton teorisinin matematik prensipleri sayesinde Neptün gezegeninin varlığı ve yeri bulununca bu nazariyenin doğruluğu büsbütün teyit edilmiş oldu.</p>

  <p>Newton mekaniğinin bu baş döndürücü başarısı tabiatın her sahasında matematik kanunların bulunduğu fikrini kuvvetlendirdi ve bunların meydana çıkarılması için hareketli çalışmaların başlamasına sebep oldu.</p>

  <p>Bundan çıkan sonuç bütün evrenin belirli ve değişmez matematik kanunlara tâbi olduğu ve hareket düzeninin tamamıyla onlar tarafından tayin edildiği idi. Newton parlak gençliğinin eseri olan “Tabiat Felsefesinin Matematik Prensipleri” veya kısaca “Prencipia” adlı o anıtsal klasiğinin önsözünde insanlığın geleceğe ait çalışma programını şöyle formüle eder:</p>

  <p>“Tabiatın geri kalan bütün olaylarını da aynı cins bir mantık sayesinde mekanik prensiplerle izah etmeyi ne kadar arzu ederdim! Çünkü ben, türlü nedenlerden dolayı, onların hepsinin, cisimlerin parçacıklarının -şimdiye kadar bilmediğimiz sebeplerden dolayı- birbirini çekmesine, itmesine veya birbirlerinden kaçmasına sebep olan belirli kuvvetlere tabi olduklarından ve bu kuvvetlerin de belirli sayılarla birbirleriyle ilişkisi bulunduklarından şüphe etmekteyim.”</p>

  <p>Dik bir tepeden aşağı yuvarlanan bir kaya gibi, ana matematik kanunlar meydana çıkarma ve bunların sonuçlarından faydalanma arzusu gün geçtikçe hızlandı ve sonunda muazzam bir çığ halini aldı. Bu araştırmanın başarısı astronomi alanının çok daha ötelerine sıçradı. Aradan çok geçmeden sıvıların hareketleri, sesin doğuş ve yayılması, matematiksel fiziğin geniş ve güçlü birer kollan oldular. Lavaisier, Cavendish ve Dalton kimyasal birleşimlerin kanunlarını geliştirdiler.</p>

  <p>Haes fizyolojide de kan basıncının ölçülmesi ile ilgili etütler yapmaya başladı. Matematiksel araştırmalar bir taraftan da botanik alanına kadar uzandı. Böylece bitkilerin aldıkları ve verdikleri su miktarı ölçülebildi.</p>

  <p>Aradan çok geçmeden enerjinin muhafazası gibi ilmin türlü kollarını birbiriyle bağlayan kanunlar bulundu.</p>

  <p>Aynı zamanda Newton çağının hayret verici ve büyük matematik başarılarının yarattığı gerçekçi ve bilimsel ruh, sosyal ilimlere de yayıldı.</p>

  <p>Tabiatın apaçık kanun ve kurallara tabi bulunduğu hakikati politika nazariyecilerini ve iktisatçıları da etkiledi. Gezegenler belirli yörüngelerinde ve hiçbir zaman onlardan dışarı çıkmadan seyahatlerine devam ediyorlardı. Halbuki dünyadaki insanların hareketleri; kuvvetlinin zayıfa hükmetmesi ufak bir azınlığın lüks için de yaşamasına karşılık büyük bir çoğunluğun sefalet içinde ıstırap çekmesi, savaşlar, ahlâksızlıklar, tamahkârlık ve insanların kökleştirilmesi gibi politik adaletsizliklerle damgalanmıştı.</p>

  <p>Tabiatın bu kanuni düzeni karşısında şaşıran aydınlar insani faaliyetlerin bu nizamsızlığını bir izaha bağlamanın lüzum ve önemini farkettiler.</p>

  <p>Bunun cevabı 18’nci asırda verildi.</p>

  <p>İnsani faaliyetlerdeki bu keşmekeş insanın tabii kanunlarla uyumlu olabilecek davranış düzenleri bulamamış ve kuramamış olmasından, öteki taraftan da cemiyetin dokusunu tarihsel olayların çizmesine müsaade edilmesinden, ileri geldiği hakikati ortaya çıktı.</p>

  <p>Bu keşmekeşin tedavisine yarayacak ilacı filozof John Hobbes bir asır önce bulmuştu. Bu da şu idi:</p>

  <p>Politika tam ve kesin bir bilim haline getirilmeli idi. Böylece aydınlar, bir Kepler veya bir Newton’un çıkarak cemiyet ilmini meydana getirmesi gerektiğinde birleştiler.</p>

  <p>Bununla beraber Jean Jacques Rousseau’ın işaret ettiği gibi, bu ilmin, deneysel bir şekilde incelenmesine imkân yoktur. Çünkü bu deneyleri düşünebilmek için en büyük bir filozofa ve bunları uygulamak içinde en büyük bir hükümdara ihtiyaç olacaktı. Fakat çok şükür ki, bu gibi deneylere lüzum yoktu, çünkü hakikat mantık yolu ile ana prensiplerden pek güzel meydana çıkarılabilirdi.</p>

  <p>Böylece insanlar hükümet idaresi, iktisat ve ahlak üzerine düşünüş sistemleri kurmaya başladılar. Onlar öyle aksiyomlar ortaya koydular ki, bunlar da Euklides Geometrisi’nin teoremleri, hareket ve çekim kanunu gibi üniversal şeylerdi. Bunlardan da, insanlara en iyi hükümet idare şeklini, en ideal iktisadi sistemi ya da doğruyu eğriden nasıl ayırabileceklerini gösterecek teoremler elde etmeyi ümit ettiler. Eskiden matematiksel analizlere hiç uymayacağı zannedilen ve onlarla en ufak bir ilgisi bile bulunacağı kabul edilmeyen fikir alanları, hakiki ilmi sahalarda elde edilen sonuçların karşısında aynı şekilde onlardan faydalanmak için, yeniden sıkı bir incelemeye tabi tutuldular. Hatta şarap, kadın ve şarkı bile, bunlardan zevk alabilmek için lüzumlu olan servetle beraber, matematik incelemelere konu oldular.</p>

  <p>Matematik esaslara tabi hakikatlerin meydana çıkarılması adeta altına hücum manzarasını andıran bir şekil aldı, insan tabiat ve mizacını, basit ana prensiplerini meydana çıkarmak gayesiyle, çözümlemeye tabi tutan büyük eserlerin geçit resimleri uzun zaman birbirini izledi.</p>

  <p>Bu konuyu ele alan 17’nci ve 18’nci asır klâsikleri içinde Locke’un “İnsan İdrakine Dair Deneme” si, Berkley’in “Beşeri Bilginin, Prensiplerine Dair Inceleme”si, Hume’in “insan Tabiatının İncelenmesi ve İnsan idrakine Dair Bir Araştırma”sı ve Bendham’ın “Ahlak ve Kanun Yapmak Prensiplerine Giriş”i vardır.</p>

  <p>Bunlardan hiç olmazsa ikisi zamanımız için, başka hiçbir şeyle kıyaslanmayacak kadar önemlidir. Locke ve Bendham’ın eserleri.</p>

  <p>Locke’un, hükümetlerin mevcudiyeti için gerekli tabii esaslara dair olan iddiası, onun meşhur bilgi nazariyesinden bir doktrinle başlar. Bütün insanlar kafaları boş olarak doğarlar. Karakterleri ve bilgileri tecrübe sayesinde elde edilir. Bundan dolayı insanlar arasındaki esas farklar, çevrelerinin başka başka olmasından ileri gelmektedir. Şu halde bütün insanların eşit olarak doğduklarını söylemek doğrudur.</p>

  <p>İnsanlığın kurmuş olduğu varsayılan en eski devlette bütün insanların hürriyet gibi tabii ve devredilmez hakları vardı. Ve onlar basit mantık kanunlarıyla sevk ve idare edilirlerdi. Hayatın, hürriyetin ve mülkün korunması için insan, içtimai bir mukavele, sosyal kontrat yaparak hükümete, topluma karşı işlenen suçlan tespit etmek ve cezalandırmak yetkisini verdi.</p>

  <p>Locke’un hükümet idaresi hakkındaki felsefesi ve bunun rasyonalist bir görüşle ele alınması, hiçbir yerde 18’inci asra ait o meşhur matematik dokümandaki kadar kısa ve açık olarak ifade edilmemiştir. Buradaki cümlelerin çoğu aynen Locke’dan alınmıştır.</p>

  <p>“Biz bütün insanların eşit yaratıldıklarını ve onların yaratıcısı tarafından bazı belirli ve devredilmez haklara mazhar kılındıklarını ve yaşama, hürriyet ve mutlu olmanın bunların arasında bulunduğu hakikatini izah ve ispata ihtiyaç göstermeyecek kadar açık olduğuna inanıyoruz. İşte bu haklan emniyet altına almak için insanların arasında, hakkani ve adil kudretlerin idare edilenlerin rızasından alan hükümetler kurulmuştur”.</p>

  <p>Amerikan İstiklal Beyannamesinin 2’nci maddesine de alınan bu iddia, görüldüğü gibi malum ve münakaşa kabul etmeyen ana hakikatlerle başlamaktadır ki, bunlar bütün matematik sistemlerin, teorilerin temelini teşkil eden aksiyonların tamamiyle aynıdır.</p>

  <p>Bundan sonra aynı doküman kralın millete, hükümetlerin emniyet altına almakla mükellef oldukları hakları vermekte yetersizlik gösterdiğini ispat eden olaylar sayıyordu.</p>

  <p>Böylece, aksiyomlardan başka biri vasıtası ile, milletin, bu hükümeti hükümsüz ilan etmeye ve yeni bir hükümet kurmaya hakkı olduğu ispat edilmekte idi.</p>

  <p>Bu suretle rasyonalizm, hükümet idaresinde yeni bir felsefe ortaya çıkarmış ve insanların adaletsizliğe karşı isyana hakları olduğu prensibini büyük bir kesinlikle onlara aşılamıştır.</p>

  <p>İşte Amerikan ihtilalinin sebebi aslında zannedildiği gibi, damga resmi kanununun çıkarılması veya çaydan alınacak gümrük resmi değil, geniş bir halk kitlesince kabul edilmeye başlamış olan bu siyasi felsefe idi.</p>

  <p>Tabii hakların bu doktrini 19’uncu asra tamamiyle uymuyordu. İsyanın liderlerinden bir çoğu kitlelerin haklarından ziyade şahsi mülklerinin korunması ile alakalanıyorlardı. Bundan başka hürriyet fikrinin savunucularından bir çokları bunu, tabii haklarla birlikte olan ve daha fazla para kazanmak için hükümet denetim ve müdahalesinden uzak kalmak isteyen tüccar sınıfının çıkarlarıyla bir tutuyorlardı. Bir taraftan da bu doktrini yalnız hür insanların tabii haklan şeklinde yorumluyorlar ve böylece de köleliğin devamına lüzum olduğuna inanıyorlardı.</p>

  <p>Bu sebeplerden dolayı doktrin prestijini kaybetti ve iyi karşılanmadı. Bunun bir sonucu olarak da hükümetin kudretlerini idare edilenlerin oylarından aldığını ifade eden demokrasi prensibi nazari temelinden yoksun kaldı ve az kalsın demokrasinin uygulama alanına girmesi gecikecekti. Çok şükür ki, modem demokrasinin felsefesi Bendham tarafından bulunarak yeniden ortaya atıldı. O mantığının hiçbir yönden tartışılmayacağına Locke’dan bile fazla inanıyordu.</p>

  <p>Bu yeni felsefenin ismi Ütilitarizm’di.</p>

  <p>Eğer matematik kafa diye bir şey mevcutsa muhakkak ki, Jeremy Bendham (1748-1823) buna sahiptir. O daimi bir surette bütün bilgileri tasnif etmeye, fikirleri uygun mantıki ilişkiler içinde sıralamaya çalışıyor, mesela özel ve yan fikirleri genellerin altına koyuyor ve bütün ana fikirleri onları teşkil eden parçalara ayırıyordu. Ona tam manası ile bir tasnif makinesi denilebilirdi.</p>

  <p>Bilhassa aşk sahasında, kendisini tamamen mantığa vermiş olmasından dolayı, bazı eksik tarafları vardı. 57 sene kadın cemiyetinden tamamiyle uzak kaldıktan sonra evlenmeye karar verdi. Ve yapacağı seçimi ondan beklenen şekilde tam bir mantıkla hazırladı. 16 seneden beri görmediği bir kadına evlenme teklif etti ve reddedildi. Bununla beraber o teklifinin mantığını hiçbir şekilde değiştirmedi ve aradan 22 sene daha geçtikten, bu süre içinde bu işte herhangi bir günah olup olmadığını büyük bir itina ile inceledikten sonra, aynı kadına yeniden müracaat etti. Bu arada kadının da biraz matematik öğrenmiş olacağını ve davasının kuvvetli olduğunu teslim edeceğini tahmin ediyordu. Galiba kadın da kendi mantığını veya içgüdüsünü doğru bulmuş olacak ki tekrar reddetti.</p>

  <p>Bendham’ın insan tabiatına ait aksiyomu insani hareketlerin tabii olduğu ve onları tespit ve tayin eden gerçeklerin sevinç ve acı olduğu idi. İnsan daimi surette saadeti arar ve acıdan kaçınır. (Sevinç ve acı kelimeleri tabiat ile en geniş ölçüde alınmıştı. Mesela fenalık etmek bazı insanları sevindirir, bu yüzden sevinçler arasına girmelidir).</p>

  <p>Bundan dolayı insan tabiat ile (hem ahenk) uyumlu, olacak ve ona ait bilgilerden çıkarılacak bir ahlak sistemi, sevinç ve acı motifleri üzerine bina edilmelidir. Böylece Bendham insanların saadetini arttıran hareketlerin doğru ve bunları azaltan hareketlerin de yanlış olduğu sonucunu çıkarıyordu. Herhangi özel bir hareket bazı insanları sevindirebileceği ve bazılarını da zarara sokabileceği için Bendham, “Doğru ve yanlışın ölçüsü en büyük sayıda insana yapılacak en büyük çapta iyilik olmalıdır” diye ilave ediyordu, işte Ütilitarizmin temel prensibi bu idi.</p>

  <p>Bir hareketin kıymeti şu şekilde hesap edilir: Verdiği zevk veya sevincin objektif miktarı, ilgili şahısların sevinç ve acıya olan hassasiyeti ile çarpılır ve sonra bu çarpımlar toplanır. Bu suretle elde edilen sayı pozitif sayılır. Sonra aynı hareketin verdiği acı veya ıstırap da aynı şekilde hesap edilir ve elde edilen sayı negatif sayılır. Hareketin kıymeti bu pozitif negatif sayıların toplamına eşittir. Bu felsefi entegrali sayesinde biz yalnız herhangi bir hareketin kıymetini bulmakla kalmıyor, aynı zamanda iki türlü hareket tarzını bir biriyle mukayese etmek imkânına da sahip olmuş oluyoruz.</p>

  <p>Bendham tabii haklar ve Allah’ın iradesi doktrinlerini bir tarafa bıraktı ve hükümet idaresi için tamamiyle mantıki temeller aradı.</p>

  <p>Ona göre politik alanda temel aksiyon bir hükümetin en büyük sayıda bir halk topluluğuna en büyük çapta bir saadet sağlaması olmalı idi.</p>

  <p>Adalet aslında bir gaye değil, saadetin genel toplamını arttıracak bir vasıta idi. Kanun hareketlerin sonuçlarını dikkate almalı idi. Motiflerini değil. Çünkü, yalnız hareketlerin toplumun saadeti üzerine olan etkisi önemlidir.</p>

  <p>Kanun mutluluğu azaltan hareketleri önlemelidir.</p>

  <p>Bendham görünüşte paradoks olan şu fikir üzerinde kafasını yoruyordu:</p>

  <p>Hükümdarlar tabiatiyle kendi saadetlerini ararlar. Fakat hükümetler en büyük sayıda bir halk topluluğunun en büyük çapta saadetini aramalıdırlar. Bu birbirinin tamamiyle aksi olan menfaatler nasıl bağdaşabilir? Bu hükümet idarecileriyle idare edilenlerin menfaatlerinin birleşmesini sağlamakla kabildir. Bu ancak iktidarın herkesin malı olmasıyla başarılabilir ki, bu da bütün hükümet şekillerinin en tercihe şayanı olan demokrasi demektir. İddiasını belgelemek için Bendham Birleşik Devletlerin yapmış olduğu o devamlı ve ünlü deneyi ileri sürüyor, bu memlekette Büyük Britanya’daki kötülüklerden hiçbiri kalmamış diyordu. Ne korropsiyon ne de gelir kaynaklarının lüzumsuz yerlere sarfı.</p>

  <p>İşte böylece 17. asrın Matematik ve Astronomi alanlarındaki o muhteşem buluşlarının 18. asrın rasyonalizmini (akılcılığını) nasıl meydana getirdiğini ve bunun da Amerikan ihtilalini nasıl desteklediğini ve çoğunluk idaresi için ne şekilde felsefi bir temel sağlamış olduğunu görmüş olduk. Hakikaten Amerikan hükümet şekli istikrar ve başarısının büyük bir kısmını İstiklal Beyannamesinde doğrudan doğruya ifade edilen ve Amerikan Anayasası’nı yapanların düşünüşlerini etkileyen bu matematiksel mantığa borçludur.</p>

  <p><i>Erdem, toplum çıkarını kişisel çıkarın üstünde tutmaktır.</i></p>

  <p style="text-align: right;">Montesquieu</p>

  <p><i>Hayat doğumla başlayan, ölümle biten bir okuldur. Orada herkes hem öğretmendir, hem öğrenci.</i></p>

  <p style="text-align: right;">Selim Sırrı Tarcan</p>

  <p><i>19. yüzyılın en büyük icadı, icat etmenin metotlarının icadıydı</i></p>

  <p style="text-align: right;">Alfred Norh Whitehead</p>

  <p><i>Yağmur duasına çıkmadan önce hava kayıtlarını karıştırmak her zaman iyidir.</i></p>

  <p style="text-align: right;">Mark Twain</p>

  <p><i>Bilim gerçeğin edebiyattır.</i></p>

  <p style="text-align: right;">John Bilussh</p>

  <p><i>Şu kesin bilim “yaklaşık” düşünmenin ürünüdür aslında.</i></p>

  <p style="text-align: right;">Bertrand Russel</p>

  <p><i>Gerçek büyük adam, büyük olduğunu düşünmeyendir.</i></p>

  <p style="text-align: right;">William Hazeiti</p>

  <p><i>“Gerçeği buldum” deme, “bir gerçek buldum” de!&nbsp;</i></p>

  <p><i>Kahlil Gibron öğretimin sırrı, öğrenciye saygı duymadadır.</i></p>

  <p style="text-align: right;">Ralph Waldo Emerson</p>
</body>
</html>
