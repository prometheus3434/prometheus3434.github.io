<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İNSAN ENVANTERİ</h3>

  <p>Meşhur çelik kralı Andrew Carnegie’ye dünyanın en büyük çelik sanayiini kurduğu bir sırada şöyle bir sual sormuşlar: “Elinizde şu anda mevcut bütün olanak ve tesislerinizi kaybetseniz, acaba böyle muazzam bir sanayii yeni baştan ne kadar zamanda kurabilirsiniz?”</p>

  <p>Carnegie “Bu sualinize iki ayrı şekilde cevap vereceğim” demi$. “Eğer olanak ve tesislerden maksadınız fabrikaların makine ve tezgâhlan yani sanayiimizin fiziki kısmı ise ve bunların hepsi bir zelzele veya sair bir felâket yüzünden mahvolmuş ise, elemanlanm, yâni insani kısmı aynen sağ ve salim elimde kalmış ise, o zaman üç seneye varmaz, şimdikinden çok daha mükemmel ve modern bir şekilde sanayiimi kuranın. Fakat bütün elemanlanm, uzmanlanm, mühendislerim, işçilerim elimden alınmışsa o zaman böyle bir sanayi kurmak için artık benim ömrüm yetmez”.</p>

  <p>Bundan üç asır kadar önce filozof Spinoza felsefi bir açıdan aynı hakikati şu sözlerle ifade etmiştir:</p>

  <p>“İnsan için en kıymetli olan şey yine insandır”.</p>

  <p>Son on beş sene içindeki Alman kalkınma mucizesi de bu anlayışın ne kadar doğru olduğunu fiilen ispat etmiş bulunuyor.</p>

  <p>Tarihimizin en kritik bir çalışma devrine girmek üzereyiz,</p>

  <p>“olmak veya olmamak” şıklarından birinin kaderimize hâkim olması şu anda atacağımız adımların istikametine, süratine, azim ve irademize, hatta bunların üstünde, birbirimizi iyi değerlendirip degerlendiremememize, birbirimizden mükemmel faydalanıp faydalanamamamıza tabidir. Yalnız birbirimizden tam manasıyla faydalanabilmek için her türlü imkânlara sahip miyiz?</p>

  <p>Hayır. Elimizde büsbütün ölçüsüz kalmaktan korkarak sıkı sıkıya sarıldığımız iki ölçü var: Biri diploma, öteki barem kanununun dar çerçevesi.</p>

  <p>Amerika’nın en iyi işleyen demiryollarından birinin meşhur Genel Müdürü “1921 kuralları ile 1962’de demiryol işletilemez” diyor. Her işletme yeni fikirlere yeni metotlara muhtaçtır, fakat bu fikir ve metotlar o işte çalışan, senelerce tecrübe görmüş, güçlükleri bilen, en iyi niyetlerle onları yenmeye çalışanlardan gelebilmelidir.</p>

  <p>Statükoyu muhafaza etmeye çalışmak ve bunda muvaffak olmak muhakkak ki, çok önemli ve takdirde lâyık bir şey olabilir, fakat unutulmamalıdır ki, dünyada bütün yenilikleri sağlayanlar, statükonun dar çerçevesinden kendilerini kurtaran, onu değiştiren insanlardır.</p>

  <p>Biz de her şeyden önce geçmişin haklı ve haksız şekilde üzerimize yüklediği kayıtlardan kendimizi kurtarmaya çalışmalı ve ufak veya büyük bir işin başına işten en iyi anlayan şahsı getirme imkânlarını bulmayı milli bir görev telâkki etmeliyiz. Biricik kriter, o şahsın o işi işletmemizdeki insanların arasında en iyi yapabilen olmasıdır. O ister genç, ister ihtiyar olsun, ister yüksek tahsilli olsun, ister olmasın, fakat bunu nasıl yapacağız? İşte işin ikinci önemli noktası burasıdır.</p>

  <p>Bazı işletmelerde bazı ufak pozisyonlara adam tayin etmek için yapılan imtihanlar fazla nazaridir ve hiçbir zaman istenilen neticeyi vermezler. Konuyu çok daha geniş bir açıdan ele almak lazımdır. Acaba biz işletmemizdeki bütün insan envanterini biliyor muyuz? İşletmemizde ne kadar makine, tezgâh motor bulunduğunu cins ve kapasitelerini fiyatlarına kadar her türlü teferruatı bildiğimiz halde, bizim için en kıymetli olan insan malzemesi hakkında hemen hemen basit bir sicil fişinden başka bir bilgimiz yoktur. Onların yaşlarını, tahsil derecelerini,maaşlarını, terfi zamanlarını pek iyi bilebiliriz. Fakat acaba onlar bugün çalıştıkları işlerden memnun mudurlar, daha yüksek veya basit hangi işleri daha iyi yapabilirler? Âmir mevkiinde olan şahıs, kıdem, barem, emeklilik vs, gibi bazı kayıtlar olmazsa acaba bu işten vazgeçip kalp huzuru ile ve daha mükemmel yapabileceği daha basit bir işin başına geçmek istemeyecek midir? Veya masa başında çalışan bir şahıs, fiilî bir işyerinde çok daha fazla başarıyla çalışmayacak mıdır?</p>

  <p>Tahsil derecesi, barem, alışkanlık ve bütün bunlara eklenen mevzuatın çapraşıklıkları bir çok insanları statükoyu değiştirmekten korkutuyor ve böylece de içlerinde gizli olan kabiliyet ve istidatlan dış yüzeye çıkamıyor, ne cemiyet ne de kendileri bundan faydalanabiliyorlar.</p>

  <p>ikinci Cihan Harbinden sonra Almanya’daki meşhur Bayer Fabrikası insan envanteri konusunda çok enteresan bir tecrübe yapmıştır. Fabrikaların kapısına koyduğu bir ilanla o anda mûessesenin bütün teşkilâtında çalışanlara, çalıştıkları iş ve derece ne olursa olsun, kendilerine en iyi yapabilecekleri işte çalışmak imkânını vermek üzere bir deney yapılacağı bildiriyordu. Herkes halen çalıştığı işi, tabii isim vesair teferruatlı malûmatla birlikte müessesede yapmak istediği yeni işi bir kagıda yazıp Müdürlüğe gönderecekti. Fabrika Müdürlüğü bu dilekleri tasnif ettirecek ve mümkün olduğu takdirde herkesi eski ücret, kıdem vs. haklarına bir zarar gelmemek şartıyla 2,5 aylık bir tecrübe müddeti için istediği yeni işte çalıştıracaktı. Bu 2,5 ay içinde muvaffak olamayanlar veya eski işine dönmek isteyenler hiçbir şey kaybetmeden aynen eski işlerine dönebileceklerdi. Bu sayede eskiden hiç bilinmeyen bir çok kabiliyetler ve istidatlar meydana çıkmış ve personel sahasında yeni yeni imkânlar belirtilmiştir.</p>

  <p>İkinci bir Metot da şudur:</p>

  <p>İşletmenin en üst makamlarından en küçük pozisyonda bulunanlara kadar gizli ve şahsa mahsus bir soru kağıdı gönderilir ve kendilerine en iyi yapacakları işin ne olacağı sorulur. İkinci sual böyle bir makamın başına neden geçmek istedikleridir. Sonra da orada her türlü yetki ile çalıştıkları takdirde sıra ile neler yapmak istediklerinin bildirilmesi istenilir.</p>

  <p>Bir müessesede bütün elemanlardan bu şekilde toplanan insan envanterlerinin gayet gizli tutulacağı ve birbirine rakip şahısların şahsi menfaatleri için bunlardan faydalanamamalan esaslı surette teminat altına alınmalıdır. Yoksa üst makamlara geçmeyi düşündüğünü korkudan kimse yazamaz ve envanterin de hiçbir kıymeti olmaz.</p>

  <p>Üçüncü bir Metot da ki, bu ayn veya beraber de yapılabilir, müessesenin özelliğine göre 10 veya 20 kişilik gruplar halinde şahısların bir araya getirilmesi ve bunların muayyen bir veya birkaç pozisyon için aralarında en uygununu, bütün 20 kişilik grubun isimlerini, en başa en uygununu, ikinci olarak ikinci derecede uygununu ve nezaketen en sona da kendi isimlerini yazarak seçmeleridir.</p>

  <p>Bütün bu usuller, kesin sonuçlar vermeyebilir, fakat bir işletmedeki insanların kendi kendilerine ve başkalarının onlara verdikleri değeri oldukça doğruya yakın bir ölçüde ortaya çıkarabilir.</p>

  <p>İnsan envanteri fikri bir kere önemli olarak kabul edildikten sonra her müessese kendi özelliğine göre daha başka Metot ve prensipler bulur ve bu seçme metotlarına lüzumlu eğitim metotlannı ekleyebilir. Bütün mesele dar barem çerçevesi içinde statükoyu muhafaza etmek değil, tersine klişeleri bırakarak dinamik, yaratıcı ve gaiyesi mevzuata bağlı kalmaktan ziyade olumlu iş yapmayı vicdanî borç addeden insanları bulup meydana çıkarmak ve bu anlayışı yeni kuşaklara bırakmak olduğunu anlamak, buna inanmaktır. Artık 1900 değil 1985 senesinde yaşadığımızı hatırlamak zorundayız.</p>

  <p>Meşhur FinlandiyalI koşucu Nurmi’nin dediği gibi, biricik rakibimiz “zaman” dır.</p>

  <p>Bana kalırsa, bugünkü genel eğitim sistemimizdeki en büyük tehlike, bizim bilgi ile bilgeliğin arasındaki farkı göremememizdir. Biz kafayı eğitiyor, fakat kalbin başıboş dolaşmasına izin veriyoruz. Kültür ve karakterin kilometrelerce uzaklara gitmesine müsaade ediyor, kafayı matematik ve yabancı dillerle dolduruyoruz; sonra da nezaket, terbiye ve ahlâki bütün eğitim tablosunun dışında bırakıyoruz.</p>

  <p>Dr. H. Palmguisto</p>

  <p>İnsanın en büyük buluşu ateş, tekerlek ya da motor; atomik enerji veya maddi dünya ile ilgili herhangi bir şey değildir. O düşünceler ülkesindedir. İnsanın en büyük buluşu anlaşarak ekip halinde çalışmaktır.</p>

  <p>B. Jenning</p>

  <p>Hatırlamak başka, bilmek başkadır. Hatırlamak yalnız bellege saklaması için verilmiş bir şeyin muhafaza edilmesidir, bilmek ise her şeyi kendinizin bir parçası yapmak demektir.</p>

  <p>Seneca</p>

  <p>Atom çağının garip derslerinden biri de, tabiata karşı tarihin hiçbir devrinde sahip olmadığımız bir kontrole sahip olduğumuz şu anda her şeyden önce hayatta kalabilmek probleminin insan kafasında çözülmesi gerektiğini anlamak zorunda kalmamızdır. Bu görevde, mamut ve dinazorların kaderi bize uyarıcı bir işaret olmalıdır, bu da kaba kuvvet ile her zaman hayatta kalmak için mücadele mekanizmasının sağlamlamayacağı gerçeğidir.</p>

  <p>H. Kissinger</p>
</body>
</html>
