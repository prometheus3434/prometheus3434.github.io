<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>LİDERLERE OLAN İHTİYAÇ</h3>

  <p>Gazetelerde gün geçmez ki teknik yeni bir buluştan, yeni bir ilacın tecrübelerinden, ilimde yeni ilerlemelerden bahsedilmesin. Bütün bu yeniliklerin arkasında, insanlara bunları bulduran, onları bu yeni hamlelere teşvik eden liderler, idareciler ve öğretmenler saklıdır. 1950 yılında Amerika’da kimya ödülünü Chicago Üniversitesi Kimya Profesörlüğû’nden emekliye aynlan bir zat kazanmıştı. Her sene kimya alanında en önemli buluşu yapan kimyagere verilen bu ödül, o yıl 40 küsur senelik hocalık hayatında herhangi bir buluşu olmayan bir profesöre acaba neden verilmişti? Sebebi basitti. Çünkü Amerika’da o ana kadar kimya ödülünü kazanan ünlü kimyagerlerin hepsi bu yaşlı profesörün talebelerindendi.</p>

  <p>Bugün bütün dünyanın üzerinde titizlikle durduğu ve fikir birliğine vardığı şey, her alanda lider olabilecek insanların yetiştirilmesidir.</p>

  <p>Her idareci yanındaki insanları yetiştirmek, onlardan tam anlamıyla verim almak, onları seve seve çalıştırmak vazifesiyle karşı karşıyadır. Bugün sevk idare veya “idarecilik sanatı” diye yeni Ijir bilim, yeni bir anlayış ortaya çıkmıştır. Artık Amerika’da büyük hastahaneleri eskiden olduğu gibi başhekimler yönetmiyor, üniversitelerde yüksek hastane şevki idaresi öğrenimi yapmış müdürler idare ediyor. Bütün silahlı kuvvetler sivil ve asker lider eğitimine önem veriyorlar. Yüksek paralar sarf ediyorlar ve en kıymetli profesörleri çağırarak onlara dersler, konferanslar verdiriyorlar.</p>

  <p>Kısaca bir insan yalnız iyi bir mühendis, doktor, hukukçu, iktisatçı olmakla yüksek idareci ve lider olamıyor ve işte bu yüzden de bir çok müesseseler bu vasıfta liderlere sahip olamadıklarından rekabet savaşında geri kalıyorlar.</p>

  <p>İyi işlemeyen müessese ve teşebbüslere bir göz atalım. Hepsinde eksik olan şey başlarında lider çapında kimselerin bulunmamasıdır.</p>

  <p>Bu konunun kamuoyunda tartışılması herhalde çok faydalı olacaktır. Ben şahsen aşağıda arz edeceğim çözümün biricik ve iyi olduğunu iddia edecek değilim. Yalnız memleketin ilerlemesini, demokrasimizin devam etmesini ve nihayet bir gün asırlardır arzuladığımız şeye, batıya yaklaşmayı başarmak istiyorsak, herhangi şekilde olursa olsun bir seçme (selection) metodu kullanmamız gerekecektir.</p>

  <p>Benim teklifim şudur:</p>

  <p>Senelerden beri Avrupa’ya ve Amerika’ya tahsile gönderdiğimiz lise mezunu öğrenci sayısını şimdilik mesela % 50 nispetinde azaltalım. Bundan artacak dövizlerle esaslı bir seçmeye tabi tutulmak şartıyla (esasları aynca tespit edilebilir) her sene her daire ve müesseseden en az 50-10 sene çalışmış, kabiliyetli, hevesli, lisan bilir elemanlardan 30-40 yaşı arasındakileri Avrupa ve Amerika’ya gönderelim. Onlar orada ilgili daire ve müesseselerde tıpkı Japonlar’ın yaptıkları gibi, çok sıkı bir programa tabi tutularak lüzumlu bütün idari ve ilmi bilgileri toplasınlar. Bunu yaparken de kendi daire ve müesseselerini nasıl ıslah edeceklerini düşünerek, kendi konularında adeta bir doktora tezi niteliğinde bir rapor hazırlasınlar.</p>

  <p>Ayrıntıları geçiyorum. Yalnız bundan sonra her müessesenin açılacak makamlarına bu elemanların en iyilerini seçerek geçirmesinin ana ve değişmez politikası olması gerektiğini ilave etmek isterim.</p>

  <p>Türkiye’nin meselelerini ne yalnız mühendisler, ne hukukçular, ne de iktisatçılar çözebilir. Türkiye her alanda liderlere, bütün bu mühendis, hukukçu ve iktisatçıları kullanabilecek, hakkıyla idare edebilecek liderlere muhtaçtır. Aksi takdirde Avrupa ve Amerika’ya lise mezunu olarak gönderdiğimiz ve yüksek tahsil yaparak dönen gençleri kaçırmakta ve ümitsizliğe düşürmekte devam edip duracağız.</p>

  <p>Alışkanlık bir halata benzer. Biz her gün onu meydana getiren ince iplerden birini dokuruz ve sonunda onu bir daha koparamayız.</p>

  <p>Horace Marni</p>

  <p>Hayatının mutluluğu düşüncelerinin niteliğine bağımlıdır. Oniın için buna dikkat et ve fazilete ve eşyanın tabiatına uymayan hiçbir düşüncenin kafanı işgal etmesine müsaade etme!</p>

  <p>Marcus Aurelius</p>
</body>
</html>
