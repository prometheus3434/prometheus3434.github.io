<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>İŞLETMECİLİKTE EKSİK TARAFIMIZ: TEŞKİLAT, TEŞKİLAT VE YİNE TEŞKİLAT</h3>

  <p>Meşhur yazar ve tarihçi, Handrik Van Loon, “Teşkilatın faydalarına inanmayan insanlar bile bu fikirlerini başkalarına kabul ettirmek istedikleri zaman (Teşkilâtsızlığı koruma teşkilatı) adı altında bir teşkilât kurmak zorundadırlar” der. Yani teşkilatsız hiçbir iş başanlamaz. Diğer taraftan bir işletmede işler iyi gitmiyor, her kafadan bir ses çıkıyor, üretim düşüyor, bilançolar zararla kapanıyorsa, o işletmenin teşkilatında muhakkak bir bozukluk var demektir.</p>

  <p>Konumuzda daha iyi ilerleyebilmek için bir kere organizasyon veya teşkilat dediğimiz şeyin bir tarifini yapalım. Sonra da ana prensiplerini ele alalım. Bunlann yardımı ile bizde ne gibi prensiplere ve neden önem verilmediğini veya onların uygulanamadığını görelim.</p>

  <p>Organizasyon, bir işletmenin tespit edilmiş bulunan amaçlannın elde edilmesine hizmet eden bir alettir.</p>

  <p>Organizasyon, görev ve sorumlulukların bir dokusunu meydana getirmek maksadıyla herhangi bir teşebbüsün amaçlan için lüzumlu bütün faaliyetlerin gruplandırılması ve tahlilidir.</p>

  <p>Organizasyon, faaliyetin bir projesi, bir mavisidir. Tariflere dikkat edilecek olursa amaçlardan, görev ve sorumluluklardan, kadrolardan söz edilmemektedir çünkü teşkilatın lüzumlu dokusunu tespit edecek amaçlar ve faaliyetlerdir. Bundan dolayı da amaçlan başka başka olan iki işletme hiçbir zaman aynı teşkilata tabi tutulamaz, biri için iyi olan öteki için iyi olmayabilir. Hiçbir köprü daha önce yapılmış bir köprünün kopyası olamaz. Şart başkadır. Biri başka, öteki başka bir ihtiyaca hizmet edebilir. Nasıl ki yeni bir köprü yapacak bir mühendis köprü hesaplarının esas prensiplerine dönmek ve oradan işe başlamak zorunda ise, bir işletmenin teşkilatını planlamayı üzerine alan bir plancı da organizasyonun esas prensiplerinden işe başlamak zorundadır.</p>

  <p>İşte temel kurallardan bazıları şunlardır:</p>

  <p>1. Her teşkilatın en üst basamağından en alt basamağına kadar herkesin yetkileri birbirini tamamlayıcı, açık ve kesin bir $ekilde önceden tespit edilmiş olmalıdır.</p>

  <p>Buradaki yetki kelimesi “başkalarında resmen iş isteme hakkı veya yönetmek, koordine etmek ve karar vermek hakkı” manasına gelir. Yani burada herkes kumanda zincirinin bir halkasıdır.</p>

  <p>İşte bu işletmede Genel Müdür, Bölge Müdürü varken (ki vardır) onu atlayarak bir başmühendis, mühendise, kalem amirine veya şube şefine doğrudan doğruya emir vermeye kalkar veya böyle birini terfi veya tecziye ederse veyahut Bölge Müdürü’nün emrindeki işyerlerini kendi müfettişleri vasıtasıyla doğrudan doğruya teftiş ettirirse, kumanda zincirinin halkaları kopmuş olur. Genel Müdüre karşı sorumlu olan Bölge Müdürü’dür ve Genel Müdürün muhatabı o olmalıdır.</p>

  <p>Kendisine yanındaki memurlar hakkında bazı sualler sordugum yabancı demiryollarından birinin personel dairesi kalem şefi, “daire başkanı benim maaşıma karışır, beni işimden atabilir, fakat yanımdaki memurların biricik amiri benim, onlara o karışamaz,” demiştir.</p>

  <p>Kayzer Wilhelm bir gün bir Alman ilkokuluna ziyaret etmiş ve girdiği bir sınıftaki küçük çocuklara “Almanya’da en büyük adam kimdir?” sualini sormuş. Çocuklar hep birden ve hiç tereddüt etmeden “Öğretmenimizdir” diye cevap vermişler. Buna öfkelenen imparator müdürün odasında öğretmene “çocuklara neden böyle yanlış şeyler öğretiyorsunuz?” diye çıkışınca aldığı cevap şu olmuş:</p>

  <p>“Majesteleri bu yumurcakları başka türlü idare etmenin imkânı olacağını mı zannediyorlar!”</p>

  <p>2. Teşkilattan her şahıs bir tek amirden emir almalı, amirin kim olduğunu ve kendisinin de kimlere emir vereceğini iyice bilmelidir.</p>

  <p>Bu kumanda birliği prensibidir. Bilindiği gibi kimse iki efendinin uşağı olamaz. Bu prensibe maalesef çok defa önem verilmez ve neticede işi asmayı huy edinmiş olan bazı memurlar başka bir amirin vermiş olduğu (hayali) görevleri ileri sürerek işleri başkaları üzerine yüklerler. Öte taraftan iyi niyet sahibi memurlar da taban tabana zıt emirler arasında bocalayıp dururlar.</p>

  <p>3. Her amirin yetki ve sorumluluğu açık ve kesin bir şekilde yazılı olarak tespit edilmelidir.</p>

  <p>Her amir yazılı olarak yetki ve sorumluluklarının sınırını, yani kendisinden ne beklendiğini bilirse, başkasının işine müdahale etmez ve aynı şekilde kimse de onun işine karışmaz. Bir çok işletmelerimizde bunlar yazılı olarak tespit edilmiş değildir, hatta “yetki verilmez, alınır” şeklinde bir hikmet parçasının delil olarak ileri sürüldüğü de görülür. Bu belki başta sahalar için doğru olabilir, fakat işletmecilikte bunun sonucu, herkesin karar vermekten çekinmesi ve işi de bir tek kişinin üzerine yüklemesi olur.</p>

  <p>4. Sorumluluklar daime onlarla ilgili yetkilerle beraber verilmiş olmalıdır. Birçok işletmelerimizde en ağır sorumluluğu taşıyan işletme müdürü kendi yardımcılarını bile tayinden acizdir. Merkeze sormadan en sıkışık hallerde bile istediği malzemeyi alamaz. İşletmeye hizmeti dokunan bir elemanı terfi ettiremez. Hatta yukarıdan gelen emirlere terfiye layık olmayanlara iyi sicil vermek zorunda kaldığı bile olabilir.</p>

  <p>Böyle bir durumda kalan ve yetkilerinin azlığından şikâyet eden bir amire çok defa verilen cevap şudur: “Bizde amirler tam yetişmiş değildirler. Bu yetkiler kendilerine verildi mi, memur ve işçilerine karşı taraf tutucu, haksız muameleler yaparlar. Bunları önlemek için bizde daha fazla yetki vermek doğru değildir. İleride amirlerimiz yetişsin, o zaman tabii onlar da daha fazla yetki sahibi olacaklardır.”</p>

  <p>Bunun manası şudur: “Bu kafayı değiştirmedikçe bizde ne amir yetişir, ne de verimin artması mümkün olur.”</p>

  <p>Fırtınalı havada bir gemi kaptanına limandan kimse emir ve nasihat veremez. Böyle havalarda gemilerin işleyebilmesi kaptanın tamamen inisiyatifine kalmıştır ve işte bu tehlikeler de kaptanları yetiştirir, tecrübeli yapar.</p>

  <p>Birçok yüksek idareci kendi yetkilerini daha aşağı kademelerdeki amirlere devrederler. Fakat sonra da onların vermeleri gereken kararları kendileri vererek o amirlerin bütün otoritelerini sıfıra indirirler. Sorumluluklara bağlı olmayan yetkiler tehlikelidir. Çünkü sahiplerini diktatörlüğe kadar götürür.</p>

  <p>5. Âmirler emirlerindeki memurların faaliyetlerinden sorumludurlar. Bunun manası şudur: Yüksek bir amir elindeki bazı yetkileri daha aşağı kademedeki amirlere devrettiği takdirde de onların faaliyetinden sorumludur. Çünkü eğer onlar bir hata yaparlar veya işi tam yapmazlarsa, ya iyi seçilmemişler ya iyi yetiştirilmetnişlerdir. Ya da herhangi başka sebeplerden böyle yanlış hareketlerde bulunmuşlardır. Bundan da her şeyden önce en yüksek icra amiri sorumludur.</p>

  <p>Dale Carnegie Mareşal Mountbatten’e ait şöyle bir fıkra anlatır:</p>

  <p>“Mountbatten bir denizaltı filosuna kumanda etmektedir. Düşman uçakları hücumuna uğrayan deniz altılardan birinde önemli bir makinenin başında bulunan kişi birden bire müthiş bir korkuya kapılır, görevi başından ayrılarak dua etmeye başlar. Bu yüzden denizaltı çok tehlikeli anlar geçirir. Nihayet başka hücrelerden yetiştirilenler duruma hakim olurlar. Uzun mücadelelerden sonra denizaltı kurtulur ve limana döner. Böyle bir anda görevini bırakan erin cezası ölümdür. Fakat Mountbatten’in denizaltı filosu subay ve erlerine söylediği şu sözler sorumluluk anlayışı bakımından şaheserdir:</p>

  <p>‘Büyük ve tehlikeli bir savaştan Allah’ın yardımıyla çıkmış bulunuyoruz. Deniz altılarımızdan birinde vazifeli bir arkadaşımız en müthiş anlarında birinde vazifesi başından ayrılma bilinçsizliğini gösterdi. Buna rağmen ben kendisini kabahatli bulmuyorum. Çünkü onu böyle olağanüstü bir an için yetiştirememiş olduğumdan dolayı sorumlu kendimi addediyorum.”</p>

  <p>Bu fıkrayı anlatan Dale Carnegie ilave eder. “Bundan sonra Mountbatten için ölüme gitmeyi reddedecek bir tek İngiliz var mıdır?”</p>

  <p>6. Yetkiler mümkün olan en aşağı kademeye kadar devredilmelidir. Bizde olmayan bir şey de budur. İmza salahiyeti en yüksek amire aittir. Halbuki çok defa onun imza ettiği her kâğıdı, formları okumasına, incelemesine bile imkân yoktur. Bu işleri uzatmaktan başka bir işe yaramaz.</p>

  <p>Büyük Amerikan demiryollarının birinde bulunuyordum. Hasılat Dairesi Başkam’nın garip ve uzun bir ismi vardı, o yüzden hatırımda kalmıştı. Bir gün o dairenin bir şube müdürünün masasının yanında oturuyordum. Elindeki evrakı bitirmek üzere benden bir iki dakika izin istedi. O sırada gözüm takıldı. Attığı imza başkanın imzası idi. İlk önce altında bizde olduğu gibi “aslına uygundur”, diye yazacağı bir kopya yazısı sandım. Hayretimi saklayamadım ve sordum.</p>

  <p>-“Azizim”, dedi “Amerika’da 48 tane büyük demiryolu vardır. Her demiryolunun da bir tane hasılat başkanı vardır. Bütün Amerikan endüstrisi, demiryolları, yani bizimle ilgili olan herkes bizim patronu şahsen veya ismen tanır. Onun imzası olmayan hiçbir resmi mektubun kıymeti yoktur. Tabii her mektubu da onun imza etmesine, her zaman burada bulunmadığından imkân olmadığı için, biz şube müdürleri, yardımcısı onun namına imza etmeye mezunuz. Tabii bunun bize ne gibi sorumluluklar yüklediğini de biliyoruz. Bu başkanımızın bize ne kadar güvendiğinin delilidir. Bunu kötüye kullanmak kimsenin hatırına gelmez, bilakis biz bununla iftihar ederiz. Mesele demiryolu işlerinin iyi gitmesi ve şirketimizin kâr etmesidir.”</p>

  <p>Uzun yıllar bir dev müessesenin genel müdürlüğünü yapmış bir işletmeci de anılarında “yetki realitenin en son basamağına kadar inmelidir,” der.</p>

  <p>7. Yetki basamakları sayısız ve lüzumsuz şekilde çoğaltılmamalıdır. Sırf unvan veya para verebilmek için yetki basamakları çoğaltılırsa bu yüzdene en basit bir iş hakkında karar vermek birçok lüzumsuz kademelerden geçmeye ihtiyaç gösterir. Bunun neticesi de ne olur? Herkes alt kademeleri bırakır, doğrudan doğruya genel müdüre, müsteşara, hatta bakana çıkar. Bu yüzden de bu gibi yüksek icra amirlerinin vakitleri heba olur gider. Bu içimize o kadar işlemiştir ki, halkın ağzındaki şu söz düşündürücüdür: “Kırk Peygambere gideceğine bir Allah’a git”.</p>

  <p>8. Teşkilattaki her şahıs mümkün olduğu kadar bir temel fonksiyonun icrasıyla görevlendirilmiş olmalıdır.</p>

  <p>Bu ihtisaslaşma prensibidir. Bu daire, işletme veya bölgelere uygulanabileceği gibi şahıslara da uygulanabilir. Bu basitçe herkese bir iş ve her işe bir adam prensibidir. Çok defa mesela personel işleriyle yalnız personel dairesi meşgul olmaz, her daire ve servis ayrı ufak bir personel servisi tutmak sevdasına kapılır. Böylece lüzumsuz çapraşmalar, ikilikler olur, ihtisaslaşma olmaz. Herkes veya her servis işi en iyi anladığına inanır. En yüksek amirler, idareciler bütün ihtisas elemanlarının üstünden bakabilecek bir perspektife sahip olmalıdırlar. Fakat ihtisasa hürmet etmeyi ve ihtisas elemanlarının fikirlerine saygı göstermeyi bilmelidirler. Son karar onlara aittir ve bu karardan yalnız onlar sorumludurlar.</p>

  <p>9. Rutin, günlük işlerin yapılmasını üzerine alan “hat fonksiyonları" ile “ihtisas, kurmay fonksiyonları" mümkün olduğu kadar birbirlerinden ayn tutulmalı ve kurmay fonksiyonlarına gereken önem verilmelidir.</p>

  <p>Hat fonksiyonlarından maksat işletme faaliyetleridir. Araştırma, planlama fonksiyonları ise geleceğe ait faaliyetlerdir. Bunlar bilhassa işletmenin sıkışık anlarında her ne pahasına olursa olsun birbirleriyle karıştırılmamalı ve ihmal edilmemelidir.</p>

  <p>Genellikle kurmay dairelerinin elemanları işletme dairelerinin koordinesini, kontrolünü sağladıkları gibi onlara hizmet de ederler. Mesela bir işletmede satın alma dairesi işletmenin lüzum göstereceği malzemeyi zamanında temin etmek suretiyle ona hizmet eder. Hukuk veya propaganda servisi ise yol gösterir Üretim planlama da bir koordinatör vazifesini görür. Endüstri mühendisliği ve muhasebe daireleri ise kontrolü sağlarlar.</p>

  <p>10. Bir tek amir tarafından idare edilecek pozisyonların da bir sının vardır.</p>

  <p>Bu “kontrol genişliği” deyimi ile ifade olunur. Bir icra amirinin doğrudan doğruya temas ederek emir vereceği şahısların sayısı yerine göre 8’i geçmemelidir. Bu miktar çoğaldığı takdirde amir işleri halletmeye vakit bulamaz. Bu da bizde anlaşılmamış bir konudur. Hatta bazen bunu tatbik etmeye çalışan icra amirlerini bu yüzden gururlulukla itham edenler bile vardır.</p>

  <p>Yalnız 8 rakamını etkileyen birçok faktörler vardır. Amirin özel ihtisas ve meşguliyeti, elemanlarının çalıştığı yerler, işlerin cinsi ve başlıkları gibi. Onun için kesin olarak her yerde bunu uygulamakta ısrar doğru değildir.</p>

  <p>11. Organizasyon değişen şartlara uyabilecek şekilde esnek olabilmelidir.</p>

  <p>Şartlar zamanlar gibi değişir, hiçbir teşkilat demir zırhlar içinde sımsıkı bağlı kalmamalıdır. O da yaşayan her varlık gibi nefes alabilmeli, büyümeli ve zemin, zamana uygun olarak değişebilmelidir. Burada da esas mesele ölçüdür. Şartlara göre değiştirilmesi uygun olan bir teşkilât şahıslara göre değiştirilmeye kalkılırsa, netice teşkilatsızlık olur.</p>

  <p>12. Teşkilat mümkün olduğu kadar basit olmalıdır.</p>

  <p>Lüzumsuz yere yeni kademeler ve komiteler kurulması teşkılalı genişletir, ihatasını ve işlemesini güçleştirir. Çok defa şahsen karar vermekten çekinen bir amir, işi komitelere havale eder, bu yüzden de işler yürümez, teşkilat çalışmaz.</p>

  <p>Teşkilatla ilgili daha bir çok kurallar ileri sürülebilir, bu konuda söz sahibi otoritelerin en fazla üzerinde durdukları bu on iki noktadır.</p>

  <p>Nasıl ki futbolun kuralları varsa, iyi ve başarılı bir oyun oynayabilmek ve seyredebilmek için her iki tarafın da bu kurallara baştan itibaren harfi harfine riayet etmeleri şart ise, bir işletmenin de iyi çalışabilmesi, başarı kazanması için her şeyden önce bu teşkilat kaidelerine tamamiyle sadık kalması lazımdır. Personel ve kadro konusu bundan sonra gelir. Çünkü taç yerine penaltı veren bir hakemin idare ettiği maçta oyunca yetişmez, yalnız kavga çıkar.</p>

  <h4 class="sigil_not_in_toc">Hatırla Bunları</h4>

  <p>İyi ol, fakat çok iyi olma. Birazcık huysuz ol, fakat çok değil.</p>

  <p>İçinden geliyorsa, dua et. Eğer sana rahatlık veriyorsa, arada bir küfür de et.</p>

  <p>Etrafındakilere karşı mümkün olduğu kadar dostça davran, müşfik ol! Eğer bir gün kötü davranmanı gerektirecek bir durum karşısında kalırsan, bağır, kır, dök ve unut!</p>

  <p>Her zaman gülümse, dudaklarından tebessüm eksik olmasın. Hatta bu bazen acıtsa bile.</p>

  <p>Her zaman ve her yerde eline geçen bütün saadeti yakala. En ufak bir parçasının bile kaçmasına müsaade etme!</p>

  <p>Yaşa, her şeyden önce yaşa. Sırf tesadüfen bu dünyaya gelmiş olduğun için, laf olsun diye günlerini geçirme!</p>

  <p>Eğer gerçek aşkı tanıyacak kadar talihli isen, bütün kalbin, ndıun ve vücudunla sev!</p>

  <p>Hayatını o şekilde yaşa ki, her an kendi kendinin elini sıkabilesin. Her gün faydalı olan hiç olmazsa ufak bir şey yap ki, gecelerin yaklaşır yaklaşmaz örtülerini üstüne çekip kendi kendine “Ben elimden ne geldi ise yaptım, ” diyebilesin.</p>

  <p>F. Collis WILDMAN</p>

  <h4 class="sigil_not_in_toc">Almanya Nasıl Kalkındı?</h4>

  <p>“Alman mucizesini inceleyen herkesin aklına ilk gelen ad Prof Erhard’dır. Yalnız unutulan bir şey vardır. O da bu dönem içinde Almanya’da tramvay vatmanından belediye başkamna, işçilerden fabrika müdürlerine, köylülerden muhtarlara, tezgâhlardan mal sahiplerine, memurlardan en yüksek amirlere kadar herkesin haftada 72 saat çalışmış olmalarıydı, evet 72 saat, dile kolay. ”</p>

  <p>Günter Grosser Almanya’da Emekli Bir Okul Müdürü</p>

  <h4 class="sigil_not_in_toc">Düşündürücü Özdeyişler</h4>

  <p>Hayatta “büyük, küçük” diye bir şey yoktur. Biz başkalarını hayalimizde kendimizden büyük görürüz■ Çünkü onlar kendilerine verilen İlâhi kıvılcımı yakarlar, biz yakamayız-</p>

  <p>Emerson</p>

  <p>Birçok kimselerin medeniyet diye bazen küçümseyerek alay ettikleri şey üzerinde biraz daha esaslı düşünebilmeleri için, belki bir gün bütün telefonları tıkamak, bütün motorları durdurmak, bütün faaliyeti stop etmek mümkün olsaydı, herhalde insanlar neden yaşadıklarını ve gerçekten istedikleri şeyin ne olduğunu daha iyi anlarlardı.</p>

  <p>J. Truslow Adams</p>

  <h4 class="sigil_not_in_toc">Üzüntüyü Yenmenin Yolu</h4>

  <p>Üzüntünün hayatınızı mahvetmesine müsaade etmeyin. Bir çoğumuz zamanımızın büyük bir kısmını hiçbir vakit olmayacak veya çoktan olmuş ve bir daha değişmesine imkân olmayan ya da üzülmeye gerçekten değmeyecek kadar basit şeyler için üzülmekle geçiririz.</p>

  <p>1. Property adındaki ünlü iş dergisi bu alışkanlığı yenmenin yollarını şöyle özetliyor:</p>

  <p>2. Kafanızı yapıcı düşüncelerle meşgul tutunuz, üzüntü orada kendisine yer bulamaz.</p>

  <p>3. Ufak şeylere fazla önem vermeyiniz. Tatarcıklarla sivrisineklerin hayatınızı berbat etmesine ve hayatı yapan o iyi ve önemli şeylerden sizi uzaklaştırmasına izin vermeyiniz.</p>

  <p>4. Ortalamalar kanunu ile üzüntüyü yeniniz: Bunun olması veya olmamasının yüzde kaç ihtimali vardır?</p>

  <p>5. Değiştirilmeyecek şeyleri kabul etmeyi öğreniniz. Önlenemeyecek ve değiştirilemeyecek şeyler üzülmeye değer olmayan şeylerdir.</p>

  <p>International Management’ten</p>

  <p>Aletler nasıl paslanırsa, kafa da öyle paslanır. Bakımsız bir bahçe çok geçmeden yabani otlarla dolar. İhmal edilen bir yetenek de zamanla solar ve ölür.</p>

  <p>Frank Dusch</p>

  <p>Günlük hayatımızda “boş zamanlarımızda neyle uğraşalım?” diye düşünmeye lüzum bile kalmamıştır. Ulaşımın modem metotları sayesinde bütün bu zamanı işe gelip giderken kullanmaktayız.</p>

  <p>Fletcher Knebel</p>

  <p>Tabiat sabır içinde, insan ise sabırsızlık içinde çaba gösterir</p>

  <p>Paul Boeu</p>

  <p>Bilim, bizi bugünkü bilimin dar çerçevesinden çıkarıp, bilim üstüne getirdiği an tam bilim olur.</p>

  <p>Isaac Newton</p>
</body>
</html>
