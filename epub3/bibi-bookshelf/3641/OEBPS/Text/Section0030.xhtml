<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>DÜŞÜNME, KONUŞMA VE DİNLEME ÜZERİNE</h3>

  <h4 class="sigil_not_in_toc">1. Düşünmek</h4>

  <p>Düşünme, yeni bir şey yaratmak, bir şeyin var olduğunu bulmak demektir. Ünlü Fransız Filozofu Descartes “Varını, çünkü düşünüyorum,” demişti.</p>

  <p>iyi söz söyleyebilmek için insanın söyleyeceği şeyi önceden bilmesi, yani yaratması, düşünmesi lazımdır. Bu bakımdan düşünce, kafamızda yeni fikirler yaratmak, sebep ve netice baglannı tamamlamak, zihnimizde ve dinleyicilerin kafasında biriken nedenleri çözmek manasına gelir.</p>

  <p>Herkes kendine göre bir şey düşünür. En basit ve kolay düşünceler kendimize ait olan şahsi ve bencil düşüncelerdir.</p>

  <p>İnsanın kendisinden uzaklaşarak, başkaları ile olan ilişkileri bakımından kendini anlamaya çalıştı mı, Sokrat’ın “kendini tanı” şeklinde ifade ettiği düşünme yoluna girmeye başladı mı, kendini ve dolayısıyla hemcinslerini anlar. Ailesine, cemiyete, vatanına ve insanlığa faydalı olan şeyleri düşünmeyi öğrenir. Egoist olmayan bu fikirlerden, güzel sözler, güzel hareketler ve davranışlar ve faydalı buluşlar meydana gelir. Hindistan yolunu bulmayı düşünen Kristof Kolomb Amerika’yı, Edison ampulü, Marconi radyoyu buldular ve bugünün bilginleri işte böyle düşüncelerin yardımı ile uzayı araştırıyorlar, atomdan faydalanıyorlar. Şu halde şöyle bir sual hatırımıza gelebilir; insanlar neden düşünmeyi istemiyorlar, neden bu kadar az düşünüyorlar, acaba onları düşünmekten alıkoyan engeller var mıdır, varsa nelerdir?</p>

  <p>Evet, böyle engeller vardır ve şunlardır:</p>

  <p>1- Dogmalar, sabit fikirler, peşin hükümler, boş inançlar.</p>

  <p>2- Propaganda, ki “kafamızı tembelliğe alıştırmak” prensibi demektir.</p>

  <p>3- Mantık zincirinin kopması, bir şeyi sonucuna kadar düşünmekten yorulmak ve işi oluruna bırakmak alışkanlığı.</p>

  <p>4- Hislerimiz, sevgilerimiz, nefretlerimiz, sempati ve antipatilerimiz.</p>

  <h4 class="sigil_not_in_toc">2. Konuşmak</h4>

  <p>Ünlü İngiliz başvekili Disraeli, “insanlar kelimelerle idare edilir” der. İkinci Dünya Harbinde Winston Churchill için şu sözleri söylenmişti: “Eğer o bu kadar güzel bir İngilizce’ye sahip olmasaydı ve bu kadar iyi konuşmasaydı, İngiltere İkinci Dünya Harbini kazanamazdı. O kelimeleri seferber etti, harp meydanlarına yolladı ve zaferi kazandı.”</p>

  <p>Çiçero, Roma’nın neden yıkıldığını soran birine şu cevabı verir:</p>

  <p>“Çok güzel konuştular, fakat bilgisizdiler”.</p>

  <p>Dil ile her şey yapılabildiği gibi, her şey de yıkılabilir. İyi bir konuşma karşı tarafa olumlu bir şey verebilen, onu olumlu yola yöneltebilen ve düşündürebilen bir konuşmadır.</p>

  <p>iyi konuşabilmenin birinci şartı, insanın söyleyeceği, söylemek istediği, yetkiyle söylemek kudretine sahip olduğu bir şeyi olmasıdır. Sırf konuşmak için konuşmak, “yemek yemek için yemek yemek”ten daha tehlikelidir.</p>

  <h4 class="sigil_not_in_toc">3. Dinlemek</h4>

  <p>İyi bir konuşma yapabilmenin üçüncü önemli şartı dinlemektir. Dinlemek sabır işidir, insanı çok yorar. Bazen bir parça şeker alabilmek için bir kilo keçi boynuzu yemeye benzer, fakat bu zahmete katlanılmazsa, hiçbir zaman hakikat öğrenilemez ve hakiki verilere dayanmadan yapılacak bir konuşmanın da hiçbir kıymeti yoktur.</p>

  <p>Dinlemek demek bir şey öğrenmek, fakat aynı zamanda konuşan adama kıymet vermek, onu saymak, adam yerine koymak demektir. İyi dinlemek, iyi konuşmak için lüzumlu olmasına rağmen, ondan daha güçtür. Çünkü enteresan olmayan, bizi ilgilendirmeyen, iyi anlayamadığımız bir konuşmayı dinlemek zorunluluğu beynimizi zorlar. Beynin içinde kısa devreler meydana gelmesine sebep olur, sonuç dinler gibi görünmemize rağmen dalga geçmemizdir. Tabii bu andan itibaren de konuşanla aramızdaki bağlantı ortadan kalkmış, araya kilometrelerce uzun mesafeler, setler çekilmiştir.</p>
</body>
</html>
