<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>LİDER OLMAK İÇİN NE LAZIMDIR?</h3>

  <p style="text-align: right;">General Mark CLARK</p>

  <p>Bütün hayatım boyunca, bir asker ve bir eğitimci olarak elle tutulmayan bu esrarengiz şeyi aramakla uğraştım. Bütün uluslar da bitip tükenmeyen bir çaba ile onu arıyorlar. Çünkü o büyüklüğün hatta hayatta kalabilmenin bir anahtarıdır. Elle tutulmayan bu şey, liderlik adıyla tanınan o heyecanlı ve şaşırtıcı vasıftır. İngiltere’nin en büyük askerlerinden biri olan Mareşal Montgomery onu, “Erkek ve kadınlan müşterek bir gaye uğrunda harekete geçirmek iradesi ve kabiliyeti” diye tanımlar. Bu kabiliyeti nasıl tarif ederseniz edin, gerçek olan şudur ki, hiçbir zaman ondan elde kâfi derecede mevcut değildir.</p>

  <p>Suçlu çocuk ve gençler nerelerde en çoktur? Lider olmayan ailelerde. Gecekondular en çok nerelerde müzminleşir? Lideri olmayan şehirlerde. Hangi ordular sendeler, hangi partiler başarısızlığa uğrarlar? İyi yönetilmeyen, iyi bir başa, lidere sahip olmayanlar.</p>

  <p>“Liderler doğarlar, yapılmazlar” şeklindeki eski bir sözün aksine liderlik sanatı öğretilebilir ve öğrenilebilir. Acaba liderlerde özel olan vasıflar nelerdir? İşte aşağıda temel vasıf saydıklarımı sıralıyorum:</p>

  <p>Güven: Eger bir liderin kendine güveni yoksa, kimsenin de ona güveni olamaz. Fakat güvenin alın teriyle kazanılması lazımdır. Böyle bir güvenin meydana gelmesi ancak insanların, liderin meslek hayatının bir döneminde derece derece elde ettiği eğitim, tecrübe ve maharetten doğan bir yetkiye sahip olduğuna kanat getirmesiyle kabildir.</p>

  <p>İki bin sene önce, Hannibal, 60.000 kişiden ve bir sürü fiilden oluşan ordusunu her an yolunu kaybettiren o müthiş kar fırtınaları içinde Alpler’den geçirerek askerlik tarihinin en cür’etli yürüyüşü sonunda Romalıları bozguna uğratacağına inanıyordu. Nefsine olan bu güveni ona babası büyük Kartaca Generali Hamilcar aşılamış ve beslemişti. O oğlunu taktik ve stratejide o kadar iyi yetiştirmişti ki, eski dünyada savaş lideri olarak ona eş olacak kimse yoktu.</p>

  <p>Enerji: Bir lider izdaşlarının istediği her şeyi, hatta daha fazlasını yapmaya istekli olmalıdır. O daha fazla çalışmak, daha fazla düşünmek, herkesten fazla tehlikeye göğüs germek, herkesten fazla yük yüklenmek ve herkesten fazla yürümek zorundadır.</p>

  <p>Bu enerji içten gelir. Metodizmin kurucusu John Wesley zayıf, kuru, 1 metre 60 cm. boyunda küçücük bir adamdı. Fakat her sabah saat dörtte kalkar, ilk vaazını beşte verir ve altıda yola çıkardı. Her gün at üstünde 60, 70 mil kadar gider ve onu dinleyen herkese vaaz ederdi. Geceleyin mum ışığında kitap yazar veya ilahiler bestelerdi. 87 yıllık ömründe bir gün bile kendini düşünüp görevini bırakmadı. Bu yüzden insanlar onu sevdiler ve arkasından gittiler.</p>

  <p>Zamanını seçmek: Bu akitlik, hayal kuvveti ve ileri görüşün bir birleşimidir. Woodrow Wilson, “Hiç kimse zamanın eskittiği düşünceleri düşünmekle, kendi kuşağını yönetmeye muvaffak olamaz”, demişti. Wilson’un kendi hayatı bunun en dramatik delilidir. Memleket tam hazır durumda iken o Birleşik Amerika’yı Birinci Dünya Savaşı’na sokmuştur. Fakat sonra Amerika’nın Cemiyeti Akvam’a girmesinde ısrar ettiği vakti, memleket daha buna hazır değildi ve onun bütün çabası boşa gitti. Lider aynı, memleket aynı idi, fakat zaman yanlış seçilmişti.</p>

  <p>Berraklık: Bir lider mantıki hükümlere varmak, alternatifleri tartmak ve karar vermek zorundadır. Bundan sonra da düşüncelerini açık ve berrak bir şekilde ifade edebilmelidir. “Düşünebilen,” diyor Pericles, “fakat düşündüklerini ifade edemeyen adam düşünmesini bilmeyen bir adamla aynı seviyededir.”</p>

  <p>Sebat: Cesaret beş dakika daha fazla dayanabilme kabiliyetidir. Liderlerin yalnız kendisi bu kabiliyete sahip olmakla kalmamalı, o bunu başkalarına da açıklayabilmelidir. Batı dünyasının zamanımızdaki en büyük lideri muhakkak ki Winston Churchill idi. O herkesi hayal kırıklığına düşürebilecek anlarda bile halka hakikati söylemekten çekinmemiştir. Biri onun için “Tarihte hiçbir kimsenin, bu kadar feci bir karanlık gerçekleri söylemesine rağmen, milletine böyle kuvvet ve coşkunluk hissi, hatta neşe verdiğini hatırlamıyorum”.</p>

  <p>Cüret: Bu kuvvetli bir erkekçe karakteristik cesarete çok yakındır, fakat ondan daha dinamiktir. O tehlikelere atılma isteğinin, her an yeni tecrübelere girişmeye hazır olmanın ve hata yapma düşüncesini hor gören ve reddeden yüksek bir iyimserliğin ifadesidir.</p>

  <p>Birinci sınıf liderlerin hepsinde bu özellik vardır. Théodore Rooswelt, “Daima alaca karanlıkta yaşadıkları için zafer ve yenilginin ne olduğunu bilmeyen, ne sevinç duyabilen, ne de ızdırap çeken o fakir ruhlarla aynı sırada bulunmaktansa, muazzam güçlüklere atılmak, şan ve şeref getiren zaferler kazanmak, hatta başarısızlığa uğramak bile daha iyidir” der.</p>

  <p>İlgi: Hayat tecrübem bana öğretmiştir ki, insanlar kendilerine ve problemlerine gerçekten ilgi gösterdiğine kani olmadıkları kimsenin arkasından gitmezler. George Washington savaşın bütün sefaletine adamları ile beraber dayanmış, bütün güçlükleri onlarla paylaşmıştır. Gerçekten başkaları ile ilgilenmek hayal gücü ile ileri görüşün bir işaretidir ki, bunların ikisi de liderliğin ana maddelerindendir.</p>

  <p>Ahlak: Taviz kabul etmeyen bir dürüstlük ve kuvvetli şahsi bir ahlâk duygusu, “takdire itaat”, işte bunlar bir liderin benliğinin tam içinde yerleşmiş olması gereken vasıflardır. Askeri okul ve kolejlerin görev, şeref, Allah ve vatan sevgisine bu kadar önem vermelerinin sebebi budur. Çünkü onlar bilirler ki kaya gibi sert ahlaki bir temele sahip olmadan insan etkili bir lider olabilecek şekilde kendisinden emin olamaz.</p>

  <p>inanç: Her şeyin üstünde ve her şeyden fazla bir lider kendi adamlanna ve onları yönelttiği amaca inanmak zorundadır. Napoleon’un taburlarına olan güveni hiçbir zaman eksilmemiştir. Bir kere Toulon’un alınması sırasında bir bataryanın öyle tehlikeli bir yere yerleştirilmesini emretmiştir ki, kurmayları itiraz ettiler. “Böyle bir bataryada savaşmak intihardır” dediler, “hiçbir asker bunu yapamaz.” Napoleon şöyle bir levha yazılmasını emretti: “Korkusuz insanların bataryası” Toplar hiçbir zaman boş kalmadı.</p>

  <p>Liderliğin bu gibi vasıflarının gelişeceği bir iklim meydana getirmek için ne yapmalıyız? Cevabı ana babaların bunu yapmaları gerektiğidir. Bu hayatın daha başlangıcında aile ocağında yapılmalıdır.</p>

  <p>Mesela ilgiyi ele alalım. Bu vasfın tohumları daha bir çocuk okula gitmeden çok önce ekilmelidir. Bu sınırlı görevlerin başarılı bir surette sonuçlandırılması ile başlar. Övmek yardım eder. Örnek göstermenin ve öğretmenin de yardımı olur, fakat çocuğunuzun gerçekten üstün başarı göstermesini istiyorsanız, bunların ötesine geçmelisiniz. Onun hangi alanlarda alâka ve kabiliyetli olduğunu araştırmalı ve bunları teşvik etmelisiniz. Bu sahalarda ona yol göstermeli, zaman ve ilginizi ondan esirgememelisiniz, kendinizden ona bir şeyler vermeye istekli olmalısınız. Aile ocağında bazı değerler bulunmasına dikkat etmelisiniz: Saygı, iftihar, vefa, şeref ve haysiyet. Konuşma ve eylem bu gibi şeyleri yansıtmalıdır. Hayat sonucu şüpheli, amacı belli olmayan bir mücadele değil, muhteşem bir imtiyaz, gelecek kuşaklara teslim edilmeden önce parlak bir alevle yanması gereken bir meşale olarak açıklanmalıdır.</p>

  <p>Kimse lider olmanın kolay bir şey olduğunu sanmasın. Çok kere o insanı yalnız bırakan güç bir iştir. Nietzsche’nin söylediği gibi “Zirveye doğru çıkıldıkça hayat güçleşir, soğuk artar, sorumluluk çoğalır”. Bütün bunlara rağmen başarının hiçbir teminatı yoktur.</p>

  <p>Fakat zirveye erişenlerin tehlikeyi göze alanlann, bilinmeyene meydan okuyanlann ödülü de muazzamdır. Kennedy şöyle yazmıştı: “Mutluluk, hayatta mükemmellik ve fazilet hatlan boyunca insanın bütün güçlerini amaca erişecek şekilde harekete geçirmesidir”. İşte bir liderin aradığı ve çok kez bulduğu mutluluk budur. Eğer içimizden yetecek kadar insan bunu anlar ve ona güre yaşarsa, Milletimizin geleceği emin ellerde olacaktır.</p>

  <p>İnsanların bazen birbirlerine söyleyecek sözü yoktur, ama yine de konuşurlar.</p>

  <p>Senancour</p>

  <p>Bir bilgisizi kanıtlarla yenmek olanaksızdır.</p>

  <p>William G. Mc Adoo</p>

  <p>Çok konuşmayınız, herkesin gözünden düşersiniz.</p>

  <p>Hz. Ali</p>

  <p>Eğer bir insan onu rüyasında görmeseydi, başka bir insan onun yapılabileceğine inanmasaydı ve başka biri de onun yapılmasını istemeseydi göklere değecek hiçbir şey yapılamazdı.</p>

  <p>Charles F. Kettering</p>
</body>
</html>
