<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BİR İNSAN VE BİR KİTAP: HENDRIK VAN LOON’LA TANIŞMA</h3>

  <p>Her gencin hayatında aradığı, sevdiği ona benzemek istediği bir şahsiyet vardır.</p>

  <p>Bir çoklarımız için, bu babalarımız, annelerimiz, öğretmenlerimiz, okuduğumuz bir kitabın kahramanı veya yazarı olur ve zaman geçtikçe de değişebilir.</p>

  <p>Daha lisede iken, çok iyi hatırlıyorum, okuyucularına çeşitli sualler soran bir aylık derginin anketine Victor Hugo’nun Sefeller’inden Jan Valjan’a benzemek istediğimi yazmıştım.</p>

  <p>Genç kafalar daima bir şeyler ararlar. Küçük çocukların bitmez tükenmez suallerini soracak birini aradıkları gibi, onlar da kendilerine, iyiye, doğruya ve güzele gidecek yolu gösterecek, uzaklara, derinliklere, bilmedikleri dünya ve ufuklara giderken ışık tutacak bir insana ihtiyaç gösterirler.</p>

  <p>Eğer bulduklarını sandıkları bu şahsiyet, zamanın o çetin imtihanlarından geçecek kadar kuvvetli ve gençlik fırtınaları ile olgunluk meltemleri arasında gittikçe büyüyebilen bir niteliğe sahipse, insan seçiminde hata yapmamıştır demektir.</p>

  <p>İşte ben Von Loon’u seçmiştim.</p>

  <p>Onu şahsen tanımak nasip olmadı. Amerika’ya gittiğim zaman, o, bu dünyadan ayrılmıştı. Yetmiş küsur yaşındaki eşiyle konuştum. Fırtınalı, tipili bir kış gecesi evinde kaldım, kütüphanesi ile bitişik yalak odasında yattım, kullandığı yazı makinesini, o çok sevdiği turuncu müsvette kâğıtlarını, eserlerinin bütün dünya dillerine çevrilmiş tercümelerini gördüm.</p>

  <p>Einstein ile beraber keman çaldıkları tavan arasına çıktım. Yavaş sesle ve güler yüzle izahat veren eşi, “haftada bir buluşup çalarlardı”, dedi. “Beethoven ve Bach’ı çok severlerdi”, fakat sonra ilave etti, “pek iyi çalamazlardı!”</p>

  <p>“İnsanlığın Tarihi” adlı eseri ile meşhur olan mütevazı, uzun boylu, kaba kemikli, geniş omuzlu, bir düşünürden ziyade bir sportmene benzeyen bu Hollanda asıllı Amerikan tarihçisini nasıl tanıdım ve o neden bana bu kadar tesir etti?</p>

  <p>Buna cevap vermek pek kolay olmayacak. Hisler, sempatiler ve düşünceler matematik kurallara bağlı değildir. Başkalarının manasız bulacağı bir gülümseme, uzun zamanlardan beri düşünmeye ve sınırlamaya çalışıp da beceremediğimiz bir fikrin basit bir cümle içinde birkaç kelime ile ifadesi, içimizde öyle geniş yankılar yaratır ki, nedenini kestirmeden âşık oluruz, hayran oluruz o insana, o kitaba bağlanırız.</p>

  <p>Van Loon ile tanışmam karikatür denecek kadar basit bir resim ile başladı. Bir Alman dergisinde bir ilan görmüştüm. Kafası dünya küresi olan bir adam ve altında şu yazı: “Sen ve Dünya”. Yazan: Hendrik Willem Van Loon.</p>

  <p>“Hepimiz aynı gezegenin üzerindeki yol arkadaşlarıyız ve talihin bizi üzerinde yaşamaya mecbur ettiği bu dünyanın saadet ve felaketinden de aynı derecede sorumluyuz”. Sene 1933. Artık bu kitap rüyalarıma girmeye başlamıştı, ısmarladım ve nihayet geldi. Bu, içindeki fon müziğini tarihin çaldığı, esas oyunculannı, kömür üretim rakamlan, nehirlerin uzunlukları, dağlann yükseklikleri, muson ve alize rüzgârlan değil, sizin ve benim gibi insanların teşkil ettiği, garip, hoş, candan ve içten bir coğrafya temsiliydi. Kulislerin arkasından çakan birkaç felsefe şimşeği de arada sırada oyuncuların yüzlerini bir kat daha aydınlatıyordu.</p>

  <p>Bu kitaba ve yazanna âşık olmuştum. O kadar ki, derhal çevirmeye karar verdim. Almanca tercümesinden çevirecektim. Fakat o zaman hangi yayın eviyle temas etmişsem, bana güldüler. “Bu kadar kalın bir kitabı kim okur!”, dediler. Aradan geçen yıllar, Van Loon’u daha yakından tanımama vesile oldu. Almanca’ya çevrilmiş bütün eserleri artık elimde idi.</p>

  <p>“İnsanlığın Tarihi” insanları dünyaya gelişlerinden bugüne kadar bu dünyada neler geçirdiklerinin, nasıl terakki ettiklerinin, neler öğrendiklerinin, bir hikâyesiydi.</p>

  <p>Belki onda Wells’in ünlü “Dünya Tarihinin Ana Hatlan”ndaki bilimsel açı yoktu, fakat o bir edebiyat eseriydi. Bir roman gibi insanlığın macerasını öyle içtenlikle anlatıyordu ki, tarih sert bakışlı, öfkeli bir öğretmen olmaktan çıkıyor, bize gülümseyen, elimizden tutan, kusurlarımızı affeden, hayatın çetrefil yollarında giderken bizi tatlılıkla uyaran sevimli ihtiyar bir büyükbaba oluyordu.</p>

  <p>Sonra bir şey oldu.</p>

  <p>Bir gün (sene 1940) bir iş için Eskişehir’den Ankara’ya gelmiştim. Uzun zaman kitaplara karşı olan özlemimi gidermek için kitapçıları dolaşıyordum. Birdenbire Van Loon’un meşhur kitabı “İnsanlığı Kurtuluşu”nu, bir camekânda gördüm. Kitap İngilizce aslı idi. Derhal içeri girdim ve aldım. Onun mevcudiyetinden haberim vardı. Almanca tercümesi olmadığı için ele geçirememiştim ve zamanla da unutmuştum.</p>

  <p>Kitabı, aldım, trende Eskişehir’e dönerken karıştırdım. İngilizcem o zaman böyle güç bir eseri çevirmeye kâfi değildi. Fakat ben daha yarı yolda kararımı vermiştim. Ne pahasına olursa olsun İngilizcemi ilerletecek ve bunu Türkçe’ye çevirecektim.</p>

  <p>Aradan bir seneden fazla zaman geçti, insanlığın Kurtuluşunun tercümesi bitmişti. Bu arada bazı anlaşılmayan kelime ve cümleleri sormak üzere rahmetli Halide Edip Adıvar’a başvurdum. Derhal cevap verdi, istediklerimi açıklıyor ve şöyle diyordu.</p>

  <p>“Eskişehir’de genç bir mühendisin Van Loon’un bu değerli eserini tercüme etmek üzere seçmesi, Türkiye’nin geleceğine olan inancımı artırıyor. Sizi tebrik ederim”.</p>

  <p>Halide Edip Adıvar kitaba birde önsöz yazdı. Orada fert ile cemiyeti tarif ederken Van Loon hakkmdaki düşüncelerini de çok güzel açıkladı:</p>

  <p>“Geçmiş nizamlarda olduğu gibi gelecek nizamlarda da halli en zor olan, belki de öncesiz savaşımızın temelini teşkil eden mesele, fert ile cemiyet arasındaki çarpışmalara nihayet verebilme meselesidir. Ferd ağır bastığı vakit bir cemiyetin hem kazanç, hem de zararları oluyor. Kazancı büyük fikirler, büyük sanat bazen de büyük ilerlemelerdir; zararı bencillikten doğan eşitsizlikler, maddi ve manevi sahada açgözlülüğün, inkisarın doğurduğu zulüm ya da anarşidir.</p>

  <p>Cemiyetin ağır bastığı vakit de kazanç ve zarar vardır. Kazancı istikrardır, ferdi cemiyetin düşünmesi ve korunması ile hasıl olan emniyettir, nispi bir huzurdur. Zararları makineleşmek, ruhu madde hesabına kaybetmek ve eğer bu cemiyet ya da millet tıpkı hodbin bir insanda olduğu gibi başka cemiyetlerin ve milletlerin tepesine çıkmak isterse, vücuda getirdiği dünya harplarıdır.</p>

  <p>Demek ki, yarın ki yeni nizam -eğer eskilerden biraz daha uzun sürecekse- bu iki kıymetin yerlerini, ölçülerini bulmakla mükelleftir.</p>

  <p>Gerçi Van Loon terazinin fert gözünü biraz ağır bastırıyor, fakat, buna rağmen tarih bize gösteriyor ki, ferdi ezen herhangi bir nizam insaniyetin emniyetle beklediği ve kendine mal edeceği bir nizam değildir. Bundan dolayı Van Loon’u dikkatle okumak hem faydalı, hem de elzemdir, çünkü mesele ferd denilen insaniyet parçası ile cemiyet denilen kolektif insaniyetin mevkii ve ölçüsünü bulmaktır.”</p>

  <p>Evet, Van Loon her şeyden önce ferde, insana inanıyordu. İnsan için en kıymetli olan şey gene insandır” diyen Filozof Spinoza’nın içten bir öğrencisi; doğmaları tefsir yüzünden çıkan anlaşmazlıkların bütün Avrupa’yı kana boyadığı zaman, bıyıklan altından gülümseyen ve “Deliliğe Övgü” yü yazarak kendinden sonra gelenlere bu “Toerans İncilini” bırakan kısa boylu, kavruk ihtiyar adamın, Roterdamlı Erasmus’un en sevgili talebesiydi.</p>

  <p>İnsanlığın Kurtuluşu, insanoğlunun düşünmek hakkı uğrundaki savaşlannın tarihi, toleransın çağların ötesinden zamanımıza kadar gelen hikâyesidir. Van Loon bir tarihçidir, fakat o her şeyden daha fazla bir sanatçı, bir edebiyatçıdır. Belki onun kitaplarında bir bilginin, en ufak ayrıntıları ile toplanmış vakalanndan çıkardığı sonuçlar eksiktir, bir üniversite profesörünün ciddiliği de yoktur. Fakat onda okuduğunuz şeyi size sevdiren, o konuda daha fazla bilgi edinmek ihtiyacını hissettiren, sizi düşündüren ve bütün bunların üstünde size geçmişin hatalarını hoşgörü ile karşılamayı ve geleceğe daha pembe bakabilmeyi öğreten bir içtenlik, bir insan sevgisi ve anlayışı vardır.</p>

  <p>Bence Van Loon budur ve benim gibi milyonlarca insanın onu sevmelerinin sebebi de budur.</p>

  <p>Öğüt vermek kolay, örnek olmak zordur.</p>

  <p>La Rochefaucauld</p>

  <p>Gençlikte günler kısa, yıllar uzun, yaşlılıkta ise, yıllar kısa günler uzundur.</p>

  <p>Panin</p>

  <p>Yavaş ve sabırla çalışma, güzel işler üretir.</p>

  <p>Çin Atasözü</p>
</body>
</html>
