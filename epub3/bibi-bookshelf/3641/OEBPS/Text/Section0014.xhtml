<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BAŞARMA GÜDÜSÜ</h3>

  <p style="text-align: right;">David C. McClelland</p>

  <p>Bazı insanlarda hayatta bir şey başarmak, bir şey yapmak için büyük bir arzu vardır, diğer taraftan başkaları da buna o kadar önem vermezler. Bu farkı aşağı yukarı yirmi seneden fazla bir zamandan beri inceleyen psikologlar, bu muammanın esaslı kısımlarım çözmeye muvaffak olmuşlardır. Onlar ayrılabilen ve teşvik edilebilen sarih(açık) bir başarı güdüsü buldular. Bu buluşları izah eden yazar Harvard Üniversitesi sosyal ilişkiler fakültesi dekanı ve psikoloji profesörüdür.</p>

  <p>Bu dünyada yaşayan insanları psikoloji bakımından geniş iki gruba ayırmak kabildir. Bunlardan azınlığı teşkil eden birinci grup fırsat ve imkânlardan faydalanan ve bir şey elde edebilmek için büyük bir gayretle çalışmak arzusunu gösteren insanlardır. Çoğunluğu teşkil eden ötekiler ise buna o kadar hevesli değildir ve aldırış etmezler.</p>

  <p>Hemen hemen yirmi seneden beri psikologlar bu garip ikiliğin sırrım çözmek için uğraştılar. Acaba, bir şey başarma ihtiyacı (veya bunun mevcut olmaması) tesadüf mü, irsi mi veya ortamın bir sonucu mudur? Bu tek başına ayrılabilecek insani bir motif; saik, güdü müdür veya servet, iktidar kazanma gibi birçok güdülerin bir birleşimi midir? Hepsinin en önemlisi acaba bu başarı elde etme arzusunu, halen ona sahip olmayan insanlara (hatta bütün cemiyetlere) verebilecek herhangi bir usul veya tekniğin bulunup bulunmaması mıdır?</p>

  <p>Halen bütün bu soruların herhangi birine tam cevap verecek durumda olmamamıza rağmen, uzun senelerin çabaları, bunların çoğuna kısmi cevaplar bulmamızı ve hepsinin derinliklerine nüfuz etmemizi mümkün kılmıştır. Belirli bir insani güdü mevcuttur ve bu ötekilerinden ayırt edilebilir.</p>

  <p>İşte bir örnek. Bundan bir süre önce, Pennsylvania eyaletinin Erie şehrindeki bir fabrikanın kapanması üzerine açıkta kalan 450 işçi ile ilgili olarak çok esaslı bir inceleme yapılmıştı. İşten çıkarılan işçilerin çoğu bir süre evlerinde oturdular ve sonra Amerikan Federal İş Bulma Kurumu ile temas ederek eski işlerine geçmenin veya bunlara benzeyen işlere girmenin kabil olup olmayacağına baktılar. Fakat bunların içinden bir azınlık büsbütün başka türlü hareket etti: Daha işten çıkarıldıkları gün iş aramaya başladılar.</p>

  <p>Onlar hem Amerikan Federal, hem de Pennsylvania Eyalet İş Bulma Kurumlarına başvurdular; gazetelerin “personel aranıyor” ilanlarını gözden geçirdiler; sendikaları, kiliseleri ve üye bulundukları türlü dernek ve kulüpleri vasıtasıyla iş aradılar; yetiştirme kurslarının yardımı ile yeni bir şeyler öğrenmeye çalıştılar; hatta iş bulmak gayesiyle yaşadıkları şehirlerden bile ayrılmaktan çekinmediler. Büyük çoğunluğa gelince, onlar kendilerinden sorulduğu zaman, başka bir yerde iş bile bulsalar Erie’den hiçbir surette ayrılmayacaklarını söylediler. Görülüyor ki aktif azınlığa mensup işçiler başka şekilde bir güdünün etkisi altında idiler: İş bulmak zorunda idiler, paraya, gıdaya, barınacak bir yere ve iş teminatına ihtiyaçları vardı. Fakat yalnız ufak bir azınlık muhtaç olduğu şeyi bulmak için şahsi teşebbüsünü (inisiyatifini) kullanıyor ve harekete geçebiliyordu. Neden? Senelerce süren araştırmalardan sonra psikologlar bu soruya cevap verebileceklerine inanıyorlar! Onlar bu insanların insani güdünün özel bir cinsine daha fazla bir derecede sahip olduğunu gösterdiler. Şu an için bu şahsiyetin karakteristiğine “A güdüsü” diyelim ve diğerlerinden daha fazla bu güdüye sahip olan insanların öteki karakteristiklerinden bazılarını inceleyelim.</p>

  <p>Kabul edelim ki üzerlerine alacakları görevin hedeflerini tayin edebilecekleri bir iş durumu ile karşılaşmışlardır. Psikoloji laboratuvarında böyle bir durumu sağlamak çok kolaydır, onların ellerine ince halkalar verilir ve bunları istedikleri mesafeden dört köşe bir tahtaya geçirmeleri söylenir. Çoğu insanlar az çok gelişi güzel halkaları atarlar, bir yakın, bir uzak dururlar. Fakat A Güdüsüne sahip olanlar en iyi şekilde bu işi başarabilecekleri yeri büyük bir dikkat ve itina ile seçerler. Onlar daima ölçülü bir mesafede dururlar, ne dört köşe tahtaya fazla yakın giderek görevlerini gülünç derecede basit yaparlar, ne de imkânsız olacak şekilde çok uzaklara giderler. Onlar kendilerine orta derecede güç, fakat esas itibarıyla elde edilmesi mümkün hedefler tespit ederler. Böylece objektif olarak 3’te 1 oranında bir başarı şansına malik olurlar.</p>

  <p>Başka bir deyimle, onlar daima kendilerini bir meydan okuma ile yapılması biraz güçlük isteyen görevlerle karşı karşıya bırakırlar.</p>

  <p>Onlar hiçbir şekilde kumar oynamazlar. Eğer onlardan mesela zar atmak suretiyle 3’te 1 oranında bir kazanma şansı ile belirli bir zamanda 3’te bir oranında çözüm imkânı olan bir problem üzerinde uğraşmaktan birini tercih etmeleri istense, kuşkusuz problem çözmeyi yok çok daha basit olan zar atmaya tercih ederler. Onlar bir problem üzerinde çalışmayı sonucu talihe veya başkalarına kalmış bir şeye tercih ederler.</p>

  <p>Açıkçası onlar şahsi başarılarıyla asıl başarının getireceği mükâfattan çok daha fazla ilgilidirler, çünkü aynı mükâfatı zar atarak daha kolayca kazanabilirlerdi. Bu A-Güdülü insanların sahip olduğu başka bir karakteristiği göstermektedir, o da yaptıkları şeyin ne kadar iyi yapılmakta olduğunu açıkça gösteren işlere karşı duydukları sempati ve tercihtir; golf oynamak veya satış işlerinde çalışmak gibi. Çünkü bunlarda neticeyi derhal görmek ve takip etmek kabildir. Mesela öğretmenlikle veya personel ile ilgili müşavere işlerinde derhal netice almak kabil değildir. Bir golf oyuncusu yaptığı puanı derhal bilir ve bunu başkalarının puanları ile veya birkaç gün evvelki oyun neticeleri ile mukayese edebilir. Bir öğretmen öğrencilerinde ne kadar başarılı olduğu hakkında bu kadar somut bir sonuç elde edemez.</p>

  <h4 class="sigil_not_in_toc">Başarıya İhtiyacı Olan Adam n (n Ach):</h4>

  <p>Fakat neden bazı insanlar bu şekilde davranıyorlar da ötekiler davranmıyorlar. Bir bakımdan bunun cevabı basittir: Çünkü onlar, zamanlarını yaptıkları şeyleri daha iyi yapmayı düşünmekle geçirmek alışkanlığına sahiptirler. Psikologlar insanların ani düşüncelerinden örnekler alarak A (yani iş başarma) güdüsünün tipik bir surette kuvvetini ölçerler (mesela gösterdikleri bir filme dair bir hikâye hususunda kaç kere fikir yürüttüğünü tespit ederler. Bunun sayılması objektiftir ve bugünkü günde Muhteva (Kapsam) Analizi için bir elektronik beyin programının yardımı ile de yapılabilir. Böylece teknik lisanda ferdin “n ach” faktörü (ÇN: Bu İngilizce (Need for Achievement) kelimelerinden alınmıştır. Türkçe'ye (iş başarmaya olan ihtiyaç) diye tercüme edilebilir.) denilen şey meydana çıkarılmış olur. Daimi surette işleri daha iyi nasıl yapacaklarını düşünen insanların hakikaten bu işlerde daha fazla muvaffak olduklarının sebebini anlamak güç değildir. Onlar kendilerine ılımlı, elde edilmesi mümkün olan hedefler seçerler, kumar oynamayı sevmezler. Çünkü onlar başarının kendisinden, bir iş başarmanın onları tatmin ettiği kadar zevk almazlar. Sonunda kolayca daha iyi sonuçlara varıp varmadıklarını gösteren iş durumlarını tercih ederler. Fakat bazı insanların bunları böyle düşünmesi ve ötekilerinin ise düşünmemesi büsbütün başça bir meseledir. Araştırma ispat etmiştir ki bu onların bu şekilde doğmuş olduklarından ileri gelmiş değildir. Bilakis bu, daha küçükken evlerinde onlara daima orta derece yükseklikte başarı hedefleri bulmasını öğreten, sıcak, teşvik edici bir yüz gösteren ve bu hedefleri elde, etmeleri için çocuklarına otoriterlikten uzak olarak şefkatle yardım eden ana ve babacıl özel eğitimlerinin bir sonucudur.</p>

  <p>Bir güdü üzerinde elde edilen bu kadar ayrıntılı bir bilgi insani iç güdü hakkında eskiden sağduyu ile bulunmuş birçok fikirlerin düzeltilmesine yardım etmiştir. Mesela birçok kamu politikası (birçok da iş politikası), çok basit bir düşünce olan, “insanlar mecbur oldukları zaman daha çok çalışırlar” anlayışı üzerine bina edilmiştir: Gerçi bu fikir tamamiyle yanlış değildir, fakat yalnız yarım bir gerçektir. Biraz önce dediğimiz misaldeki Erie’nin işsiz kalan işçilerinden büyük bir çoğunluk, içlerinde (n Ach) faktörü yani iş başarma ihtiyacı yüksek olanlar kadar, iş bulmak zorunda idiler, fakat onlar kadar büyük bir çaba göstermediler. Diğer taraftan çok defa kuvvetli bir güdünün insanları işlerini daha iyi yapmaya sevk edeceği kabul edildi. Acaba bütün bu Erie işçilerinin güdüsüz olduğunu söylemek doğru olur mu? Fakat türlü insan güdüleri hakkındaki ayrıntılı bilgilerimiz, bunların her insanı ayrı bir şekilde harekete geçirdiğini göstermiştir. Fark güdünün mevcut olması veya olmamasında değil. A’ya veya B’ye veya C'ye karşı bir güdüye sahip olmaktadır.</p>

  <p>Basit bir deney bunu daha iyi açıklayacaktır: Üzerlerinde tecrübe yapılacak şahıslara çalışma arkadaşı olarak ya yakın bir dostlarını veya çözecekleri problem üzerinde ihtisas sahibi olan bir yabancıyı seçebilecekleri söylenmiştir, 'n Ach’ faktörü (yani iş başarmaya olan ihtiyaçları) fazla olanlar yabancı uzmanla çalışmayı dostlarına tercih ederler. Bunlar güdüsüz değildirler, sevdikleri insanlarla beraber olmak arzusu onlarda o problemin çözümünden çok daha kuvvetli bir güdü teşkil ediyordu. Daha başka bu cinsten ihtiyaçlar da psikologlar tarafından incelendi. Mesela çok defa iktidar (kudret) sahibi olma arzusu iş başarma ihtiyacı ile karıştırılmıştır, çünkü her ikisi de insanları “olağanüstü” faaliyetlere götürebilirler. Burada sarih bir fark vardır, iktidar arzusu ihtiyacı kuvvetli olan insanlar, kumanda vermek, takdir edilmek ve başkalarını kontrol etmek isterler. Onlar daha fazla politika hayatında faal rol oynarlar ve her şeyden önce hem yukarı makamlara, hem de aşağıya giden haberleşme kanallarını kontrol etmekle meşgul olurlar ki daha fazla “işin içinde” olsunlar. Bu şekilde iktidar ihtiyacı fazla olan insanlar işlerini, iş başarma ihtiyacı kuvvetli olanlar gibi her gün biraz daha düzeltmeye önem vermezler.</p>

  <p>Öğrendiklerimizden çıkan sonuç şudur, hayatta muvaffak olmuş bütün insanların “n Ach” faktörü yüksek değildir. Birçok generaller, üstün politikacılar ve büyük araştırma bilginlerinin, mesela işleri daha başka şahsi karakteristikler ve başka güdülere ihtiyaç gösterdiğinden iş başarma güdüsündeki puanlan düşüktür. Bir general veya politikacı, iktidar ile ilgili ilişkilerine önem vermek zorundadır. Bir araştırma bilgini ise derhal sonuç almaktan uzaktır, halbuki yüksek iş başarma ihtiyacı olan insanlar yaptıklarının sonuçlarına görüp mukayese etmek isterler. Diğer taraftan ticaret, endüstri sahasındaki iş adamları, bilhassa hakiki sorumluluk bekleyen pozisyonlarda, veya satış müdürü iseler yüksek “n Ach” puanlarına sahiptirler. Çünkü bir iş adamının başarılı olabilmesi için bütün zamanını işlerini düzeltmeye, ılımlı hedefler seçmeye, kendi ve şirketinin gördüğü hizmetler hakkında mukayeseler yapmaya ayırması lazımdır.</p>

  <h4 class="sigil_not_in_toc">Güdü ve Yarım Gerçekler</h4>

  <p>Çok esaslı araştırmalar, güdüler hakkında sağduyu ile tahmin edilen şeylerin en fazla yarım gerçekler olduğunu tespit ettiği için, insanların kendi güdüleri hakkında söyledikleri şeylerin de itimada şayan olmadığı meydana çıkar. Çünkü onlar da kendi güdülerine ait düşüncelerini sağduyuları ile bulmuşlardır. Mesela bir general iş başarmaya karşı ilgisi olduğunu söyleyebilir (çünkü o görünüşte bir şeyler başarmıştır), yahut bir iş adamı yalnız para kazanmaya karşı heves ve ilgisi olduğunu söyleyebilir (çünkü o gerçekten para kazanmıştır) veya Erie’nin işsiz kalan işçilerinin çoğunluğundan biri her şeyin üstünde bütün arzusu ile iş sahibi olmak istediğini söyleyebilir (çünkü onun hakikaten bir işe ihtiyacı vardır); fakat itinalı bir inceleme ile her birinin bu hususta ne düşündüğü ve zamanını nasıl tespit edilirse, her birinin farklı şeylerle ilgilendiği görülür, “n Ach”ın ve başka güdülerin varlığını tespit etmek için özel ölçü metotlarına ihtiyaç vardır. İnsanların söyledikleri ve inandıkları şeylerin bu gizli güdülerle çok yakından ilişiği yoktur, çünkü bu gizli güdüler bir şahsın politik, dini ve sosyal davranışlarından ziyade yaşayışı ile ilgilidir. Bundan dolayı “n Ach”, sendikacılar veya menajerler, Cumhuriyetçiler veya Demokratlar, Katolikler veya Protestanlar, Kapitalistler veya Sosyalistler arasında müteşebbis insanların çıkmasını sağlar.</p>

  <p>Nerede insanlar “n Ach” kavramlarını sık sık düşünmeye başlarlarsa, etraflarındaki şeyler harekete geçmeye başlar, “n Ach” puanları yüksek olan şahısların ücretleri daha çabuk yükselir, daha çabuk terfi ederler, çünkü onlar devamlı olarak kafalarını daha iyi bir iş yapmanın yollarını bulmak için zorlarlar. Bu gibi insanların çalıştığı müesseseler ötekilerden çok daha çabuk gelişir. Meksika’daki firmalar arasında yapılan bir mukayesede en üst idarecilerden yalnız biri hariç, diğerlerinin karşı firmanın idarecilerinin puanlarından daha yüksek “n Ach” puanlarına sahip olduğu aynı iki firmadan birincisi daha çabuk gelişmiştir. Böyle çabuk gelişen firmaların bulunduğu memleketlerin iktisadi gelişmeleri de ortalama miktarların üstünde olur.</p>

  <p>Daha iyi bir iş başarmaya olan ihtiyacın dile getirildiği halk edebiyatı ile (halk şarkıları, masal ve hikâyeleri ile çocuk masalları gibi) onu takip eden milli ekonomik gelirin artması arasında devamlı surette matematik bir ilişki, korelasyonun bulunmasının sebebi budur. Devamlı surette başarı elde etmeyi, işleri daha iyi yapmayı düşünen bir millet (halk edebiyatında görüldüğü gibi) ekonomik hayatında da başarı sağlar. Tarihî verilere dayanarak yapılan araştırmalar eski Yunanistan’da, Ortaçağ Ispanya’sında, 1400-1800 arasında İngiltere’de ve çağdaş bir çok memleketlerde, bunun doğru olduğunu gösterilmiştir. İster kapitalist ister sosyalist, ister gelişmiş, ister az gelişmiş olsun.</p>

  <p>Aşağıdaki şu iki hikâyeyi bir örnek olarak karşılaştıralım. Hangisi daha büyük bir çaba ile başarı azmini yansıtan bir düşünce tarzını göstermektedir?</p>

  <p>A hikâyesinden bir parça: (bir dördüncü sınıf okuma kitabından alınmıştır).</p>

  <p><i>“Hiçbir zaman bir insana minnet borçlanma. Dünya bir hayaldir. Kadın, çocuklar ve inekler kaderin bağlarından başka bir şey değildir. Onların hepsi geçicidir. Hepsi hayattaki rollerini oynadıktan sonra çekilip giderler: Onun için biz devamlı olmayan zenginliklere heves etmemeliyiz. Yaşadığımız müddetçe herhangi bir şeye bağlı kalmamız akıllı bir hareket değildir, biz yalnız tanrıyı düşünmeliyiz. Ömrümüzü üzüntülerden uzak geçirmeliyiz, çünkü şikâyetlerin sonu yoktur ve bunun için de vaktimiz yoktur. Onun için olayların gerçek durumlarını bilerek yaşamak daha iyidir. Aile hayatının ağlarına kendini kaptırma”.</i></p>

  <p>B hikâyesinden bir parça: (Dördüncü sınıf okuma kitabından).</p>

  <h4 class="sigil_not_in_toc">Öğrenmeyi Ne Kadar Çok Severim</h4>

  <p><i>Yüksek okulun imtihanını kazanmıştım. Artık ne kadar mutluydum. Öğrenmek kolay bir şey değildir. Başlangıçta öğretmenin söylediği şeylerden hiçbir şey anlamıyordum. Yoklama kâğıtlarım hep fena notlarla geri geliyordu. Yanımda oturan arkadaşım çok hevesli ve çalışkandı, bütün notları iyi idi. Benim öğretmenin verdiği problemleri çözemediğimi görünce bana nasıl yapacağını göstermek istedi. Fakat ben onun ödevlerini kopya edemezdim. Ben de kendi aklımla onları yapmasını öğrenmeliydim. Ödevini geri verdim ve kendi kendime onları yapmak için uğraşmanın daha doğru olacağını söyledim. Bazen bir tek problemin üzerinde gece yarısına kadar çalıştım. Bitiremediğim zamanlarda ertesi sabah erkenden gene çalışmaya başladım. Yoklamalardaki notlarım yavaş yavaş düzelmeye başladı. Güçlüklerimi böylece yenmiş oldum ve imtihanda da muvaffak oldum”.</i></p>

  <p>Bunu okuyan birçok okuyucular “n Ach” kodlarına sistemi hakkında en ufak bir teknik bilgiye sahip olmadıkları halde bile, ayn ayn iki az gelişmiş memlekete ait okuma kitaplarından alınan bu iki hikâyeden İkincisinin başarıya erişme konusunda birinciden çok daha etkili olduğunu anlamakta güçlük çekmezler.</p>

  <p>İkincisi bundan birçok kuşak önce Amerikan çocuklarına verilen okuma kitaplarındaki hikâyelere pek benzemektedir. Öteki ise daha fatalist bir dünya görünüşü aksettirmekte ve ilerlemeyi engellemektedir.</p>

  <p>“n Ach” seviyesi devlet adamlarına bir memleketin ekonomisini gözetlemek ve birçok hallerde de ekonominin bozuk gitmesine karşılık bir şey yapmak üzere teşebbüse geçmek için önemli bir vasıtadır. Mesela İngiltere, bir kuşak önce (1925 sıralarında) çocuk okuma kitaplarının “n Ach” puanını tespit etmek için incelenen 25 memleket arasında 5’nci geliyordu. 1950 sıralarında 39 memleket arasında “n Ach” seviyesi 27”e düştü -ki bu dünya ortalamasının altındadır- bugün ise liderleri şahsi teşebbüs esprisinin azalmasının ciddi ekonomik tesirlerini hissetmektedirler.</p>

  <h4 class="sigil_not_in_toc">Ekonomi ve “n Ach”</h4>

  <p>Acaba psikologlar fertlerin ve milletlerin “n Ach” seviyesini, bilhassa tesirleri daha etrafa yayılmadan, tespit ederlerse,</p>

  <p>bu bilgi herhangi bir şekilde ekonomik gelişmeyi hızlandırmak için kullanılabilir mi? Bunu meydana çıkarmakla veya teşhis koymakla işin bitmeyeceği aşikârdır. İngiltere’ye veya Hindistan’a daha fazla “n Ach” a, daha büyük bir şahsi teşebbüs ruhuna ihtiyaç olduğunu söylemenin ne kıymeti vardır. Genellikle o yerin bilginleri böyle bir ihtiyacın mevcut olduğunu çok iyi bilirler, belki “n Ach” puanları üzerinde bütün vakitlerini geçiren psikologlardan bunu bulmakta biraz daha yavaştırlar. Fakat asıl lazım olan şey fertlerde ve milletlerde “n Ach” ın gelişmesini sağlayacak bir metodun bulunmasıdır.</p>

  <p>1960 yılından beri Harvard Üniversitesi’nde araştırma grubuma bağlı psikologlar bu gayeyi sağlayacak metotların geliştirilmesinde çalıştılar bilhassa iş adamları üzerinde, çünkü onların işleri yüksek “n Ach” lı aksiyon karakteristiğine sahip insanlara ihtiyaç gösterir. Başlangıçta bu görevimizde başarı kazanıp kazanamayacağımız hakkında derin şüphelerimiz vardı, kısmen bu, çoğu Amerikan psikologları gibi bizim de, temel güdülerin çocukluk çağlarında teşekkül ettiği ve sonradan bir daha değiştirilemeyeceğine dair psiko-analitik bir görüşün çok kuvvetli etkisi altında bulunmamızdan ileri geliyordu, bir taraftan da esaslı psikoterapi ve meslek müşavirlik etütleri elle tutulur uzun vadeli şahsiyet etkileri göstermemişti. Diğer taraftan biz meslekle hiç ilgili olmayan heyecanlı insanlar tarafından büyük bir teşvik görmüştük, Dale Carnegie ve bazı kilise misyonerleri bunların arasında idi, onlar yetişmiş insanları değiştirebileceklerine inanıyorlardı ve haddizatında bunu yaparak da muvaffak oluyorlardı.</p>

  <p>Bütün bunları gözönünde tutarak 7-10 gün kadar süren kısa, iş adamlarına mahsus ve onların “n Ach” larının artmasını Hedef tutan heyecan (total push) eğitimi kursları açtık.</p>

  <h4 class="sigil_not_in_toc">Dört Temel Amaç</h4>

  <p>Geniş bir anlamla kursların dört temel amacı vardı:</p>

  <p>1.17 senelik araştırmalarımızın neticesinde “n Ach”ı yüksek olan insanlarda bulduğumuz karakteristiklere göre, kursiyerlere bu çeşit insanlar gibi düşünmek, konuşmak ve hareket etmeyi öğretiyorduk. Mesela, onlar “n Ach” puanı yüksek olacak hikâyeler hazırlamasını (ki bu “n Ach” şartlarına göre nasıl düşünüldüğünü öğrenmek demekti), bir taraftan da halka atma oyununda (ki aynı zamanda hayatta da) kendilerine ılımlı hedefleri tespit etmelerini öğreniyorlardı.</p>

  <p>2. Kurslar kursiyerlerin gelecek iki sene içinde kendileri için daha yüksek, fakat büyük bir itina ile planlanmış realist iş hedefleri tespit etmelerini teşvik ediyordu. Bundan sonra her altı ayda bir kendi hedeflerine ne kadar yaklaştıkları tarafımızdan kontrol ediliyordu.</p>

  <p>3. Kurslarda aynı zamanda kursiyerlere kendileri hakkında bilgi verecek metotlardan da faydalanılıyordu. Mesela halka fırlatma oyununda kendilerinin başkalarından farklı hareket ettiklerini görüyorlardı, mesela hedefe geçiremedikleri halde daha yakın bir noktadan tecrübeyi kabul etmemek gibi. Böyle bir davranış grup tarafından tartışma konusu yapılıyor ve kursiyer realist olmayan hedeflere sadık kalırken neler düşündüğünü anlatmak zorunda bırakılıyordu. Tartışma nihayet bir insanın hayattaki temel amaçlarının ne olabileceğine doğru yöneliyor ve onun hakikaten işinde başarı sağlamayı mı, yoksa iyi bir izlenim yaratmaya veya birçok dost kazanmaya mı önem verdiği meydana çıkıyordu. Böylece kursiyerler eski alışkanlıkları ve davranışlarının etkisi altında kalmadan daha serbest bir surette başarı hedeflerini anlamak ve gerçekleştirmek imkânını buluyorlardı.</p>

  <p>4. Kursta herkes birbirinin ümitlerini, korkularını, başarı ve başarısızlıklarını öğrendiği ve beraberce günlük hayatın dışında bir duygusal deney (hissî tecrübe) geçirerek kendini rahat ve samimi bir çevrede hissettiği için, kursiyerler arasında müşterek bir bağlılık, bir takım ruhu meydana geliyordu. Böyle bir gruba üye olmak insanın amaçlarına varmasına yardımcı olur; bu bir kere grubun sempatisine ve yardımlarına sahip olduğunu bilmesinden, bir kere de grup üyelerinin onu yapacağı işte nasıl muvaffak olacağını yakından gözetlemelerinden ileri gelir. Gizli alkol içenleri bu huylarından vazgeçirmek için bir araya toplayan terapi gruplarından da aynı etkinin meydana geldiği görülmüştür. Biz kursun sağladığı bu hususlardan hangisinin esas önemi taşıdığını daha tam söyleyemeyiz, bu ileri araştırmalarda meydana çıkacaktır ve bu gibi çabalar karşısında gösterilen genel karamsar görüş yüzünden fazla iddialı olmak niyetinde de değiliz biz yalnız insanları değiştirmek için düşünülen metotları bir arada toplamak istedik.</p>

  <p>Bu kurslar, büyük bir Amerikan şirketinde ve birçok Meksika firmalarında yüksek idarecilerle, başarısız lise öğrencilerine; Hindistan’da Bombay ve daha küçük bir şehir olan Kakinada’daki iş adamlarına verilmiştir, iki sene sonra istatistiklerle tespit edildiğine göre kurs görmüş olanların durumlarının değiştiği görülmüştür (daha çok para kazanmışlar, daha hızlı terfi etmişler, işlerini daha çabuk geliştirmişlerdir). Kursa iştirak etmeyenler veya sair şevki idare kursları alanlara nazaran onlar çok daha iyi duruma girmişlerdir. Örnek olarak Kakinada’da elde edilen sonuçlan gözden geçirelim:</p>

  <p>Kursun bitmesinden iki yıl sonra 9 kişi, ki 52 kişilik sınıfın % 18’i demektir, olağanüstü bir şahsi teşebbüs göstermişlerdir. Kursun bitmesinden 18 ay sonra 25 kişi, yani % 50, ahşılanın çok üstünde bir faaliyet göstermiştir. Ve bütün bunların Hindistan’da iş hacminin genel olarak artmasıyla hiç ilgisi olmamıştır.</p>

  <p>Kontrol olarak kullanılan bir şehirde, Kakinada’dan 45 mil uzakta, olağanüstü faal iş adamların temel oranının kurstan önce Kakinada’dakinin aynı yani % 20 olduğu tespit edilmişti. Kurstan sonra Kakinada’da açık bir şey oldu: Küçük bir radyo dükkânının sahibi bir kimya fabrikası kurdu, bir bankacı ticari kredi konusunda o kadar büyük başarı gösterdi ki bankanın Kalküte’deki daha büyük bir şubesine tayin olundu, mahalli politika lideri ve hedefine erişti (ki o bu hedefi kursta kafasına koymuş ve tespit etmişti) ve Federal Hükümeti limanı derinleştirmeye ve her mevsimde işleyebilir bir liman haline sokmaya ikna etti; bir çelik fabrikasının kurulması için de planlar yapılmıştır vs. Bütün bunlar dışarıdan herhangi bir sermaye yardımı yapılmadan başarılmıştır. Bütün masraf dört defa yapılan 10 günlük kurs ve bir de 6 ayda bir yapılan ziyaretlerden ibaretti. Kurs gören insanlar kendi sermayelerini kendileri buldular ve şimdiye kadar ölmüş ve ticari hiçbir değeri olmayan bir şehre kendi kaynak güçlerini kullanarak ticaret ve endüstri getirdiler.</p>

  <p>Böyle bir metotla başarı güdüsünü geliştirme ümidi büyük görünüyor. Bu az gelişmiş memleketlerle Amerika’daki “Sefalet cepleri”nde hızlı ekonomik gelişme sağlamak için uygulanabilir.</p>

  <p>Daha fazla müteşebbis bir davranış alması gereken ticari sahalar için de tatbiki mümkündür. Dar gelirli gruplarından daha fazla “n Ach” puanı geliştirebilmesi için de faydalı olabilir. Mesela araştırma göstermiştir ki, Amerikan zencilerinden “n Ach” seviyesi çok düşüktür. Bu bir sürpriz değildir. Cemiyet onların başarı çabalarını sistematik bir surette hayal kırıklığına uğratmış ve engellemiştir. Bu engeller ortadan kaldırılınca, onlara yeni fırsatlardan faydalanabilme imkânlarını verecek içgüdüleri uyarmak ve teşvik etmek gerekecektir.</p>

  <h4 class="sigil_not_in_toc">Aşırı Tepkiler</h4>

  <p>Dikkat edilecek bir nokta: Ben ne zaman bu araştırmadan ve onun muazzam imkânlarından bahsedersem, dinleyicilerim tamamiyle ters yönde aşırı bir tepki gösterirler. Ya onlar şüphelerini muhafaza ederler ve güdülerin değişmesine imkân olmadığını tartışırlar ve bizim yaptığımız şeyin Dale Carnegie’ye bir psikoloji maskesi ve ilmi bir hüviyet vermekten ibaret olduğunu söylerler veya tamamen buna inanırlar ve ilk posta ile kendi mahalli problemlerini çözmek için kursun müfredat programlarını isterler.</p>

  <p>Her iki tepki de yerinde değildir. Benim sizlere burada birkaç sayfa içinde anlatmak istediğim şeyleri ortaya çıkarmak için 20 sene sabırlı araştırma çalışmaları yapmak gerekmiştir. Bu temel araştırmalar için de yüz binlerce dolar harcanmıştır. Daha yapılması gereken şeyler için daha da fazla paraya ve geliştirmek için de zamana ihtiyaç vardır ki, bir gün ümit verici bu fikir, pratik olarak uygulanabilecek bir şey olabilsin.</p>

  <h4 class="sigil_not_in_toc">Teşvike Olan İhtiyaç</h4>

  <p>Yalnız bir örnek vermek için, biz örneğin dar gelirli gruplar arasında “n Ach” m nasıl geliştirileceğini daha bilmediğimizi söyleyebiliriz. ilk teşebbüsümüzde -14 yaşında zeki, fakat okulda başarı gösteremeyen çocuklara verilen bir yaz kursunda- orta tabakaya mensup çocukların iki senelik bir süre içinde gittikçe daha fazla başarılı olduklarını, aşağı tabakaya mensup çocukların ise ilk sene içinde bir parça ilerleme gösterdikleri, fakat sonra tekrar eski başlangıç ortalamasına düştüklerini tespit ettik. Biz bunun onların tekrar kendi ortamlarına dönmelerinin, ne ana babalarından, ne de dost ve arkadaşlarından herhangi bir takdir ve teşvik görmemelerinin buna sebep olduğu neticesine vardık. Yani bir insanın güdüsünü değiştirmenin, yaşadığı ortam onun çabalarına takdir edici bir davranış göstermediği takdirde, kâfi olmadığı muhakkaktır. Onun bulunduğu ortam hiç olmazsa muayyen bir dereceye kadar onun yeni gayretlerini desteklemelidir.</p>

  <p>Kendi dört duvarları arasından çıkmayı tasarlayan zenciler şu problemle karşı karşıya kalırlar: Evlerinde onlara şüphe ile bakılır, işlerinde şüphe ile bakılır, “n Ach” seviyesinin yükselmesinin bir faydası olmaz, çünkü bir ay sonra başarıya karşı gösterilen güvensizlik onun büsbütün düşmesine sebep olur, biz yalnız “n Ach” m nasıl yükseltilebileceğini öğrenmekle kalmayıp onun uygulama metotları üzerinde ilgilileri eğitmek ve onun gelişebileceği müsait ortamlar yaratmak imkânlarını araştırmak zorundayız.</p>

  <p>Bu eğitim metotları çoğu daha ön deney dönemindedir. Onlan geliştirmek için para ve zamana ihtiyaç vardır, fakat toplum insanların yetişmesi uğrundaki bu muazzam tecrübeye inancını ve katkısını esirgememelidir.</p>

  <h4 class="sigil_not_in_toc">YAŞ DAL</h4>

  <p><i>Eğer bir çocuk kavga ve gürültü içinde yaşarsa, kavgacılık öğrenir. Eğer bir çocuk korku içinde yaşarsa, korkmayı öğrenir.</i></p>

  <p><i>Eğer bir çocuk daima ona acıyan insanlarla beraber yaşarsa, kendini zavallı hissetmeyi öğrenir.</i></p>

  <p><i>Eğer bir çocuk kıskançlık içinde yaşarsa, nefret etmeyi öğrenir.</i></p>

  <p><i>Eğer bir çocuk cesaret ve heyecana değer verilen bir çevrede yaşarsa, kendine güvenmeyi öğrenir.</i></p>

  <p><i>Eğer bir çocuk övmeyi bilen insanlarla beraber yaşarsa, başkalarını da takdir etmeyi öğrenir.</i></p>

  <p><i>Eğer bir çocuk sevgi içinde yaşarsa, sevmeyi öğrenir.</i></p>

  <p><i>Eğer bir çocuk kendisini adam yerine koyan bir çevrede yaşarsa, hayatta erişmek için çalışmaya değer bir amacı olmasını öğrenir.</i></p>

  <p><i>Eğer bir çocuk dürüst hareket eden insanlar içinde yaşarsa, adaletin ne olduğunu öğrenir.</i></p>

  <p><i>Eğer bir çocuk sözlerine güvenilir insanların içinde yaşarsa, hakikatin ne olduğunu öğrenir.</i></p>

  <p><i>Eğer bir çocuk açık kalpli, güler yüzlü ve anlayışlı insanların arasında yaşarsa, dünyanın gerçekten yaşamaya değer güzel bir yer olduğunu öğrenir.</i></p>

  <p style="text-align: right;">Ann LANDER</p>
</body>
</html>
