<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>BİR MİLLETİN ZEVKİ NASIL GELİŞİR?</h3>

  <p style="text-align: right;">Van LOON</p>

  <p>Bir milletin zevkinin geliştirebilmesi için bir tek yol vardır. Bu acele ile veya zorla yapılamaz. Bu ancak halka sabırla, sistemli ve devamlı bir şekilde gerçekten “iyi” yi, bilinmeye değer anlamında gerçekten “asil” olanı göstermekle kabildir.</p>

  <p>Fakat siz itiraz ederek diyebilirsiniz ki, “vatandaşlarına gerçekten iyi olanı ya da sahte, taklit ve kötü olanı göstermek gibi bir görevi kim üzerine alabilir?”</p>

  <p>işte burada da sert ve değişmez kurallar yoktur. Bununla beraber ben; eğer bir tablo, bir müzik parçası, mimari bir eser veya sanat ülkesinin içindeki herhangi bir şey, zamanın mümkün olan en büyük kısmında bu konuda en çok söz söylemek yetkisine sahip bütün insanların saygı, takdir ve sevgilerini kazanmışsa, bu sanat parçasının bütün insanlığın yerinde bir takdirine layık bazı temel unsurlarını kapsadığını büyük bir kesinlikle söyleyebilirim.</p>

  <p>Fakat biz, zevk konusunda, sırf biz böyle düşünüyoruz diye, herkesin o şeyi seveceğini, ondan hoşlanacağını ümit edemeyiz. Bu imkânsızdır, aynı zamanda buna lüzum da yoktur.</p>

  <p>Öte taraftan “yerinde bir saygı genellikle devamlı bir ilgiye sebep olur” İşte bu benim, hepimizin yapmamız gerektiğini düşündüğüm şeydir. Kanım şudur ki çocuklarımıza, tannsal ilhamla, dürüst insan sanatçılığının gerçek bir sonucu olan şeylerden mümkün olduğu kadarını göstererek onların kendi kendilerine iyi bir seçim yapmalarına çalışmalıyız.</p>

  <p>Sonunda görmeye ve dört bir taraflarına bakmaya kabiliyetleri olanlar doğru bir yargıya varacaklar. Buna sırf kendi iradeleriyle varmış olduklarından, bu da ebedi bir hüküm olacaktır.</p>

  <p>Görecek gözleri ve işitecek kulakları olmayanlara gelince, onlar bu saadetten yoksundurlar. Fakat bu bizim kabahatimiz değil, onların talihsizliğidir. Onun için bu gibilerin yaptıklarından memnun ve mutlu zurnaları ile köçek havası çalmalarına ses çıkarmayalım. Fakat tam bu sırada komşularının arasında Beethowen’in senfonisini dinlemekte olanları rahatsız etmelerine de hiçbir zaman müsaade etmeyelim.</p>

  <p>(İnsanlığın Güzel Sanatları’nın son sözü)<br /></p>

  <h4 class="sigil_not_in_toc">Korkunun Hayatınızı Yok Etmesine Müsaade Etmeyiniz</h4>

  <p>Franklin D. Roosevelt, “korktuğumuz biricik şey korkunun kendisidir,” demişti. O korkunun, insanları titrettiğini, onları kararlar alıp harekete geçmek yeteneğinden yoksun ettiğini pek güzel biliyordu. Korku ve telaş genellikle bilinmeyen şeylerden gelir. Biz göremediğimiz, değinemediğimiz veya daha önceden denemiş olmadığımız şeylerden korkarız. Bu tabii bir şeydir ve ancak bilgi ile yenilebilir. Bilgi ise esaslı bir objektif tahlilin, analizin sonucudur.</p>

  <p>Işığa çıkarılır çıkarılmaz korku kuvvetini kaybeder. Böylece probleme yaklaşmak için bir metot düşünmek ve tespit etmek mümkün olur. Varsayalım ki bizde belirli bir yetenek mevcut değildir. Eğer buna sahip olmadığımızı samimi olarak kabul eder ve onu geliştirmeye bütün gücümüzle çalışırsak çok geçmeden ya o yeteneği elde ederiz veya onun yerine geçecek başka bir kabiliyete sahip oluruz. Tarih bunu becermiş birçok insanın hayat hikâyeleriyle doludur. Zamanımızın en büyük hatibi Winston Churchill, okul çağında iken kekeleyerek ve zorla konuşurdu. Bir koşu şampiyonu olan Glenn Cunnigham küçükken bacaklarının yanmış olması yüzünden uzun zaman yürûyememişti. Alexander Pope, o kadar çelimsiz ve zayıftı ki, başka birinin yardımı olmadan sokağa çıkmazdı, buna rağmen en büyük şairlerden biri oldu.</p>

  <p>İş alanında değerli yazı ve tahlilleri ile ün salmış yazar Ted Pollork iş sahasında çalışan herkesin, özellikle amirlerin korkuyu yenmeyi öğrenmelerini tavsiye eder. Bunun için de her şeyden önce korkularını kabul etmeleri, onları objektif olarak tahlil etmeleri ve sahip oldukları kabiliyetleri geliştirmeye çaba göstermeleri gerektiğini söyler. Bu sayede insanın ufku genişler ve önünde yeni güven ve başarı alanları açılır.</p>

  <p>Kaynak: International Management</p>
</body>
</html>
