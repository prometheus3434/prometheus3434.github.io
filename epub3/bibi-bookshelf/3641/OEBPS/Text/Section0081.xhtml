<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>LİDERLİĞİN İLK ŞARTI DÜRÜSTLÜKTÜR</h3>

  <p style="text-align: right;">B.B. LAH</p>

  <p>İdari işlerde liderliğin temel vasıflarının başında tam bir dürüstlük gelir. Hiçbir icra amiri sözlerinde ve hareketlerinde tam manasıyla dürüst olmadıkça maiyetindeki memurların saygı ve güvenini sağlayamaz. Amir, bütün gözlerin her an üzerinde olduğu bir adamdır ve emrinde kaç kişi varsa o kadar da tenkitçisi var demektir. Belki o anlarda bazılarının gözlerini bağlayabilir; fakat hepsini birden aldatmasına imkân yoktur. Çünkü er geç hakikat meydana çıkar ve onun bir hacıyatmaz gibi herkesin gözünden düşmesi de o kadar çabuk olur.</p>

  <p>O başkalarının izleyeceği bir örnek olmalı, temiz ellerle ve aydınlık bir vicdanla çalışmalıdır. Para ile ilgili konularda tam bir titizlikle hareket etmeli, memurlarına ait mal ve hizmetleri kullanırken çok dikkatli olmalıdır. O yalnız rüşvet ve şahsına menfaat sağlamaktan değil, ihaleleri dost veya tanıdıklarına kazandırmak, şahsi otoritesi için veya kendi adamlarının yaranna yeni nizamlar meydana getirmek veya mevcutları o şekilde tefsir etmek gibi daha basit bozuk işlerden de kaçınmalıdır. Hiçbir surette, hoşlandığı belirli bazı kimseleri faydalandırmak veya hoşlanmadığı şahıslan gözden düşürmek için, plân, politika ve hareketlerini degiştirmemelidir. Sırf aklındaki bazı şahısların işine yarayabilmesi için, mesela şartnameleri veya işe alma hükümlerini o şekilde tanzim cihetine gitmemelidir. Onun bütün hareketleri, şahsi veya sevdiklerinin menfaatlerinden ziyade,-bulunduğu müessese ve cemiyetin genel çıkarlanna hizmet edecek nitelikte olmalıdır.</p>

  <p>Dürüstlük dar bir mâna içine sıkıştınlarak yalnız para ile ilgili meselelere hasredilmemelidir. O geniş manada sabit bir karakter, itimada layık olmak ve düşünsel namusluluk olarak alınmalıdır. Bir amir hiçbir zaman iki yüzlü olmamalı, bugün evet dediği şeye yarın “hayır” dememeli ve her türlü hile ve yalandan uzak kalmalıdır. Daima doğru söylemeli ve inandığı fikri savunmalıdır. Hakikaten yapmak istediği şeyi söylemeli ve söylediği şeyi de yapmalı. Başka başka zamanlarda veya başka başka insanlara başka başka şeyler söylememelidir.</p>

  <p>Bir amirin kendi görüşünü veya amacını desteklemek için hakikat ve delilleri çevirmesi veya kendi şefinin hoşuna gitsin diye düşündüğü ve inandığı şeyi değil de, onun tam aksini söylemesi amirliğe yakışmayan şeylerdir.</p>

  <h4 class="sigil_not_in_toc">Adalet Duygusu</h4>

  <p>Dürüstlüğün temel unsurlanndan biride yüksek adalet hissidir. Bir amir memurlarının işlerini ve şahıslarını değerlendirirken, vereceği ceza ve mükâfatlarda, terfi ve tayinlerde haktan ayrılmamalı ve tarafsız hareket etmelidir. Rakip tarafların şikâyetleri bahis konusu olduğu yerlerde, bilhassa hoşlandığı kimselerle, amirin gözüne girmek için ellerinden gelen her türlü kurnazlığı göstermesini bilenleri çok büyük bir itina ile gözönünde tutmalıdır. Daha üst pozisyonlara terfi edecekleri seçerken oraya en layık olanları seçmeli ve kendisine en fazla bağlı görünenleri getirmelidir.</p>

  <p>Adalet hissinin bir gereği amirin yetkilerini yardımcıları ile paylaşması ve onların da kendilerine düşen sorumluluğa uygun olan bir yetkiye sahip olmalarıdır. Diğer taraftan o kendisi bahis konusu olduğu zaman, takdir ve tenkidi de aynı objektif ölçü ile karşılamalıdır. Başkalarının yapmış olduğu hizmet ve başarılara da layık olduğu takdiri esirgemekten kaçınmalıdır. Layık olduğu yerde takdir göstermeyen amir bütün memurlarının güven ve saygısını kaybeder. Bu amir, işlerin fena gittiği zaman, bunların sorumluluğunu üzerine almasını bilmeli ve bir şamar oğlanı arayarak bütün kabahati başkalarının üzerine atmamalıdır. Aynı zamanda başka başka insanlar hakkında hüküm verirken, başka başka ölçüler kullanmamalıdır.</p>

  <h4 class="sigil_not_in_toc">Düşünsel Dürüstlük</h4>

  <p>Her yüksek icra amirinin sahip olmak zorunda bulunduğu meziyetlerden biri de düşünsel dürüstlüktür. Onun kafası ilmi bir davranışa tabi olarak işlemeli ve insanlar ve maddelerle iş görürken mümkün olduğu kadar yüksek bir objektiflik derecesi gösterebilmelidir. Kendisinin hoşuna gitmeyen hakikatleri kabul edebilmeli ve kararlarını, kendi şahsi sempati veya antipatilerinden ziyade durumun gereklerine göre vermelidir. Hatta şahsi prestijini bile hakikate olan bağlılığı ile kanştırmamalıdır. Hatasını anlar anlamaz bunu derhal kabul etmekte tereddüt göstermemeli ve onu nezaketle düzeltmelidir. Bulabildiği her yerde bilgi, fikir ve teklifleri iyi niyetle karşılamalıdır. Hakikati arayan bir insan olarak maiyetindekileri “evet efendimcilere” ve gramofon plaklarına çevirecek yerde onların serbestçe düşünmelerini ve fikirlerini açıkça ifade edebilmelerini teşvik etmelidir.</p>

  <p>Bazen düşüncelerinde dürüst olmayan kimseler bu samimiyetsizliğe düşebilirler. Medeni cesaret sahibi olmayan bir amir her işi her ne pahasına olursa olsun, tatlıya bağlayarak çözmeye çalışır. Olağanüstü hizmet gören memurların, tutmayı düşünmediği vaatlerden dolayı kendisine yapacakları iğnelemeleri yumuşak sözlerle örtbas etmek ister. Bunun insanları susturmanın en umumi şekli olduğu zannedilir. Bunun bir başka sebebi de insanlarla iyi geçinme ve memurları psikolojik yönden idare etme hususunda bugün daha ilk gününden itibaren her amire yapılan telkin olsa gerekir. Halbuki eski moda bir amir bazen kaba da olsa hakikati ulu orta söylemekten çekinmezdi. Modern bir amirden ise daha nazikâne ve basiretli hareket etmesi beklenir. Mesela böyle bir amir maiyetindekilere, her birinin işleriyle olan münasebet bakımından ne durumda olduklarını açıkça söylemekten çekinir. Halbuki insanların yaptıkları işlerin durumlarını bilmesi onlar için bir teşvik olur. Şahsî verimlerini de arttırmaya vesile olur. Fakat bu kıymetli teşvik çok defa bir çok şevki idare amirleri tarafından ele alınmaz. Çünkü onlar hoşa gitmeyecek hakikatleri açıkça söyleyecek kadar cesaret sahibi değildirler. Onlar maiyetindeki memurları isteyerek şüphe ve memnuniyetsizlik içinde tutarlar ve bu şekilde karanlıkta bırakmak suretiyle onların daha fazla çalışacaklarına inanırlar. Fakat hakikatte sonuç bunun tamamiyle tersidir. Bu onların istek ve coşkularını frenler. Aynı şekilde fazlasıyla nazik bir amir, iki memuru arasındaki anlaşmazlığı çözmek için ikisini birden karşısına çağırıp tartışma konusunu açıkça ortaya koymaz. Her ikisiyle ayn ayn konuşur ve böylece her ikisinde de kendisinin haklı ve ötekilerin haksız olduğu intibaını uyandırır. Neticede hiçbir şey halledilmiş olmaz ve aradan bir müddet geçtikten sonra amirin davranışının iki yüzlülüğü şu veya bu şekilde meydana çıkar.</p>

  <h4 class="sigil_not_in_toc">Objektif Değerlendirme</h4>

  <p>Düşünsel dürüstlük, amirin kendi daire veya işletmesinin yapmakta olduğu işleri hakiki ve objektif bir surette değerlendirmesine ihtiyaç gösterir. İşlerin gidişini gösteren bütün bilgi ve istatistikler veya mali neticeler gerçek ve güvenilebilir olmalıdır. Lehte olmayan rakamları saklamaya veya örtmeye teşebbüs edilmemelidir. Bütün periyodik rapor ve bilgiler gerçeklere sadık kayıtlar olmalıdır ki, olağanüstü veya yinelenen hatalar düzeltilebilsin. Fakat hakikatlerin yerini blöflerin almasına müsaade edilirse, yukarı makamlara verilen bütün bilgiler yalan ve yanlış yola sevk edici olur. Bu yüzden esas güçlükler ve hataların meydana çıkarılması uzar ve onlar da devam edip giderler.</p>

  <p>Birçok düşünür, şevki idare konusunu inceleyen yazarlar ve idareciler yüksek icra amirlerinin yüksek bir dürüstlük standardına sahip olmalarının önemini belirtmektedirler.</p>

  <p>Bu konuda ünlü bir yazar olan Peter Drucker şöyle diyor:</p>

  <p>“Şevki idare makamlarındaki yüksek amirler; yeni bir idareci tâyin etmek zorunda kaldıkları her seferde, kendi kesin inançlarının delillerini ortaya koyamazlarsa, en iyi iş usul ve tatbikatı bile tam bir iş ruhunun doğmasını sağlayamaz. Onların samimiyet ve ciddiyetlerinin delili, karakterlerinin hiçbir uzlaşma kabul etmeyen dürüstlüğüdür. Üst kademelere yapılacak tâyinlerde dürüstlük üzerinde ne kadar durulsa azdır. Maiyetindekilere karakteri bir model olarak gösterilmeyecek hiçbir şahıs yüksek makamlara tâyin edilmemelidir”.</p>

  <p>Şevki idare konusu yazarlarından Unvik de şöyle der: “Herhangi bir teşebbüste insanları idare etmek sorumluluğu ile görevlendirilecek, yani şevki idare makamlarını işgal edecek bir şahıstan beklenecek en hayati özellik dürüstlüktür”.</p>

  <p>Başka bir yazar, Miller de şöyle diyor “Liderlik bir grubun davranışının moral tonunu tespit etmelidir. Sıra amiri olarak bir şahıs bir standart hareket tarzını överken, onun tamamiyle tersi başka birini uygulayamaz. Onun kendi şahsi davranışıdır. Buna göre, idari bir makamın hareket tarzında bir bütün olarak yüksek bir moral tonunun mevcut olduğuna inanılabilmesi için, her şeyden önce bunun, liderinin davranışında bulunması lazımdır”.</p>

  <p>Bir idarecinin vereceği şahsi örneğin çok büyük bir etkisi olacağına işaret eden W.B. Graves şöyle diyor:</p>

  <p>“Aslında bir amirin cam kavanoz içinde yüzen altın balığı kadar saklı özel yaşayışı vardır. Onun çalışkanlığı ve dürüstlüğünü, onun devletin zamanını, telefonunu, postasını boş yere veya kendi çıkarı için kullanıp kullanmadığını, pozisyon kişinden faydalanarak kendisine özel imtiyazlar sağlayıp sağlamadığını teşkilâttaki en basit odacı bile bilir”.</p>

  <p>Liderlik üzerine yaptığı bir konuşmada Maraşal Sir William Slim başkalarını başarı ile yönetebilecek insanda şu esas beş vasfın bulunması gerektiğini söyler:</p>

  <p>“Cesaret, irade kuvveti, tolerans, bilgi ve bütün bu özelliklerin üzerine temellendiği son vasıf, dürüstlük. İnsanların size inanmalarını sağlayan şey”.</p>

  <p>Liderlik üzerine bir yazısında Mareşal Montgomery şöyle der:</p>

  <p>“Kötü bir liderlik belki geçici bir zaman için başarılı olabilir, fakat sonunda kendi kendisini mahveden tohumlarım da içinde beraber taşır. Kötü liderliğin en iyi örnekleri Hitler ve Mussolini olabilir. Kötü liderlik kuvvetli bir şahsiyetin empoze ettiği yalandır. Bu şahsiyet ne kadar kuvvetli olursa, son yıkılış da o kadar kuvvetli olur. Hakiki büyüklük ahlaki faziletler olmaksızın elde edilemez, bütün öteki daha küçük faziletler bununla karıştırıldıktan sonra gelişir, olgunlaşır ve bir ilham kaynağı olabilirler”.</p>

  <h4 class="sigil_not_in_toc">Geniş Yetkiler</h4>

  <p>Bir idareci ne kadar yüksek bir mevkide ise onun müessese işleriyle ilgili yetkisi de o kadar büyüktür. Bu muhtelif cinsten geniş yetkiler demektir; büyük fonların sarfına ait yetkiler, personele ait yetkiler, muhtelif malzeme ve hizmetlerin satılması veya satın alınması için mukavele yapma yetkisi. İcra amiri, memurlarının menfaatlerinin bir koruyucusu, anlaşmazlıkların bir hakemi, bir kanun yapıcısı veya nizam koruyucusu, adalet ve himaye dağıtıcısıdır. Böyle geniş yetkiler çok az veya hiç kontrol altına alınmazsa, onlar en iyi insanları bile soysuzlaştırabilir ve zehirleyebilir. Kudret ve yetkinin bu gibi körleştirici ve soysuzlaştıncı etkileri daha ilk çaglann düşünürleri tarafından bile bilinmekteydi. Eski kutsal yazılarda kudret, “zehirlerin en kuvvetlisi” olarak vasıflandınlmıştır. Lord Acton “Kudret insanı daima soysuzlaştınr, mutlak kudret ise tamamıyla” der. Prens Kropotrin de “Kudretin onu kullananlar için daima zehirli olduğu tarihin herkesçe bilinen bir hakikatidir” diyor.</p>

  <p>Filozof Whitehead ise şöyle söylemiştir. “Kudretten zevk alma hayatın inceliklerini öldürür. Kudretin kendisine has tesirlerinden başka, elinde büyük kudret olan her şahsın etrafım, dinlediği takdirde kendisini kötü yollara sevk etmeye çalışan, birçok dalkavuk ve cellatlar alır. Bundan dolayı bir idareci yetkinin zehirleyici ve soysuzlaştırıcı etkisinden ve yüze gülen insanların çekici yalanlanndan kurtulmak için, kuvvetli ve saf bir karaktere, çok yüksek derecede hassas bir ahlak duygusuna, hakikati bulmak için kuvvetli bir arzuya, adalet ve dürüst oyun aşkına sahip olmalıdır. Kudret ruhun bu yüksek vasıfları ile kontrol altına alınmazsa, gemi azıya alır ve idareciyi de bir müstebit yapar. Diğer taraftan alçak karakter yüksek kabiliyetlerle birleşirse, kudretin kötüye kullanılması tehlikesi daha da artar. Ta en eski zamanlardan beri bu, kudretin kaçınılmaz talihi olarak tanınmıştır”.</p>

  <h4 class="sigil_not_in_toc">Uygun Aletler</h4>

  <p>Soysuz bir idareci yeni bir mevkiye geçer geçmez, ilk iş olarak kendisine uygun aletler bulmaya çalışır. Bunlar onun adına yalnız menfaat toplayan değil, aynı zamanda onun istediğine göre işlerin seyrini sağlayan kimselerdir.</p>

  <p>Bu tip ajanları bulmak güç değildir. Çünkü onun bu şekildeki şöhreti daha kendisi o mevkiye gelmeden önce her tarafa yayılmıştır. Bazı memurlar memnunlukla gönüllü olarak ona katılırlar. Başka birçokları da zamanla gönüllülerin parlak durumlarını görünce arka planda nöbet bekledikleri yerlerden çıkarak onlarla birleşirler. Geride kalmayı ve direnmeyi tercih edenler ise, zamanla etkisiz bir hale getirilir. Bozulmuş bir idarecinin yetkisi altında hastalık mikrobunu taşıyanlar gelişirlerken ötekiler mahvolurlar. Kısacası, Grasham Kanunu işlemeye başlar. Bunun neticesi olarak da, kalitesi yüksek iş yerini, alçak kaliteli işe, iyi memurlar da yerlerini kötülerine bırakırlar. Bu şekilde soysuzlaşma bir orman yangını gibi bütün teşebbüse sirayet eder. Böyle bozuk bir hava içinde de bencillik hizmetin üzerine çıkar, işbirliği imkânsız hale gelir ve herkes menfaatından başka bir şey düşünmez olur. Teşebbüsü felâkete götüren bir durumdur.</p>

  <p>Soysuzlaşma yüksek derecede bulaşıcı bir hastalıktır. Hatta aslında idareci kendisi onun bulaşmasını istemese bile. Çünkü su yüksek düzeyden aşağılara doğru akar ve suyun bulunduğu yer ne kadar yüksek olursa, akış hızı da o kadar fazla ve yayılacağı yüzey de o kadar geniş olur. Bir teşkilatın yüksek kademelerinden aşağı kademelerine doğru devamlı bir surette akan bu karakter seli yer çekimi kanunu kadar doğru ve evrenseldir. Yüksek bir amir kendi kusurlannı kolayca kusur olarak kabul etmez ve bu yüzden de astlarının onu taklit etmelerine de kolayca mani olamaz. Fakat farkına varıp da kendi yaptıklarının aksini vaaz etmeye kalksa bile, bu husustaki gayretleri kolay kolay meyve vermez. Çünkü hareketleri söylediklerini yalanlamaktadır.</p>

  <h4 class="sigil_not_in_toc">Trajedi</h4>

  <p>Belki facianın en şaşırtıcı tarafı, çok iyi ve akıllı insanların bozuk bir idareciyi hakiki renkleriyle görecekleri yerde, ya onun şahsiyetinin sempatik oluşu veya onun kurnazca zaman zaman yaptığı kompliman ve sağladığı nimetler yüzünden onun hayranlan ve yardımcılan olmalarıdır. Bununla beraber bu sonuca fazla hayret edilmemelidir, insanların bu zaafları asırlar boyunca hükümdarlar ve filozoflar tarafından bilinmiyor muydu?</p>

  <p>Alman filozofu Schopenhauer: “Sevgili dostum, ilk ve son olarak benim yaptığım işlere bak ve aklını kullan. İnsanlar tamamiyle kendileriyle meşguldürler ve etraflannda olan biten,</p>

  <p>şeylere objektif bir nazarla bakamazlar. Bir köpeğin varsa ve eğer sen onun seni sevmesini istiyorsan ve eğer sen de mevcut yüz nadir ve mükemmel vasıftan hayvancağızın bir tanesinin farkında olacağını zannediyorsan, bunun onu bütün vücut ve ruhu ile sana bağlayacağına inanıyorsan -tabii eğer diyorumeğer sen hakikaten buna inanıyorsan, çılgının birisin. Onu okşa, ona yiyecek bir şey ver; ondan sonra hoşuna giden her şeyi yap. O bunların hiçbirine aldırmayacak ve senin sadık ve hakikatli bir köpeğin olacaktır. Buna inanabilirsin ki, aynı şey tamamiyle aynı olarak insanlar için de böyledir. En zeki insanlar bile, onları besleyen elin hatalarına karşı gözlerini kapamaya eğilimlidirler”.</p>

  <p>Özet olarak şunu söyleyebiliriz ki, dürüst olmayan bir idareci bir taraftan yetkilerini kullanarak, bir taraftan da şahsen verdiği örnek dolayısıyla maiyetindekileri soysuzlaştırır.</p>

  <p>En hassas iş arkadaşlan bile onun sempatik şahsiyetine kanar ve onu tamamiyle destekler. Üst idarecilerin karakteri yalnız bütün teşebbüsün normal tonunu tayin etmekle kalmaz, aynı zamanda yaptığı işlerin kalitesini de sınırlar. Yüksek icra amirlerinin dürüstlüğü bundan dolayı bir teşkilat için ölüm kalım meselesidir. Başarılı olabilmesi için her türlü ıslahat ve temizleme hareketi yukarıdan başlayarak aşağıya doğru inmelidir.</p>

  <p>Atatürk’ün bir söylevinde kullandığı çağdaşlık kelimesinin anlamını soran birine verdiği cevap şu olmuştu:</p>

  <p>“Çağdaşlık, efendiler, adam olmak demektir</p>

  <p>Atatürk’ü yeniden derleyeceksek, yeniden yorumlayacaksak, her şeyden önce onun yalnız Türkiye’yi değil dünyayı ilgilendiren büyük müjdelerini, büyük özlemlerini ele almalıyız. O, mesela “bütün dünya ölçüsünde, çocuklarımızı dünya vatandaşı olarak, hırstan, kinden, garezden ve her türlü husumetten kurtulmuş olarak terbiye etmeliyiz” demişti.</p>

  <p>İşte bir özlem. Ama bütün dünyayı kapsıyor.</p>

  <p>Milliyet’ten</p>

  <p>“Bir kişinin devlet adamı olabilmesi için her şeyden önce yöneteceği toplumla dost olması, dostluk kurması gerekir</p>

  <p>Kemal Atatürk</p>
</body>
</html>
