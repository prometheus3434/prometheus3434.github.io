<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>AMİR VE MEMUR</h3>

  <p>Dün kendisine önem verilmediğinden şikâyet eden memur, amir mevkiine getirildi mi, hemen emrindekilerin ehliyetsizliğinden dem vurmaya başlar.</p>

  <p>Lâtince bir söz vardır: Biz okul için değil, hayat için öğreniriz. Buna rağmen Romalılardan zamanımıza kadar bizi tam mânasıyla hayat için hazırlayan, karşımıza çıkacak bütün meseleleri önceden öğreten hiçbir okul olmadığı gibi, bütün modem imkân ve vasıtalarımıza rağmen bugün de, yarın da böyle ideal bir okulun kurulmasına imkân yoktur. Hayatın çeşitli meseleleri karşısında bugün ideale en yakın sayacağımız okul, bize ne düşüneceğimizi değil, nasıl düşüneceğimizi öğreten ve bizi dar kalıplar içinde bırakmayarak geniş bir ufuk verebilendir. Öğrettiği ister hukuk, ister teknik, ister hastabakıcılık olsun.</p>

  <p>Hangi okuldan çıkarlarsa çıksınlar, insanlar hayatta bir iş yapmak istedikleri her anda başka insanlarla beraber çalışmak zorundadırlar. Bundan çıkacak sonuç da insanlar beraber çalışmasını öğretmenin her öğrenim sisteminin, hatta aile terbiyesinin temel amacını teşkil etmesi gerektiğidir.</p>

  <p>Dikkat edecek olursak, İngiliz ve Amerikan okullannda sporla dersin hemen hemen aynı derecede önemli olduğunu görürüz. Yalnız bu spordan maksat bildiğimiz beden terbiyesi değildir. Beden terbiyesi fertlere ait bir şeydir. Sporun ise bence en iyi karşılığı oyundur, çünkü hiçbir oyun tek başına oynanmaz. Spor takım halinde çalışmayı öğreten bir terbiye sistemidir ve Anglo - Saksonlar sporu takım halinde çalışmak, (Team work), müşterek bir gaye uğrunda birleşmek ve herkesten tam mânasıyla faydalanmak şeklinde anlarlar ve genç dimağlara takım ruhunu aşılamak için ellerinden gelen her şeyi yaparlar.</p>

  <p>Ne yazık ki, insani zaaflar, egoistlik, şöhret ve mevki hırsı bu asil ruhu gölgeler, bu yüzden de tam bir takım ruhuna sahip insanlar, işlerin teknik taraflarını iyi bilen insanlardan çok daha güç ve nadir yetişirler. Fakat herhangi bir talih eseri olarak, onlar bir kere amir mevkiine geçtiler mi, derhal tek başına birer kıymet oldukları halde bir arada iyi bir takım vücuda getiremeyen “oyuncuları” bir araya toplarlar, herkesin iyi niyetlerini, ilgi ve kabiliyetlerini teşvik ederek, tek başlarına değil, bütün takım ile beraber çalışırlar ve güçlükler, insanların yenemeyecekleri kadar muazzam değilse, mantıki düşünen bir çevre içinde muhakkak başarıya erişirler.</p>

  <h4 class="sigil_not_in_toc">Takım ve Kaptanı</h4>

  <p>Böyle bir takımın başı olan amirle oyuncuları olan memurların arasındaki ilişki en ufak bir daireden en yüksek kadrolu devlet teşkilâtına kadar üzerinde durulması gereken çok hayatî bir noktadır ve birbirinden farklı iki yönü vardır. Bugün onu memur cephesinden görenler, yarın ona birdenbire başka bir açıdan, amir cephesinden, bakacaklardır. Bu çok defa yaya giderken şoförlere kızmamıza ve dolmuşta giderken yayaların yürümek bilmediğinden şikâyet etmemize benzer. Orta yolu bulmak çok güçtür.</p>

  <p>Dün kendisine önem verilmediğinden şikayet eden memur, amir mevkiine geçer geçmez, elemansızlıktan dem vurur. Bütün işin kendi üzerine yüklendiğinden, sabahtan akşama kadar en ince teferruat ile uğraşmak zorunda kaldığından bahseder ve bunları söylerken bir taraftan da, içinden, kendisine hak vermelerini, hatta onu övmelerini bekler.</p>

  <p>Buna bir çare bulmak için birçok insanlar ilmi araştırmalar yapmışlar, amir ve memur ilişkilerini modern psikolojinin ışığı altında yeniden gözden geçirmişler ve bu hususta ciltlerle kitap yazmışlardır. Bunların etkisi olmamış değildir, fakat işin asıl garip tarafı takım halinde çalışmayı benimsemeyenler, bu gibi kitapları okumaya zamanları olmadığını söyleyerek kendilerine bir kaçamak yol bulmuşlardır.</p>

  <p>Büyük Amerikan sanayi müesseselerinden biri amir ve memur mevkiinde bulunan elemanları arasında bu konu ile ilgili bir yanşma açmış ve “tam bir amirle tam bir memur neye derler?” sorusuna herkesin alâkasını çekmiştir. Bu müsabakada birinciliği kazanan yazılar da belli zamanlarda, çalışanlara yayınlanış ve bu usulün tahmin edilmeyecek kadar olumlu sonuçlan olmuştur. İşte bu iki genelgeyi aynen aşağıya alıyorum. Âmir mevkiinde bulunanlar elemansızlıktan, fazla işten şikâyet ettikleri zaman ilkini okusunlar ve düşünsünler; memur mevkiinde olanlar da İkincisini okusunlar ve ellerini vicdanlarına koyarak cevap versinler.</p>

  <p>Göreceklerdir ki, hepimizin her şeyin üstünde önem vermek zorunda olduğumuz mesele kabahat aramak, vermek veya almak değil, beraber çalışmak, olumlu düşünmek ve olumlu iş yapmaktır.</p>

  <h4 class="sigil_not_in_toc">Amir Kime Derler?</h4>

  <p>Yeni bir tarife göre amir aşağıda yazılanlardan başka hiçbir işi olmayan bir adamdır.</p>

  <p>O yapılacak iş hakkında karar verir; başka birine onu yapmasını söyler. Onun neden yapılmamasının icap ettiğini, niçin başka biri tarafından yapılması veya neden başka bir şekilde yapılmasını söyler. Onun neden yapılmaması icap ettiği, niçin başka biri tarafından yapılması veya neden başka bir şekilde yapılması gerektiği hakkında söylenen sebep ve itirazları dinler ve bunlara karşılık ikna edici ve tam deliller gösterir.</p>

  <p>işi takip eder; söylenilenin yapılıp yapılmadığına bakar, genellikle onun yapılmamış olduğunu görür, neden yapılmamış olduğunu araştırır. Onu yapması icap eden, fakat yapamayan memurun bu husustaki mazeretlerini dinler.</p>

  <p>Aynı işi ikinci bir defa izler; işin bu sefer yapılıp yapılmadığına bakar; onun yapıldığını, fakat bu sefer de tam yapılmadığını görür. Tekrar nasıl yapılması icap ettiğini gösterir. Nihayet işin bu kadar uzun sürmüş olmasından dolayı, yapılmış olmasıyla yapılmamış olması arasında pek fazla bir fark olamayacağı kanısına vanr.</p>

  <p>Bu gibi bir işi hâlâ tam yapamayan bir memuru işten çıkarmanın zamanı gelip .gelmediğini düşünür; sonra o şahsın bir karısı ve yedi çocuğun olduğunu, bununla beraber dünyada başka hiçbir amirin bu gibi memurlara tahammül edemeyeceğini, fakat onun yerine gelecek her memurun da onun gibi fena, hatta daha fena olacağını hatırlar ve... ona dokunmaz.</p>

  <p>Sonra bu işi ilk anda kimseye söylemeden kendisi yapmış olsaydı, her şeyin ne kadar basit ve çabuk halledilmiş olacağını hatırına getirir. Eğer kendisi yapmış olsaydı o işin 20 dakikada biteceğini ve işin şimdi aldığı şekle göre kendisinin; başka birinin, bu işi üç hafta uğraşarak yanlış yapmış olmasının sebeplerini bulmak için tam iki gün sarf ettiğini düşünür. Fakat sonra böyle bir düşüncenin bütün memurların, amirin hiçbir işi olmadığı hususundaki inançlannı kuvvetlendirmekten başka bir şeye yaramayacağını anlar.</p>

  <h4 class="sigil_not_in_toc">Memur Kime Derler?</h4>

  <p>Memur şefin amirin bir “kurmay subayıdır”. Tam bir “kurmay işi yapan” adamdır.</p>

  <p>“Tam bir kurmay işi” denildiği zaman; bir meselenin bir kurmay subayı tarafından esaslı surette incelenmiş, bir neticeye vardınlmış ve “komutanın” daire şefinin önüne konulduğu vakit, şefe o işin yapılması veya yapılmaması hakkında bir karar vermekten başka bir şey bırakmayacak, bütün ayrıntıları önceden düşünülmüş tam bir iş anlaşılır.</p>

  <p>Tam bir iş deyiminin bilhassa altı çizilmelidir, çünkü bir mesele ne kadar güç olursa, onu şefin önüne yan pişmiş olarak koymak eğilimi de o kadar kuvvetlidir. Bütün ayrıntıları gözönünde tutarak meseleyi işlemek sizin vazifenizdir. Bu aynntı ne kadar karışık, ne kadar şaşırtıcı olursa olsun, şefinize bir şey sormayınız, icap ederse, öteki kurmay arkadaşlarınıza danışabilirsiniz ve danışmaksınız. Şefin önüne koyacağınız her iş son noktasına kadar işlenmiş, hazırlanmış yâni tamamlanmış olmalıdır.</p>

  <p>Tecrübesiz bir memurun şeften ne yapacağını sorma eğilimi karşılaştığı mesele güçleştikçe, yenilemeyecek kadar kuvvetli bir şekil alır. Bunu dimağında oluşan bir tembellik takip eder. Şefe ne yapacağını sormak her memur için en basit hal çaresi olduğu gibi, onun için de böyle bir suale cevap vermek fevkalâde basittir. Ne yapıp yapınız, bu hisse, eğilime karşı koyunuz. Yalnız vazifenizi, yapacağınız işi bilmediğiniz takdirde bu his sizi yenebilir.</p>

  <h4 class="sigil_not_in_toc">Beğenilen Memur Tipi:</h4>

  <p>Sizin vazifeniz şefe gereken izahatı vermek ve yapılabilecek şeyleri ona göstermektir, ne yapılacağını ondan sormak değil. Unutmayınız ki, şefiniz sizden cevap bekliyor, sual değil. Sizin vazifeniz incelemek, yazmak, tekrar incelemek ve tekrar yazmaktır. Ta ki bütün çalışmanızı bir tek teklif halinde onun önüne koyabilesiniz. O teklifi ya kabul edecek, ya reddedecektir, sakın buna üzülmeyiniz, bundan sonrası ona aittir.</p>

  <p>Bu şekilde çalışmaya alışmış bir memur kurmay işi nazariyesini kavramış, tam bir memurdur. Belki bu sizin işlerinizi çoğaltacaktır, fakat böylece şefe daha fazla serbestlik sağlamış olacaksınız ki, bu temel amaçtır. Bu sistem sayesinde iki şey başarılmış olur:</p>

  <p>a) Şefin kıymetli zamanı yarı pişmiş fikirlerle, bitmez tükenmez sual ve cevaplarla boş yere israf edilemez. O da kendisine lâyık işlerle uğraşmaya vakit bulur.</p>

  <p>b) “Satacak” gerçek bir fikri olan bir memur, bu sayede ona daha çabuk ve emin bir “Pazar” bulabilir.</p>

  <p>Size verilen herhangi bir işi tam yapıp yapmadığınızı anlamak için şu suali sormalısınız:</p>

  <p>Eğer siz kendiniz şef olsaydınız, önünüze konan böyle bir kâğıda hiç çekinmeden imzanızı basar ve ona ait bütün sorumluluğu üzerinize alarak meslekî şöhretinizi onun uğrunda tehlikeye koyabilir miydiniz?</p>

  <p>Eğer bu suale vereceğiniz cevap “hayır” ise, onu sakın amirinizin önüne koymayınız, çünkü o sizden beklenilen tam iş değildir.</p>

  <p>Bazı insanlar hayatta hiçbir gayeye sahip olmadan yaşarlar. Bu tipten olanlar, bir nehir üzerinde akıp giden saman çöplerine benzerler. Onlar gitmez; ancak suyun akışına kapılarak akarlar.</p>

  <p>Seneca</p>

  <p>Kim başkalarını yenmek istiyorsa, önce kendisini yenmelidir. Kim başkaları hakkında hüküm vermek istiyorsa, önce kendisi hakkında hüküm vermelidir. Kim başkasını tanımak istiyorsa, önce kendi kendini tanımalıdır.</p>

  <p>Konfüçyüs</p>

  <p>Eğer dualarımıza bir cevap atamıyorsak bu kabul olunmadıklarının delilidir.</p>

  <p>insanlar devamlı olarak özel bir şekilde hareket etmekle özel bir yetenek kazanırlar.</p>

  <p>Aristo</p>
</body>
</html>
