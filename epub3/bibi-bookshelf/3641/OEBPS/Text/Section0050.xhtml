<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>YENİLME SANATI</h3>

  <p>Napoleon’un İngilizler için söylediği bir söz vardır: “Onlar bütün muharebeleri kaybederler, fakat harbi daima kazanırlar.”</p>

  <p>Zaman “insanlara her zaman ve her yerde söylenecek en iyi sözü söylemesini bilen tarihin bu en büyük aktörünün” haklı olduğunu göstermiştir.</p>

  <p>Futboldan başlayarak bütün takım halinde oynanan oyunlan gözden geçirirsek birçoğunun doğum yerinin İngiltere olduğunu görecek ve Napoleon’un sözündeki gerçeği de daha iyi anlamış olacağız.</p>

  <p>Hiçbir oyun yalnız başına oynanmadığına göre, her oyunun sonunda bir tarafın kazanması, öteki tarafın da kaybetmesi önüne geçilemeyecek bir sonuçtur. Oyuna başladığımız ilk anda kazanma şansımız yüzde ellidir. O halde yüzde elli yenilme ihtimaline kendimizi önceden alıştırmak zorundayız. Oyunu bırakır da hayata dönersek, yenilme şansımız çoğu zaman yüzde elliden de fazladır.</p>

  <p>Sabahları işimize giderken dolmuşu, otobüsü veya treni kaçırmamız, istediğimiz bir şahsı yerinde bulup göremememizden tutun da istediğimiz mesleğe giremememiz, imtihanı kazanamamamız, sevdiğimiz kızla evlenemememiz, umduğumuz işe, göreve geçemememiz veya sıhhatimizin bozulması Hayatta karşılaşabileceğimiz yenilgilerin ancak bir kaçıdır.</p>

  <p>Madem ki hayat başarı ve zaferlerin yanında yengilerle de doludur, şu halde yıpranmadan, geleceğe ait ümitlerimizi kaybetmeden ve bilhassa insanlara karşı acı hiçbir his beslemeden bunlara dayanmak ve kendimizi alıştırmak sanatını öğrenmemiz lazımdır. Aksi takdirde oyuncağı yere düşüp kınlan çocuklar gibi ne yapacağımızı bilemez, kendimize güvenimizi kaybeder, aşağılık kompleksleri içinde ümitsizliğe kapılırız.</p>

  <p>İngiltere'de sezonun en hareketli futbol maçlarından biri oynanıyor. Durum berabere. Hücum eden tarafın oyuncularından biri kaleye şut çekeceği sırada yere düşüyor. Ne hakem, ne yan hakemi, hatta ne de halk çok büyük bir hızla gelişen oyunun o anda ne olduğunu tam manası ile fark ediyor. Oyuncu ayağı kayarak mı düşmüştür, yoksa karşı tarafın beki faullü bir hareket mi yapmıştır? Birkaç saniyelik bir sükuttan sonra hakem koşarak bekin(*) yanına gidiyor ve “bir sportmen olarak size soruyorum” diyor, “hareketiniz oyun nizamlarına uygun mu idi?” Binlerce kişi neticeyi bekliyor. Koca statta çıt yok. Bek hiçbir şey söylemiyor, topu alıyor ve penaltı çizgisinin üstüne koyuyor. Stadyum müthiş bir alkışla inliyor ve oyun bittiği zaman halk beki omuzlannda taşıyor. Takımı yenilmiş olmasına rağmen.</p>

  <p>Spor terimleri arasında İngilizce iki kelime vardır. Birincisi “Fair play”, İkincisi de “Good loser”. Birisi “dürüst oyun”, öteki “iyi kaybedici” demektir, işte yenilme sanatı bu iki kelimenin esaslı anlaşılması ile öğrenilir.</p>

  <p>Her insan oyun kurallarına uymak ve oyunu dürüst oynamak zorunda olduğunu daha küçükten öğrenmeli ve esas meselenin kazanmak veya kaybetmek değil, doğru dürüst oynamak, davranmak, hareket etmek olduğuna inanmalıdır. On-</p>

  <p>(*) Bir takımın en gerideki oyuncusu.ms dan sonra da, “ben elimden geleni yaptım, fakat karşı taraf kuvvetçe, bilgice, hatta şansça benden üstündü, şu hataları da yaptım, ondan yenildim; bir daha sefere daha iyi çalışmam sinirlerime hakim olmam lazım”, demeli yani herhangi bir kin, nefret, pişmanlık ve kızgınlık beslemeden karşı tarafın elini sıkabilmek ve yenilgiyi dürüstçe kabul etmelidir. Yoksa hakemi, karşı oyuncuları, öğretmeni, biletçiyi, bakkalı dövmeye ve sövmeye kalkışmak, insanın kendine ve davasına inanmadığının delilidir.</p>

  <p>“İster kaybedelim, ister kazanalım. Ulu hakem, hakkımızdaki hükmünü oyunu ne kadar dürüst oynadığımıza göre verecektir”. Başanya ulaşmak için yenilgileri kabul etmek, onlardan ders almak lazımdır, gerçi bu çok güç bir şeydir. “Güliver Cüceler Memleketinde”nin yazarı Swift’in dediği gibi:</p>

  <p>“Tecrübe okulunda öğrenim ücreti yüksektir, ama akılsızlara bir şeyler ögretebilen başka okul da yoktur.” Hayatta insanların çektikleri huzursuzlukların, belâlann, sıkıntıları çoğu, yenilmek sanatını bilemediklerinden, yenildiklerini bir türlü kabul etmek istemediklerinden ileri gelmektedir. İster oyunda, ister meslek veya evlilik hatta siyaset hayatında olsun.</p>

  <p>Yenilmeyi kabul etmek demek, her şeyi bırakmak, hayata küsmek, bizden daha değerli insanlara kin beslemek demek değildir. Yenilme sanatını bilmek demek, yenilgiyi huzur ve sükûn içinde kabul etmek, sebeplerini araştırmak, hataları itiraf etmek ve herhangi bir intikam hissi beslemeden, hayata ve insanlara kırılmadan yeniden başlayabilmek, tecrübelerden faydalanabilmek, demektir.</p>

  <p>Yakın tarihi iyice incelerseniz, büyük adamlardan bir çoğunun başarılarının sebeplerini devamlı yenilgiye uğradıkları halde yılmamalarında ve kendilerine olan güvenlerini kaybetmeyerek gelecek için daha iyi hazırlanmış olmalarında bulabilirsiniz.</p>

  <h4 class="sigil_not_in_toc">Duyuların Sevinci</h4>

  <p>Japonya’da ay ışığını seyretme toplantısı diye bir toplantı vardır, sizi ona davet ederler, fakat orada hiç konuşulmaz. Güzel ve zevkli bir çevrede oturur, ayın doğmasını seyreder ve bundan zevk almayı öğrenirsiniz.</p>

  <p>Japonlar tabiata karşı olan hayranlıklarında bizim anlayamayacağımız kadar ileri giderler.</p>

  <p>Kışın ilk yağan karını seyretmek ve kutlamak için toplantılar yaparlar. Karın birden çevreyi nasıl değiştirdiğinin, bütün çizgileri nasıl yumuşattığının, ışıkla gölge arasındaki farkları nasıl ortadan kaldırdığının zevkini tadarlar.</p>

  <p>Beni bir gün birçok kibar hanımın mangal gibi bir şeyin etrafında oturdukları bir toplantıya çağırmışlardı. Mangal kömürü yanarken içine değişik bir çok odun parçacıklarını atıyorlar, biraz yanıncaya kadar içinde bırakıyorlar, sonra duman çıkaran bu odun parçalarını özel bir tepsi içinde sıra ile herkes koklasın diye gezdiriyorlardı. însan ilk defa orada şeftali, kiraz, çam, pelesenk ve daha başka odunların müzik notaları gibi birbirinden ayn koku nüansları olabileceğinin farkına varıyor.</p>

  <p>Santha Rama Rou</p>
</body>
</html>
