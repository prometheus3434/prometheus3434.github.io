<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>YAPICI DÜŞÜNCE</h3>

  <p>Konfüçyüs “Karanlığa küfredeceğine bir mum yak!” der. Yapıcı düşünceyi bundan iyi ifade edebilen bir söz bulmak çok güçtür. Bir şeye kızmak, öfkelenip şikâyet ve tenkit etmek sinirleri gerginleştirir, alınacak tedbirleri sağlam bir kafa ile almamıza mani olur. Çünkü gene Çinli filozofun dediği gibi, “öfkeli bir adamın içi zehirle doludur”.</p>

  <p>Vaktiyle bir şirketin müdürü işinden çıkarılmış bir adamdan bir mektup alır. Mektup sahibi kendisine yapılmış olan haksızlığı uzun uzun anlattıktan sonra müdürün şahsına karşı böyle bir mektupta yazılmasına hiçbir zaman izin verilemeyecek kadar kaba bazı kelimeler kullanır. Normal bir şirket müdürü için böyle bir mektubu kâğıt sepetine atmaktan başka yapılacak bir şey yoktur. Fakat bu zat öyle yapmaz. Mektubu personel şubesine havale eder. Kaba kelimelerin altını çizer, “bunlar beni ilgilendirmez, adamın hakkı olup olmadığını inceleyiniz”, der.</p>

  <p>Yirmi beş sene kadar önce yabancı bir uzmanla beraber çalışıyorduk. O zamana kadar daha kimsenin üzerinde durmadığı yeni bazı projeler ortaya atılmıştı. Her kafadan bir ses çıkıyordu:</p>

  <p>• “Bu bizim bünyemize uymaz.”</p>

  <p>• “Bunu uygulamak imkânsızdır.”</p>

  <p>• “Buna yazılı esaslar uygun değildir.”</p>

  <p>• “Böyle şeyler bizim için lüks sayılır.”</p>

  <p>• “Bunu yapacak eleman nerede?”</p>

  <p>• “Bu işe ayrılacak personele harcırah verilemez, hem de esas işlerinden ayrılacakları için terfi haklarını kaybederler.”</p>

  <p>Buna benzer daha birçok şeyler söylendi. Yaşlı ve tecrübeli uzman gülümsedi:</p>

  <p>“Bu işin niçin olamayacağını göstermek için akla gelen her mazereti söylediniz”, dedi, “halbuki bunun yerine yapılabilme imkânlarını araştırmak için kafanızı yorsaydınız, daha olumlu hareket etmiş olmaz mıydınız? Statükoyu muhafaza etmek kolaydır, fakat dünyanın her tarafında iş yapan, başarı elde eden, meşhur olan insanlar terakkiye inanan, gelenekleri, eski metotları değiştiren insanlardır. Bu güç bir şeydir, fakat her yenilik güçtür ve insanların taassup, alışkanlık ve cehaletine karşı kazanılan bir zaferdir.” Uzmanın sözlerinin kelimesi kelimesine aynı olduğunu iddia edemem, fakat aşağı yukarı manası buydu.</p>

  <p>Bu bizim hepimizin zayıf bir tarafı, bir hastalığıdır. Her şeyin kötü taraflarını görür, derhal karanmızı verir ve işin olamayacağı kanısına vararak adeta memnun oluruz. Böylece bir işi neden önceden düşünemediğimizden veya yapamadığımızdan dolayı kendi kendimizi sorumlu görme kompleksinden, bir nevi aşağılık duygusundan kurtulabileceğimizi zannederiz.</p>

  <p>On sekizinci asırda İngiliz Dışişleri Bakanlanndan Lord Chesterfield’ın ünlü bir klasik sayılan oğluna mektuplan vardır. Burada Lord şu nasihati verir:</p>

  <p>“Her şeyi yapabilirsin, fakat yaptıklarından dolayı hiçbir zaman mazeret söylemeye kendini alıştırmamalısın.”</p>

  <p>Bana öyle geliyor ki, toplum olarak Lord Chesterfield’in bu sözlerini daha ilkokulda uygulamaya başlayabilsek, her şeye bir mazeret bulmaya bu kadar hevesli olmazdık.</p>

  <p>Tapu dairesine, vergi dairesine, belediyeye hatta fotoğrafçıya gidersiniz, hep “şimdi olmaz yarın gel”, derler. Bunun sebebi, o işi bugün yapmaktan, yani olumlu, yapıcı bir düşüncenin sonucu olan “evet” demekten kaçınarak kolay olan “hayır” demeyi, mazeret göstermeyi tercih etmeleridir. Halbuki yanna bıraktığımız işleri bugün yapmayı prensip olarak kabul etsek, maddeten neler kazanacağımızı bir tarafa bırakalım, huzurumuzu ve yaşama zevkimizi bu kadar çabuk kaybetmez, sinirlerimiz bozulmaz, biz de karşılıklı başka masum insanların sinirlerini lüzumsuz yere bozmazdık.</p>

  <p>Çocuklarımızı daha ilkokuldan her şeyin olur tarafını düşünmeye alıştırmalıyız. Bu öğretmenlerin, ana babaların, hepimizin en kutsal vazifelerinden biridir. Eskiden “olmaz olmaz deme, olmaz olmaz” derlerdi. İmkânları yaratan hep olumlu, yapıcı düşünen insanlardır. Yenilgiliyi daha başta kabul eden insanlar hiçbir zaman zafere kavuşamazlar. Yaşadığımız her gün meydan okumalar ve güçlüklerle doludur. Bunları yenebilmek, her şeyden önce onları yenebileceğimizi baştan kabul etmekle kabildir. Hiçbir iyi doktor daha baştan hastasının iyi olamayacağını kabul etmez, hatta ümit olmasa bile elinden gelen her şeyi yapar, en son dakikaya kadar her türlü çabayı gösterir.</p>

  <p>Yapıcı düşünceyi öğrenmek için ne yapmalıyız?</p>

  <p>İlk yapacağımız şey, bize bir iş verdiler mi, bir iş istediler mi, yeni bir durum karşısında kaldık mı, derhal “bu olmaz”, “ben bunu yapamam”, “bu bizim bünyeye uygun değildir”, gibi cevaplan vermekten sakınmak, yani daha ilk anda hayır demekten vazgeçmektir.</p>

  <p>Şu halde birinci adım her şeyin bir olur tarafı bulunduğunu kabul etmek ve her yeni meydan okumayı “evet” le karşılamaktır.</p>

  <p>İkinci adım bize verilen iş veya yapılan teklifi iyice anlamaya çalışmaktır. Buradaki “iyice anlama” deyimi, işin veya teklifin bütün fayda ve sakıncalarını iyice kavramak, tartmak ve herhangi şekilde olursa olsun bir peşin hükmün etkisi altında kalmadan bunları mantık süzgecinden geçirebilmek manasına alınmalıdır.</p>

  <p>Bir rapor bilirim. 60-70 sayfa tutmakta ve birçok tavsiye ve önerileri kapsamaktaydı. Başlangıçta yaptığı bir tavsiye ilk anda iyi anlaşılamadığından uygun görülmedi ve bu yüzden geriye kalan tekliflerin hiçbirine kıymet verilmedi. Hatta tartışma konusu yapılmasına bile lüzum görülmedi, çünkü bir kere onun bizim bünyemize uygun olmadığı şeklinde bir peşin hüküm verilmiş ve bütün olumlu düşünce imkânlarını ortadan kaldırmıştı.</p>

  <p>Üçüncü adım, düşüncelerimizi menfaatlerimizin yönüne çekerek taraflı hükümler vermekten kaçınmaktır. Bu da üzerinde durulması gereken önemli bir noktadır. Herhangi yeni bir teklif bize daha fazla iş çıkaracak, herhangi bir şekilde bizi daha fazla yoracaksa, onun yapılmaması için bulmayacağımız hiçbir bahane yoktur. Eğer karakter sahibi bir insan, bir şahsiyet, bir lider olmak istiyorsak, her meselede menfaatlerimizden fedakârlık etmeyi öğrenmeliyiz.</p>

  <p>Bütün dünya ulusları “Garcia’ya mektubu götürebilecek” adamı, yani olumlu, yapıcı, düşünebilen ve hareket edebilen, yapıcılığın risklerini, tehlikelerini göze alan insanları arıyorlar. Bizim ise bunlara hepsinden fazla ihtiyacımız vardır, çünkü eğer hakikaten gelişmiş ulusların kervanında kendimize yer ayırmak istiyorsak, nereden gelmiş olursa olsun dilimizdeki “testiyi dolduran da bir, kıran da” sözü ile “devlet yasağı 3 gündür”, “boş ver böyle gelmiş böyle gider”, “biz adam olmayız” gibi içimize işlemiş yanlış hüküm ve sözlerden, aşağılık duygusundan kendimizi kurtarmamız lazımdır. Bunları söylemek ve düşünmek manen yenildiğimizi kabul etmek demektir. Bugünkü dünyanın hızı, yaşama heyecanını, ilerlemeyi ve yeni fikirlere inancını kaybetmiş insanlar için tehlikelidir.</p>

  <p>Düşünce kabiliyeti egzersizle gelişir ve genellikle sanıldığının aksine insanların olgunluk çağlarında gençliklerinden daha kuvvetlidir.</p>

  <p>Düşünce kabiliyetini öldüren en büyük düşman alışkanlıklardır</p>

  <p>Sommerst Maugham</p>

  <p>Çevrenize alıştığınız anda ihtiyarlamışsınızdır, çünkü artık düşünmeye ihtiyacınız kalmamıştır.</p>

  <p>Paul Bourget</p>

  <p>Bir fikri uzun zaman bulmadan ararsanız, bir gün muhakkak aramadan bulursunuz.</p>

  <p>Newton büyük buluşların nasıl yaptığını soranlara şu cevabı vermişti: “Daima onları düşünerek”.</p>

  <p>Kısa ve Öz</p>

  <p>Amerikan Cumhurbaşkanlarından F.D. Rosevelt’e, İkinci Dünya Savaşında şu tebliği imzaya götürmüşler:</p>

  <p>Hükümet dairelerinin işgal ettiği bütün resmi binalarda hava hücumlarının cereyan ettiği müddet zarfında etraftan hiçbir suretle görülmeyecek şekilde iç ve dış ışıklandırmayı tamamiyle karartabilecek gerekli bütün önlemler alınacaktır. Bu önlemler ya karartma tesisleri veya ışıkların söndürülmesi ile olabilir.</p>

  <p>“Tabiatıyla karartma esnasında imalatın devam etmesi mecburi olan yerlerde iç ışıkların yakılması icap edeceğinden bunların dışarı sızmasına mani olunmalıdır. Sair alanlar ışıkların söndürülmesi suretiyle karartılabilir”.</p>

  <p>Kalemi eline alan Rosevelt şu değişikliği tavsiye etmiş:</p>

  <p>“işlerin devamı gereken binalarda çalışanlara söyleyin, pencerelere bir şeyler örtsünler, işi durdurmak imkânı olan yerlerde ise elektrikleri söndürsünler".</p>
</body>
</html>
