<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>ŞEF MİSİNİZ, LİDER MİSİNİZ?</h3>

  <p>1. Şef korku yaratır</p>

  <p>2. Şeflik antipati doğurur</p>

  <p>3. Şef (ben) der.</p>

  <p>4. Şef kabahati bulur.</p>

  <p>5. Şef nasılı bilir.</p>

  <p>6. Şeflik işi sıkıcı yapar.</p>

  <p>7. Şef yetkiye dayanır.</p>

  <p>8. Şef sürer.</p>

  <p>- Lider güven telkin eder.</p>

  <p>- Liderlik ise şevk ve heyecan.</p>

  <p>- Lider (biz) der.</p>

  <p>- Lider hataları meydana çıkarır.</p>

  <p>- Lider nasılı gösterir.</p>

  <p>- Lider işi enteresan kılar.</p>

  <p>- Lider işbirliğine güvenir.</p>

  <p>- Lider yönetir.</p>

  <h4 class="sigil_not_in_toc">Liderlik</h4>

  <p>Liderlik bir sanattır. Bu sanatı öğrenmenin de bazı kural ve âletleri olmalıdır. Yalnız liderliği başka sanatlardan ayıran şey, bu kural ve âletlerin her lider için değişik olabileceğidir. Ortak özellikler yok değildir. Fakat bazılan tarafından başarı ile kullanılan teknikler, başkaları için o kadar başarı sağlamayabilirler.</p>

  <p>Bununla beraber herhangi bir sanatı öğrenen bir şahıs, mesela bir ressam, ilk önce resimle ilgili bütün bilgileri kendisine mal etmeye, sonra da bunları tekniğe çevirerek ona hakim olmaya çalışacaktır. Ancak ondan sonra bu bilgi ve tekniği şahsi karakteristiğiyle kanştıracak ve böylece kendi üslûbu, hatta kendi “okulu” meydana çıkacaktır.</p>

  <p>Her sanatta olduğu gibi liderlikte de kemal hiçbir zaman elde edilemez. Gelişme ve daha iyiye her zaman yer vardır. Liderlik tekniği değişen zamanlarla, değişen aletlerle günümüzün toplumumuzun ideallerindeki farklara göre ve onlarla beraber değişmelidir.</p>

  <p>On yedinci yüzyılın başarılı bir lideri bugün aynı düşünce tarzına bağlı kaldığı takdirde başarılı bir lider olmayabilir.</p>

  <p>Bugünün psikoloji, sosyoloji ve öteki ilgili alanlarda yapılan bilimsel araştırmalar eskiden kabul edilen tekniklerin köhneleşmiş ve değiştirilmeye muhtaç olduğunu meydana çıkarmıştır. Bu, liderliğin muhakkak bir şahsın yaptığı şeylerle ölçülemeyeceğini, elde ettiği sonuçlara tabi olduğu manasına gelir.</p>

  <p>Bu, liderlik tekniğinin hiçbir kıymeti olmadığı manasına gelmez. Bilakis liderlik bilgisi ne kadar büyük olursa, onu başarıya götürecek metot ve teknikleri seçmek ve geliştirmek şansı o kadar fazla olur.</p>

  <p>Bilginin kıymeti vardır. Tekniğin de kıymeti vardır. Metotların da kıymeti vardır. Bununla beraber son neticeler, liderliğe ihtiyaç gösteren bir makama gelmiş olan şahsın başansı veya başarısızlığını ortaya koyarlar.</p>

  <p>Tesirli Bir Liderliğin Genel Sonuçlan Nelerdir:</p>

  <p>1. Hizmetin yapılması.</p>

  <p>2. Hedeflere erişebilmek için eldeki bütün kaynaklardan faydalanmak.</p>

  <p>3. İstekli ve işbirlikçi bir işgücü yaratmak.</p>

  <p>4. Kabiliyetli, eğitim görmüş bir işgücü geliştirmek.</p>

  <p>5. Sessiz ve ahenkli çalışan bir örgüt meydana getirmek.</p>

  <p>6. Organize ve amacı belli bir işgücü geliştirmek.</p>

  <p>7. İlerlemeye inanan ve devamlı olarak kendi kendini ıslah eden bir işgücü yaratmak (ki bu yukarıdaki faktörlerin genel bir özetidir)</p>

  <p>Bir bayan, Einstein’a teorisinin hakikaten doğru olduğuna inanıp inanmadığını sordu:</p>

  <p>“Ben doğru olduğuna inanıyorum,” dedi Einstein. “Fakat o ancak 1981 yılında ben öldükten sonra ispat edilebilecek.”</p>

  <p>- Neden? O zaman ne olabilir ki?</p>

  <p>- Eğer ben haklıysam Almanlar benim Alman olduğumu iddia edeceklerdir. Fransızlar da Yahudi; eğer haklı değilsem, Almanlar Yahudi, Fransızlar Alman olduğunu söyleyeceklerdir.</p>
</body>
</html>
