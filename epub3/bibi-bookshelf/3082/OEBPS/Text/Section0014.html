<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><span style="font-size: 1em; line-height: 1.2;"><b>On Sekizinci Bölüm</b></span><br /></h2>

    <p class="calibre3">KAPTAN Sorgi hava kararana kadar Mabin’in gemisinin yok olduğu enkaz dolu suları taradı ama sağ kalan yoktu. Sonra gemisini tekrar güneydoğuya çevirip Crppria’ya doğru rotasını tuttu.</p>

    <p class="calibre3">Sephrenia iç çekti ve küpeştenin parmaklıklarına sırtını yasladı. “Aşağı inelim, Sparkhawk.”</p>

    <p class="calibre3">Sparkhawk, aşağı inen merdivenlerden onu takip etti.</p>

    <p class="calibre3">Kurik bir tek yağ lambası yakmıştı. Yukardan gelen ışık, küçük, karanlık bölmeli odacığı sallanan gölgelerle dolduruyordu. Flüt uyanmış, kabinin ortasındaki yere çakılmış masada oturup önünde duran tasa şüpheyle bakıyordu.</p>

    <p class="calibre3">Kurik, “Sadece yahni, küçük kız,” diyordu. “Bir şey yapmaz.”</p>

    <p class="calibre3">Flüt parmaklarını koyu sosa daldırdı ve üzerinden damlalar akan bir et parçası çıkardı. Kokladı ve sorarcasına silahtara baktı.</p>

    <p class="calibre3">“Tuzlanmış domuz,” dedi Kurik.</p>

    <p class="calibre3">Flüt elinde olmaksızın titredi ve parçayı tekrar sosun içine bıraktı. Sonra tası sertçe ileri itti.</p>

    <p class="calibre3">“Styricler domuz yemezler,” dedi Kurik’e Sephrenia.</p>

    <p class="calibre3">Kurik kendini savunurcasma, “Ahçı gemicilerin yediği şeyin bu olduğunu söyledi,” dedi. Sparkhawk’a baktı. “Kaptan diğer gemiden sağ kalan kimse buldu mu?”</p>

    <p class="calibre3">Sparkhawk başını olumsuzca salladı. “Hortum tamamını paramparça etmiş. Büyük ihtimalle aynı şey mürettabata da olmuştur.”</p>

    <p class="calibre3">“Şansımız varmış ki o gemide değildik.”</p>

    <p class="calibre3">“Hem de çok,” diye onayladı Sephrenia. “Hortumlar kasırgalar gibidir. Tamamen açık bir gökyüzünde belirmez ve rüzgara karşı gitmezler ya da bunun yaptığı gibi yön değiştirmezler. Bu bilinçli&nbsp;<span style="font-size: 1em; line-height: 1.2;">olarak yönlendirilmiş.”</span></p>

    <p class="calibre3">“Sihir mi?” diye sordu Kurik. “Eğer bu gerçekten mümkünse böyle bir havayı kim ister ki?”</p>

    <p class="calibre3">“Emin değilim.” Sephrenia’nm gözünde keskin bir şüphe vardı.</p>

    <p class="calibre3">“Açık konuşalım,” dedi Sparkhawk. “bir şeyler mi sezinledin?”</p>

    <p class="calibre3">Sephrenia’nm bakışları daha da keskinleşti. “Son aylarda Styric cüppeli, kukuletalı biriyle birkaç sefer karşılaştık. Birkaç defa Cimmura’da gördünüz; bizi Borrata yolunda pusuya düşürmeye çalıştı. Styricler nadiren yüzlerini örterler. Buna hiç dikkat ettiniz mi?”</p>

    <p class="calibre3">“Evet, ama bağlantıyı kuramıyorum.”</p>

    <p class="calibre3">“Bu şey yüzünü örtmek zorunda, Sparkhawk. O insan değil.”</p>

    <p class="calibre3">Sparkhawk bakakaldı. “Emin misin?”</p>

    <p class="calibre3">“Yüzünü görene kadar kesin konuşamam ama ortaya çıkan ipuçları öyle olduğunu gösteriyor.”</p>

    <p class="calibre3">“Annias gerçekten böyle bir şey yapabilir mi?”</p>

    <p class="calibre3">“Bu Annias değil. Temel büyüleri biraz bilebilir ama böyle bir şeyi var edemez. Bunu sadece Azash yapabilir. Sadece o bu tip şeyleri çağırmaya cesaret edebilir. Genç Tanrılar yapmazlar, hatta Yaşlı Tanrılar bile yapmamaya yemin ettiler.”</p>

    <p class="calibre3">“Azash niye Kaptan Mabin ve mürettebatını öldürmek istesin?”</p>

    <p class="calibre3">“Gemi, o yaratık orada olduğumuzu düşündüğü için yok oldu.”</p>

    <p class="calibre3">Kurik kuşkuyla itiraz etti, “Bu biraz abartı, Sephrenia. Eğer o kadar güçlüyse niçin yanlış tekneyi batırdı.”</p>

    <p class="calibre3">“Yeraltı dünyasının yaratıkları o kadar karmaşık yaratılmamışlardır Kurik,” diye cevapladı Sephrenia. “Basit oyunumuz onu aldattı. Güç ve akıl her zaman yan yana gitmez. Styricum’un büyük sihirbazlarının çoğu odun kafalıdır.”</p>

    <p class="calibre3">“Ben de pek anlamıyorum,” diye şaşkınca çatılmış kaşlarla kabullendi Sparkhawk. “Şu anda yaptığımızın Zemochla hiç ilgisi yok. Azash Annias’a yardım etmek için niye yolundan ayrılsın ki?”</p>

    <p class="calibre3">“Hiç bir bağlantı olmayabilir. Azash’m hep kendi sebepleri vardır. Büyük ihtimalle yaptıklarının Annias ile hiç ilişkisi yoktur.”</p>

    <p class="calibre3">“Bu hiçbir şeyi açıklamıyor, Sephrenia. Bu şey hakkında yanıl-mıyorsan, o Martel için çalışıyor ve Martel’de Annias için.”</p>

    <p class="calibre3">“Tam tersi olmadığından emin misin? Azash gelecekteki gölgeleri görebilir, içimizden biri onun için tehlike olabilir. Martel ve yaratık arasında gözüken ittifak sadece bir işi kolaylaştırmaktan baş<span style="font-size: 1em; line-height: 1.2;">ka bir şey olmayabilir. Azash gelecekteki felaketleri görebilir. İçimizden biri belki onun için bir tehlikedir. Martel ve yaratık arasındaki ittifak belki de sadece kolaylık olsun diyedir. “</span></p>

    <p class="calibre3">Sparkhawk kaygıyla tırnağını kemirmeye başladı. “Bir bu eksikti,” dedi, “kafayı takacak bir şey daha.” Sonra aklına bir fikir geldi. “Bir dakika. Lakus’un hayaletinin ne söylediğim hatırlıyor musun - hani şu ‘karanlık kapıda ve Ehlana ışık için tek umudumuz’ lafları? Azash karanlık olabilir mi?”</p>

    <p class="calibre3">Sephrenia başıyla onayladı. “Mümkün.”</p>

    <p class="calibre3">“Durum böyleyse, o zaman yok etmeye çalışacakları Ehlana olmayacak mı? Etrafını saran kristal içinde tamamen korunuyor ama eğer onu iyileştirmek için bir yol bulamadan bize bir şey olursa, o da ölecek. Bu yüzden Azash güçlerini Annias ile birleştirmiş.”</p>

    <p class="calibre3">“ikinizde biraz fazla büyütmüyor musunuz?” dedi Kurik. “Bir tek olay üzerinde bir yığm spekülasyon yapıyorsunuz.”</p>

    <p class="calibre3">“Olasılıklara karşı hazır olmak zarar vermez, Kurik,” dedi Sparkhawk. “Sürprizlerden nefret ederim.”</p>

    <p class="calibre3">Silahtar homurdandı ve ayağa kalktı. “Aç olmalısınız. Geminin mutfağına inip akşam yemeği getireyim. Yerken konuşabiliriz.” “Domuz olmasın,” dedi sertçe Sephrenia.</p>

    <p class="calibre3">“O zaman, ekmek ve peynir,” diye fikrini söyledi Kurik. “Ve belki de bir miktar meyve?”</p>

    <p class="calibre3">“Bu yeterli, Kurik. Flüt’e de yetecek kadar getirsen iyi olur. Bu yahniyi yemeyeceğini biliyorum.”</p>

    <p class="calibre3">“Tamam,” dedi Kurik. “Onun yerine ben yiyeceğim. Benim siz Styricler gibi ön yargılarım yok.”</p>

    <p class="calibre3">ÜÇ GÜN sonra Cippria’nm liman şehrine geldiklerinde hava kapalıydı. Göğü örten bulut tabakası ince ve yüksekti, içinde rut-betin zerresi yoktu. Şehir güney güneşinin ısısından korunmak için kalın duvarlı, alçak beyaz binalardan oluşuyordu. Limandan dışarı çıkıntı yapan iskeleler Rendor ağaçtan oldukça yoksun bir krallık olduğundan taşdan yapılmıştı.</p>

    <p class="calibre3">Denizciler Kaptan Sorgi’nin gemisini iskelelerden birine demirlerken, Sparkhawk ve diğerleri üzerlerinde kukuletalı siyah cüppeleriyle güverteye çıktılar. Üst güvertedeki kıvırcık saçlı denizciye katılmak için üç basamak daha tırmandılar.</p>

    <p class="calibre3">Sogri palamarları dikatsizce açan denizcilere bağırdı, “İskeleyle aramıza usturmaçaları koyun!” Başını iğrenerek salladı. “Her yanaşmamızda bunu söylemem gerekiyor,” diye homurdandı. “Limana yanaştığımızda tek düşünebildikleri en yakındaki meyhane.” Sparkhawk’a baktı. “Eee, Üstat Cluff. Fikrinizi değiştirmediniz mi?”</p>

    <p class="calibre3">Sparkhawk yedek elbiselerinin bulunduğu denkin üzerine oturup, “Korkarım ki hayır, Kaptan,” diye cevapladı. “Size yardım etmek isterim ama bahsettiğim leydinin bütün ümidi benim üzerime odaklanmış durumda. Esasında bu sizin kendi iyiliğiniz için. Eğer benden bir sunuyla onun evinde görünürseniz kuzenleri benim yerimi zorla söyletebilirler. Zorla konuşturulmak kimsenin hoşuna gitmez. Hem, işi şansa bırakmak istemem.”</p>

    <p class="calibre3">Sorgi homurdandı. Sonra hepsine şüpheyle baktı. “Bu Rendor giysilerini nereden buldunuz?”</p>

    <p class="calibre3">“Dün baş kasarada biraz alışveriş yaptım.” Sparkhawk giydiği kukletalı siyah cüppenin önünü çekiştirerek omuz silkti. “Gemicilerinizden bazıları limana yanaştığınızda göze batmak istemiyor.”</p>

    <p class="calibre3">“Bunu iyi biliyorum,” dedi Sorgi. “Son defa Jiroch’a geldiğimde üç gün boyunca gemi ahçısı aradım.” Siyah cüppesi ve yüzünü örten kaim peçesiyle Sephrenia’ya baktı. “Ona uyacak şeyleri nereden buldun?” diye sordu. “Denizcilerim o kadar ufak tefek değil.”</p>

    <p class="calibre3">“Dikiş konusunda çok beceriklidir.” Sparkhawk Sephrenia’nın beyaz cüppesinin rengini nasıl değiştirdiğini açıklamanın gerekli olmadığını düşündü.</p>

    <p class="calibre3">Sorgi kıvırcık saçlarını kaşıdı. “Hayatım boyunca Rendorların niçin siyah giydiklerini anlayamadım,” dedi. “Böylece iki katı daha sıcak olacağını bilmiyorlar mı,?”</p>

    <p class="calibre3">“Belki farkına varmamışlardır,” diye cevapladı Sparkhawk. “Üstelik Rendorlular akıllı değildir, sadece beşbin yıldır buradalar.”</p>

    <p class="calibre3">Sorgi güldü. “Belki de ondandır,” dedi. “Cippria’da şansınız açık olsun, Üstat Ckıff. Eğer şu sizin kuzenlerden birine rastlarsam sizi hiç duymadığımı söyleyeceğim.”</p>

    <p class="calibre3">Sparkhawk Sorgi’nin elini sıkarak, “Teşekkür ederim, Kaptan,” dedi. “Buna ne kadar müteşşekkir olduğumu bilemezsiniz.”</p>

    <p class="calibre3">Atlarını rıhtıma uzatılan eğik iskeleden indirdiler. Kurik’in tavsiyesiyle Rendor yapımı olmadıklarını gizlemek için eyerlerini battaniyelerle örttüler. Sonra denklerini eyerlerine bağladılar, atlarına&nbsp;<span style="font-size: 1em; line-height: 1.2;">bindiler ve dikkat çekmiyen bir yürüyüşle rıhtımdan uzaklaştılar. Sokaklar Rendorlularla kaynıyordu. Şehirde yaşayanlar bazen açık renkli elbiseler giyiyorlardı ama çöl insanlarının hepsi siyah giyisi-liydi ve kukuletaları takılıydı. Sokaklarda sadece birkaç kadın vardı, hepsi de peçeliydi. Sephrenia hizmetkar gibi Sparkhawk ve Ku-rik’in arkasından geliyordu. Kukuletası ileri çekilmişti, peçeside sıkıca burnunu ve ağzını kapatacak şekilde takılmıştı.</span></p>

    <p class="calibre3">Sparkhawk omuzunun üzerinden geriye, “Gördüğüm kadarıyla buradaki adeti biliyorsun,” dedi.</p>

    <p class="calibre3">Sephrenia cüppesini Flüt’ün bacaklarına sararken, “Yıllar önce buradaydım,” diye cevapladı.</p>

    <p class="calibre3">“Kaç yıl önce?”</p>

    <p class="calibre3">“O zaman Cippria’nın bir balıkçı köyü olduğunu söylememi ister misin?” diye cilveli bir sesle sordu. “Yirmi çamur kulübeyle?”</p>

    <p class="calibre3">“Cippria beş yüzyıldır önemli bir liman.”</p>

    <p class="calibre3">“Ne, o kadar oldu mu?” dedi. “Sanki dün gibi. Gördün mü, zaman ne çabuk geçiyor?”</p>

    <p class="calibre3">“Bu imkansız!”</p>

    <p class="calibre3">Sephrenia neşeyle güldü. “Bazen ne kadar saf oluyorsun, Sparkhawk,” dedi. “Soruna cevap vermeyeceğimi bilmene rağmen niçin devam edip duruyorsun?”</p>

    <p class="calibre3">Sparkhawk utandı. “Sanırım, bunu hak ettim, değil mi?”</p>

    <p class="calibre3">“Evet, ettin.”</p>

    <p class="calibre3">Kurik açıkça sırıtıyordu.</p>

    <p class="calibre3">“Haydi durma söyle,” dedi Sparkhawk.</p>

    <p class="calibre3">“Neyi söyleyeyim, Lordum?” Kurik’in gözleri masum bir ifadeyle açılmıştı.</p>

    <p class="calibre3">Kıvrılan dar sokaklarda cübbeli Rendorlularm arasına karışıp limandan uzaklaştılar. Sparkhawk ev ve dükkanların beyaz sıvalı duvalarından yansıyan sıcaklığı hâlâ hissedebiliyordu. Rendor’un o tanıdık kokusunu da yakalayabilmişti. Hava kuru ve bunaltıcıydı. Etraftan zeytin yağı ve keskin baharatlarda kaynayan koyun eti kokusu yayılıyordu. Civarda ağır parfümlerin iç bayıltıcı kokusu vardı ama geçici ağılların direnen pis kokusu hepsini bastırıyordu.</p>

    <p class="calibre3">Şehir merkezinin yakınlarında dar bir sokağın ağzından geçtiler. Sparkhawk’a soğuk bir ürperti geldi, sanki gerçekten çağırıyor-muşcasına bir kere daha çanların sesini duyuyormuş gibi hissetti.</p>

    <p class="calibre3">Lordunun ürperdiğini gören Kurik, “Bir şey mi var?” dedi.</p>

    <p class="calibre3">“Şurası Martel’i son gördüğüm ara sokaktı.”</p>

    <p class="calibre3">Kurik sokağa bir göz attı. “Sık konutlar,” diye yorum yaptı.</p>

    <p class="calibre3">“Hayatta kalmamı sağlayanda bunlar oldu,” diye cevapladı Sparkhawk. “Hepsi birden üzerime arılamadılar.”</p>

    <p class="calibre3">“Nereye gidiyoruz, Sparkhawk?” diye sordu arkadan Sephrenia.</p>

    <p class="calibre3">“Yaralandıktan sonra kaldığım manastıra,” diye cevapladı. “Sokaklarda gözükmek istemezsiniz herhalde. Oradaki başrahip ve keşişlerin çoğu Arcian ve sır tutmayı bilirler.”</p>

    <p class="calibre3">“Beni iyi karşılayacaklar mı?” diye şüpheyle sordu Sephrenia. “Arcian keşişleri tutucudur, Styriclerle ilgili önyargıları vardır.”</p>

    <p class="calibre3">“Başrahip geniş görüşlü,” diye temin etti Sparkhawk, “üstelik manastırı hakkında birtakım şüphelerim de var.”</p>

    <p class="calibre3">“Ya?”</p>

    <p class="calibre3">“Keşişlerin göründükleri gibi olduklarını sanmıyorum. Manastırın içinde cilalı zırhlar, mavi kolsuz şövalye cüppeleri ve çeşitli silahlarla dolu gizli bir silahlık bulursam pek şaşırmayacağım.”</p>

    <p class="calibre3">Sephrenia “Cyrinicler mi?” diye sordu.</p>

    <p class="calibre3">“Rendor’a göz kulak olmak istiyen sadece Pandionlar değil,” diye cevapladı.</p>

    <p class="calibre3">Batı varoşlarına yaklaşırlarken Kurik, “Bu koku da ne?” dedi.</p>

    <p class="calibre3">“Geçici ağıllar,” dedi Sparkhawk. “Cippria’dan büyük miktarda sığır gemiyle dışarı yollanır.”</p>

    <p class="calibre3">“Dışarı çıkmak için herhangi bir kapıdan geçmemiz gerekir mi?”</p>

    <p class="calibre3">Sparkhawk başını olumsuzca salladı. “Şehir duvarları Estandist Sapkınlığı bastırma zamanında yıkıldı. Yerel ahali tekrar inşa etmeye tenezzül etmedi.”</p>

    <p class="calibre3">Takip ettikleri dar sokaktan, böğüren çelimsiz bakışlı sığırların doldurduğu dönüm dönüm geçici ağıların arasına çıktılar. Akşam olmak üzereydi ve gökyüzünü kaplayan bulutlar gümişi bir parlaklık almaya başlamıştı.</p>

    <p class="calibre3">“Şu manastır daha ne kadar uzakta?” diye sordu Kurik.</p>

    <p class="calibre3">“Yaklaşık bir mil kadar.”</p>

    <p class="calibre3">“Burası o ara sokaktan oldukça uzak, değil mi?”</p>

    <p class="calibre3">“Ben bunun farkına on yıl önce vardım.”</p>

    <p class="calibre3">“Niçin daha yakında bir sığmak bulmadın?”</p>

    <p class="calibre3">“Emin olan hiçbir yer yoktu. Manastırın çanlarını duyabiliyor<span style="font-size: 1em; line-height: 1.2;">dum, bu yüzden sesi takip ettim. Bana düşünecek bir şey verdi.”</span></p>

    <p class="calibre3">“Çok kan kaybetmiş olmalısın.”</p>

    <p class="calibre3">“O akşam birkaç sefer aklımdan aynı düşünce geçti.”</p>

    <p class="calibre3">“Baylar,” dedi Sephrenia, “devam etmeye ne dersiniz? Ren-dor’da gece çabuk olur ve güneş battıktan sonra çöl soğuğur.”</p>

    <p class="calibre3">Manastır ağıllardan sonraki yüksek, taşlık bir tepenin üzerindeydi. Kaim bir duvar etrafını çevreliyordu, kapısı kapalıydı. Sparkhawk kapının önünde atından indi ve asılı sağlam bir ipi çekti. İçerde küçük bir çan çmgırdadı. Biraz sonra kapının yanında taşların arasındaki dar parmaklıklı pencere deliğinin kepengi açıldı. Keşişin birinin kahverengi sakallı yüzü dikkatle dışarı baktı.</p>

    <p class="calibre3">“İyi akşamlar, birader,” dedi Sparkhawk. “Başrahibinize bir haber iletebilir miyim?”</p>

    <p class="calibre3">“İsminizi ona söyleyebilir miyim?”</p>

    <p class="calibre3">“Sparkhawk. Beni hatırlayabilir. Birkaç yıl önce bir müddet burada kalmıştım.”</p>

    <p class="calibre3">Keşiş tekrar kepengi kapatırken kabaca, “Bekle,” dedi.</p>

    <p class="calibre3">“Pek içten değil, değil mi?” dedi Kurik.</p>

    <p class="calibre3">“Rendor’da dinadamları pek hoş karşılanmazlar,” diye cevapladı Sparkhawk. “Biraz dikkat normaldir.”</p>

    <p class="calibre3">Alaca karanlık çökerken beklediler.</p>

    <p class="calibre3">Sonra kepenk tekrar açıldı. “Sör Sparkhawk!” diye dini cemaatten çok resmi geçite uyan bir ses ortada patladı.</p>

    <p class="calibre3">“Lordum,” diye cevapladı Sparkhawk.</p>

    <p class="calibre3">“Orada bir dakika bekleyiniz. Kapıyı açacağız.”</p>

    <p class="calibre3">İçerden zincirlerin şıkırtısı, kaim demir halkalardan çekilen ağır çubuğun kulak tırmalayan sesi duyuldu. Kapı ağır ağır açıldı ve başrahip onları karşılamak için dışarı çıktı. Heybetli, siyah sakallı, kırmızı yüzlü, dürüst ve samimi bakışlı bir adamdı. Uzun boylu ve omuzları kocamandı. Sparkhawk’in ellerini ezecek bir kavrayışla sıkarken, “Tekrar gördüğüme sevindim, dostum,” dedi. “İyi gözüküyorsun. Burayı terk ettiğinde biraz soluk ve bitkindin.”</p>

    <p class="calibre3">“On yıl oldu, Lordum,” diye belirtti Sparkhawk. “Bu kadar zamanda insan ya iyileşir ya da ölür.”</p>

    <p class="calibre3">“Öyle olur, Sör Sparkhawk. Öyle. Gel ve arkadaşlarını getir.”</p>

    <p class="calibre3">Sparkhawk hemen arkasından gelen Kurik ve Sephrenia ile Fa-ran’ı kapıdan geçirdi. İçerde cesaret kırıcı duvarlarla çevrelenmiş&nbsp;<span style="font-size: 1em; line-height: 1.2;">bir bina vardı. Rendordaki tüm binalarda kullanılan beyaz harçla sıvanmıştı ve onları yaran pencereler sanki gerektirdiğinden fazla dardı. Sparkhawk bunların okçular için mükemmel bir savunma ve saldın yeri olacağını profesyonelce fark etti.</span></p>

    <p class="calibre3">“Nasıl yardımcı olabilirim, Sparkhawk?” diye sordu başrahip.</p>

    <p class="calibre3">“Tekrar sığınağa ihtiyacım var, Lordum,” diye cevapladı Sparkhawk. Bu artık bir alışkanlık oluyor, değil mi?”</p>

    <p class="calibre3">Başrahip sırıttı. “Bu sefer arkanda olan kim?” diye sordu.</p>

    <p class="calibre3">“Tanıdığım biri değil Lordum ve öyle kalmasını istiyorum. Özel konuşabileceğimiz bir yer var mı?”</p>

    <p class="calibre3">“Tabii ki.” Başrahip kepenkleri ilk açan kahverengi sakallı keşişe döndü. “Atlarınla ilgilen, birader.” Bu bir isteği değil daha çok askeri bir emrin bütün sertliğini taşıyordu. Keşiş fark edilir derecede doğruldu ama tam olarak selamlamadı.</p>

    <p class="calibre3">Başpahip etli elini Sparkhawk’m omuzuna vurup, “O zaman arkamdan gelin, Sparkhawk,” diye gürledi.</p>

    <p class="calibre3">Kurik atından inip Sephrenia’ya yardım etmeye gitti. Sephrenia Flüt’ü ona verdi ve eyerinden aşağı kaydı.</p>

    <p class="calibre3">Başrahip onları ana kapıdan geçirdi, aralıklı küçük yağ lamba-larıyla aydınlatılmış kemerli, taş bir koridora soktu. Bu belki yağ kokuşuydu ama burasının kendine has, kutsal - ve de güvenli -bir havası vardı. Koku Sparkhawk’a on yıl öncesini hatırlattı. Etrafına bakınırken, “Burası fazla değişmemiş,” diye mırıldandı.</p>

    <p class="calibre3">“Kilise hiç değişmez,” diye cevapladı Başpapaz, “ve kurumları da bu kaliteyi yakalamaya çalışır.”</p>

    <p class="calibre3">Başrahip koridorun öbür ucundaki iki kanatlı kapıyı açtı, kitaplarla dolu, yüksek tavanlı, köşede yanmayan odun kömürü mangalı olan bir odanın içine doğru onu takip ettiler. Oda kuzeydeki manastırların başpapazlarmkinden çok daha konforlu gözüküyordu. Pencereler kalın üçgen cam parçalarından kurşun şeritlerle bir-Ileştirilerek yapılmış, soluk maviyle dalgalı biçimde boyanmıştı. Döşeme koyun postundan kilimlerele örtülmüştü, uzak köşedeki dağınık yatak sıradan manastır karyolasından oldukça genişti. Tıkış tıkış kitap rafları yerden tavana kadar uzanıyordu. Başrahip üzeri yükselen belgelerle yığılı bir masanın çevresindeki iskemleleri göstererek, “Lütfen oturun,” dedi. “Hâlâ arayı kapatmaya mı, çalışıyorsunuz?” Sparkhawk iskem-lelerden birini alıp, dokümanları göstererek, gülümsedi.</p>

    <p class="calibre3">Başrahip yüzünü ekşitti. “Her ay yeniden başlıyorum,” dedi. “Bazıları büro için yaratılmamıştır,” Masanın üstündeki karmaşıklığa acı acı baktı. “Buradaki sorunu ancak bir ateş çözebilir diye düşünüyorum. Cyrellos’daki katiplerin raporlarımı özlemeyecek-lerinden eminim.” Merakla Sparkhawk’ın yol arkadaşlarına baktı.</p>

    <p class="calibre3">“Kurik,” diye silahtarını tanıştırdı Sparkhawk.</p>

    <p class="calibre3">“Kurik,” diyip başıyla onayladı Başpapaz.</p>

    <p class="calibre3">“Ve bu leydi Sephrenia’dır, Pandionlarm gizler öğretmeni.</p>

    <p class="calibre3">“Sephrenia’mn kendisi mi?” Başpapazın gözleri açıldı ve saygıyla ayağa fırladı. “Hakkınızdaki öyküleri yıllardır duyuyorum, madam. Ününüz oldukça büyük.” Koca bir gülümsemeyle hoşgel-din selamı verdi.</p>

    <p class="calibre3">Sephrenia peçesini kaldırıdı ve gülümsemesini iade etti. “Çok nazik olduğunuz için böyle söylüyorsunuz, Lordum.” Oturdu ve Flüt’ü kucağına aldı. Küçük kız iyice yerleşip büyük siyah gözlerini başpapaza dikti.</p>

    <p class="calibre3">“Güzel çocuk, Leydi Sephrenia,” dedi Başpapaz. “Kızınız mı?”</p>

    <p class="calibre3">Sephrenia güldü. “Oh, hayır, Lordum,” dedi. “O bir Styric çocuğu. Ona Flüt diyoruz.”</p>

    <p class="calibre3">“Ne tuhaf bir isim,” diye mırıldandı. Sonra bakışlarını Sparkhawk’a çevirdi. “Konunun aramızda tutulmasını ima etmiştin,” dedi merakla. “Niye anlatmıyorsun?”</p>

    <p class="calibre3">“Kıtada neler olduğuyla ilgili haber alıyor musunuz, Lordum?”</p>

    <p class="calibre3">Sakallı başrahip tekrar otururken merakla, “Evet, devamlı bilgi alıyorum,” dedi.</p>

    <p class="calibre3">“O zaman Elenia’mn durumunu biliyorsunuz?”</p>

    <p class="calibre3">“Kraliçenin hastalığını mı, demek istedin? Ve Piskopos Anni-as’m ihtiraslarını mı?”</p>

    <p class="calibre3">“Evet. Her neyse, bir müddet önce, Annias Pandion Birliği’ni lekelemek için çok karışık bir komplo hazırladı. Onu engellemeyi başardık. Saraydaki genel bir toplantıdan sonra dört birliğin eğitmenleri gizli bir toplantı yaptılar. Annias patrik tahtını deli gibi istiyor ve askeri birliklerin ona karşı koyacağını biliyor.”</p>

    <p class="calibre3">“Gerekirse kılıçla,” diye ateşli bir sesle .onayladı Başrahip. “Onu kendim gebertmek isterdim.” Sonra biraz fazla ileri gittiğini fark etti. “Tabii ki, eğer dünyayla ilişkisini kesmiş bir birliğin üyesi&nbsp;<span style="font-size: 1em; line-height: 1.2;">olmasaydım,” diye pek inandırıcı olmayan bir şekilde bitirdi.</span></p>

    <p class="calibre3">“Çok iyi anladım, Lordum,” diye onu temin etti Sparkhawk. “Eğitmenler bu konuyu görüştüler ve piskoposun bütün gücü-nün-ve onu Chrelllos ulaştırmasının-Elenia’daki konumundan kaynaklandığı, bu otoriteyi sadece Kraliçe Ehlana hasta olduğu sürece sürdürebileceği sonucuna vardılar.</p>

    <p class="calibre3">“Detayları biliyorum. Geçen hafta Başpiskopos Dolmant’tan gündemdekiler hakkında haber aldım. Borrata’da ne buldunuz?”</p>

    <p class="calibre3">“Oradaki doktorlardan biriyle konuştuk, bize Kraliçe Ehla-na’nm zehirlendiğini söyledi.”</p>

    <p class="calibre3">Başpiskopos bir korsan gibi küfrederek ayağa kalktı. “Sparkhawk, sen onun şampiyonusun! Niçin Cimmura’ya geri dönüp kılıcını Annias’a saplamıyorsun?”</p>

    <p class="calibre3">“Baştan çıkmıştım,” diye kabullendi Sparkhawk, “ama şu anda için bir panzehir bulmamızın çok daha önemli olduğuna karar verdim. Daha sonra Annias ile uğraşmak için yeterince zaman olacak ve iş o noktaya geldiğinde acele etmemeyi tercih ederim. Her neyse, Borrata’daki doktor zehirin Rendor kökenli olduğunu söyledi ve bizi buradaki bir kaç meslektaşına yolladı.”</p>

    <p class="calibre3">Başrahip aşağı yukarı odayı adımlamaya başladı, yüzü hâlâ öfkeden kıpkırmızıydı. Konuşmaya başladığında sesindeki bütün keşişsel alçak gönüllülük kaybolmuştu. “Eğer Annias’ı tanıyorsam, sizi her adımınızda durdurmaya çalışacaktır. Haklı mıyım?”</p>

    <p class="calibre3">“Kesinlikle, evet.”</p>

    <p class="calibre3">“Ve Cippria sokakları dünyadaki en emin yer değil -on yıl önce öğrendiğin gibi. İyi o zaman,” dedi ” şöyle yapacağız. Annias sizin tıbbi tavsiye aradığınızı biliyor, değil mi?”</p>

    <p class="calibre3">“Eğer bilmiyorsa, o zaman uyuyordur.”</p>

    <p class="calibre3">“Tamamiyle öyle. Eğer bir doktorun yanına giderseniz ona sizinde ihtiyacınız olacaktır, bu yüzden size izin vermeyeceğim.”</p>

    <p class="calibre3">“Vermeyecek misiniz, Lordum?” diye yavaşça sordu Sephrenia.</p>

    <p class="calibre3">“Özür dilerim,” diye geveledi Başrahip. “Belki işi biraz abartt-tım. Söylemek istediğim bütün gücümle bunun tam tersi tavsiye de bulunacağım idi. Bunun yerine birkaç keşişi gönderip doktorları buraya getirteceğim. Böylece işi Cippria sokaklarında şansa bırakmadan onlarla konuşabileceksiniz. Sonra da sizi şehirden kaçırmak için bir yol bulacağız.”</p>

    <p class="calibre3"><span style="font-size: 1em; line-height: 1.2;">“Bir Eleniah doktor çağrı üzerine hastanın evine gider mi?” diye sordu Sephrenia.</span><br /></p>

    <p class="calibre3">“Eğer kendi sıhhati söz konusuysa gider,” dedi kapalı bir şekilde Başpahip. Birden biraz utanarak baktı. “Bu pek keşişçe bir söylem değil, değil mi?” diye özür diledi.</p>

    <p class="calibre3">“Bilmiyorum,” dedi Sparkhawk. “Keşiş vardır keşiş vardır.”</p>

    <p class="calibre3">“Biraderlerden birkaç tanesini onları alıp getirmeleri için şehre yollayacağım. Bu doktorların isimleri neler?”</p>

    <p class="calibre3">Sparkhawk Borrata’daki çakırkeyf doktorun verdiği parşömen parçasını iç cebinden çıkardı ve başrahibe verdi.</p>

    <p class="calibre3">Tok sözlü adam bir göz attı. “Birinciyi zaten sende biliyorsun, Sparkhawk,” dedi. “Sana bakan oydu.”</p>

    <p class="calibre3">“Ah? Gerçekten ismini çıkaramadım.”</p>

    <p class="calibre3">“Şaşırmadım. Çoğu zaman sayıklıyordun.” Başrahip parşömene gözlerini kısarak baktı. “Diğeri bir ay önce öldü,” dedi, “ama Doktor Voldi sorabileceğin bütün sorulara cevap verebilir. Biraz kendisini beğenir ame Cippria’daki en iyi doktordur.” Ayağa kalktı, kapıya gitti ve açtı. İki genç görünüşlü keşiş dışarda bekliyorlardı. Sparkhawk Vanion’un Cimmura’daki genel toplantı binasındaki odasının kapısında nöbet bekleyen iki genç Pandiona ne kadar çok benzediklerini fark etti. Başrahip sertçe, “Sen,” diye birine emretti, “şehre git ve Doktor Voldi’yi getir. Hayır cevabını kabul etme.”</p>

    <p class="calibre3">“Hemen, Lordum,” diye cevapladı genç keşiş. Sparkhawk keşişin ayaklarının, sanki topuklarını çarpmak üzereymiş gibi hafifçe birleştiğini fark etti.</p>

    <p class="calibre3">Başrahip kapıyı kapatı ve iskemlesine döndü. “Sanırım&lt; bir saat kadar sürer.” Sparkhawk’in sırıtışını gördü. “Komik bir şey mi var, dostum?” diye sordu.</p>

    <p class="calibre3">“Önemli değil, Lordum. Sadece genç keşişlerin yeniliklerini açıklayan tavırları var.”</p>

    <p class="calibre3">Başrahip biraz mahcupça bakarak, “O kadar belli oluyor mu?”</p>

    <p class="calibre3">“Evet, Lordum. Eğer nereye bakacağınızı biliyorsanız, oluyor.”</p>

    <p class="calibre3">Başrahip yüzünü ekşitti. “Çok şükür ki, yerel halk bu tip şeyleri pek bilmiyor. Ağzını sıkı tutacaksın, değil mi, Sparkhawk?”</p>

    <p class="calibre3">“Şüphesiz, Lordum. On yıl önce buradan ayrıldığımda birliğinizin türünden oldukça emindim, hâlâ hiç kimseye söylemedim.”</p>

    <p class="calibre3">“Bunu tahmin etmeliydim. Siz Pandionlar keskin gözlüsünüz<span style="font-size: 1em; line-height: 1.2;">dür.” Ayağa kalktı. “Akşam yemeği yollatacağım. Buralarda oldukça iri keklikler var ve benim kesinlikle harika bir şahinim var.” Güldü. “Chyrellos’a rapor yollamak yerine yaptığım şey de bu. Bir parça kızarmış kuşa ne dersiniz?”</span></p>

    <p class="calibre3">“Sanırım idare edebiliriz,” diye cevapladı Sparhavv.</p>

    <p class="calibre3">“Ve aynı zamanda, sen ve dostlarına şarap önerebilir miyim? Ardan kırmızısı değil ama çok kötü değil. Burada yapıyoruz. Buralardaki topraklar üzüm hariç hiçbir şey yetiştirmeye yaramıyor.”</p>

    <p class="calibre3">“Teşekkürler, Lordum,” diye cevapladı Sephrenia, “ama çocuk ve ben süt alabilir miyiz?”</p>

    <p class="calibre3">“Korkarım sadece keçi sütü, Leydi Sephrenia,” diye özür diledi.</p>

    <p class="calibre3">Sephrenia’mn gözleri parladı. “Keçi sütü çok iyi olur, Lordum. İnek sütü hafiftir ve Styricler biraz daha sıkı şeyler tercih ederiz.”</p>

    <p class="calibre3">Sparkhawk omuz silkti.</p>

    <p class="calibre3">Başrahip diğer genç keşişi akşam yemeği ve süt için mutfağa yolladı, arkasından Sparkhawk, Kurik ve kendisi için kırmızı şarap koydu. İskemlesinin arkasına yaslandı, kadehinin sapıyla oynuyordu. “Birbirimize açık sözlü olabilir miyiz, Sparkhawk?” diye sordu.</p>

    <p class="calibre3">“Şüphesiz.”</p>

    <p class="calibre3">“Ayrıldıktan sonra burada olanlarla ilgili bir haber aldın mı?”</p>

    <p class="calibre3">“Tam değil,” diye cevapladı Sparkhawk.</p>

    <p class="calibre3">“Rendorların sihir hakkında ne düşündüklerini biliyorsun?”</p>

    <p class="calibre3">“Hatırladığım kadarıyla büyücülük diyorlar.”</p>

    <p class="calibre3">“Evet, öyle diyorlar ve cinayetten daha büyük bir suç olarak bakıyorlar. Sen gittikten sonra bu tip bir şey patlak verdi. Bölgedeki en yüksek rütbeli din adamı olduğumdan araştırma üzerime kaldı.” Alay edercesine gülümsedi. “Çoğu zaman Rendorlular ben geçerken tükürürler ama birisi ‘büyücülük’ diye fısıldayınca, bembeyaz suratlar ve dışarı fırlamış gözlerle koşarak bana gelirler. Genelde suçlamalar boş çıkar. Sıradan bir Rendor hayatı buna bağlı olsa bile en basit büyünün Styricçe sözlerini hahrlayamaz, ama zaman zaman suçlamalar baş gösterir - genelde garez, kıskançlık ve küçük nefretlerden kaynaklanır. Ama olay bu sefer oldukça faklıydı. Cippria’da birisinin ileri derecede karmaşık bir büyü yaptığının gerçek delileri vardı.” Sparkhawk’a baktı. “O akşam sana saldıran adamlardan herhangi biri gizler konusunda ustamıydı?”</p>

    <p class="calibre3">“İçlerinden biri, evet.”</p>

    <p class="calibre3">“O zaman belki de bu sorumu cevaplar. Büyü birini ya da bir şeyin yerini belirlemeye kalkmanın bir parçası gibi gözüküyordu. Belki de o araştırmanın hedefi sendin.”</p>

    <p class="calibre3">“Karmaşıklıktan bahsettiniz, Lordum,” dedi Sephrenia. “Biraz daha açıklayabilir misiniz?”</p>

    <p class="calibre3">“Cippria sokaklarında dolaşan parlayan bir görüntü vardı,” diye cevapladı. “Bir tür ışıltıyla kaplıymış gibi gözüküyormuş.”</p>

    <p class="calibre3">“Peki bu görüntü tam olarak ne yapmış.”</p>

    <p class="calibre3">“İnsanları sorguya çekmiş. Hiç biri soruları sonradan hatırlaya-madı ama sorgulamanın oldukça sert olduğu gözüküyor. Ben kendi gözlerimle bir yığm yanık gördüm.”</p>

    <p class="calibre3">“Yanıklar mı?”</p>

    <p class="calibre3">“Görüntü kimi sorgulamak isterse emri altına almış. Onlara dokunduğunda yanık bir yer bırakmış. Zavallı kadının birinin bütün kolu dirsekten eline kadar tamamen yanmıştı. Nerdeyse bir el şeklinde olduğunu söyleyebilirim - çok fazla parmağı olmasaydı.”</p>

    <p class="calibre3">“Kaç parmak?”</p>

    <p class="calibre3">“Dokuz ve iki başparmak.”</p>

    <p class="calibre3">Sephrenia fısıldadı. “Bir Damork.”</p>

    <p class="calibre3">“Genç Tanrılar’in Martel’i bu şeyleri çağıracak güçlerden arındırdıklarını söylemiştin,” dedi Sparkhawk.</p>

    <p class="calibre3">“Onu Martel çağırmadı,” diye cevapladı. “Başka biri tarafından onun emrettiğini yapması için yollandı.”</p>

    <p class="calibre3">“Bu sonuçta aynı kapıya çıkıyor, değil mi?”</p>

    <p class="calibre3">“Tam değil. Martel, Damork’u sadece kontol edebilir.”</p>

    <p class="calibre3">“Ama bütün bunlar on yıl önce oldu,” diye omuz silkti Kurik. “Şimdi ne fark eder ki?”</p>

    <p class="calibre3">Sephrenia kulak tırmalayıcı bir sesle, “Sen işin önemli tarafını kaçırıyorsun, Kurik,” diye cevapladı. “Biz Ramork’un son zamanlarda ortaya çıktığını düşünmüştük ama o şu anda içine karıştığımız bütün her şey daha başlamadan, on yıl önce buradaydı.”</p>

    <p class="calibre3">“Seni pek anlayamıyorum,” diye kabullendi.</p>

    <p class="calibre3">Sephrenia Sparkhawk’a baktı. Ölümcül sakinlikteki bir sesle, “O sensin, bir tanem,” dedi. “O ne ben, ne Kurik, ne Ehlana ne de Flüt. Demork’un ataklarının hepsi sana yönelik. Çok, çok dikkatli ol, Sparkhawk. Azash seni öldürmeye çalışıyor.”</p>
  </div>
</body>
</html>
