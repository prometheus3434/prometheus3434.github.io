<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><b>Yirmi Birinci Bölüm</b></h2>

    <p class="calibre3">YAKLAŞIK yarım saat sonra Voren’in evini sessizce terk ettiler. Atlarına binerlerken Sparkhawk dikkatle Sephrenia’ya baktı. Öğleyi çok az geçmesine rağmen şimdiden yorgun görünüyordu. “Arkamızdaki şu şey nehirde de hortum çıkarabilir mi?” diye sordu.</p>

    <p class="calibre3">Sephrenia kaşlarını çattı. “Söylemesi zor,” diye cevapladı. “Normalde, hayır derdim çünkü yeteri kadar su yok. Ama yeraltı dünyasının yaratıkları eğer tercih ederlerse doğanın bazı kanunlarının da üstesinden gelirler. Nehrin genişliği ne kadar?”</p>

    <p class="calibre3">“Çok değil,” diye cevapladı Sparkhawk. “Bütün Rendor’da bir tek geniş nehir yapacak kadar bile su yok.”</p>

    <p class="calibre3">“Nehir kıyıları hortum yönlendirmeyi çok güçleştirir,” dedi. “Mabin’in gemisini yok edenin nasıl değişken olduğunu gördün.”</p>

    <p class="calibre3">“O zaman bunu denememiz gerek,” dedi. “Sen Dabour”a kadar at binmekten yorgun düşeceksin ve güneye indikçe hava daha da ısınacak.”</p>

    <p class="calibre3">“Benim hatırım için işleri şansa bırakma.”</p>

    <p class="calibre3">“Bu sadece senin için değil. Şimdiden oldukça çok zaman kaybettik ve tekneyle gitmek at sürmekten hızlıdır. Aceleyle tekneyi terk etme olasılığa karşılık kıyıya yakın gideriz.”</p>

    <p class="calibre3">Eyerine hafifçe yığılarak, “Hangisinin daha iyi olduğunu düşünüyorsan öyle olsun,” dedi.</p>

    <p class="calibre3">Parlak giysili şehirliler ve kuzey krallıklarının tüccarlarıyla karışmış siyah cüppeli çöl göçebeleriyle kaynayan sokağa çıktılar. Sokak gürültüydü ve şu kendine özgü - baharat, parfüm ve yanan zeytinyağının her tarafa yayılan - Rendor kokusuyla dolmuştu.</p>

    <p class="calibre3">Sokaktan nehre doğru giderlerken Kurik merakla, “Bu Lilli<span style="font-size: 1em; line-height: 1.2;">as da kim?” diye sordu.</span></p>

    <p class="calibre3">“Önemli değil,” diye geçiştirdi Sparkhawk.</p>

    <p class="calibre3">“Tehlikeliyse bilmemin çok önemli olduğunu düşünüyorum.”</p>

    <p class="calibre3">“Lillias o tip bir tehlike değil.”</p>

    <p class="calibre3">“Anladığım kadarıyla bir kadından bahsediyoruz.”</p>

    <p class="calibre3">Kurik’in konuyu bırakmaya niyetli olmadığı açıktı. Sparkhawk yüzünü ekşitti. “Tamam. Jiroch’a on yıllığına gelmiştim. Voren beni Mahkra ismiyle bilindiğim bir dükkana yerleştirdi. Fikir ortada gözükmemem ve Martel’in kiralık adamlarının bulamamasıydı. Meşgul olmak için Voren’e bilgi topladım. Bunun için sokaktaki diğer tüccarlar gibi gözükmem gerekti. Hepsinin metresleri vardı, bir tane de bana gerekti. Adı Lillian’dı. Tatmin oldun mu?”</p>

    <p class="calibre3">“Bu çok kısa oldu. Anladığım kadarıyla bu bayan çabuk kızan biriydi değil mi?”</p>

    <p class="calibre3">“Hayır, Kurik. Lillias kin besleyen kadın türünden.”</p>

    <p class="calibre3">“Oh, o türden. Onunla tanışmak isterim.”</p>

    <p class="calibre3">“Hayır, istemezsin. Çığlıklara ve aşırı duygusallık gösteren o davranışlarla ilgileneceğini sanmam.”</p>

    <p class="calibre3">“O kadar kötü mü?”</p>

    <p class="calibre3">“Niye gecenin bir yarısı şehirden kaçtığımı düşünüyorsun ki? Ne dersin bu konuyu bırakabilir miyiz?”</p>

    <p class="calibre3">Kurik kıkırdamaya başladı. “Güldüğüm için kusuruma bakmayın, Lordum,” dedi, “ama hatırladığım kadarıyla Talen’in annesiyle ilgili akılsızca davranışımı size söylediğimde konuya sizde sempatiyle bakmamıştınız.”</p>

    <p class="calibre3">“Tamam. Artık ödeştik.” Sparkhawk ağzını kapatı ve Kurik’in kahkahalarına aldırmayarak atını sürmeye devam etti.</p>

    <p class="calibre3">Çamur akan Güle Nehri’ne uzanan iskeleler dökülüyordu. Kokan balık ağlarıyla sarılıydılar. Jiroch ve Dabour arasındaki müşteri bulmaya çalışan düzinelerce geniş karınlı nehir teknesi onlara bağlanmıştı. Koyu renkli gemiciler üzerlerinde peştamallar ve kafalarına sarılı kumaşlarla göreve hazır tembel tembel yatıyorlardı. Sparkhawk atından indi ve üzerine bol gelen çizgili bir cüppe giymiş, kötü bakışlı, tek gözlü bir adama yaklaştı. Tek gözlü adam iskelede durmuş, çamurlu bir salapuryanın üzerindeki tembel görünüşlü üç gemiciye bas bas bağırarak emirler veriyordu.</p>

    <p class="calibre3">“Senin teknen mi?” diye sordu şövalye.</p>

    <p class="calibre3">“Ne olmuş?”</p>

    <p class="calibre3">“Kiralık mı?”</p>

    <p class="calibre3">“Bu fiyata bağlı.”</p>

    <p class="calibre3">“Bunu çözebiliriz. Dabour kaç gün çeker?”</p>

    <p class="calibre3">“Üç ya da dört gün, rüzgara bağlı.” Kaptan sağlam gözüyle Sparkhawk ve diğerlerinin değerini ölçüyordu. Aksi ifadesi değişti ve yaltak bir şekilde gülümsedi. “Niye fiyatı konuşmuyoruz ki, soylu bayım?” diye önerdi.</p>

    <p class="calibre3">Sparkhawk biraz pazarlık yapar gibi gözüktü sonra Voren’in ona verdiği para kesesinin içine daldı ve nehir adamının kirli eline gümüşleri saydı. Adamın tek gözü keseyi görünce ışıldadı.</p>

    <p class="calibre3">Tekneye bindiler, üç gemici halatları çözüp, eğik yelkeni açarken atlarını bağladılar. Nehir durgundu. Ardan Boğazı’ndan kıyıya esen sert meltem onları akıntıya karşı iyi bir hızla sürüklüyordu.</p>

    <p class="calibre3">Atlarının eyerlerini çıkarırlarken Sparkhawk arkadaşlarına “Kendinize dikkat edin,” diye mırıldandı. “Kaptanımız gözü fırsatlar için açık bir işadamı gibi gözüküyor.” Tek gözlü adamın dümen yekesini tuttuğu kıç tarafa gitti. “Mümkün olduğu kadar kıyıya yakın gitmenizi istiyorum,” dedi.</p>

    <p class="calibre3">“Niçin?” Kaptanın tek gözü dikkat kesildi.</p>

    <p class="calibre3">“Kız kardeşim sudan korkar,” diye uydurdu Sparkhawk. “Kendini güvende hissetmesi için kıyıya yakın gitmenizi istiyorum.”</p>

    <p class="calibre3">“Siz ödüyorsunuz.” Kaptan omuz silkti. “Nasıl isterseniz öyle yapacağız.”</p>

    <p class="calibre3">“Gece yolculuk eder misiniz?” diye sordu Sparkhawk.</p>

    <p class="calibre3">Kaptan kafasını salladı. “Bazıları eder ama ben etmem. Bir yığın çıkıntı ve gözükmeyen kaya ağzımın tadını kaçırır. Hava karardığında kıyıya bağlanırız.”</p>

    <p class="calibre3">“İyi. Gemicinin tedbirli olmasını severim. Seyahat güvenli olur - önemli olan bu.” Çelik gömleğini, ağır, geniş kılıcını göstermek için cübbesinin önünü açtı. “Ne demek istediğimi anladın mı?”</p>

    <p class="calibre3">Kaptanın yüzü düşkınklığıyla karardı. “Beni teknemde tehdit etmeye hakkın yok,” diye güçsüzlüğünü gizlemek için bağırdı.</p>

    <p class="calibre3">“Önce söylediğin gibi, ben ödüyorum. Mürettebatın bana güvenilebilir gözükmedi, ve seninki de itimat uyandıran bir surat değil, Kaptan.”</p>

    <p class="calibre3">Kaptanın yüzü iyice asıldı. “Hakaret etmen gerekmiyor,” dedi.</p>

    <p class="calibre3">“Sizi yanlış değerlendirmişsem sonradan özür dilerim. Yanımızda değerli olan bazı şeyler var ve bizde kalmasını tercih ederiz. Ben ve arkadaşlarım ön güvertede uyuyacağız. Sen ve adamların kıçta uyuyabilirler. Bu sizi çok fazla rahatsız etmez, değil mi?”</p>

    <p class="calibre3">“Biraz fazla olmuyor musun?”</p>

    <p class="calibre3">“Gergin dönemler, komşu. Gergin dönemler. Unutma, gece için kıyıya bağlandığımızda adamlarım kıç güvertede tut - ve uykuda yürüme konusunda onları uyar. Bir tekne bu tip şeyler için çok tehlikeli bir yer olabilir ve uykum çok hafiftir.” Döndü ve baş güverteye doğru yürüdü.</p>

    <p class="calibre3">İki taraftaki nehir kıyısıda yoğun ve sık bir bitki örtüsüyle kaplıydı. Ama dar yeşil şeritlerin gerisinde yükselen tepeler çorak ve kayalıktı. Sparkhawk ve arkadaşları ön güvertede oturmuş kaptanla denizcilerine dikkat edip, sıradışı bir hava belirtisi gözlüyorlardı. Flüt, Sparkhawk, Sephrenia ve Kurik ile sessizce konuşurken cıvadraya ata biner gibi oturmuş kavalını çalıyordu. Sephrenia ülkenin adetlerini bildiği için Sparkhawk’in tavsiyeleri esas olarak silah-tarmaydı. Kişisel hakaret olarak alınabilecek bazı küçük şeyler ve saygısızlık olarak kabul edilen diğer şeyler hakkında onu uyardı.</p>

    <p class="calibre3">“Bu aptalca kuralları kim koydu?” diye sordu Kurik.</p>

    <p class="calibre3">“Eshand,” diye ceyapladı Sparkhawk. “O bir deliydi ve deliler kuralların varlığından büyük rahatlık duyarlar.”</p>

    <p class="calibre3">“Başka bir şey var mı?”</p>

    <p class="calibre3">“Bir şey daha. Koyun sürüsüyle karşılaşırsan yolundan çekil.”</p>

    <p class="calibre3">“Bir daha söyle?” Kurik’in sesi kuşkuluydu.</p>

    <p class="calibre3">“Bu çok önemli, Kurik.”</p>

    <p class="calibre3">“Ciddi değilsin!”</p>

    <p class="calibre3">“Son derece ciddiyim. Eshand çocukken bir çobanmış ve sürüsüne doğru atını süren birisini gördüğünde çıldırırmış. Güç sahibi olduktan sonra, Tann’nın ona koyunların kutsal hayvanlar olduğu ve herkesin onlara yol vermesi gerektiğini bildirdiğini ilan etmiş.”</p>

    <p class="calibre3">“Bu çılgınca, Sparkhawk,” diye yakındı Kurik.</p>

    <p class="calibre3">“Şüphesiz öyle. Ama buranın yasası bu.”</p>

    <p class="calibre3">“Elene Tanrısı’nm açıkladıkları her zaman Peygamberlerinin önyargılarıyla çakışıyor gözükmesi ne kadar garip değil mi?” diye mırıldandı Sephrenia.</p>

    <p class="calibre3">Güneşin batmasıyla kaptan teknesini kıyıya bağladı. O ve&nbsp;<span style="font-size: 1em; line-height: 1.2;">adamları kıç güverteye ot şiltelerini yaydılar. Sparkhawk kalktı ve teknenin ortasına gitti. Elini Faran’m omuzuna koydu. İri alacalıya, “Uyuma,” dedi. “Eğer gecenin bir yarısı gizlice etrafta dolaşmaya kalkan olursa bana haber ver.”</span></p>

    <p class="calibre3">Faran dişlerini gösterdi ve kıç güverteyi görecek şekilde yerini değiştirdi. Sparkhawk sağrısını okşayıp geriye, başa döndü.</p>

    <p class="calibre3">Akşam yemeği olarak ekmek ve peynir yediler, sonra battaniyelerini güverteye serdiler.</p>

    <p class="calibre3">Akşam hazırlıkları bittikten sonra Kurik, “Sparkhawk,” dedi.</p>

    <p class="calibre3">“Evet, Kurik?”</p>

    <p class="calibre3">“Aklıma bir şey geldi. Dabour’a girip çıkan bir sürü insan var?”</p>

    <p class="calibre3">” Arasham’m orada olması kalabalık kitleleri buraya çekiyor.”</p>

    <p class="calibre3">“Düşündümde. Dabour’a bir fersah kala tekneden inip şehre giden hacı gruplarına katılsak daha az dikkat çekmez miyiz?”</p>

    <p class="calibre3">“Sen her şeyi düşünürsün, değil mi, Kurik?”</p>

    <p class="calibre3">“Bana bunun için para veriyorsun, Sparkhawk. Şövalyeler bazen pratik olamazsınız. Beladan kurtarmak bir silahtarın görevidir.”</p>

    <p class="calibre3">“Bunu takdir ediyorum, Kurik.”</p>

    <p class="calibre3">“Bunun için fazladan para istemiyorum.”</p>

    <p class="calibre3">Gece olaysız geçti, sabahla beraber gemiciler halatları çözüp yelkeni açtılar. Ertesi gün öğlene doğru Kodhl şehrini geçtiler ve kutsal şehir Dabour’a doğru nehirden yukarı yolculuğa devam ettiler. Nehrin iki şehir arasındaki bölümü kalabalıktı. Organize bir trafik yoktu, tekneler ara sıra birbirine çarpıyordu. Böyle olaylara genelde küfürler ve hakaretler eşlik ediyordu.</p>

    <p class="calibre3">Dördüncü gün öğle vakti Sparkhawk tek gözlü kaptanla konuşmak için kıça gitti. “Oldukça yaklaştık, değil mi?” diye sordu.</p>

    <p class="calibre3">Kaptan bir tekneden kaçınmak için yekesini hızla hareket ettirerek, “Yaklaşık beş fersah daha var,” diye cevapladı. “Üç bacaklı eşşeğin uyuz oğlu!” diye diğer teknenin dümencisine bağırdı.</p>

    <p class="calibre3">“Anan siğillerle kaplansın!” diye nazikçe cevapladı dümenci.</p>

    <p class="calibre3">“Sanırım arkadaşlarım ve ben şehre ulaşmadan kıyıya çıkmak istiyoruz,” dedi kaptana Sparkhawk. “Arasham’m müritleriyle karşılaşmadan önce biraz etrafa bakınmak istiyoruz ve büyük ihtimalle iskeleler oldukça yakından gözleniyorlardır.”</p>

    <p class="calibre3">“Akıllıca bir hareket olabilir,” diye onayladı kaptan. “İyi işler peşinde olmadığınızı hissediyor ve bulaşmamayı tercih ederim.”</p>

    <p class="calibre3">“O zaman bu ikimizin işine de yarar, değil mi?”</p>

    <p class="calibre3">Daha ikindi olmamıştı ki kaptan yekeyi kırdı ve teknesinin pruvasını bir kumsalın dar şeridine soktu. Sparkhawk’a, “Bu sizi getirebileceğim en yakın yer,” dedi. “İlerde kıyı çamurlaşıyor.”</p>

    <p class="calibre3">“Dabour buradan ne kadar uzakta?” diye sordu Sparkhawk.</p>

    <p class="calibre3">“Dört ya da beş mil.”</p>

    <p class="calibre3">“İyi, yeteri kadar yakın.”</p>

    <p class="calibre3">Gemiciler geminin ortasından kumlara doğru bir borda iskelesi uzattılar. Sparkhawk ile arkadaşları atlan ve yük katırını kumsala çıkardılar. Daha karaya yeni çıkmışlardı ki gemiciler borda iskelesini geri çekip uzun sırıklarla tekneyi nehre doğru ittiler. Sonra kaptan teknesini akıntıya soktu ve nehirden aşağı gittiler. Hoşça-kal diyen olmadı.</p>

    <p class="calibre3">Sparkhawk Sephrenia’ya, “iyi misin?” diye sordu. Gözlerinin al-nndaki koyu halkalar kaybolmaya yüz tutmasına rağmen yüzü hâlâ süzgündü.</p>

    <p class="calibre3">“İyi olacağım,” diye temin etti.</p>

    <p class="calibre3">“Eğer birkaç şövalye daha kaybedersek olmazsın, değil mi?”</p>

    <p class="calibre3">“Gerçekten bilmiyorum,” diye cevapladı. “Daha önce hiç bu durumda olmamıştım. Dabour’a gidelim ve Tanjin ile konuşalım.”</p>

    <p class="calibre3">Kumsaldan yukarı, kavruk çalılıkların arasından atlarını sürdüler ve kısa zamanda Dabour’a giden tozlu yola ulaştılar. Yolda başka yolcular vardı, çoğu koyu gözleri dini coşkudan alev alev yanan siyah cüppeli göçebelerdi. Bir kere bir koyun sürüsünden dolayı yolun kenarına çekilmek zorunda kaldılar. Çobanlar katırlarını kibirlice sürüyor ve kasten hayvanlarıyla yolu mümkün olduğu kadar çok tıkıyorlardı. İfadelerinden karşı çıkacak kim olursa olsun meydan okumaya hazır oldukları açıktı.</p>

    <p class="calibre3">“Koyunlardan hiç hoşlanmam,” diye mırıldandı Kurik, “koyun çobanlarından ise daha da az hoşlanırım.”</p>

    <p class="calibre3">“Bunu belli etme,” diye tavsiye etti Sparkhawk.</p>

    <p class="calibre3">“Buralarda çok koyun eti yerler, değil mi?”</p>

    <p class="calibre3">Sparkhawk başıyla onayladı.</p>

    <p class="calibre3">“Kutsal bir hayvanı kesip yemek tutarsızlık değil mi?”</p>

    <p class="calibre3">“Tutarsızlık Rendor kafasının dikkate değer özelliklerinden biri.”</p>

    <p class="calibre3">Koyunlar geçince Flüt kavalını kaldırıp acayip uyumsuz küçük bir melodi çaldı. Koyunların gözleri birden yabanileşti, sağa sola&nbsp;<span style="font-size: 1em; line-height: 1.2;">kaynaştılar, sonra arkalarından çılgınca kovalayan çobanlarla çöle doğru darmadağın kaçtılar. Flüt bir kıkırdamayla ağzını kapadı.</span></p>

    <p class="calibre3">“Kes şunu,” diye çıkıştı Sephrenia.</p>

    <p class="calibre3">Kurik hayretle, “Şu anda olan düşündüğüm şey mi?” dedi.</p>

    <p class="calibre3">“Hiç şaşırmadım,” dedi Sparkhawk.</p>

    <p class="calibre3">“Biliyor musun, bu küçük kızı gerçekten seviyorum?” Kurik bütün dişlerini göstererek sırıtıyordu.</p>

    <p class="calibre3">Kalabalık bir hacı gurubunun peşine takılıp yollarına devam ettiler. Bir süre sonra alçak bir tepenin üstüne çıkıp altlarında uzanan Dabour şehrini gördüler. Orada nehrin kenarında toplanmış her zamanki beyaz sıvalı evler ve onların ilerisinde bütün yönlere yayılan yüzlerce geniş siyah çadır vardı. Sparkhawk bir elini gözlerine siper edip şehri inceledi. Şehrin doğu kısmını işaret etti, “Sığır ağılları orada,” dedi. “Perraine’i oralarda bir yerde bulabileceğiz.”</p>

    <p class="calibre3">Dabour’un güney bölümündeki binalar ve çadırlardan uzak durarak keskin bir dönüşle tepeden aşağı indiler. Onlarla ağıllar arasında kurulmuş çadır grubunun arasından geçerlerken, boynunda pirinç bir zincir, ucunda ise bir cam parçası asılı, sakallı bir göçebe yollarını kesmek için bir çadırın arkasından çıktı. “Nereye gittiğinizi sanıyorsunuz?” diye sordu. Eliyle emredici bir hareket yaptı ve ellerinde kargılarla bir düzine siyah cüppeli ortaya çıktı.</p>

    <p class="calibre3">“Sığır ağıllarında işimiz var, asil efendi,” diye yumuşakça cevapladı Sparkhawk.</p>

    <p class="calibre3">“Oh, öyle mi?” Siyah sakallı dudak bükerek güldü. “Etrafta sığır görmüyorum.” Zafer kazanmış gibi etrafındaki müritlerine kendinden memnun aptalca bir sırıtışla baktı.</p>

    <p class="calibre3">“Sığırlar geliyor, asil efendi,” dedi Sparkhawk. “Anlaşmaları yapmak için önden yollandık.”</p>

    <p class="calibre3">Boynunda zincir olan adam kaşlarını çattı, bunda yanlış bir şey bulmak için kendini zorlamaya çalışıyordu. Sonunda kavgacı bir tonla, “Benim kim olduğumu biliyor musun?” diye sordu.</p>

    <p class="calibre3">“Korkarım ki bilmiyorum, soylu efendi,” diye özür diledi Sparkhawk. “Sizinle tanışma şerefine ulaşamadım.”</p>

    <p class="calibre3">“Kendini çok zeki sanıyorsun, değil mi?” diye sordu işgüzar adam. “Bütün”bu kibar sözler beni kandıramaz.”</p>

    <p class="calibre3">Sparkhawk sesine gelen hafif bir kızgınlıkla, “Kandırmaya değil,” dedi, “sadece nazik olmaya çalışıyorum, komşu.”</p>

    <p class="calibre3">Sakallı adam yumruğunu göğsüne vurarak, “Ben kutsal Arasham’ın en gözde havarisi, Ulesim’im,” dedi.</p>

    <p class="calibre3">Sparkhawk eyerinde eğilerek, “Sizinle tanışma onurunun altında eziliyorum,” dedi.</p>

    <p class="calibre3">“Tüm söyleyeceğin bu mu?” diye şaşkınlığını belirtti Ulesim, gözleri hakaret olarak algıladığı sözlerden dolayı dışarı fırlamıştı.</p>

    <p class="calibre3">“Söylediğim gibi, Lord Ulesim, ezildim. Bu kadar ünlü biri tarafından karşılanacağımı beklemiyordum.”</p>

    <p class="calibre3">“Seni karşılamak için burada değilim, inek çobanı. Seni gözaltına almak için buradayım. Atlarınızdan inin.”</p>

    <p class="calibre3">Sparkhawk konumu değerlendirerek uzun bir bakış attı. Sonra Faran’ın sırtından indi ve Sephrenia’ya yardım etmeye gitti. Sephrenia Flüt’ü aşağı uzatırken, “Tüm bunların anlamı ne, Sparkhawk?” diye fısıldadı.</p>

    <p class="calibre3">“Sanırım, kendini önemli göstermeye çalışan küçük bir yağcı,” diye fısıldayarak cevapladı. “Herhangi bir karışıklık çıkartmak istemiyorum, söylediği gibi yapalım.”</p>

    <p class="calibre3">Ulesim kısa bir tereddütten sonra, “Esirleri çadırıma götürün,” diye emretti. Gözde havari ne yapacağını tam olarak bilmiyor gibi gözüküyordu.</p>

    <p class="calibre3">Kargılı adamlar tehdit edercesine ileri çıktılar, içlerinden biri üzerinde kirli yeşil kumaştan yapılmış düşük bir flama bulunan çadıra doğru yol gösterdi.</p>

    <p class="calibre3">Sertçe çadırın içine itildiler ve kapı sıkıca kapatıldı.</p>

    <p class="calibre3">Kurik’in ifadesi küçümseme doluydu. “Amatörler,” diye homurdandı. “Kargılarını çoban değneği gibi tutuyorlar, silahımız var mı diye aramadılar bile?”</p>

    <p class="calibre3">“Belki amatör olabilirler,” dedi yavaşça Sephrenia, “ama bizi esir almayı başardılar.”</p>

    <p class="calibre3">Kurik cüppesinin altındaki hançerine uzanarak, “Çok uzun sürmez,” diye homurdandı. “Çadırın arkasından bir delik açacağım, sonra yolumuza koyulabiliriz.”</p>

    <p class="calibre3">“Hayır,” dedi yavaşça Sparkhawk. “Eğer bunu yaparsak iki dakika içinde peşimize uluyan fanatiklerden bir güruh takılır.”</p>

    <p class="calibre3">“Burada oturup kalmayacağız değil mi?” diye şüpheyle sordu Kurik.</p>

    <p class="calibre3">“Bırak bu işi ben halledeyim, Kurik.”</p>

    <p class="calibre3">Dakikalar geçerken boğucu çadırın içinde oturup beklediler.</p>

    <p class="calibre3">Bir müddet sonra çadırın kapısı açıldı ve Ulesim arkasında iki adamıyla içeri girdi. “İsmin ne, inek çobanı,” dedi kibirle.</p>

    <p class="calibre3">“Bana Mahkra derler, Lord Ulesim,” diye nazikça cevapladı Sparkhawk, “bunlar kız kardeşimle kızı ve hizmetkarım. Niçin alı-koyulduğumuzu sorabilir miyim?”</p>

    <p class="calibre3">Ulesim’in gözleri kısıldı. “Kutsal Arasham’m otoritesini kabul etmeyenler var,” diye belirtti. “Ben Ulesim, onun gözde havarisi olarak bu yalancı peygamberlerin kökünü kazımayı ve onları direğe bağlayıp yakma cezasını vermeyi üstlendim. Kutsal Arasham bana sonuna kadar güveniyor.”</p>

    <p class="calibre3">Sparkhawk şaşırmış bir ifadeyle, “hâlâ devam ediyor mu?” diye sordu. “Bütün Arasham karşıtlarının yıllar önce yok edildiğini sanıyordum.”</p>

    <p class="calibre3">“Tam değil! Tam değil!” diye yarım bir çığlık attı Ulesim. “Hâlâ şehirlerde varlığını gizli gizli sürdüren ve çöllerde saklanan entrikacılarla komplocular var. Bu suçluların her birini bulup çıkarana ve onları alevlere teslim edene kadar dinlenmeyeceğim.”</p>

    <p class="calibre3">“Benden ve grubumdan korkacak bir şey yok, Lord Ulesim,” dedi Sparkhawk. “Tanrının kutsal peygamberine hürmet ediyoruz ve dualarımızda ona saygılarımızı sunuyoruz.”</p>

    <p class="calibre3">“Öyle söylüyorsun Mahkra, ama kimliğini ispat edip kutsal şehirde yasal bir işin olduğuna beni ikna edebilir misin?” Fanatik sanki tam on ikiden vurmuş gibi iki avenesine gülümsedi.</p>

    <p class="calibre3">“Tabii, niye olmasın, Lord Ulesim,” diye sakince cevapladı Sparkhawk, “sanırım yapabilirim. Biz buraya Mirrelek isimli bir sığır alıcısıyla konuşmak için geldik. Belki onu tanıyorsunuzdur?”</p>

    <p class="calibre3">Ulesim kabararak ayağa kalktı. “Ben, kutsal Arasham’ın gözde havarisinin, sıradan bir sığır alıcıyla ne işim olabilir ki?”</p>

    <p class="calibre3">Havarinin dalkavuklarından biri eğildi ve Ulesim’in kulağına bir şeyler fısıldadı. Havarinin ifadesi gittikçe güvenini yitirdi. Ulesim “Bahsettiğiniz sığır alıcısını çağırtacağım,” dedi isteksizce. “Hikayenizi onaylarsa, iyi; onaylamazsa, sizi yargılamak için kutsal Arasham’m kendisine götüreceğim.”</p>

    <p class="calibre3">“Lord Ulesim nasıl isterse,” diye eğildi Sparkhawk. “Eğer haberciniz Mirrelek’e Mahkra küçük anasından selamlarla burada derse, hemen buraya gelip meseleyi açığa çıkaracaktır.”</p>

    <p class="calibre3">Sakallı havari tehdit edercesine, “Dua et öyle olsun, Mahkra” dedi. Kulağına fısıldayan dalkavuğa döndü. “Git bu Mirrelek’i alıp getir. Bu inek çobanının söylediklerini ona tekrar et ve de ki, ben Arasham’ın gözde havarisi Ulesim hemen burada bulunmasını emrediyorum.”</p>

    <p class="calibre3">“Hemen, gözde kişi,” diye cevaplayan adam koşar adımlarla çadırdan çıktı. Ulesim bir saniye Sparkhawk’a yiyecek gibi baktı sonra o ve çanak yalayıcısı çadırı terk ettiler.</p>

    <p class="calibre3">“Kılıcın hâlâ sende, Sparkhawk,” dedi Kurik. “Niye şu çalçene-nin sesini kesmedin? Ben diğer ikisini halledebilirdim.”</p>

    <p class="calibre3">“Gerekli değildi,” Sparkhawk omuz silkti. “Perrain’i şimdiden kendini Arasham’a vazgeçilmeyek adam yaptığını bilecek kadar iyi tanırım. Kısa zamanda burada olacaktır ve Ulesim’e - Kutsal Arasham’ın - gözde - havarisine haddini bildirecektir.”</p>

    <p class="calibre3">“Kumar oynamıyor musun, Sparkhawk?” diye sordu Sephrenia. “Ya Perraine Mahkra ismini tanımazsa? Hatırladığım kadarıyla sen Jiroch’da o da yıllardır Dabour’daydı.”</p>

    <p class="calibre3">“Rendor’da kullandığım ismi hatırlamayabilir, ama seninkini hatırlamamazlık edemez, küçük ana. Bu çok eski bir paroladır. Pandionlar yıllardır onu kullanıyorlar.”</p>

    <p class="calibre3">Sephrenia gözlerini kırpıştırdı. “Gururum okşandı,” dedi, “ama niye kimse bana söylemedi?”</p>

    <p class="calibre3">Sparkhawk onu daha da şaşırttı. “Hepimiz bildiğini sanıyorduk.”</p>

    <p class="calibre3">Yaklaşık on beş dakika sonra Ulesim, sırım gibi, asık suratlı bir adamın yanında çadırdan içeri girdi. Ulesim’in yaltaklanan bir tavrı vardı ve ifadesi endişeliydi. “Size bahsettiğim adam bu”, saygıdeğer Mirrelek,” diye yaltaklandı.</p>

    <p class="calibre3">İleri çıkıp Sparkhawk’ın eli samimi bir şekilde sıkan adam, “Ah, Mahkra,” dedi. “Seni yine gördüğüme çok sevindim. Sorun ne?”</p>

    <p class="calibre3">Sparkhawk Pandion arkadaşına hafifçe eğilerek, “Küçük bir yanlış anlama, hepsi bu,” diye cevapladı.</p>

    <p class="calibre3">“İyi, her şey açığa çıktı.” Sör Perraine gözde havariye döndü. “Öyle değil mi, Ulesim?”</p>

    <p class="calibre3">“Ş-şüphesiz, saygıdeğer Mirrelek,” diye yaltaklandı Ulesim, suratı görülür derecede solmuştu.</p>

    <p class="calibre3">“Dostlarımı gözaltında tutmak için elinde ne gerekçe vardı?” Perraine’nin sesi yumuşaktı fakat hafif bir kızgınlık vardı.</p>

    <p class="calibre3">“Be-ben sadece kutsal Arasham’ı korumaya çalışıyordum.”</p>

    <p class="calibre3">“Öyle mi? Peki senden korumanı istedi mi?”</p>

    <p class="calibre3">“Şey - tam değil.”</p>

    <p class="calibre3">“Anlıyorum. Cesursun, Ulesim. Kutsal Arasham’ın talimatlarına uymadan hareket edenlere neler hissettiğini biliyorsun, değil mi? Birçok kişi kendi başlarına hareket ederek kellesini kaybetti.”</p>

    <p class="calibre3">Ulesim titremeye başladı.</p>

    <p class="calibre3">“Bu olayı söylediğimde seni affedeceğinden eminim. Daha basit biri hemen cellat kütüğüne yollanırdı ama sen her şeyden önce onun gözde havarisisin, değil mi? Başka bir şey var mı, Ulesim?”</p>

    <p class="calibre3">Suratı bembeyaz olan Ulesim sessizce kafasını salladı.</p>

    <p class="calibre3">“O zaman, ben ve arkadaşlarım gidiyoruz. Geliyor musun, Mahkra?” Sör Perraine önlerinde çadıran çıktılar.</p>

    <p class="calibre3">Dabou/un kenar mahallelerinde kurulan çadır şehirden geçerlerken Perraine sığır pazarının son zamanlardaki durumu hakkında uzun bir süre konuştu. Görünüşe göre geçtikleri çadırlar rastgele kurulmuşlardı ve sokağa benzer hiçbir şey yoktu. Kirli çocuklar kalabalık gruplar halinde kumların içinde oynuyorlardı. Yanlarından geçtikleri her çadırın gölgeli kısmından kalkan keyifsiz bakışlı köpekler ilgisizce birkaç kez havlıyorlardı.</p>

    <p class="calibre3">Perrraine’nin evi çadırların biraz ötesinde otluk ve küçük bir arazinin merkezinde duran kare şeklinde bir yapıydı. Kapıya gelmeleriyle şövalye, “İçeri gelin,” dedi yüksek bir sesle. “Şu sizin sığır sürüsü hakkında daha fazla şey öğrenmek istiyorum.”</p>

    <p class="calibre3">İçeri girdiler. İçerisi loş ve serindi. Ev sadece tek bir odadan oluşuyordu. Bir tarafta basit yemek pişirme gereçleri, diğer tarafta da dağınık bir yatak vardı. Bir yığın geniş geçirgen testi çatı kirişine asılıydı. Bu testilerin her biri altlarından damlayan nemle yerde su birikintileri oluşturuyordu. Odada bir masa ve iki kanepe vardı. “Hiçbir şey süslü püslü değil,” diye özür diledi Perraine.</p>

    <p class="calibre3">Sparkhawk evin arkasındaki kepenkleri iyi kapanmamış gözüken tek pencereye baktı. “Rahatça konuşabilir miyiz?” diye alçak bir sesle sordu.</p>

    <p class="calibre3">Perraine güldü. “Evet, Sparkhawk” diye cevapladı. “Boş zamanlarımda o pencerenin dışında dikenli çalı yetiştiriyorum. Ne kadar büyüdüklerine ve dikenlerin boyuna hayran olursun. İyi gözüküyorsun, dostum. Çömezliğimizden beri seni görmedim.” Perraine&nbsp;<span style="font-size: 1em; line-height: 1.2;">çok hafif sezilen bir aksanla konuşuyordu. Pandionların çoğunun tersine bir Eleneli değildi, İç Eosia’nın uçsuz bucaksız köşelerinden bir yerden geliyordu. Sparkhawk ondan hep hoşlanmıştı.</span></p>

    <p class="calibre3">“Nasıl konuşulacağını öğrenmiş gözüküyorsun, Perraine,” dedi Sephrenia.</p>

    <p class="calibre3">“Daha önceleri hep sessizdin.”</p>

    <p class="calibre3">Perraine gülümsedi. “Sorun aksanımdı, küçük ana,” dedi. “İnsanların benimle eğlenmesini istemedim.” Sephrenia’nm bileklerinden tuttu ve olarak öptü, onu kutsamasını istedi.</p>

    <p class="calibre3">“Kurik’i hatırlıyor musun?” diye sordu Sparkhawk.</p>

    <p class="calibre3">“Tabii ki,” diye cevapladı Perraine. “Beni mızrakla eğiten oydu. Selam, Kurik. Aslade nasıl?”</p>

    <p class="calibre3">“Çok iyi, Sör Perraine. Hatırını sorduğunuzu söyleyeceğim. Burada dönen şu iş de ne - yani Ulesim ile olan, demek istedim?”</p>

    <p class="calibre3">“O işgüzar dalkavuklardan biri.”</p>

    <p class="calibre3">“Gerçekten havari mi?”</p>

    <p class="calibre3">Perraine hırıldadı. “Arasham’m onun ismini bile bildiğinden eminim. Şüphesiz Arasham’in kendi ismini bile bilmediği günler oluyor. Ulesim gibi kendini havari atayan ve etrafta dolaşıp, dürüst insanları rahatsız eden düzinelercesi var. Şimdi büyük ihtimalle kaçmak için atını hızla sürüyordur. Arasham verdiği minik otoriteyi aşanlara karşı çok katı. Niye oturmuyoruz ki?”</p>

    <p class="calibre3">“Bu kadar güç toplamayı nasıl basardın?” diye sordu Sephrenia. “Ulesim bir kralmışsın gibi davrandı.”</p>

    <p class="calibre3">“O kadar zor değil. Arasham’in ağzında sadece iki dişi var ve onlarda çakışmıyor. İki haftada bir ona saygımın tarifsiz işareti olarak yumuşak, sütle beslenmiş bir dana veririm. Yaşlı adamlar midelerine çok düşkündür, bu yüzden Arasham bol bol teşekkür eder. Havariler kör değil, böylece Arasham’m kollayacağını sanıp fikirlerimi kabul ediyorlar. Şimdi, sizi Dabour’a getiren sebep ne?”</p>

    <p class="calibre3">“Voren seni bulmamızı tavsiye etti,” dedi Sparkhawk. “Burada birisiyle konuşmamız gerekiyor ve dikkat çekmek istemiyoruz.”</p>

    <p class="calibre3">Perraine alaycı bir biçimde, “Evim sizin evinizdir,” dedi. “Konuşmanız gereken bu kişi de kim?”</p>

    <p class="calibre3">Sephrenia peçesini çıkarıp, “Tanjin isminde bir doktor,” dedi.</p>

    <p class="calibre3">Perriane ona biraz daha yakından baktı. “Sen pek iyi gözükmüyorsun ama Jiroch’da doktor bulamadınız mı?”</p>

    <p class="calibre3">Sephrenia gülümsedi. “Benim için değil, Perriane,” dedi. “Başka biri için. Bu Tanjin’i tanıyor musun?”</p>

    <p class="calibre3">“Dabour’daki herkes onu bilir. Merkez meydanındaki ecza dükkanının arkasında oturur. Ama evi izlenir. Büyüyle uğraştığı konusunda söylentiler var ve bağnazlar onu iş üzerinde yakalamaya çalışıyorlar.”</p>

    <p class="calibre3">“Meydana yürüyerek gitmek daha iyi olur değil mi, ne dersin?” diye sordu Sparkhawk.</p>

    <p class="calibre3">Perraine başıyla onayladı.</p>

    <p class="calibre3">“Ve sanırım güneş batana kadar bekleyeceğiz. Böylece dışarı çıktığımızda biraz karanlık basar - belki ihtiyacımız olur da.”</p>

    <p class="calibre3">“Sizinle gelmemi ister misiniz?”</p>

    <p class="calibre3">“Yanlız gitsek daha iyi olur. Senin burada kalman lazım, bizim değil. Tanjin şüphe altındaysa onu ziyaret etmen buradaki konumunu riske edebilir.”</p>

    <p class="calibre3">“Ara sokaklardan uzak dur,” diye homurdandı Kurik.</p>

    <p class="calibre3">Sparkhawk Flüt’e işaret etti ve o da itaatkarca yanma geldi. Sparkhawk ellerini onun omuzlarına koyup gözlerini yüzüne dikti. “Burada Kurik ile kalmanı istiyorum,” dedi.</p>

    <p class="calibre3">Flüt şımarıkça gözlerini şaşı yaptı.</p>

    <p class="calibre3">“Kes şunu,” dedi Sparkhawk. “Dinle küçük bayan, ciddiyim.”</p>

    <p class="calibre3">“Sadece rica et, Sparkhawk,” diye tavsiye etti Sephrenia. “Emretme.”</p>

    <p class="calibre3">“Lütfen, Flüt,” diye rica etti. “Lütfen burada kalır mısın?”</p>

    <p class="calibre3">Flüt gülümsedi, ellerini önünde birleştirdi ve reverans yaptı.</p>

    <p class="calibre3">Sephrenia, “Gördün mü, ne kadar kolaymış?” dedi.</p>

    <p class="calibre3">Perraine ayağa kalkarak, “Zamanımız olduğuna göre, hepinize yiyecek bir şeyler hazırlayacağım,” dedi.</p>

    <p class="calibre3">“Bütün şişelerinin delik olduğunu biliyor musun, Perraine,” diyen Kurik kirişlerde asılı damlayan testileri gösterdi.</p>

    <p class="calibre3">Perraine, “Evet,” diye cevapladı. “Zemini kirletiyorlar ama etrafı serin tutmaya yarıyorlar.” Ocağa gitti, çakmak taşı, çelik ve çırayla birkaç saniye beceriksizce uğraştı. Sürgünlerden ve çöl çalılarının kıvrık dallarından çok küçük bir ateş yaktı. Sonra ateşe bir çaydanlık koydu, geniş bir tava alıp içine yağ döktü. Tavayı kömürlerin üzerine koydu ve kapalı bir kaptan birkaç parça et aldı. Yağ kokmaya başladığında etleri tavaya attı. “Korkarım ki sadece&nbsp;<span style="font-size: 1em; line-height: 1.2;">koyun eti var,” diye özür diledi. “Konuk beklemiyordum.” Cızır-dayan ete kokusunu örtmek için bol bol baharat döktü, sonra masaya büyük tabaklar getirdi. Tekrar ateşin başına gidip toprak bir çömleği açtı. Çömlekten bir tutam çay alıp fincanın içine attı, sonra da çaydanlıktan sıcak su koydu. Çalımla fincanı uzatırken, “Senin için, küçük ana,” dedi.</span></p>

    <p class="calibre3">“Ne kadar güzel. Sen bir tanesin, Perraine.”</p>

    <p class="calibre3">“Sadece hizmet etmek için yaşıyorum,” dedi biraz havalı. Masaya taze incir ve kalın bir dilim peynir getirdi, sonra dumanlar tüten tavayı ortaya koydu.</p>

    <p class="calibre3">“Yanlış iş seçmişsin, dostum,” dedi Sparkhawk.</p>

    <p class="calibre3">“Yemek pişirmeyi çok zaman önce öğrendim. Bir uşak tutabilirim ama yabancılara güvenmiyorum.” Oturdu. Yemeğe başladıklarında, “Orada dikkatli ol, Sparkhawk,” diye uyardı. “Arasham’ın müridlerinin kulaklarının arası iyi çalışmıyor ve hepsinin kafasına komşularını minik bir günah işlerken yakalama fikri takılmış. Arasham her akşam güneş battıktan sonra vaaz veriyor ve her akşam da yeni yasaklar çıkarmayı beceriyor.”</p>

    <p class="calibre3">“Sonuncusu neydi?” diye sordu Sparkhawk.</p>

    <p class="calibre3">“Sinekleri öldürmek. Onların Tanrı’nın habercileri olduğunu söylüyor.”</p>

    <p class="calibre3">“Ciddi değilsin.”</p>

    <p class="calibre3">Perraine omuz silkti. “Sanırım yasaklayacak şeyler bitiyor ve hayal gücü sınırlı. Biraz daha koyun eti ister misin?”</p>

    <p class="calibre3">Sparkhawk onun yerine incir alıp, “Çok teşekkürler, Perraine,” dedi, “ama bir parça koyun eti benim sınırım.”</p>

    <p class="calibre3">“Günde bir parça mı?”</p>

    <p class="calibre3">“Hayır. Yılda bir.”</p>
  </div>
</body>
</html>
