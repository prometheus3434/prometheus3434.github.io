<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><span style="font-size: 1em; line-height: 1.2;"><b>Yirminci Bölüm</b></span><br /></h2>

    <p class="calibre3">Sparkhawk ürküp geri kaçıldı ve nefesini sertçe içine çekti. “Sephrenia, içine girmen gerekiyor muydu?” diye şikayet etti.</p>

    <p class="calibre3">“Çocuk olma/’ derken, Sephrenia elindeki kıymığı bir iğneyle çıkarmaya devam etti. “Hepsini çıkarmazsam, iltihap toplayacak.”</p>

    <p class="calibre3">Sparkhawk dişini sıktı. Kıkırdamasını engellemek için ağzını iki eliyle kapayan Flüt’e baktı.</p>

    <p class="calibre3">“Bunun komik mi olduğunu sanıyorsun,” diye huysuzca sordu.</p>

    <p class="calibre3">Flüt kavalından küçük alaycı bir ses çıkardı.</p>

    <p class="calibre3">“Sparkhawk, düşünüyorum da,” dedi Başrahip. “Annias’ın Jiroch’da Cippria’da olduğu kadar adamı varsa tanınma olasılığına meydan vermemek için etrafından dolaşmak emniyetli olmaz mı?”</p>

    <p class="calibre3">“Sanırım bunu denememiz gerekiyor, Lordum,” dedi Sparkhawk. “Jiroch’da bir arkadaşım var, nehirden yukarı gitmeden onunla konuşmam gerek.” Siyah cübbesine baktı. “Bunların bizi fark edilmeden geçirmesi lazım.”</p>

    <p class="calibre3">“Bunun tehlikeli olduğunu düşünüyorum, Sparkhawk.”</p>

    <p class="calibre3">“Eğer dikkatli olursak değil.”</p>

    <p class="calibre3">Başrahibin verdiği yük katırını ve atları eyerleyen Kurik odaya geldi. Uzun ve dar bir tahta kutu taşıyordu. “Gerçekten bunu alman gerekiyor mu?” diye Sephrenia’ya sordu.</p>

    <p class="calibre3">“Evet, Kurik,” diye yumuşak bir sesle cevapladı. “Gerekiyor.”</p>

    <p class="calibre3">“içinde ne var?”</p>

    <p class="calibre3">“Bir çift kılıç. Taşıdığım sorumluluğun bir parçası.”</p>

    <p class="calibre3">“İki kılıç için oldukça büyük bir kutu.”</p>

    <p class="calibre3">“Korkarım, başkaları da olacak,” içini çekti, sonra Sparkhawk’m elini şerit haline getirilmiş bir kumaşla sarmaya başladı.</p>

    <p class="calibre3">“Bandaja gerek yok,” diye itiraz etti Sparkhawk. “Sadece kıymık.”</p>

    <p class="calibre3">Sephrenia uzun sert bir bakış attı.</p>

    <p class="calibre3">“Tamam. Neyin iyi olduğunu düşünüyorsan öyle yap.”</p>

    <p class="calibre3">“Teşekkür ederim.” Bandajın ucunu bağladı.</p>

    <p class="calibre3">“Larium’a haber yollar mısınız, Lordum?” diye sordu Sparkhawk.</p>

    <p class="calibre3">“Limandan gidecek ilk gemiyle, Sör Sparkhawk.”</p>

    <p class="calibre3">“Tekrar Madel’e geri döneceğimizi düşünmüyorum,” dedi. “Orada Marki Lycien’in evinde kalan bazı yol arkadaşlarımız var.”</p>

    <p class="calibre3">Başrahip başıyla onayladı. “Onu tanıyorum,” dedi.</p>

    <p class="calibre3">“Onlara da haber iletebilir misiniz? Her şeyin Dabour’da çözüleceğini, oradan eve gideceğimizi söyleyin. Sanırım onlar Cimmura’ya geri dönebilirler.”</p>

    <p class="calibre3">“Bu işle ilgileneceğim, Sparkhawk.”</p>

    <p class="calibre3">Sparkhawk bandajının düğümüne asıldı.</p>

    <p class="calibre3">“Onu rahat bırak,” dedi Sephrenia.</p>

    <p class="calibre3">Elini uzaklaştırdı. “Eğitmenlere ne yapacaklarını söylemeye çalışmıyorum,” dedi Başrahip’e, “ama mesajında Rendor sokaklarında dolaşacak Kilise Şovalyeleri’nin yerel halka bu söylentilere fazla kulak asarlarsa ne kadar nahoş şeylerle karşılaşabileceklerini hatırlatabileceğin! önerebilirsiniz.”</p>

    <p class="calibre3">“Kesinlikle bunu raporumda belirteceğim.”</p>

    <p class="calibre3">Sparkhawk ayağa kalktı. “Tekrar size borçlandım, Lordum,” dedi. “İhtiyacım olduğunda hep burada oluyorsunuz.”</p>

    <p class="calibre3">“ikimizde aynı patrona hizmet ediyoruz,” dedi Başrahip. Sırıttı. “Hem,” diye ekledi, “bir şekilde sizden hoşlanıyorum. Siz, Pandionlar her zaman netice alıyorsunuz ve önemli olan bu, değil mi?”</p>

    <p class="calibre3">“Bunu umabiliriz.”</p>

    <p class="calibre3">“Çölde dikkatli ol dostum ve iyi şanslar.”</p>

    <p class="calibre3">“Teşekkür ederim, Lordum.”</p>

    <p class="calibre3">Manastırın merkezi avlusuna gittiklerinde çanlar sabah duası için çalmaya başladı. Kurik, Sephrenia’nm kılıç kutusunu yük katırının eyerine bağladı ve hepsi atlarına bindiler. Sonra çanlar üzerlerinde çalarken ön kapıdan dışarı çıktılar.</p>

    <p class="calibre3">Tozlu sahil yoluna ulaşıp Jiroch’a doğru batıya döndüklerinde Sparkhawk efkarlıydı.</p>

    <p class="calibre3">“Ne var, Sparkhawk?” diye sordu Sephrenia.</p>

    <p class="calibre3">“Bu çanlar on yıldır beni çağırıp duruyor,” diye cevapladı.</p>

    <p class="calibre3">“Her nasılsa bir gün bu manastıra geri geleceğimi biliyordum.” Eyerinin üzerinde doğruldu. “İyi bir yer,” dedi. “Ayrıldığım için biraz üzgünüm ama …” Omuz silkti ve atını sürmeye devam etti.</p>

    <p class="calibre3">Sabah güneşi çok parlaktı ve yolun solundaki kaya, kum ve çakıllı boş araziden kör edercesine yansıyordu. Sağda dik bir set ışıldayan beyaz bir kumsala doğru iniyor ve ilerisinde İç Deniz’in koyu mavi suları uzanıyordu. Yarım saat sonra hava iyice ısındı.</p>

    <p class="calibre3">Kurik yüzünden dere gibi akan terleri kurularken, “Burada hiç kış olmaz mı?” diye sordu.</p>

    <p class="calibre3">“Bu kış işte,” dedi Sparkhawk.</p>

    <p class="calibre3">“Peki yaz nasıl oluyor?”</p>

    <p class="calibre3">“Berbat. Yazın gece yolculuk etmek zorundasındır.”</p>

    <p class="calibre3">“Jiroch ne kadar uzakta?”</p>

    <p class="calibre3">“Yaklaşık beş yüz fersah.”</p>

    <p class="calibre3">“En az üç hafta.”</p>

    <p class="calibre3">“Korkarımki öyle.”</p>

    <p class="calibre3">“Hortum olsun olmasın gemiyle gitmeliydik.”</p>

    <p class="calibre3">“Hayır, Kurik,” diye itiraz etti Sephrenia. “Hepimiz denizin dibinde yatarken, Ehlana’ya yardım edemeyiz.”</p>

    <p class="calibre3">“Peşimizdeki o şey her durumda yerimizi bulmak için büyü kullanamaz mı?”</p>

    <p class="calibre3">“Öyle yapamıyormuş gibi gözüküyor,” diye cevapladı. “On yıl önce Sparkhawk’ı ararken insanları sorgulamak zorunda kalmış. Şıp diye koklayarak bulamamış.”</p>

    <p class="calibre3">“Bunu unutmuştum,” diye kabullendi.</p>

    <p class="calibre3">Her gün daha yıldızlar kaybolmadan kalktılar. Güneş gün ortasında kafalarını döven bir sopa gibi yükselmeden sabahın ilk saatlerinde atlarını iyice zorladılar. Sonra binekleri isteksizce yakıcı güneş altında kavruk çalılardan otlarken, başrahibin almaları için üstelediği çadırın yetersiz gölgesinde dinlendiler. Güneş batıda alçalmaya başlarken yola çıkıp hava karardıktan çok sonraya dek devam ettiler. Ara sıra, gür bitki örtüsü ve gölgeyle çevrili bir kaynağa ulaştılar. O anlarda atları dinlendirmek ve acımasız güneşe karşı • koyabilmek için kuvvet toplamak amacıyla bir gün oyalandılar.</p>

    <p class="calibre3">Billur gibi bir suyun kayalıktan aşağı akıp mavi bir gölette toplandığı ve palmiyelerle çevrili böyle bir kaynakta siyah zırhlı bir Pandion Şövalyesi’nin hayaleti onları ziyaret etti. Sparkhawk üzerin<span style="font-size: 1em; line-height: 1.2;">de bir peştemalla sırılsıklam göletten çıkmıştı ki batıda atlı bir karaltı gördü. Güneş karaltının ardında olmasına rağmen gölge yapmıyordu. Adamla atinin içinden güneşin kavurduğu tepeleri görebiliyordu. Bir kez daha o ölü gömülü mahzen kokusunu yakaladı. Karaltı yaklaştıkça atının boş gözlü bir iskeletten başka bir şey olmadığını gördü. Silahına uzanmaya kalkmadı, atlı hayalet onlara yaklaşırken fırın gibi ısıtan sıcağa rağmen titreyerek, öyle durdu. Karalü birkaç metre ilerde iskeletimsi atını dizginledi ve ölümcül yavaşlıkta bir hareketle kılıcını çekti. Sephrenia’ya yankılayan tek düze bir sesle, “Küçük ana,” dedi, “yapabileceğim her şeyi yaptım.” Selam vermek için silahın kabzasını miğferinin siperliğine doğru kaldırdı, kılıcı ters çevirip cisimsiz kolunun yanında kabzasını uzatarak sundu.</span></p>

    <p class="calibre3">Sephrenia solmuştu, sendeliyordu, hayalete ulaşmak için sıcaktan yanan çakıllığı geçti ve kılıcın kabzasını iki eliyle tuttu. Titri-yen bir sesle, “Özveriniz unutulmayacaktır, Aziz Şövalye,” dedi.</p>

    <p class="calibre3">“Ölüler Evi’nde hatırlama nedir ki, Sephrenia? Görevimin bana emrettiğini yaptım. Sadece bu sonsuz sessizlikte beni teselli etmeye yeter.” Sonra siperlikti yüzünü Sparkhawk’a çevirdi. Aynı boş sesle, “Selam, kardeşim,” dedi. “Bilesin ki yolun doğru. Dabour’da bulacaksın aradığımız cevabı. Yolunda başarılı olursan, Ölüler Evi’nden yankılayan çığlıklarımızla selamlayacağız seni.”</p>

    <p class="calibre3">Sparkhawk boğuk bir sesle, “selam kardeşim,” dedi, “ve elveda.”</p>

    <p class="calibre3">Sonra hayalet kayboldu.</p>

    <p class="calibre3">Sephrenia uzun, tüyler ürperten bir inlemeyle yere yıkıldı. Sanki birden beliren kılıcın ağırlığı onu yere doğru ezmişti.</p>

    <p class="calibre3">Kurik ileri fırladı, onun narin bedenini kollarının arasına alıp kaldırdı ve göletin yanındaki gölgeliğe taşıdı.</p>

    <p class="calibre3">Sparkhawk, düştüğü yere doğru çıplak ayaklan altındaki kızgın çakılları düşünmeden, kararlı adımlarla ilerledi ve ölen kardeşinin kılıcını yerden aldı.</p>

    <p class="calibre3">Arkasından Flüt’ün kavalının sesini duydu. Bu daha önce hiç duymadığı bir melodiydi. Soru sorarcasına, derin bir üzüntü ve acılı bir tür özlemle doluydu. Elinde kılıçla geriye döndü. Sephrenia palmiyelerin gölgesinde yatıyordu. Yüzü süzülmüş ve şimdilik kapalı gözlerinin etrafında koyu daireler belirmişdi. Kurik endişeyle yanında diz çökmüştü; Flüt bağdaş kurmuş kavalı dudaklarında tuhaf ilahimsi şarkıyı göklere doğru yolluyordu.</p>

    <p class="calibre3">Sparkhawk çakıllığı geçip gölgede durdu. Kurik ayağa kalkıp ona katıldı. “Bugün devam edemez,” dedi silahtar, “hatta yarın bile.”</p>

    <p class="calibre3">Sparkhawk başıyla onayladı.</p>

    <p class="calibre3">Kurik gıcırtılı bir sesle devam etti, “Bu onu çok zayıflatıyor. Her şövalye öldüğünde Sephrenia biraz daha soluyor. Jiroch’a vardığımızda onu Cimmura’ya geri yollamak daha iyi olmaz mı?”</p>

    <p class="calibre3">“Belki öyle ama gitmeyecektir.”</p>

    <p class="calibre3">“Haklısın,” diye onayladı üzgünce Kurik. “Ama o ve küçük kız olmasaydı, çok daha hızlı yol alacağımızı biliyorsun, değil mi?”</p>

    <p class="calibre3">“Evet ama gideceğimiz yere geldiğimizde onsuz ne yapardık?”</p>

    <p class="calibre3">“Sanırım haklısın. Hayaleti tanıyabildin mi?”</p>

    <p class="calibre3">Sparkhawk başıyla onayladı. “Sör Kerris,” dedi kısaca.</p>

    <p class="calibre3">“Onu yakından tanıyamadım,” diye kabullendi Kurik. “Her zaman biraz soğuk ve resmi gözüktü.”</p>

    <p class="calibre3">“Gene de iyi bir adamdı.”</p>

    <p class="calibre3">“Sana ne söyledi? Onu duyamayacak kadar uzaktım.”</p>

    <p class="calibre3">“Doğru yolda olduğumuzu ve ihtiyacımız olan cevabı Dabo-ur’da bulacağımızı söyledi.”</p>

    <p class="calibre3">“İyi o zaman,” dedi Kurik. “Bu işe yaradı değil mi? Boşuna belirsizlik peşinde koşturduğumuzdan korkuyordum.”</p>

    <p class="calibre3">“Ben de,” diye kabullendi Sparkhawk.</p>

    <p class="calibre3">Flüt kavalını bir kenara bıraktı ve Sephrenia’nın yanında oturdu. Uzanıp hasta kadının elini yakaladı ve öylece tuttu. Minik yüzünün ifadesi ciddiydi ama başka hiçbir hissi açığa vurmuyordu.</p>

    <p class="calibre3">Sparkhawk’m aklına bir fikir geldi. Sephrenia’nın yattığı yere gitti. “Flüt,” dedi yavaşça.</p>

    <p class="calibre3">Küçük kız başını kaldırıp ona baktı.</p>

    <p class="calibre3">“Sephrenia’ya yardım etmek için bir şey yapabilir misin?”</p>

    <p class="calibre3">Flüt üzgünce başını salladı.</p>

    <p class="calibre3">“Bunu yapmak yasaktır.” Sephrenia’nın sesi fısıltıdan farklı değildi ve gözleri hâlâ kapalıydı. “Sadece orada bulunan bizler bu yükü taşıyabiliriz.” Derin bir nefes aldı. Sonra, “Git üzerine bir şeyler giy, Sparkhawk,” dedi. “Çocuğun önünde böyle dolaşma.”</p>

    <p class="calibre3">Günün geri kalanında ve ertesi günün tamamında göletin yanındaki gölgede kaldılar. Üçüncü günün sabahı Sephrenia doğrulup kararlı bir biçimde eşyalarını toplamaya başladı. “Zaman geçiyor, baylar ve hâlâ daha gideceğimiz uzun bir yolumuz var.”</p>

    <p class="calibre3">Sparkhawk ona iyice baktı. Yüzü hâlâ bitkindi, gözlerinin çevresindeki koyu halkalar azalmamıştı. Peçesini almak için eğildiğinde ışıldayan siyah saçlarında birkaç beyaz tel gördü. “Burada bir gün daha kalsak daha da güçlenmez misin?” diye sordu.</p>

    <p class="calibre3">“Fark edilir ölçüde değil,” diye bitkin cevapladı Sephrenia. “Durumum dinlenmekle düzelemez. Haydi. Jiroch’a uzun bir yol var.”</p>

    <p class="calibre3">Önce yavaş ilerlediler ama birkaç mil sonra Sephrenia oldukça sert konuştu. “Sparkhawk,” dedi, “eğer böyle sallanmaya devam edersek bu yolculuk bütün kış sürecektir.”</p>

    <p class="calibre3">“Tamam, Sephrenia, sen ne dersen öyle olsun.”</p>

    <p class="calibre3">Yaklaşık on gün sonra Jiroch’a vardılar. Cippria gibi batı Ren-dor’un bu liman kenti, kaim duvarlı, beyaz harç ile kalınca sıvanmış düz çatılı evleri ile alçak, düz bir şehirdi. Sparkhawk onları bir seri kıvrılan sokaktan geçirerek şehrin nehirden çok uzak olmayan bir bölümüne götürdü. Burası yabancıların, özellikle teşvik edilmemekle beraber, en azından hoş görüldükleri bir semtti. Sokakta-kileri çoğu Rendorlu olmasına rağmen, kalabalıkta etrafa dağılmış bir yığın parlak cüppeli Cammorialı, birçok Lamork ve hatta birkaç Eleniah vardı. Sparkhawk ve diğerleri kukuletalarını kapalı tutup dikkat çekmemek için atlarını yavaş sürdüler.</p>

    <p class="calibre3">Sokaktan biraz geride mütevazi bir eve geldiklerinde öğle olmak üzereydi. Evin sahibi Sor Voren’di, bir Pandion Şövalyesi, Ji-roch’ta bu durumu bilen birkaç kişi vardı. Liman kentindeki insanların çoğu onu orta zenginlikte Eleniah bir tüccar sanıyordu. İşin doğrusu ticaretle meşguldü. Hatta bazı yıllar para bile kazanmıştı. Bununla beraber Sör Voren’in Jiroch’da bulunmasının asıl nedeni ticaret değildi. Rendor’un genel nüfusu içinde saklanan çok miktarda Pandion Şövalyesi vardı ve Voren onların Demos’daki ana karargahla olan tek bağlantısıydı. Bütün iletişimleri ve mesajları onun elinden geçip, limandan yolladığı balyalara gizleniyordu.</p>

    <p class="calibre3">Donuk, meraksız bakışlı, sarkık dudaklı bir uşak Sparkhawk ve diğerlerini evin içinden geçirip incir ağacı gölgeleri ve mermer bir fıskiyeli çeşmenin şırıltısıyla dolu duvarlarla çevrili bahçeye götürdü. Bakımlı çiçeklikler duvar kenarına dizilmişlerdi; hafifçe öne eğilmiş çiçekler rengarenkti. Voren çeşmenin yanındaki kanepede oturuyordu. İnce, uzun ve alaycı bir espri anlayışı vardı. Güney krallığında geçirdiği yıllar derisini eski bir eyer kadar koyulaştır<span style="font-size: 1em; line-height: 1.2;">mıştı. Orta yaşın sonlarında olmasına rağmen saçlarında ak yoktu ama yanık yüzü kınşıklıkla doluydu. Boynu açık çizgili bir gömlek giyiyordu. Onların bahçeye girmesiyle ayağa kalktı.</span></p>

    <p class="calibre3">Yandan kısaca uşağa bakarak, “Ah, Mahkra,” diye Sparkhawk’ı selamladı, “seni tekrar gördüğüme sevindim, eski dostum.”</p>

    <p class="calibre3">Sparkhawk, “Voren,” diye Rendor tarzı kıvrak bir hareketle.</p>

    <p class="calibre3">Voren arkasından uşağına, “Jintal,” dedi, “adam ol ve bunu limandaki vekilharcıma götür.” Bir parşömen kağıdını ikiye katlayıp esmer suratlı Rendorluya verdi.</p>

    <p class="calibre3">“Nasıl emrederseniz, Sahip,” diye eğilerek cevapladı uşak.</p>

    <p class="calibre3">Evin ön kapısının kapanış sesini duyana kadar beklediler.</p>

    <p class="calibre3">“İyi bir çocuk,” diye fikrini söyledi Voren. “Şüphesiz korkunç derecede salak. Her zaman akıllı olmayan uşaklar bulmaya dikkat ediyorum. Zeki bir uşak genelde casustur.” Sonra gözleri kısıldı. “Bir dakika burada bekleyin,” dedi. “Gerçekten evden ayrıldığından emin olmak istiyorum.” Bahçeyi geçti ve içeri girdi.</p>

    <p class="calibre3">“Hiç bu kadar gergin olduğunu hatırlamıyorum,” dedi Kurik.</p>

    <p class="calibre3">“Burası dünyanın gergin bir bölgesi,” diye cevapladı Sparkhawk.</p>

    <p class="calibre3">Birkaç saniye sonra Voren geri döndü. “Küçük ana,” diye Sephrenia’yi avuç içlerini öperek selamladı. “Beni kutsayacak mısın?”</p>

    <p class="calibre3">Sephrenia gülümseyip alnına dokundu ve Styricçe konuştu.</p>

    <p class="calibre3">“Son zamanlarda kutsanacak çok şey yapmamama rağmen bunu özlemişim,” diye itiraf etti Voren. Sonra Sephrenia’ya daha yakından baktı. “İyi değil misin, Sephrenia?” diye sordu. “Yüzün çok süzgün gözüküyor.”</p>

    <p class="calibre3">Sephrenia elini yavaşça gözlerinin üzerinden geçirerek, “Belki sıcaktandır,” dedi.</p>

    <p class="calibre3">Voren mermer kanepesini göstererek, “Buraya otur ” dedi. “Bütün Jiroch’daki en serin yerdir.” Gırgır geçercesine gülümsedi.</p>

    <p class="calibre3">Sephrenia kanepeye oturdu ve Flüt onun yanına tırmandı.</p>

    <p class="calibre3">Voren arkadaşının elini sıkarken, “Evet Sparkhawk ” dedi “seni tekrar Jiroch’a getiren sebep nedir? Geride bir şey mj bıraktın?”</p>

    <p class="calibre3">“Unuttuğum bir şey yok,” diye cevapladı soğukça Sparkhawk.</p>

    <p class="calibre3">Voren güldü. “Ne kadar iyi bir dost olduğumu göstermek için söylediğini Lillias’a anlatmayacağım. Selam, Kurik. Aslade nasıl?”</p>

    <p class="calibre3">“İyidir Lordum.”</p>

    <p class="calibre3">“Ya oğulların? Üç tane değil mi?”</p>

    <p class="calibre3">“Dört. Sonuncu siz Demos’dan ayrıldıktan sonra doğdu.”</p>

    <p class="calibre3">“Tebrikler,” dedi Voren, “belki biraz geç ama tebrikler.”</p>

    <p class="calibre3">“Teşekkür ederim, Lordum.”</p>

    <p class="calibre3">Sparkhawk şakalaşmayı keserek, “Seninle konuşmam gerek, Voren,” dedi, “ve fazla zamanımız yok.”</p>

    <p class="calibre3">“Bunu arkadaş ziyareti olarak düşünmüştüm.” Voren iç çekti.</p>

    <p class="calibre3">Sparkhawk buna aldırmadı. “Vanion Cimmura’da neler olduğu hakkında sana haber ulaştırmayı başardı mı?”</p>

    <p class="calibre3">Voren’in yüzündeki hafif alaycı gülümseme kayboldu ve başını sallayarak onayladı. “Seni gördüğüme şaşırmamın bir nedeni bu. Borrata’ya gittiğini düşünüyordum. Orada şansın yardım etti mi?”</p>

    <p class="calibre3">“Ne kadar yardım ettiğini bilemeyeceğim ama izini sürmeye değer bir iz bulduk.” Dişlerini sıktı, “Voren,” dedi kasvetli bir sesle, “Ehlana zehirlenmiş.”</p>

    <p class="calibre3">Voren bir an baktı sonra küfretti. Buz gibi bir sesle, “Cimmura’ya geri dönmem ne kadar zaman alır merak ediyorum,” dedi. “Sanırım Annias’ı yeniden düzenlemek isteyeceğim. Kafasız çok daha güzel gözükür, öyle değil mi?”</p>

    <p class="calibre3">“Sıranı beklemen gerekiyor,” dedi Kurik. “Aynı fikirde olan en az bir düzine kişi tanıyorum.”</p>

    <p class="calibre3">“Her neyse,” diye devam etti Sparkhawk, “bir Rendor zehiri olduğunu öğrendik ve Dabou/daki bir doktorun panzehiri bildiğini duyduk. Şimdi gittiğimiz yer de orası.”</p>

    <p class="calibre3">“Kalten ve diğerleri nerede?” dedi Voren. “Vanion onun ve diğer birliklerden şövalyelerin de senle beraber olduğunu yazmıştı.”</p>

    <p class="calibre3">“Onları Madel’de bıraktık,” diye cevapladı Sparkhawk. “Rendorluya pek benzemiyorlar - ya da öyle davranamıyorlar. Doktor Tanjin ismini duydun mu?”</p>

    <p class="calibre3">“Kralın esrarengiz hastalıklı erkek kardeşini iyileştiren mi? Şüphesiz. Ama bu konuda konuşmak istemeyebilir. Etrafta bu tedaviyi nasıl başardığı konusunda bazı tahminler var ve Rendorluların büyü konusunda neler hissettiklerini biliyorsun.”</p>

    <p class="calibre3">“Onu konuşmaya ikna ederim,” dedi Sparkhawk.</p>

    <p class="calibre3">“Kalten ve diğerlerini geride bırakmış olmamayı dileyebilirsin,” dedi Voren. “Dabour bu günlerde hiç de iyi bir yer değil.”</p>

    <p class="calibre3">“Tek başıma başarmam gerekiyor. Cippria’dan eve dönmeleri ve beni orada beklemelerini söyleyen bir haber yolladım.”</p>

    <p class="calibre3">“Cippria’da senin için mesaj gönderecek kadar güvenilebilecek i kimi buldun?”</p>

    <p class="calibre3">“Şehrin doğusundaki Arcian manastırının başrahibine gittim. Onu uzun zamandır tanırım.”</p>

    <p class="calibre3">Voren güldü. “Hâlâ Cyrinic olduğunu saklamaya çalışıyor mu?”</p>

    <p class="calibre3">“Sen her şeyi bilir misin, Voren?”</p>

    <p class="calibre3">“Ben mi, burada olma nedenim bu. Yine de iyi adamdır. Yöntemleri biraz sıradandır ama iş görür.”</p>

    <p class="calibre3">“Dabour’da neler oluyor?” diye sordu Sparkhawk. “Oraya gözlerim kapalı girmek istemem.”</p>

    <p class="calibre3">Voren Sephrenia’nın ayaklarının yanına, çimenlere yayılarak oturup ellerim dizine doladı. “Dabour hep tuhaf bir yer olmuştur,” dedi. “Eshand’m yuvasıydı, çöl göçebeleri onu kutsal bir şehir olarak görürler. Genelde bir düzine kadar dini fraksiyon her fırsatta oradaki kutsal yerlerin kontrolü için birbirleriyle savaşırlar.” Acı acı gülümsedi. “İnanır mısınız, orada, hepsi de Eshand’m son dinlenme yeri olduğuna inanılan yirmi üç türbe var? En azından bazılarının sahte olduğu hakkında kuvvetli şüphelerim var - bu kutsal adamı , öldükten sonra parçalayıp her parçayı ayrı ayrı gömmedilerse.”</p>

    <p class="calibre3">Sparkhawk arkadaşının yanma çimenlerin üzerine çöktü. “Bu sadece bir düşünce ama,” dedi, “diğer fraksiyonlardan birine el altından destek sağlayıp, Arasham’ın konumunu yavaş yavaş zayıflatabilir miyiz?”</p>

    <p class="calibre3">“Bu güzel bir fikir, Sparkhawk ama şu anda başka hiçbir fraksiyon yok. Arasham vahi aldıktan sonra olası bütün rakiplerini yok etmekle kırk yıl geçirdi. Merkezi Rendo/da dev boyutlarda bir kan gölü oluştu. Kafataslarından piramitler çölü benek benek kap-</p>

    <p class="calibre3">İladı. Sonunda, Dabour’un kontrolünü ele geçirdi ve orayı öyle bir otoriteyle yönetiyor ki, yanında Zemoch’un Otha’sı bir liberal gibi kalır. Her delice hevesinde onu körlemesine takip eden binlerce kuduz müridi var. Güneşten pişmiş beyinleri, alevler çıkaran gözleriyle sokaklarda aylak aylak dolaşarak belirsiz dini kanunları çiğneyenleri arıyorlar. Yıkanmayan, bitli ve öfkeli, sokakları komşularını yakma fırsatı arayarak dolduran bir güruh.” “Yeteri kadar açıklayıcı,” dedi Sparkhawk. Sephrenia’ya göz attı. Flüt çeşmede bir mendil ıslatmış, kadının yüzünü nazikçe siliyor-du. Sephrenia, özellikle başını sanki çocukmuşçasma. kızın omzuna dayamıştı. “Arasham bir ordu topladı mı?” diye Voren’e sordu.</p>

    <p class="calibre3">Voren homurdandı. “Ancak bir salak ona ordu diyebilir. Hiç bir yere gidemezler çünkü her yarım saatte bir dua etmeleri gerekir ve şu yaşlı bunak adamın açıkça gözüken gerçekdışı beyanlarına bile gözleri kapalı itaat ediyorlar.” Haşince güldü.</p>

    <p class="calibre3">“Çok uzun zamandır buradasın.” Sparkhawk güldü. “Rendor karakterini bozmaya başlamış.”</p>

    <p class="calibre3">“Aptallık ve kirliliğe katlanamam, Sparkhawk. Arasham’m mü-ridleri cehalet ve pisliğin kutsallığına yürekten inanıyorlar.”</p>

    <p class="calibre3">“Buna karşın, iyi bir hitabet yeteneği geliştirmeye başlamışsın.”</p>

    <p class="calibre3">“Küçümseme birisinin sözlerle yaptığı güçlü çeşnidir,” dedi Voren. “Rendor’da düşündüklerimi açıkça söyleyemem, bu yüzden anlatımımı süslemek için kendime ayıracak çok zamanım oluyor.” Yüzü ciddileşti. “Dabour’da dikkatli ol, Sparkhawk, Arasham’m - bazılarım onun bile bilmediği - birkaç düzine havarisi var. Şehri gerçekte kontrol edenler onlar ve hepsi en az onun kadar deli.”</p>

    <p class="calibre3">“O kadar kötü mü?”</p>

    <p class="calibre3">“Daha da kötü.”</p>

    <p class="calibre3">“Sen her zaman neşeli bir çocuktun, Voren,” dedi ince bir alaycılıkla Sparkhawk.</p>

    <p class="calibre3">“Bu eksiklerimden biri. Her şeyin iyi tarafını görmeye çalışırım. Cippria’da olan ve bilmem gereken başka bir şey var mı?”</p>

    <p class="calibre3">Sparkhawk yanındaki çimenleri yolarak, “Belki ilgilenmek istersin,” dedi. “Kuzeydeki Elene krallıklarında köylülerin Eshandist hareketin amaçlarını desteklediklerinden Kilise’ye karşı bir isyan eşiğinde oldukları inancını teşvik etmeye çalışan yabancılar var.”</p>

    <p class="calibre3">“Ben de bu konuda bazı söylentiler duydum,” dedi Voren. “Burada Jiroch’ta daha o kadar ileri gitmediler.”</p>

    <p class="calibre3">“Sadece bir an meselesi. Oldukça iyi organize olmuşlar.”</p>

    <p class="calibre3">“Bunun arkasında kimin olduğu konusunda fikrin var mı?”</p>

    <p class="calibre3">“Martel ve hepimiz onun kimin için çalıştığını biliyoruz. Plan, Hiyerarşi Chyrellos’da yeni patriği seçmek için toplandığı anda şehirlilerin Rendor’da Kilise’ye karşı isyan çıkaran Arasham’a katılmalarını sağlamaktan ibaret. Kilise Şövalyeleri ortalığı yatıştırmak için buraya gelmek zorunda kalacaklar, bu da Annias ile destekçilerine seçimde hareket özgürlüğü verecek. Askeri birliklere haber ilettik, ona göre hareket edecekler.” Sparkhawk çimenlerden kalktı.</p>

    <p class="calibre3">“Uşağının haberi götürmesi yaklaşık ne kadar sürer?” diye sordu. “Geldiğinde biz gitmiş olmamız daha iyi olabilir. Pek akıllı olmayabilir ama Rendorluları bilirim, dedikoduyu severler.”</p>

    <p class="calibre3">“Sanırım çok az zamanınız kaldı. Jintal’ın en hızlı temposu telaşsız, ağır ağır yürümektir. Yemek yiyecek zamanımız var.”</p>

    <p class="calibre3">Sephrenia şakacı adama sordu. “Dabour’da kalacak emin bir yer var mı?”</p>

    <p class="calibre3">“Dabour’da hiç bir yer gerçekten emin değildir,” dedi Voren. Sparkhawk’a baktı. “Perraine’i hatırlıyor musun?” diye sordu.</p>

    <p class="calibre3">“Şu zayıf olan mı? Nerdeyse hiç konuşmayan?”</p>

    <p class="calibre3">“Evet, o. Dabour’da bir sığır alıcısı rolünde. Mirrelek adıyla biliniyor ve aktarma ağılları yanında güzel bir yeri var. Çöl insanlarının ona ihtiyacı var - tabii ki kendi sığırlarını kendileri yemek istemiyorlarsa - bu yüzden şehirde az çok rahatça idare ediyor. Sizi misafir edecek ve beladan uzak tutacaktır.” Voren biraz sinsice sırıttı. “Beladan konuşurken,” dedi, “Lillias geri döndüğünü öğrenmeden Jiroch’dan çık git.”</p>

    <p class="calibre3">“Hâlâ mutsuz mu?” diye sordu Sparkhawk. “Ben şimdiye kadar kendini avutacak birisini bulmuştur diye düşündüm.”</p>

    <p class="calibre3">“Kesinlikle bulmuştur -hatta birkaç tane-ama Lillias’ı biliyorsun. Kin tutar.”</p>

    <p class="calibre3">Sparkhawk kendini savunurak, “Ona dükkanı bırakmıştım,” dedi. “Kendini işe verseydi şimdiye kadar çok rahat ediyor olurdu.”</p>

    <p class="calibre3">“Sorun, bir notla - ve mirasını bırakarak - elveda deyişin. Ona bağıracak, ağlayacak ve kendini öldürme tehditleri verecek şans tanımadın.”</p>

    <p class="calibre3">“Amacım buydu.”</p>

    <p class="calibre3">“Ona karşı çok acımasızdın, dostum. Lillias tiyatroyla büyüyor. Yaptığın gibi gecenin bir yansı ortadan gizlice kaybolunca muhteşem bir oyunculuk fırsatını onun elinden aldın.” Voren sırıtıyordu.</p>

    <p class="calibre3">“Bunu sürdürmen gerçekten gerekiyor mu?”</p>

    <p class="calibre3">“Sadece dostça bir uyarı yapmak istiyorum, Sparkhawk. Dabour’da karşılaşacağın birkaç bin uluyan fanatik Jiroch’da Lillias’la karşılaşmandan çok ama çok daha az tehlikelidir.”</p>
  </div>
</body>
</html>
