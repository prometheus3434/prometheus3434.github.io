<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><b>İkinci Bölüm</b></h2>

    <p class="calibre3">Sparkhawk resmi zırhını giymiş, vücuduna alıştırmak için mum ışığıyla aydınlanan odada bir ileri bir geri şıkırtılar çıkararak uzun adımlarla yürüyordu. “Bunun ne kadar ağır olduğunu unutmuşum,” dedi.</p>

    <p class="calibre3">“Formunu kaybediyorsun,” dedi Kurik ona. “Sağlamlaşmak için eğitim alanında geçirmen gereken bir iki aya ihtiyacın var. Onu giymek istediğinden emin misin?”</p>

    <p class="calibre3">“Bu resmi bir durum, Kurik ve resmi durumlar resmi elbiseler ister. Bununla beraber, oraya gittiğimde hiç kimsenin kafasını karıştırmak istemiyorum. Ben Kraliçenin Şampiyonuyum ve kendimi ona takdim ederken zırh giymem beklenir.”</p>

    <p class="calibre3">Kurik, lordunun miğferini alırken, “Onu görmene izin vermeyecekler,” dedi.</p>

    <p class="calibre3">“İzin vermeyecekler mi?”</p>

    <p class="calibre3">“Aptalca bir şey yapma, Sparkhawk. Tek başına olacaksın.”</p>

    <p class="calibre3">“Lenda Kontu hâlâ mecliste mi?”</p>

    <p class="calibre3">Kurik başını sallayarak onayladı. “Yaşlı ve fazla otoritesi yok ama Annias’m meclisten çıkaramayı göze alamıyacağı kadar çok saygı görüyor.”</p>

    <p class="calibre3">“En azından orada bir dostum olacak.” Sparkhawk silahtardan miğferini aldı ve yerine yerleştirdi. Siperliğini kaldırdı.</p>

    <p class="calibre3">Kurik, Sparkhawk’m kılıcını ve kalkanını almak için pencereye gitti. “Yağmur diniyor,” diye belirtti, ” ve hava ışımaya başladı.” Geri geldi, kılıcını ve kalkanını masaya bıraktı, gümüş renkli kolsuz cübbeyi aldı. “Kollarını kaldır,” diye talimat verdi.</p>

    <p class="calibre3">Sparkhawk kollarını genişçe açtı. Kurik cübbeyi omuzlardan&nbsp;<span style="font-size: 1em; line-height: 1.2;">aşağı sarkıttı ve kenarlarını bağladı. Sonra uzun bir kılıç kemerini Lordunun beline bağladı. Sparkhawk kınındaki kılıcını aldı, “Bunu bileyledin mi?” diye sordu.</span></p>

    <p class="calibre3"><span style="font-size: 1em; line-height: 1.2;">Kurik ona buz gibi bir bakış attı.</span><br /></p>

    <p class="calibre3">“Özür dilerim.” Sparkhawk kını kemerinin üzerindeki büyük çelik çivilere sıkıca oturttu ve kaydırarak sol tarafına getirdi.</p>

    <p class="calibre3">Kurik uzun siyah pelerini zırhın omuz parçalarına yerleştirdi; Sonra bir adım geri attı ve aşağıdan yukarı değer biçermiş gibi, Sparkhawk’a göz gezdirdi. “Yeterince iyi,” dedi» “Kalkanını getireceğim. Çabuk olsan iyi olur. Saraydakiler erken kalkarlar. Bu onlara kötülük yapmak için daha çok zaman sağlar.”</p>

    <p class="calibre3">Odadan çıktılar ve merdivenlerden aşağıya iç avluya indiler. Sert sabah rüzgarının avluya attığı serpintiler hariç yağmur din-mişti. Ağaran gökyüzü hâlâ parça parça bulutlarla kaplı olmasına rağmen doğudan belirmeye başlayan geniş, soluk sarı, bir şerit vardı.</p>

    <p class="calibre3">Kapıda görevli şövalye ahırdan Faran’ı getirdi, Kurik’le beraber Sparkhawk’ı eyere kaldırdılar.</p>

    <p class="calibre3">“Saraya girdiğinizde dikkatli olun Lordum,” diye yanlız olmadıklarında kullandığı resmi tonla uyardı Kurik. “Normal saray muhafızları büyük olasılıkla tarafsızdırlar ama Annias’m da orada bir bölük askeri var. Kırmızı üniformalı herkesin düşmanınız olması mümkün.” Kabartmalı büyük kalkanı Sparkhawk’a verdi.</p>

    <p class="calibre3">Sparkhawk kalkanı yerine tutturdu. “Vanion’u görmek için genel toplantı binasına gidiyorsun, değil mi?” diye silahtarına sordu.</p>

    <p class="calibre3">Kurik başıyla onayladı. “Şehrin doğu kapıları açılır açılmaz.”</p>

    <p class="calibre3">“Aksilik olmazsa bende saraydan sonra oraya gideceğim; ama sen buraya gel ve beni burada bekle.” Dişlerini göstererek sırıttı. “Şehri alelacele terk etmemiz gerekebilir.”</p>

    <p class="calibre3">“Durumu fazla zorlamayın, Lordum.”</p>

    <p class="calibre3">Sparkhawk kapıcının elinden Faran’m dizginlerini aldı. “Tamam, o zaman Aziz Şövalye,” dedi. “Kapıyı aç ve gidip piç Lycheas’a saygılarımı sunayım.”</p>

    <p class="calibre3">Kapıcı güldü ve kapıyı açtı. 1 Faran kibirli bir tırısla, çelik naili toynaklarını abartılı biçimde kaldırıp indirerek, ıslak kaldırım taşları üzerinde kesik kesik çınlatarak dışarı çıktı. İri atın çarpıcı görünmek için kendine özgü bir&nbsp;<span style="font-size: 1em; line-height: 1.2;">yeteneği vardı ve ne zaman Sparkhawk tam takım bir zırhla sırtında olursa hoplayıp zıplayarak yürürdü.</span></p>

    <p class="calibre3">“İkimizde gösteriş için biraz yaşlı değil miyiz?” diye soğuk bir tavırla sordu Sparkhawk.</p>

    <p class="calibre3">Faran umursamadı ve aynı şekilde yoluna devam etti.</p>

    <p class="calibre3">O saatlerde sokakta olan çok az kişi vardı; çoğunluğu uykulu dükkan sahipleri ve saçı başı darmadağın işçi ustalarıydı. Sokaklar ıslaktı, sert rüzgar dükkanlar üzerindeki parlak boyanmış tahta tabelaları sallayıp gıcırdatıyordu. Pencerelerin çoğu kapalı ve karanlıktı. Erken kalkmış bazı insanların odaları altın rengi mum ışığıyla aydınlanmıştı.</p>

    <p class="calibre3">Sparkhawk zırhının şimdiden kokmaya başladığını fark etti; koku, teriyle yıllarca ıslanmış çelik, yağ ve deri kayışların tanıdık karışımıydı. Jiroch’un güzel baharat kokulu dükkanları ve güneşten yanmış sokaklarında bu kokuyu nerdeyse unutmuştu; Cimmura’nın tanıdık manzaralanyla birleşince eve geri döndüğünü iyice hissetti.</p>

    <p class="calibre3">Sokaklardan geçerlerken, her zamanki gibi, köpekler havlamak için fırladılar; ama taş döşeli sokaklarda tırıs giden Faran’ın kibirli yürüyüşünde hiç bir değişiklik olmadı.</p>

    <p class="calibre3">Saray şehrin merkezinde yer alıyordu. Sivri kulelerinin tepesine yerleşmiş, dalgalanan renkli ve nemli flamalarla etrafındakilerden çok daha yüksek, çok daha görkemli bir binaydı. Şehirden duvarlarla ayrılıyordu ve duvarların üzerinde mazgallı siperler vardı. Geçmişte bir gün, Elenia krallarından biri bu duvarların dışının beyaz kireçtaşı kaplanmasını emretti. Bazı mevsimlerde şehrin üzerine tüm ağırlığıyla çöküp etrafa yayılan sis, kaplamayı çizgili, kirli griye dönüştürmüştü.</p>

    <p class="calibre3">Sarayın kapıları genişti ve normal saray garnizonunun üyeleri olduklarını gösteren koyu mavi üniformalı yarım düzine muhafız tarafından korunuyordu.</p>

    <p class="calibre3">Sparkhawk yaklaşırken içlerinden bir tanesi, “Dur!” diye bağırdı. Uzun mızrağını hafifçe kaldırarak kapının ortasına ilerledi. Sparkhawk duyduğuna dair hiç bir belirti göstermedi ve Faran adama doğru yöneldi. “Size durun dedim, Aziz Şövalye!” diye tekrar emretti muhafız. Sonra arkadaşlarından biri ileri atladı, kolunu yakaladı ve onu alaca atın yolundan çekti. “O Kraliçenin Şampiyonu<span style="font-size: 1em; line-height: 1.2;">” diye bağırdı ikinci muhafız. “Sakın onun yolunda durmaya&nbsp;</span><span style="font-size: 1em; line-height: 1.2;">kalkma.”</span></p>

    <p class="calibre3">Sparkhawk merkezi avluya ulaştı; zırhının ağırlığı ve kalkanının büyüklüğüyle biraz hantalca hareket ederek atından indi. Bir muhafız ileri çıktı, uzun mızrağı hazırdı.</p>

    <p class="calibre3">“Günaydın, komşu,” dedi muhafıza sakin sesiyle. Muhafız duraksadı.</p>

    <p class="calibre3">“Atıma göz kulak ol. Çok fazla kalmayacağım.” Muhafızın eline Faran’ın dizginlerini tutuşturdu ve saraya açılan ağır çifte kapıya doğru yükselen geniş merdivenlerden çıkmaya başladı. “Aziz Şövalye,” diye arkasından bağırdı muhafız. Sparkhawk geri dönmedi, tam tersine merdivenleri çıkmaya devam etti. Tepede de iki yaşlı, mavi üniformalı muhafız vardı; adamları tanıdığını fark etti. Muhafızlardan birinin gözleri açıldı, sonra birden sırıttı. “Hoş geldiniz, Sör Sparkhawk,” derken siyah zırhlı şövalye için kapıyı çekip açtı.</p>

    <p class="calibre3">Sparkhawk ona hafifçe göz kırptı ve içeri girdi. Zırhlı ayakkabıları ve mahmuzlan cilalı karoların üzerinde şıngırdıyordu. Kapının ilerisinde biryantinli, kıvırcık saçlı, vişne çürüğü rengi dar bir gömlek giyen bir saray görevlisiyle karşılaştı. “Lycheas’la konuşacağım,” diye Sparkhawk kesin bir tonda emir verdi. “Beni ona götür.”</p>

    <p class="calibre3">“Ama -” Adamın yüzü biraz sarardı. Kendini toparladı, ifadesi kibirlendi. “Siz nasıl olur da“</p>

    <p class="calibre3">“Beni duymadın mı, komşu?” diye sordu ona Sparkhawk. Vişne çürüğü renkli gömlekli adam sindi. “He-hemen, Sör Sparkhawk,” diye kekeledi. Sonra dönüp merkezi ana koridorda önden ilerledi. Omuzlan açıkça titriyordu. Sparkhawk görevlinin onu taht odasına yerine Kral Aldreas’m danışmanlarıyla toplandığı meclis salonuna doğru götürdüğünü fark etti. Genç kraliçe kristal kaplı tahta oturduğundan, bunun tacı ele geçirmeye kalkışacak kuzeninin üzerinde neşe kaçırıcı bir etki yapmış olabileceğini tahmin eden iri adamın dudaklarını hafif bir gülümseme kapladı.</p>

    <p class="calibre3">Meclis salonunun kapısına ulaştılar ve nöbette kilisenin kırmızı üniformasını giyen iki asker buldular - Piskopos Annias’m askerleri. İkiside salona girişi önlemek için mızraklarını çaprazladılar.</p>

    <p class="calibre3">Saray görevlisi tiz bir sesle onlara, “Kraliçe’nin Şampiyonu naip prensi görecek,” dedi&nbsp;<span style="font-size: 1em; line-height: 1.2;">“Kraliçe’nin Şampiyonu’nu içeri bırakmakla ilgili hiç bir emir almadık,” diye belirtti bir tanesi.</span></p>

    <p class="calibre3">“Şimdi aldınız,” dedi Sparkhawk. “Açın kapıyı.”</p>

    <p class="calibre3">Vişne çürüğü rengi gömlekli aceleyle gidiyormuş gibi bir hareket yaptı ama Sparkhawk kolunu yakaladı. “Daha senin gitmene izin vermedim, komşu,” dedi. Sonra nöbetçilere baktı. “Kapıyı açın,” diye tekrar etti.</p>

    <p class="calibre3">Nöbetçiler önce Sparkhawk’a sonra da gergince birbirlerine bakarlarken uzun bir an askıda kaldılar. Sonra biri zorlukla yutkundu ve mızrağını beceriksizce tutarak kapı tokmağına uzandı.</p>

    <p class="calibre3">Sparkhawk zırhlı eldiveniyle hâlâ sıkıca kolunu tuttuğu adama, “Geldiğimi bildirmen gerekiyor,” dedi. “Hiç kimseyi şaşırtmak istemeyiz, değil mi?”</p>

    <p class="calibre3">Adamın bakışları biraz kızgındı. Açık kapıdan içeri adım attı, boğazını temizledi. “Kraliçe’nin Şampiyonu,” diye sözcükleri birbirine karışarak pat diye söyledi. “Pandion Şövalyesi, Sor Sparkhawk.”</p>

    <p class="calibre3">“Teşekkürler, komşu,”, dedi Sparkhawk. “Şimdi gidebilirsin.” Saray görevlisi sıvıştı.</p>

    <p class="calibre3">Meclis salonu çok genişti, halıyla kaplanmış ve mavi kumaşla sarılarak süslenmişti. Geniş, çok kollu şamdanlar duvarlarda diziliydi, salonun ortasındaki uzun cilalı masada da mumlar vardı. Üç adam önlerinde belgelerle masada oturuyordu; ama dördüncüsü iskemlesinden yarı doğrulmuştu.</p>

    <p class="calibre3">Ayağa kalkan adam piskopos Annias’dı. Din adamı, Sparkhawk onu on yıl önqe, son defa gördüğünden beri zayıflamıştı, yüzü gri ve bir deri bir kemik kalmış gibi gözüküyordu. Saçları arkadan bağlanmış ve beyazlarla dolmuştu. Uzun, siyah bir papaz cübbesi giyiyordu. Boynundaki kalın altm bir zincirde Cimmura başpiskoposu makamının mücevherli askısı vardı. Sparkhawk’ın salona girmesiyle gözleri beklenmedik bir tehlike uyarısıyla açılmıştı.</p>

    <p class="calibre3">Lenda Kontu, yetmişlerinde beyaz saçlı bir adamdı. Açık gri bir yelek giyiyor ve açıkça dişlerini göstererek sırıtıyordu, parlak mavi gözleri kırışık yüzünde piri pırıl parlıyordu. Adı çıkmış bir oğlancı olan, Baron Harparin, yüzünde şaşkın bir ifadeyle oturuyordu. Onun yanında da Sparkhawk’m tanımadığı kırmızılar giymiş iğrenç derecede şişman bir adam vardı.</p>

    <p class="calibre3"><span style="font-size: 1em; line-height: 1.2;">Annias şaşkınlığından sıyrılarak, “Sparkhawk,” dedi sertçe, “burada ne arıyorsun?”</span><br /></p>

    <p class="calibre3">“Anladığıma göre beni arıyormuşsunuz, Ekselansları,” diye cevapladı Sparkhawk. “Sanırım sizi zahmetten kurtardım.”</p>

    <p class="calibre3">“Sürgününden kaçmışsın, Sparkhawk,” diye kızgınlıkla itham etti Annias.</p>

    <p class="calibre3">“Bu konuşmamız gereken şeylerden biri. Bana söylendiğine göre piç Lycheas kraliçe sıhhatini geri kazanana kadar naip prens görevini yapıyormuş. Niye onu çağırtmıyorsunuz, böylece iki defa tekrarlamak zorunda kalmayız?”</p>

    <p class="calibre3">Annias’in gözleri şok ve hiddetle açıldı.</p>

    <p class="calibre3">“O bir piç, öyle değil mi?” dedi Sparkhawk. “Ailesinin kökeni hiçte gizli değil, böyle olduğuna göre niye kendimizi zorlayalım ki? Hatırladığım kadarıyla zil kordonu tam orada. Çekiver Annias ve naip prensi alıp getirmesi için bir kurbağacık yolla.”</p>

    <p class="calibre3">Lenda Kontu açıkça kıkırdadı.</p>

    <p class="calibre3">Annias yaşlı adama öfkeli bir bakış attı ve uzak duvarda asılı bir çift zil kordonuna gitti. Eli ikisinin arasında bir an duraksadı.</p>

    <p class="calibre3">“Herhangi bir hata yapmayın, Ekselansları,” diye onu uyardı Sparkhawk. “Eğer kapıdan hizmetçi yerine bir düzine asker girerse çok kötü şeyler olabilir.”</p>

    <p class="calibre3">“Haydi durma, Annias,” diye zorladı Lenda Kontu. “Nasılsa hayatım sona ermek üzere, öbür tarafa gitmek için birazcık heyecanı hiç umursamam.”</p>

    <p class="calibre3">Annias dişlerini kenetledi ve kırmızı yerine mavi kordonu çekti. Bir müddet sonra kapı açıldı ve üniformalı genç bir adam içeri girdi. “Evet, Ekselansları,” dedi başpiskoposa doğru eğilerek.</p>

    <p class="calibre3">“Git naip prense bir an önce burada bulunmasına ihtiyacımız olduğunu söyle.”</p>

    <p class="calibre3">“Ama -“</p>

    <p class="calibre3">“Bir an önce!”</p>

    <p class="calibre3">“Evet, Ekselansları.” Uşak aceleyle dışarı çıktı.</p>

    <p class="calibre3">“işte, ne kadar kolay olduğunu gördünüz mü?” dedi Annias’a Sparkhawk. Sonra beyaz saçlı Lenda Kontu’nun yanına gitti, zırhlı eldivenini çıkardı ve yaşlı adamın elini tuttu. “Hâlâ iyi gözüküyorsunuz, Lordum,” dedi.</p>

    <p class="calibre3">“Yani hâlâ hayatta demek istiyorsun?” Lenda güldü. “Rendor&nbsp;<span style="font-size: 1em; line-height: 1.2;">nasıldı, Sparkhawk?”</span></p>

    <p class="calibre3">“Sıcak, kuru ve çok tozlu.”</p>

    <p class="calibre3">“Hep öyleydi, oğlum. Hep öyleydi.”</p>

    <p class="calibre3">“Soruma cevap verecek misin?” diye dayattı Annias.</p>

    <p class="calibre3">Sparkhawk, “Lütfen, Ekselansları,” diye bir elini kaldırarak kendisine çok derin saygı ve samimi duygular taşıyormuş süsü vererek cevapladı, “piç naip gelene kadar olmaz. Davranışlarımıza dikkat etmeliyiz, değil mi?” Bir kaşını kaldırdı. “Söyleyin,” diye ekledi, sanki sonradan aklına gelmiş gibi, “annesi nasıl - yani sağlığı demek istedim? Bir kilise görevlisinin - Cimmura’daki diğer herkes anlatabilecekken - Prenses Arissa’nın yatak maceralarını anlatmasını beklemiyorum.”</p>

    <p class="calibre3">“Çok ileri gittin, Sparkhawk.”</p>

    <p class="calibre3">‘Tani bilmediğinizi mi söylemek istiyorsunuz? Tanrım, sizi ihtiyar keçi, gerçekten olayları yakından izlemeye çalışmalısınız.”</p>

    <p class="calibre3">“Ne kadar terbiyesizi” diye, yanındaki kırmızılı şişman adama hayretini ifade etti Baron Harparin.</p>

    <p class="calibre3">“Bu anlayacağınız türden bir şey değil, Harparin,” dedi ona Sparkhawk. “Sizin eğilimlerinizin başka yöne uzandığını duydum.”</p>

    <p class="calibre3">Kapı açıldı, çamur sarısı saçlı, sarkık dudaklı ağızlı ve sivilceli bir genç adam içeri girdi. Yeşil, ermin süslü bir sabahlık ve küçük altın bir taç giymişti. “Beni mi görmek istedin, Annias?” Sesi neredeyse kişner gibi nitelikte genizden geliyordu.</p>

    <p class="calibre3">“Bir devlet meselesi, Altes,” diye cevapladı Annias. Devlete ihaneti içeren bir davada karar vermek için size ihtiyacımız var.”</p>

    <p class="calibre3">Genç adam ona salakça göz kırptı.</p>

    <p class="calibre3">“Bu, merhum amcanız Kral Aldreas’m emirlerini kasten çiğneyen Sör Sparkhawk’dır. Sparkhawk’a Rendor’a gitmesi ve kraliyet emriyle çağrılmadığı müddetçe oradan dönmemesi emredildi. Ele-nia’da bulunması onu suçlu duruma düşürüyor.”</p><br class="calibre1" />

    <p class="calibre3">Lycheas gözle görülür bir şekilde, siyah zırhlar içindeki soğuk yüzlü şövalyeden ürktü, gözleri büyüdü ve ağzı şaşkınlıktan açık kaldı. “Sparkhawk?” diye titredi.</p>

    <p class="calibre3">“Ta kendisi,” dedi ona Sparkhawk. “Korkarım iyi piskoposumuz konuyu biraz abarttı. Ölene kadar tacın şampiyonu konumunu yüklendiğimde kraliyet hayatı tehlikeye düştüğünde kralı - ya da kraliçeyi - savunmaya yemin ettim. Bu yemin bütün emirlerin,&nbsp;<span style="font-size: 1em; line-height: 1.2;">kraliyet ya da her ne olursa olsun, önünde gelir ve kraliçenin hayatı açıkça tehlikede.”</span></p>

    <p class="calibre3">“Bu sadece teknik bir ayrıntı, Sparkhawk,” diye çabucak konuştu Annias.</p>

    <p class="calibre3">“Biliyorum,” diye terbiyelice cevapladı Sparkhawk, “ama teknik ayrıntılar kanunların ruhudur.”</p>

    <p class="calibre3">Lenda Kontu boğazını temizledi. “Bu konularda bir araştırma yaptım,” dedi, “ve Sor Sparkhawk kanunlardan tam manasıyla doğru olarak bahsetti. Tacı korumak için ettiği yemin kesinlikle her şeyden önce gelir.”</p>

    <p class="calibre3">Prens Lycheas, SparkhawkTa arasına uzun bir mesafe koyarak masanın öbür tarafına gitti. “Bu saçma,” diye belirtti. “Ehlana hasta. Fiziki bir tehlike karşısında değil.” Piskoposun yanındaki iskemleye oturdu.</p>

    <p class="calibre3">“Kraliçe,” diye düzeltti onu Sparkhawk.</p>

    <p class="calibre3">“Ne?”</p>

    <p class="calibre3">“Onun unvanı ‘Majesteleri, ya da, en azından, Kraliçe Ehla-na’dır. Ondan sadece ismiyle bahsetmek aşırı derecede nezaketsizliktir. Sanırım teknik bir ayrıntı olarak onu fiziki tehlikeden korumam gerektiği kadar nezaketsizlikten de korumak zorundayım. Kanunun bu noktasını pek açık seçik düşünememiştim, bundan dolayı ikinci adamım sizi düelloya davet etmeden önce eski dostum Lenda Kontu’nun fikrini soracağım.”</p>

    <p class="calibre3">Lycheas’ın yüzü kül rengine döndü. “Düello?”</p>

    <p class="calibre3">“Bu açıkça ahmaklık,” diye belirtti Annias. “Ne düelloya davet edildi ne de davet kabul oldu.” Gözleri birden kısıldı. “Bununla beraber naip prensin maksadı doğru anlaşıldı,” dedi. “Sparkhawk sürgününü ihlal etmek için sadece bu sudan sebebi kullanmış. Eğer çağrıldığına dair belge niteliğinde bir delil sunmazsa devlete ihaneten suçlanacaktır.” Piskoposun gülümsemesi hafifti.</p>

    <p class="calibre3">“Hiç sormayacağını sanmıştım, Annias,” dedi Sparkhawk. Kılıç kemerinin altına uzandı ve mavi bir kurdelayla sarılmış sıkı sıkı katlanmış bir parşömen çıkardı. Kurdelayı çözdü ve parşömeni açtı, mum ışığı yüzüğündeki kan kırmızısı taşı parıldatıyordu. “Bu tamamiyle usulüne uygun gözüküyor,” dedi parşömene göz atarak. “Üzerinde kraliçenin imzası ve kişisel mührü var. Bana verdiği talimatlar oldukça açık. Kolunu uzatıp parşömeni Lenda Kontu '<span style="font-size: 1em; line-height: 1.2;">na sundu. “Sizin fikriniz ne, Lordum?”</span></p>

    <p class="calibre3">Yaşlı adam parşömeni aldı ve inceledi. “Mühür kraliçenin,” diye onayladı, “el yazısı da onun. Tahta çıkmasıyla beraber Sör Sparkhawk’ın hemen kendini ona takdim etmesini emrediyor. Geçerli bir kraliyet emri, Lordum.”</p>

    <p class="calibre3">“Şunu bir de ben göreyim,” diye çabucak konuştu Annias.</p>

    <p class="calibre3">Lenda parşömeni masanın üzerinden ona geçirdi.</p>

    <p class="calibre3">Piskopos çabucak okudu, dişleri sıkıca birbirine geçmişti. “Tarih bile atılmamış,” diye suçladı.</p>

    <p class="calibre3">“Özür dilerim, Ekselansları,” diye dikkatini çekti Lenda, “ama kraliyet emirleri ya da buyruklarma tarih konulmasının resmi bir gerekliliği yok. Tarih yanlızca anlaşmalara konur.”</p>

    <p class="calibre3">“Bunu nereden aldın?” diye Sparkhawk’a sordu piskopos, gözleri kısılıyordu.</p>

    <p class="calibre3">“Oldukça uzun zamandır bende.”</p>

    <p class="calibre3">“Kraliçe tahta çıkmadan önce yazıldığı ortada.”</p>

    <p class="calibre3">“Öyle gözüküyor değil mi?”</p>

    <p class="calibre3">“Geçerli değil.” Piskopos ikiye bölecekmiş gibi parşömeni iki eline aldı.</p>

    <p class="calibre3">“Kraliyet buyruğunu imha etmenin cezası nedir, Lordum?” diye yumuşakça sordu Sparkhawk.</p>

    <p class="calibre3">“Ölüm.”</p>

    <p class="calibre3">“Bende öyle olabileceğim tahmin etmiştim. Haydi durma, yırt onu Annias. Sadece yorucu resmi işlemlerinin masrafları ve zamandan tasarruf için cezayı kendim vermekten çok mutlu olacağım.” Gözleri Annias’mkilerle kilitlendi. Bir müddet sonra başpiskopos iğrenerek parşömeni masaya fırlattı.</p>

    <p class="calibre3">Lycheas bütün bunları artan bir düş kırıklığıyla izledi. Sonra bir şeye ilk defa dikkati çekilmiş gibi gözüktü. “Yüzüğünüz, Sör Sparkhawk,” dedi o kişner gibi. “Makamınızın simgesi, değil mi?”</p>

    <p class="calibre3">“Tabir yerindeyse, evet. Esasında bu yüzük - ve kraliçenin yüzüğü - benim ailemle onun ailesi arasındaki sembolik bir bağ.”</p>

    <p class="calibre3">“Onu bana ver.”</p>

    <p class="calibre3">“Hayır.”</p>

    <p class="calibre3">Lycheas’m gözleri dışarı fırladı. “Sana bir kraliyet emri verdim!” diye bağırdı.</p>

    <p class="calibre3">“Hayır. Bu bir kişisel istekti, Lycheas. Sen kraliyet emri vere<span style="font-size: 1em; line-height: 1.2;">mezsin, çünkü kral değilsin.”</span></p>

    <p class="calibre3">Lycheas kararsızlıkla piskoposa baktı ama Annias yavaşça başını salladı. Sivilceli genç adam kızardı.</p>

    <p class="calibre3">“Naip prens sadece yüzüğü incelemek istiyor, Sör Sparkhawk,” dedi yumuşak bir sesle din adamı. “Parmağınızdakinin eşini, Kral Aldreas’m yüzüğünü aradık ama kayıp gibi gözüküyor. Onu nerede bulabileceğimiz konusunda bir fikrin var mı?”</p>

    <p class="calibre3">Sparkhawk kollarını açtı “Ben Cippria’ya giderken Aldreas’m parmağmdaydı,” diye cevapladı. “Bu yüzükler geleneklere göre asla çıkarılmadığından, öldüğünde parmağında olmalıydı.”</p>

    <p class="calibre3">“Hayır. Takmıyordu.”</p>

    <p class="calibre3">“O zaman, belki de kraliçede.”</p>

    <p class="calibre3">“Şimdiye kadar tespit edebildiğimize göre onda da yok.”</p>

    <p class="calibre3">“Otoritemin bir sembolü olarak öbür yüzüğü istiyorum,” diye ısrar etti Lycheas.</p>

    <p class="calibre3">Sparkhawk ona baktı, yüzünden eğlendiği okunuyordu. “Ne otoritesi?” diye açık açık sordu. “Yüzük Kraliçe Ehlana’ya ait ve eğer birisi yüzüğü ondan almak isterse sanırım benim devreye girmem gerekecek.” Birden teninde hafif bir karıncalanma hissetti. Altın şamdanlardaki mumlar yavaşça sönüp mavi kaplı meclis salonu farkedilir derecede loşlaşıyor gibi gözüküyordu. Hemen içinden Styric dilinde fısıldamaya başladı, masanın etrafında oturan adamların suratlarında oldukça kaba bir şekilde yapılmaya kalkılan büyünün kaynağını ararken karşı büyüyü dikkatlice oluşturdu. Karşı büyüyü yolladığında Annias’ın irkildiğini gördü ve soğukça gülümsedi. Sonra kendini topladı. “Şimdi,” dedi, sesi sertti, “işimize geri dönelim. Kral Aldreas’a tam olarak ne oldu?”</p>

    <p class="calibre3">Lenda Kontu içini çekti. “Saradan öldü, Sör Sparhavv’k,” diye üzgün cevapladı. “Nöbetler birkaç ay önce başladı ve giderek sıklaştı. Kral zayıfladı, zayıfladı ve sonunda -” Omuz silkti.</p>

    <p class="calibre3">“Ben Cimmura’yı terk ederken sarası yoktu,” dedi Sparkhawk.</p>

    <p class="calibre3">“Başlangıcı aniden oldu,” dedi soğukça Annias.</p>

    <p class="calibre3">“Öyle gözüküyor. Kraliçenin de aynı sebepten hastalandığı söyleniyor.”</p>

    <p class="calibre3">Annias başıyla onayladı.</p>

    <p class="calibre3">“Bunun tuhaf olduğu hiçbirinizin dikkatini çekmedi mi? Kraliyet ailesinin tarihinde de bu hastahğa asla rastlanmamıştır. Aldre<span style="font-size: 1em; line-height: 1.2;">as’ın kırkma kadar belirtileri göstermezken kızının on sekizini biraz geçince hasta olması acayip değil mi?”</span></p>

    <p class="calibre3">“Tıp eğitimim yok, Sparkhawk,” dedi ona Annias. “İstersen saray doktorunu sorguya çekebilirsin ama şu ana kadar keşfedemediğimiz bir şeyi ortaya çıkaracağına ihtimal vermiyorum.”</p>

    <p class="calibre3">Sparkhawk homurdandı. Meclis salonunda etrafa bakındı. “Sanırım bu konu konuşmamız gereken şeylerin hepsini kapsıyor,” dedi. “şimdi kraliçeyi göreceğim.”</p>

    <p class="calibre3">“Kesinlikle olmaz,” dedi Lycheas.</p>

    <p class="calibre3">“Sana sormuyorum, Lycheas,” dedi sertçe iri şövalye. “Şunu alabilir miyim?” Masada hâlâ başpiskoposun önünde duran parşömeni işaret etti.</p>

    <p class="calibre3">Elden ele ona verdiler ve o da çabucak açtı. “İşte,” dedi, istediği cümleyi bularak. “Cimmura’ya döner dönmez, hemen huzuruma çıkmanız emredilmiştir. Bu üzerinde tartışacak bir eksik bırakmıyor, değil mi?”</p>

    <p class="calibre3">“Neyin peşindesin Sparkhawk,” diye şüpheyle sordu piskopos.</p>

    <p class="calibre3">“Ben sadece emirlere itaat ediyorum, Ekselansları. Kraliçe kendimi ona takdim etmemi emretti ve bunu hemen yapacağım.”</p>

    <p class="calibre3">“Taht odasına giden kapı kilitli,” diye laf attı Lycheas.</p>

    <p class="calibre3">Sparkhawk’m tebessümü neredeyse merhametliydi. “Tamam, Lycheas,” dedi. “Benim anahtarım var.” Elini anlamlı bir şekilde kılıcının gümüş kaplama kabzasına koydu.</p>

    <p class="calibre3">“Yapmayacaksın.”</p>

    <p class="calibre3">“Dene de gör.”</p>

    <p class="calibre3">Annias boğazını temizledi. “Konuşabilir miyim, Ekselansları?”</p>

    <p class="calibre3">“Şüphesiz, Ekselansları,” diye telaşla cevapladı Lycheas. “Taht her zaman kilisenin tavsiyelerine açıktır.”</p>

    <p class="calibre3">“Taht mı?” diye sordu Sparkhawk.</p>

    <p class="calibre3">“Bu bir kanun, Sor Sparkhawk,” dedi ona Annias. “Prens Lycheas kraliçe âciz olduğu sürece tahtı temsil ediyor.”</p>

    <p class="calibre3">“Benim için etmiyor.”</p>

    <p class="calibre3">Annias Lycheas’a döndü. “Kilisenin tavsiyesi Kraliçenin Şampiyonu’nun talebini kabul etmemiz,” dedi. “Hiç kimsenin bizi kabalıkla suçlamasına izin verme. Üstelik, kilise naip prens ve meclisin tamamının Sor Sparkhawk’a taht odasına giderken eşlik etmesini tavsiye ediyor. Bazı büyü türlerindeki ustalığı meşhurdur ve <span style="font-size: 1em; line-height: 1.2;">kraliçenin hayatını korumak için - saray doktoruna danışmadan bu sanatları kullanmasına izin vermemeliyiz.</span></p>

    <p class="calibre3">Lycheas konuyu tekrar düşünüyormuş gibi başarısız bir eda takındı, ayağa kalktı. “Tavsiye ettiğiniz gibi olacak, Ekselansları,” diye bildirdi. “Bize eşlik etmeniz bildirildi, Sör Sparkhawk.”</p>

    <p class="calibre3">“Bildirildi mi?”</p>

    <p class="calibre3">Lycheas buna aldırmadı ve kapıya doğru görkemli bir şekilde hızla ilerledi.</p>

    <p class="calibre3">Sparkhawk, Baron Harparin ve şişko kırmızılı adamın geçmesine izin verdi ve Piskopos Annias’m yanma takıldı. Rahat bir tarzda gülümsüyordu ama dişlerinin arasından çıkan kısık sesi hiç de eğlenceli değildi. “Bunu tekrar denemeye kalkma, Annias,” dedi.</p>

    <p class="calibre3">“Ne?” Piskopos şaşırmış gibi bir ses çıkardı.</p>

    <p class="calibre3">“Sihirin. Birincisi iyi değilsin ve amatörlerin işlerine karşılık vererek çaba sarfetmek beni kızdırır. Ayrıca, hatırladığım kadarıyla din adamlarının sihirle uğraşması da yasak.”</p>

    <p class="calibre3">“Delilin yok, Sparkhawk.”</p>

    <p class="calibre3">“Delile ihtiyacım yok, Annias. Bir Pandion Şövalyesi olarak yeminim herhangi bir sivil ya da kilise mahkemesinde yeterli olacaktır. Bunu burada bırakalım; ama sakın bir daha bana karşı büyülü sözler mırıldanma.”</p>

    <p class="calibre3">Lycheas’ın liderliğinde meclis ve Sparkhawk mumlarla aydınlanmış koridordan taht odasının geniş çift kanatlı kapısına doğru gittiler. Kapılara ulaştıklarında Lycheas yeleğinin içinden bir anahtar çıkardı ve kapıları açtı. “Tamam,” dedi Sparkhawk’a. “Kapı açık. Gidip kendini kraliçeye takdim et - ne işine yarayacaksa.”</p>

    <p class="calibre3">Sparkhawk uzanıp koridorun duvarından ileri çıkan gümüş şamdanlardan yanan bir mum aldı ve kapıların ilerisindeki karanlık odaya girdi.</p>

    <p class="calibre3">Taht odasının içi serin, nerdeyse nemliydi, küf kokuyordu. Sparkhawk mumları teker teker yakarak duvar boyunca ilerledi. Sonra tahta gitti ve yanındaki mumlan yaktı.</p>

    <p class="calibre3">Lycheas kapının eşiğinden sinirli bir sesle, “O kadar ışığa ihtiyacın yok, Sparkhawk,” dedi.</p>

    <p class="calibre3">Sparkhawk onu umursamadı. Elini uzatıp tahtı saran kristale kararsızca dokundu ve Sephrenia’nm tanıdık havasının kristalin içine işlediğini hissetti. Sonra Ehlana’nın solgun genç yüzüne bak<span style="font-size: 1em; line-height: 1.2;">mak için kafasını kaldırdı. Daha o çocukken verdiği söz yerine gelmişti. Birçok genç kız gibi sadece hoş değildi; güzeldi de. Yüzünde nerdeyse açık bir mükemmellik vardı. Donuk sarı saçları uzundu ve serbestçe yüzünü çevreliyordu. Merasim elbiselerini giyen Ehlana’nın ağır altın tacı başında duruyordu. Narin elleri tahtın kenarlarındaydı. Gözleri de kapalıydı.</span></p>

    <p class="calibre3">Kral Aldreas’ın onu genç kızın koruyucusu yapan emrine ilk anda nasıl gücendiğini hatırladı. Bununla beraber onun hoppa bir-çocuk değil, daha çok dünya hakkında karşı konulmaz derecede meraklı, hızlı ve kavrayıcı zekâlı ciddi bir genç leydi olduğunu çabucak fark etmişti. Genç leydi, ilk çekingenliğinin geçmesiyle onu saray işleriyle ilgili soru yağmuruna tuttu, böylece neredeyse doğal bir şekilde saray politikasının karmaşası ve devlet işleri üzerine eğitimine başlamış oldu. Birkaç ay sonra birbirlerine çok yaklaştılar ve kendini, leydinin karakterini nazikçe oluşturduğu, onu Kraliçe Ehlana olarak bekleyen’ yazgısına hazırladığı özel günlük konuşmalarını dört gözle bekler buldu.</p>

    <p class="calibre3">Onu şu anda ölüye benzer bir şekilde saklanmış görmek kalbini sızlattı, onu iyileştirip tahta çıkarmak için gerekirse dünyayı ikiye ayıracağına yemin etti. Nedense Ehlana’ya bakmak onu kızdırmıştı; sanki aşırı fiziki bir güç onu kendine getirecekmiş gibi bir şeylere saldırmak için mantıksız bir istek hissetti.</p>

    <p class="calibre3">Ve sonra onu duydu ve hissetti. Ses daha da artmış gözüktü ve her an daha da arttı. Bu düzenli, değişmeyen bir tok sesiydi, pek davul vuruşuna benzemiyordu. Ne değişiyor ne de duraksıyordu, bunun yerine odanın içinde yankılanıyordu. Sesin yüksekliği sanki içeri girene Ehlana’nın kalbinin hâlâ attığını bildirir gibi düzenli olarak artıyordu.</p>

    <p class="calibre3">Sparkhawk kılıcını çekip kraliçesini selamladı. İçten bir saygı, özel bir tür sevgi ile dizinin üzerine çöktü. İleri uzandı ve kırılmayan kristali nazikçe öptü, gözleri birden yaşla doldu. “Artık buradayım Ehlana,” diye mırıldandı, “her şeyi yine yoluna koyacağım.”</p>

    <p class="calibre3">Sanki Kraliçe onu duymuş gibi kalp atışlarının sesi arttı.</p>

    <p class="calibre3">Kapı eşiğinde Lycheas’ın alay ederek kişnediğirti duydu ve fırsat çıktığında kraliçenin piç kuzenine bir yığın hiç hoş olmayan şey yapacağına kendi kendine yemin etti. Sonra ayağa kalktı ve tekrar kapıya doğru yürüdü.</p>

    <p class="calibre3"><span style="font-size: 1em; line-height: 1.2;">Lycheas aptalca sırıtarak, taht odasının anahtannı hâlâ elinde tutuyordu. Sparkhawk prensin yanından geçerken uzanıp anahtarı aldı. “Buna artık ihtiyacın yok/’ dedi. “Artık buradayım ve onunla ben ilgileneceğim.”</span><br /></p>

    <p class="calibre3">“Annias,” dedi itirazla titreyen bir sesle Lycheas.</p>

    <p class="calibre3">Annias, Kraliçenin Şampiyonu’nun soğuk suratına baktı ve konuyu zorlamamaya karar verdi. “Bırak onda kalsın,” dedi kısaca.</p>

    <p class="calibre3">“Ama “</p>

    <p class="calibre3">“Bırak onda kalsın, dedim,” diye çabucak konuştu Annias. “Zaten ona ihtiyacımız yok. Bırakmda Kraliçenin Şampiyonu onun uyuduğu odanın anahtarını saklasın.” Din adamının sesinde iğrenç bir ima vardı; Sparkhawk hâlâ eldivenini çıkarmadığı sol yumruğunu sıktı.</p>

    <p class="calibre3">“Meclis salonuna dönerken benimle yürür müsünüz, Sör Sparkhawk?” diyen Lenda Kontu elini sakinleştirici bir şekilde bir şekilde Sparkhawk’m zırhlı koluna koydu. “Bazen tökezliyorum ve yanımda güçlü, genç birinin olması beni rahatlatıyor.”</p>

    <p class="calibre3">“Tabii ki, Lordum,” diye cevaplayan Sparkhawk yumruğunu açtı. Lycheas toplantı odasına giden koridorda meclis üyelerininin önünden giderken, Sparkhawk kapıyı kapattı ve kilitledi. Sonra anahtarı eski dostuna verdi. “Bunu benim için saklar mısınız, Lordum?” diye sordu.</p>

    <p class="calibre3">“Memnuniyetle, Sör Sparkhawk.”</p>

    <p class="calibre3">“Ve eğer yapabilirseniz, taht odasındaki mumları yanık tutun. Onu karanlıkta oturur bir durumda bırakmayın.”</p>

    <p class="calibre3">“Elbette.”</p>

    <p class="calibre3">Koridorda yürümeye başladılar.</p>

    <p class="calibre3">“Biliyor musun, Sparkhawk?” dedi ihtiyar adam, “sana son cilayı atarlarken epey pürüz bırakmışlar.”</p>

    <p class="calibre3">Sparkhawk sırıttı.</p>

    <p class="calibre3">“Kafana taktiğında gerçekten saldırgan olabiliyorsun.”</p>

    <p class="calibre3">“En azından deniyorum. Lordum.”</p>

    <p class="calibre3">“Burada, Cimmura’dayken çok dikkatli ol,” diye alçak ve ciddi bir sesle uyardı yaşlı adam. “Annias’ın her köşe başında bir casusu var. Lycheas onun izni olmadan hapşıramaz bile, yani piskopos burasının, Elenia’nm gerçek hakimi ve senden nefret ediyor.”</p>

    <p class="calibre3">“Ben de ondan pek hoşlanmıyorum.” Sparkhawk’m aklına bir&nbsp;<span style="font-size: 1em; line-height: 1.2;">şey geldi. “Bu gün burada iyi bir dosttunuz, Lordum. Bu sizi tehlikeye sokar mı?”</span></p>

    <p class="calibre3">Lenda Kontu gülümsedi. “Sanmam. Annias’a herhangi bir tehdit yaratamayacak kadar yaşlı ve güçsüzüm. En fazla sinir ederim, onun da bunun için bana karşı bir hareket yapmayı göze alması çok zor.”</p>

    <p class="calibre3">Piskopos onları meclis salonunun kapısında bekliyordu. “Meclis buradaki durumu tartıştı, Sor Sparkhawk,” dedi soğukça. “Kraliçenin tehlikede olmadığı oldukça açık. Kalp atışları kuvvetli ve onu saran kristalin sağlamlığı ortada. Şu anda gerçekten bir koruyucuya ihtiyacı yok. Bu meclisin kararı, bu nedenle, birliğinizin Cimmura’daki genel toplantı binasına gideceksiniz ve başka direktif alana kadar orada kalacaksınız.” Dudaklarında soğuk bir gülümseme belirdi. “Ya da, hiç şüphesiz, kraliçenin kendisi sizi çağırana kadar.”</p>

    <p class="calibre3">“Şüphesiz,” diye ilgisizce cevapladı Sparkhawk. “Ben de size bunu teklif etmek üzereydim, Ekselansları. Ben basit bir şövalyeyim ve dostlarımla toplantı binasında saraydan daha çok rahat ederim.” Gülümsedi. “Gerçekten saray ortamından oldukça uzağım.”</p>

    <p class="calibre3">“Bunu fark ettim.”</p>

    <p class="calibre3">“Fark ettiğinizden eminim.” Sparkhawk elveda derken Lenda Kontu’nun elini kısaca sıktı. Sonra gözlerini Annias’a dikti. “Tekrar görüşene dek, Ekselansları.”</p>

    <p class="calibre3">“Eğer görüşürsek.”</p>

    <p class="calibre3">“Oh, görüşüceğiz, Annias. Gerçekten görüşeceğiz.” Sparkhawk topuğunun üzerinde döndü ve koridorda yürüyerek uzaklaştı.”</p>
  </div>
</body>
</html>
