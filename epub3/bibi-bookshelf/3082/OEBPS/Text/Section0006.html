<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><b>Yedinci Bölüm</b></h2>

    <p class="calibre3">“PİSKOPOS biraz şüpheli olabileceğinizi söyledi,” dedi kadınsı sesiyle Harparin.</p>

    <p class="calibre3">“Burada Cimmura’da başıma konmuş bir ödül var, Baron,” dedi ona Krager. “Bu koşullar altında, bir miktar tedbir anlamlı gözüküyor.”</p>

    <p class="calibre3">“Piskoposun imzasını - mührünü - görsen tanıyabilir misin?”</p>

    <p class="calibre3">“Evet,” diye cevapladı Krager.</p>

    <p class="calibre3">“İyi. İşte benim kimliğimi ona ispatlayacak bir not. Okuduktan sonra yok et.”</p>

    <p class="calibre3">“Sanmam. Martel ispatı kendi gözleriyle görmek istiyor.” Krager ara verdi. “Annias talimatlarını niye yazmadı?”</p>

    <p class="calibre3">“Mantıklı ol, Krager,” dedi Harparin. “Haber dost olmayan ellere geçebilir.”</p>

    <p class="calibre3">“Aynı şey habercinin de başına gelebilir. Pandionların bilgi almak istedikleri adama ne yaptıklarını hiç gördün mü?”</p>

    <p class="calibre3">“Biz senin yakalanmayacağını var saydık.”</p>

    <p class="calibre3">Karger alaylı bir tonda güldü. “Hiç bir şekilde olmaz Harpin,” dedi kırıcı bir sesle. “Hayatım o kadar önemli değil ama sahip olduğum tek şey.”</p>

    <p class="calibre3">“Sen bir korkaksın.”</p>

    <p class="calibre3">“Sen de her ne isen osun. Bırak da şu nota bakayım.”</p>

    <p class="calibre3">Sparkhawk kağıt hışırtısı duydu. “Tamam,” dedi Krager’in pelte gibi sesi. “Bu piskoposun mührü. Kabul ediyorum.”</p>

    <p class="calibre3">“İçiyor muydun?”</p>

    <p class="calibre3">“Doğal olarak. Cimmura’da yapacak başka ne var ki? Tabii benim bilmediğim başka eğlence türleri yoksa.”</p>

    <p class="calibre3">“Senden pek hoşlanmıyorum, Krager.”</p>

    <p class="calibre3">“Bende senden hoşlanmıyorum Harparin; ama ikimiz de bu şekilde yaşayabiliriz, değil mi? Şimdi mesajı bana ver ve git. Kullandığın parfüm midemi bulandırmaya başladı.”</p>

    <p class="calibre3">İçerde yoğun bir sessizlik oldu, sonra baron sanki bir çocuk ya da alık karşısmdaymış gibi eksiksiz konuştu. “Bu Piskopos Anni-as’ın Martel’e söylemek istediği şey: Mümkün olduğu kadar çok adam toplamasını ve hepsine siyah zırhlar giydirmesini söyle, pandion Şövalyeleri’nin sancağını taşıyacaklar - bütün terziler senin için sahtelerini yapabilir, Martel neye benzediklerini biliyor. Sonra büyük bir gösteriyle Arcium Kralı Dregos’un amcası Kont Radun’un kalesine gidecekler. Orayı biliyor musun?”</p>

    <p class="calibre3">“Darra ve Sarrinium yolu üzerinde, değil mi?”</p>

    <p class="calibre3">“Kesinlikle. Kont Radun dindardır, Kilise Şövalyeleri’ni sorgusuz sualsiz içeri kabul edecektir. Martel içeri girdi mi, o ve adamları herkesi öldürebilir. Karşı koyan olmayacaktır çünkü Radon büyük bir garnizon beslemiyor. Bir karısı ve bir sürü evlenmemiş kızı var. Annias hepsinin tekrar tekrar ırzına geçilmesini istiyor.</p>

    <p class="calibre3">Krager güldü. “Adus zaten bunu yapacaktır.”</p>

    <p class="calibre3">“İyi, ama bencil olmamasını söyle. Radon’un kalesinde bir grup din adamı var. Onların bunlara şahit olmasını istiyoruz. Adus ve diğerleri kadınların işini bitirdikten sonra boğazlarını kessinler. Radun’un ise önce işkence edilip sonra kafası kesilmeli. Giderken kafayı yanınıza alın; ama vücudun üzerinde mücevherat ve elbise bırakın ki tanınabilsin. Kaledeki herkesi, din adamları hariç, doğrayın. Onlar her şeye şahit olduktan sonra bırakın gitsinler.”</p>

    <p class="calibre3">“Niçin?”</p>

    <p class="calibre3">“İğrençliği Larium’daki Kral Dregos’a bildirmek için.”</p>

    <p class="calibre3">“O zaman plan Dregos’un Pandionlara savaş açması üzerine . mi kurulu?”</p>

    <p class="calibre3">“Tam değil, hayır, ama bu da mümkün. İş biter bitmez, birini işin bittiğini bana bildirmesi için hızlı bir atla Cimmura’ya yolla.”</p>

    <p class="calibre3">Krager tekrar güldü. “Sadece bir aptal böyle bir mesajı taşır. Konuşması biter bitmez sırtında bir düzine bıçağı olur.”</p>

    <p class="calibre3">“Şüphecisin, değil mi, Krager?”</p>

    <p class="calibre3">“Ölü olmaktansa şüpheci olmak daha iyidir, üstelik Martel’in kiralıyacağı tüm adamlar büyük olasılıkla aynı şeyleri hissedecek<span style="font-size: 1em; line-height: 1.2;">ler. En iyisi bana bu entrikayla ilgili biraz daha bilgi ver, Harpin.”</span></p>

    <p class="calibre3">“Daha fazla şey bilmenin gereği yok.”</p>

    <p class="calibre3">“Martel’in var. O hiç kimsenin maşası olmayacaktır.”</p>

    <p class="calibre3">Harparin bir küfür mırıldandı. “Tamam o zaman. Pandionlar başpiskoposun faaliyetlerini engelliyorlar. Bu vahşet onların tekrar Demos’daki ana karargahlarına kapatılmaları için bir neden olacak. Sonra Annias bu olayın raporunu, Kilise Hiyerarşi’sine ve patriğe sunmak için Chyrellos’a gidecek. Böylece Pandion Birli-ği’ni dağıtmaktan başka çareleri kalmayacak. Liderler, - Vanion, Sparkhawk ve diğerleri - Chyrellos Bazilikası’nın altındaki zindanlara hapsedilecekler. O zindanlardan sağ-çıkan kimse olmadı.”</p>

    <p class="calibre3">“Martel bu fikri sevecek.”</p>

    <p class="calibre3">“Annias da seveceğini düşünmüştü. Styric kadın, Sephrenia’da şüphesiz cadı olarak yakılacak.”</p>

    <p class="calibre3">“Ondan kurtulmamız iyi olacak.” Bir sessizlik daha oldu. “Dahası var, değil mi?” diye ekledi Krager.</p>

    <p class="calibre3">Harparin cevaplamadı.</p>

    <p class="calibre3">“Cilve yapma, Harparin,” dedi Krager. “Eğer bu kadarını ben görebiliyorsam, Martel’in de göreceğinden emin olabilirsin. Haydi geri kalanını da öğrenelim.”</p>

    <p class="calibre3">“Tamam.” Harparin’in sesi kasvetliydi. “Pandionlar büyük olasılıkla kapatılmaya karşı koyacaklar ve liderlerini korumaya çalışacaklardır. Bu durumda ordu onlara saldıracak. Bu da Annias’la kraliyet meclisine olağanüstü hal ilan etme ve bazı kanunları askıya alma sebebi verecektir.”</p>

    <p class="calibre3">“Hangi kanunlar?”</p>

    <p class="calibre3">“Tahta vekillik etmeyle ilgili olanları. Elenia teknik olarak savaşta ve Ehlana’da açıkça bununla ilgilenemeyecek durumda olacağından, tahtı resmen kuzeni Naip Prens Lycheas’a bırakacaktır.”</p>

    <p class="calibre3">“Arissa’nın piçine, şu sümüklüye mi?”</p>

    <p class="calibre3">“Meşruluğu meclisin bir emriyle verilebilir ve ben olsam Lycheas hakkında söyleyeceklerime gerçekten dikkat ederdim, Krager. Bildiğin gibi, krala saygısızlık devlete ihanettir ve geçmişte olanları da kapsayabilir.”</p>

    <p class="calibre3">İçerde endişeli bir sessizlik oldu. “Bir dakika,” dedi hemen sonra Krager. “Kraliçe Ehlana’nın kendinde olmadığını ve bir çeşit kristal içinde saklı olduğunu duydum.”</p>

    <p class="calibre3">“Bu önemli bir problem değil.”</p>

    <p class="calibre3">“Peki tahtı bırakma bildirisini nasıl imzalayacak?”</p>

    <p class="calibre3">Harparin güldü. “Lenda yakınlarındaki bir manastırda bir keşiş var. Bir aydır kraliçenin imzasını çalışıyor. Çok başarılı.”</p>

    <p class="calibre3">“Akıllıca. Tahtan vazgeçtikten sonra ona ne olacak?”</p>

    <p class="calibre3">“Lycheas taç giyince ona muhteşem bir cenaze düzenleyeceğiz.”</p>

    <p class="calibre3">“Ama kraliçe hâlâ yaşıyor, değil mi?”</p>

    <p class="calibre3">“Ne olacak? Eğer gerekirse tahtıyla beraber gömeriz.”</p>

    <p class="calibre3">“O zaman sadece bir tek problem kalıyor, değil mi?”</p>

    <p class="calibre3">“Ben problem falan görmüyorum.”</p>

    <p class="calibre3">“Çünkü bakmıyorsun, Harparin. Annias hızlı hareket etmek zorunda. Pandionlar Chyrellos’daki hiyerarşiye ulaşmadan işi öğrenirlerse, suçlamasına karşılık vermek için harekete geçebilirler.”</p>

    <p class="calibre3">“Bunun farkındayız. Bu yüzden kont ve adamları ölür ölmez bize mesaj yollaman gerekiyor.”</p>

    <p class="calibre3">“Mesaj size hiç ulaşmayabilir. Yollayacağımız herhangi bir adam mesajı verir vermez öldürüleceğini fak edecektir ve buraya gelmektense Lamorkand ya da Pelosia’ya gitmeyi daha akıllıca bulacaktır.” Krager sustu. “Şu senin yüzüğüne bir bakayım,” dedi.</p>

    <p class="calibre3">“Yüzüğüm mü? Niçin?”</p>

    <p class="calibre3">“Bir mühür değil mi?”</p>

    <p class="calibre3">“Evet, aile armamız.”</p>

    <p class="calibre3">“Bütün soyluların buna benzer yüzükleri vardır, değil mi?”</p>

    <p class="calibre3">“Şüphesiz.”</p>

    <p class="calibre3">“İyi. Annias’a söyle Cimmura katedralindeki bağış tepsisini yakın takibe alsın. Bu günlerde paraların arasında bir yüzük gözükü-cek. Bu yüzük Kont Radun’un armasını taşıyacak. Böylece mesajı anlayacaktır; getiren de zarar görmeden sıvışacaktır.”</p>

    <p class="calibre3">“Annias’ın bundan hoşlanacağını sanmam.”</p>

    <p class="calibre3">“Hoşlanması gerekmiyor. Tamam, kaç para?”</p>

    <p class="calibre3">“Ne kaç para?”</p>

    <p class="calibre3">“Yardımını için Annias Martel’e ne ödeyecek? Lycheas’a taç, kendine de bütün Elenia’nm kontrolünü alıyor. Bunun değeri ne?”</p>

    <p class="calibre3">“Bana on bin altınlık bir meblağdan bahsetmemi söyledi.”</p>

    <p class="calibre3">Krager güldü. “Sanırım Martel görüşmek isteyebilir.”</p>

    <p class="calibre3">“Bu işte zaman önemli, Krager.”</p>

    <p class="calibre3">“O zaman Annias ücret konusunda çok inatçı olmayacaktır, de<span style="font-size: 1em; line-height: 1.2;">ğil mi? Niye saraya gidip biraz daha cömertliğin uygun olacağını ona hatırlatmıyorsun? Kendimi bütün kış Annias ve Martel arasında teklif ve karşı teklifler taşır bulabilirim.”</span></p>

    <p class="calibre3">“Hazinede sadece o kadar para var, Krager.”</p>

    <p class="calibre3">“Bu iş çok basit, sevgili Baronum. Vergileri arttırın ya da Annias kilise fonlarına dalsın.”</p>

    <p class="calibre3">“Martel şimdi nerede?”</p>

    <p class="calibre3">“Bunu söyleme yetkim yok.”</p>

    <p class="calibre3">Sparkhawk içinden küfür etti ve kulağını duvardan ayırdı.</p>

    <p class="calibre3">“ilginç mi?” diye sordu Navveen. Hâlâ yatakta uzanıyordu.</p>

    <p class="calibre3">“Hem de çok.”</p>

    <p class="calibre3">Navveen iç gıcıklayıcı bir şekilde gerindi. “Fikrini değiştirmediğinden emin misin?” diye sordu. “Şimdi kendi işine bakabilirsin.”</p>

    <p class="calibre3">“Özür dilerim, küçük kardeş,” dedi Sparkhawk. “Bu gün yapacak daha bir yığm işim var. Zaten Shanda’ya ücretini önceden ödedim. Gerekmediği halde niye çalışmak istiyorsun?”</p>

    <p class="calibre3">“Sanırım, profesyonel iş ahlakı. Ayrıca, senden bir şekilde hoşlandım, kırık burunlu iri arkadaşım.”</p>

    <p class="calibre3">“Gururum okşandı.” Sparkhawk cebine uzanıp, bir altın para çıkardı ve kıza verdi. Navveen şaşkın bir minnettarlıkla bakakaldı. “Krager’in arkadaşı gitmek için hazırlanmadan ön kapıdan sıvışacağım,” dedi ve kapıya gitti.</p>

    <p class="calibre3">“Kafan çok meşgul olmadığı bir zaman tekrar gel,” diye fısıldadı Navveen.</p>

    <p class="calibre3">“Bunu düşüneceğim,” diye söz verdi Sparkhawk. Bandajı tekrar gözlerinin üzerine bağladı, kapıyı aşıp koridorda sessizce ilerledi. Sonra aşağıdaki loş aydınlanmış hole indi ve tekrar sokağa çıktı.</p>

    <p class="calibre3">Talen kapının yanındaki duvara yaslanmış, yağmurdan korunmaya çalışıyordu. “Eğlendin mi?” diye sordu.</p>

    <p class="calibre3">“Öğrenmem gerekeni buldum.”</p>

    <p class="calibre3">“Onu demedim. Navveen Cimmura’da en iyi olarak bilinir.”</p>

    <p class="calibre3">“Gerçekten bunu bilmiyordum. Ben sadece iş için oradaydım.”</p>

    <p class="calibre3">“Beni hayal kırıklığına uğrattın Sparkhawk,” diye arsızca sırıttı Talen, “ama Navveen kadar olamaz. Onun işini seven bir kız olduğunu söylerler.”</p>

    <p class="calibre3">“Senin kafan kötüye çalışıyor, Talen.”</p>

    <p class="calibre3">“Biliyorum, bundan çok memnunum.” Genç yüzü ciddileşerek&nbsp;<span style="font-size: 1em; line-height: 1.2;">dikkatle etrafa baktı. “Sparkhawk,” dedi, “seni izleyen biri var mı?”</span></p>

    <p class="calibre3">“Olabilir.”</p>

    <p class="calibre3">“Kilise askerlerinden bahsetmiyorum. Sokağın öbür ucunda bir adam var - en azından ben onun bir adam olduğunu sanıyorum. Bir keşiş elbisesi giyiyor ve yüzünü bir kukuletayla örtüyor, bu yüzden emin olamadım.”</p>

    <p class="calibre3">“Cimmura’da bir yığın keşiş var.”</p>

    <p class="calibre3">“Bunun gibi değil. Ona sadece bir bakış atmam baştan aşağı buz kesmeme neden oldu.”</p>

    <p class="calibre3">Sparkhawk aniden ona baktı. “Daha önce böyle bir şey hissetmiş miydin, Talen?”</p>

    <p class="calibre3">“Bir kere. Platime birisiyle buluşmam için beni batı kapışma göndermişti. Birkaç Styric şehre giriyordu, onlar önümden geçtikten sonra yapmam gereken işi düşünemedim bile. Daha iki gün önce bu histen kurtuldum.”</p>

    <p class="calibre3">Bu konu hakkındaki gerçeği çocuğa söylemenin pek anlamı yoktu. “Ben olsaydım bunu umursamazdım,” diye akıl verdi Sparkhawk. “Hepimiz zaman zaman böyle özel şeyler hissederiz.”</p>

    <p class="calibre3">“Belki,” dedi Talen.</p>

    <p class="calibre3">“Burdaki işimiz bitti. Platime’ın yerine dönelim.”</p>

    <p class="calibre3">Cimmura’nm yağmurlu sokakları parlak renkli cübbeler giyen soylular, sade kahverengi ya da gri elbiseli işçi kadınlarla biraz daha kalabalıklaşmıştı. Sparkhawk dikkat çekmemek için sopasını önünde salhyarak yolunu bulmaya çalışıyordu. Tekrar mahzenin merdivenlerinden inerken öğlen olmuştu.</p>

    <p class="calibre3">“Niye beni uyandırmadın?” diye kızgınlıkla sordu Kalten. Yatağının ucunda oturmuş, elinde bir tabak yemek tutuyordu.</p>

    <p class="calibre3">“Dinlenmen gerekiyordu.” Sparkhawk gözündeki bandajı çözdü. “Hem yağmur yağıyor.”</p>

    <p class="calibre3">“Krager’i gördün mü?”</p>

    <p class="calibre3">“Hayır, ama duydum, en az görmek kadar işe yarayacak.” Sparkhawk ateşin etrafından dolaşıp Platime’ın oturduğu yere gitti. “Bana bir at arabası ile bir sürücü bulabilir misin?” diye sordu.</p>

    <p class="calibre3">“Bir tane mi?” Platime gümüş maşrapasını kaldırdı, birayı lekeli turuncu gömleğinin üzerine dökerek gürültülü biçimde içti.</p>

    <p class="calibre3">“Evet,” dedi Sparkhawk. “Kalten ve benim genel toplantı binasına gitmemiz gerekiyor. Piskoposun askerleri hâlâ bizi arıyorlar.</p>

    <p class="calibre3"><span style="font-size: 1em; line-height: 1.2;">Arabanın arkasında saklanıp gözden uzak kalacağız.”</span><br /></p>

    <p class="calibre3">“At arabaları hızlı gitmez. Perdeleri çekik fayton daha iyi olmaz mı?”</p>

    <p class="calibre3">“Faytonun var mı?”</p>

    <p class="calibre3">“Birkaç tane. Son günlerde Tanrı’yla aram iyi.”</p>

    <p class="calibre3">“Bunu duyduğuma çok memnun oldum.” Sparkhawk döndü. “Talen,” diye seslendi.</p>

    <p class="calibre3">Çocuk oturduğu yerden kalkıp geldi.</p>

    <p class="calibre3">“Bu sabah benden kaç para çaldın?”</p>

    <p class="calibre3">Talen’m yüzünde tedbirli bir ifade belirdi. “Çok değil. Niçin?”</p>

    <p class="calibre3">“Daha net ol.”</p>

    <p class="calibre3">“Yedi bakır ve bir gümüş. Sen dost olduğundan altınları tekrar cebine koydum.”</p>

    <p class="calibre3">“Çok etkilendim.”</p>

    <p class="calibre3">“Sanırım paranı geri istiyorsun.”</p>

    <p class="calibre3">“Sende kalsın, hizmetinin karşılığı olarak.”</p>

    <p class="calibre3">“Çok bonkörsünüz, Lordum.”</p>

    <p class="calibre3">“Daha bitirmedim. Benim için Krager’e göz kulak olmanı istiyorum. Sanırım bir süre için şehirden ayrılacağım ve izini kaybetmek istemiyorum. Eğer Cimmura’dan aynlırsa Rose caddesindeki hana git. Orayı biliyor musun?”</p>

    <p class="calibre3">“Pandionların işlettiği han mı?”</p>

    <p class="calibre3">“Bunu nereden biliyorsun?”</p>

    <p class="calibre3">“Bunu herkes biliyor.”</p>

    <p class="calibre3">Sparkhawk bu konuyu daha fazla uzatmadı. “Kapıyı üç kez çal sonra dur. Sonra iki kez daha çal. Kapıyı bir kapıcı açacaktır. Ona karşı nazik ol çünkü bir şövalyedir. Ona Sparkhawk’ın ilgilendiği adamın şehri terk ettiğini söyle. Bunları hatırlayabilir misin?”</p>

    <p class="calibre3">“Tekrar etmemi ister misin?”</p>

    <p class="calibre3">“Bu gerekli değil. Handaki kapıcı şövalye bu bilgi için sana yarım altın verecek.”</p>

    <p class="calibre3">Talen’in gözleri parladı.</p>

    <p class="calibre3">Sparkhawk Platime’a döndü. “Teşekkür ederim, dostum/’ dedi. “Babama olan borcunu ödenmiş bil.”</p>

    <p class="calibre3">“Onu çoktan unuttum.” Şişman adam sırıttı.</p>

    <p class="calibre3">“Platime borçları unutmakta çok iyidir,” dedi Talen. “Yani kendi borçlarını.”</p>

    <p class="calibre3">“Bir gün dilin başına büyük bir bela açacak, oğlum.”</p>

    <p class="calibre3">“Bacaklarımın beni kaçıramayacağı hiçbir şey olamaz.”</p>

    <p class="calibre3">“Git Şefe söyle, gri takımı mavi tekerlekli faytona koşup sokak kapısına getirsin.”</p>

    <p class="calibre3">“Bundan ne alacağım?”</p>

    <p class="calibre3">“Şimdi sana atmak üzere olduğum dayağı erteleyeceğim.”</p>

    <p class="calibre3">“Bu haksızlık.” Talen dişlerini göstererek sırttı ve neşeli bir biçimde koşarak gitti.</p>

    <p class="calibre3">“Çok akıllı bir genç adam,” dedi Sparkhawk.</p>

    <p class="calibre3">“En iyisi,” diye onayladı Platime. “Sanırım ben emekli olunca yerimi o alacak.”</p>

    <p class="calibre3">“Yani bir veliaht prens.”</p>

    <p class="calibre3">Platime gürültülü bir şekilde güldü. “Hırsızların veliaht prensi. Bunun özel bir etkisi var. Biliyor musun, senden hoşlandım, Sparkhawk.” Hâlâ gülen şişman adam elini iri şövalyenin omuzuna vurdu. “Eğer senin için yapabileceğim bir şey olursa, haber ver.”</p>

    <p class="calibre3">“Tamam, Platime.”</p>

    <p class="calibre3">“Sana özel fiyat uygularım.”</p>

    <p class="calibre3">“Teşekkürler,” dedi Sparkhawk. Platime’m yanındaki iskemleden kılıcını alıp kendi elbiselerini giymek için yatağına gitti.</p>

    <p class="calibre3">“Kendini nasıl hissediyorsun?” diye Kalten’a sordu.</p>

    <p class="calibre3">“iyiyim.”</p>

    <p class="calibre3">“İyi. O zaman hazırlan.”</p>

    <p class="calibre3">“Nereye gidiyoruz?”</p>

    <p class="calibre3">“Toplantı binasına. Vanion’un bilmesi gereken bir şey var.”</p>

    <p class="calibre3">Fayton yeni değildi ama dikkatli tamir edilip iyi korunmuştu. Pencereler yolcuları meraklı gözlerden saklayabilmek için kalın perdelerle örtülmüştü. Faytona birbirinin eşi bir çift gri at koşuluydu; canlı bir tırısla yola çıktılar.</p>

    <p class="calibre3">Kalten deri yastığa yaslandı. “Hayal mi görüyorum yoksa hırsızlar şövalyelerden daha mı iyi kazanıyor?”</p>

    <p class="calibre3">“Bu işe para için girmedik, Kalten,” diye hatırlattı Sparkhawk.</p>

    <p class="calibre3">“Açıkçası bunun doğru olması çok acı, dostum.” Kalten bacaklarını uzattı ve kollarını kendinden memnun kavuşturdu. “Biliyor musun,” dedi, “bu tip bir şeyden hoşlanabilirim.”</p>

    <p class="calibre3">“Hoşlanmamaya çalış,” diye tavsiye etti Sparkhawk.</p>

    <p class="calibre3">“Kabul etmelisin ki bu sert bir eyer üzerinde kıçını güm güm&nbsp;<span style="font-size: 1em; line-height: 1.2;">vurmaktan çok daha rahat.”</span></p>

    <p class="calibre3">“Rahatsızlık ruha iyi gelir.”</p>

    <p class="calibre3">“Ruhum sağlam, Sparkhawk. Yıpranmaya başlayan kıçım.”</p>

    <p class="calibre3">Fayton caddelerden geçerek hızla şehrin doğu kapısından çıkıp genel toplantı binasının açılır kapanır köprüsünün yanında durdu. Sparkhawk ve Kalten çiseliyen yağmurda dışarı çıktılar. Sef faytonu hemen çevirdi ve gürültüyle şehre doğru geri sürdü.</p>

    <p class="calibre3">Korunaklı kaleye girmelerini sağlayan töreni takiben, Sparkhawk ve Kalten hemen eğitmenin kuzey kulesindeki çalışma odasına gittiler.</p>

    <p class="calibre3">Vanion önünde bir tomar evrakla odanın ortasındaki geniş bir masada oturuyordu. Sephrenia elinde her zamanki çay kabıyla çatırdayan ateşin yanında oturuyordu. Bir gizem olan gözleri dans eden alevlerin içine bakıyordu.</p>

    <p class="calibre3">Vanion kafasını kaldırdı, Kalten’in yeleğindeki kan izlerini gördü. “Ne oldu?” diye sordu.</p>

    <p class="calibre3">“Kıyafetlerimiz işe yaramadı.” Kalten omuz silkti. “Bir grup kilise askeri bir ara sokakta bize pusu kurdu. Ciddi bir yara değil.”</p>

    <p class="calibre3">Sephrenia iskemlesinden kalkıp yanlarına geldi. “Yaraya baktınız mı?” diye sordu.</p>

    <p class="calibre3">“Sparkhawk üzerine bandaj yaptı.”</p>

    <p class="calibre3">“Şuna bir göz atmama neden izin vermiyorsun? Sparkhawk’m bandajları bazen yeterli olmaz. Otur ve yeleğini aç.”</p>

    <p class="calibre3">Kalten biraz homurdandı ama söyleneni yaptı.</p>

    <p class="calibre3">Sephrenia bandajı açtı, büzülmüş dudaklarla yaraya baktı. “İyice .temizledin mi?” diye Sparkhawk’a sordu.</p>

    <p class="calibre3">“Biraz şarapla sildim.”</p>

    <p class="calibre3">Sephrenia iç çekti. “Ah, Sparkhawk.” Ayağa kalktı, kapıya gitti ve dışardaki genç şövalyelerden birini gereken şeyler için yolladı.</p>

    <p class="calibre3">“Sparkhawk bir miktar bilgi topladı,” dedi eğitmene, Kalten.</p>

    <p class="calibre3">“Ne çeşit bir bilgi?” diye sordu Vanion.</p>

    <p class="calibre3">“Krager’i buldum,” diyen Sparkhawk, kendine bir iskemle çekti. “Batı kapısının yakınındaki bir genelevde kalıyor.”</p>

    <p class="calibre3">Sephrenia’nın kaşlarından biri kalktı. “Genelevde ne yapıyordun, Sparkhawk?”</p>

    <p class="calibre3">“Uzun hikaye,” diye cevaplarken hafifçe kızardı. “Bir gün olanların hepsini anlatırım. Her neyse,” diye devam etti, “Baron Har<span style="font-size: 1em; line-height: 1.2;">parin geneleve geldi ve -“</span></p>

    <p class="calibre3">“Harparin mi?” Vanion şaşkınlıkla baktı. “Bir genelevde? Onun orada senden de az işi olması lazım.”</p>

    <p class="calibre3">“Oraya gitmesinin nedeni Krager’le buluşmak içindi. Buluştukları yerin yanındaki odaya girmeyi becerdim.” Piskopos Annias’m süslü komplosunun detaylarını çabucak anlattı.</p>

    <p class="calibre3">Sparkhawk’ın raporunu bitirmesiyle Vanion’un gözleri kısıldı. “Annias tahmin ettiğimden de soysuzmuş,” dedi. “Kitle katliamına kalkışabileceğini hiç düşünmemiştim.”</p>

    <p class="calibre3">Kalten “Onları durduracağız, değil mi?” diye sordu.</p>

    <p class="calibre3">‘Tabii ki, durduracağız,” diye dalgın bir ifadeyle cevapladı Vanion. Tavana bakmaya başladı, gözleri düşüncelere dalıp gitmişti. “Sanırım bunu tersine çevirmenin bir yolunu biliyorum.” Kalten’e baktı. “Ata binebilecek durumda mısın?” diye sordu.</p>

    <p class="calibre3">“Bu bir çizikten fazla bir şey değil,” diye Kalten onaylarken, Sephrenia’da kesiğin üzerine bir tampon kapattı.</p>

    <p class="calibre3">“İyi. Senden Demos’daki ana karargaha gitmeni istiyorum. Bulduğun bütün adamları al ve Arcium’daki Kont Radun’un kalesine doğru yola çık. Ana yollardan uzak dur. Martel’in geldiğini bilmesini istemiyoruz. Sparkhawk, senin buradaki şövalyelerin başında olmanı istiyorum. Kalten’e Arcium’da, aşağıda bir yerlerde katıl.”</p>

    <p class="calibre3">Sparkhawk başını salladı. “Eğer hep beraber yola çıkarsak, Annias bir şeyin peşinde oluğumuzu anlayacaktır. Eğer şüphelenirse bütün programı erteleyip kontun kalesine biz etrafta olmadığımız başka bir zaman saldırır.”</p>

    <p class="calibre3">Vanion kaşlarını çattı. “Bu doğru, belki senin adamlarını Cimmura’dan küçük gruplar halinde gizli gizli çıkarırız.”</p>

    <p class="calibre3">“Bu uzun sürer,” diyen Sephrenia, Kalten’in beline temiz bir bandaj sarıyordu, “üstelik gizlilik açıkça gitmekten çok daha fazla dikkat çeker.” Düşünceli düşünceli dudaklarını büktü. “Birliğin Cardos yolundaki küçük manastırı hâlâ duruyor mu?” diye sordu.</p>

    <p class="calibre3">Vanion başıyla onayladı. “Ama harap bir durumda.”</p>

    <p class="calibre3">“Onu tamir etmek için mükemmel bir zamanlama değil mi?”</p>

    <p class="calibre3">“Ne demek istediğini pek anlayamıyorum, Sephrenia.”</p>

    <p class="calibre3">“Cimmura’daki Pandionlarm çoğunun bir arada dışarı at sürmeleri için sebepler bulmamız gerekiyor. Eğer bütün şövalyeleri alıp manastın tamire gideceğini meclise söylersen, Annias eline&nbsp;<span style="font-size: 1em; line-height: 1.2;">düştüğünü düşünecektir. Sonra arabalar dolusu inşaat malzemesi alır ve gerçekçi gözüksün diye şehri onlarla beraber terk edebilirsin. Bir kere Cimmurayı terk ettin mi hiç kimse farkına varmadan yönünü değiştirebilirsin.”</span></p>

    <p class="calibre3">“İşe yarar gözüküyor, Vanion,” dedi Sparkhawk. “Sende bizimle gelecek misin?”</p>

    <p class="calibre3">“Hayır,” diye cevapladı Vanion. “Ben Chyrellos’a gidip, Kilise Hiyerarşi’sinin birkaç dost üyesini Annias’in planladıkları hakkında uyaracağım.”</p>

    <p class="calibre3">Sparkhawk başıyla onayladı; sonra bir şey hanrladı. “Emin değilim ama sanırım burada, Cimmura’da beni izleyen birisi var, bir Elene olduğunu sanmıyorum.” Sephrenia’ya gülümsedi. “Styric bir beynin ustaca dokunuşunu tanımak için eğitildim. Neyse, bu izleyici kendimi nasıl gizlersem gizleyeyim beni bulabiliyormuş gibi gözüküyor. Kilise askerlerini üzerimize saldırtanın o olduğundan eminim, bu Annias’la bağlantısı olduğu manasına geliyor.”</p>

    <p class="calibre3">“Neye benziyor?” diye sordu Sephrenia.</p>

    <p class="calibre3">“Tam olarak söyleyemem. Kukuletalı bir cübbe giyiyor ve yüzünü saklıyor.”</p>

    <p class="calibre3">“Eğer ölürse Annias’a haber veremez,” diyen Kalten, omuz silkti. “Cardos yolunda bir yerde gizlenip onu bekle.”</p>

    <p class="calibre3">Sephrenia bandajı yerine sıkıca yerleştirmeye çalışarak, “Bu biraz fazla doğrudan değil mi?” diye onaylamadan sordu.</p>

    <p class="calibre3">“Ben basit bir adamım, Sephrenia. Karmaşıklıklar beni şaşırtır.”</p>

    <p class="calibre3">“Ben birkaç detayı daha halletmek istiyorum,” dedi Vanion. Sephrenia’e baktı. “Kalten ve ben Demos’a kadar beraber gideceğiz. Sen de ana karargaha geri dönmek ister misin?”</p>

    <p class="calibre3">“Hayır,” diye cevapladı Sephrenia. “Onu izleyen bizi de takip etmeye çalışabilir diye Sparkhawk’la beraber gideceğim.”</p>

    <p class="calibre3">“Tamam o zaman,” diyen Vanion, ayağa kalktı. “Sparkhawk, sen ve Kalten gidip arabalarla inşaat malzemelerine bakın. Ben saraya gidip biraz yalan söyleyeceğim. Geri gelir gelmez gideriz.”</p>

    <p class="calibre3">“Benim ne yapmamı istiyorsun, Vanion?” dedi Sephrenia.</p>

    <p class="calibre3">Vanion gülümsedi. “Niye bir bardak çay içmiyorsun?”</p>

    <p class="calibre3">“Teşekkür ederim, Vanion. Sanırım içeceğim.”</p>
  </div>
</body>
</html>
