<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><span style="font-size: 1em; line-height: 1.2;"><b>On Yedinci Bölüm</b></span><br /></h2>

    <p class="calibre3">MOR bir alacakaranlık Madel’in dar sokaklarının üzerine çöktü, yıldızlar gözükmeye başlıyordu. Sparkhawk, Kalten ve Talen kıvrılan dar sokaklarda arkalarından takip edebilecek olası kimseleri atlatmak için, sık sık köşelerden dönerek, arada sırada da gerisin geriye yürüyerek ilerlediler.</p>

    <p class="calibre3">Yaklaşık yarım saat sonra Kalten, “biraz fazla tedbirli olmuyor muyuz?” diye sordu.</p>

    <p class="calibre3">“Martel’e pek fazla şans tanımasak iyi olur,” dedi Sparkhawk. “Bizi avlamak için birkaç kişiyi harcamaya hep hazırdır. Gecenin bir yarısı kalkıp Lycien’in evini paralı askerlerle çevrilmiş bulmak istemem.”</p>

    <p class="calibre3">“Sanırım, bunda haklısın.”</p>

    <p class="calibre3">Hava iyice kararırken Madel’in batı kapısından çıktılar. Yolun biraz ilerisindeki bir fundalığa girmişlerdi ki Sparkhawk, “arkamızdan kimsenin gelmediğinden emin olmak için bir süre burada bekleyelim,” dedi.</p>

    <p class="calibre3">Hışırdayan fidanların arasına çöküp, şehre giden yolu tüm dik-katleriyle gözlediler. Fundalıkta bir yerde uykulu bir kuş şikayet edercesine homurdandı, bir öküz arabası yoldan aşağı Madel’e doğu tangırdayarak geçti.</p>

    <p class="calibre3">“Gece olmasına bu kadar az kalmışken herhangi birinin şehri terk etmesi pek olası değil, değil mi?” diye yavaşça sordu Kalten.</p>

    <p class="calibre3">“Bende bunu hesapladım,” dedi Sparkhawk. “Şu anda dışarı çıkan her kim olursa olsun çok önemli bir işi vardır.”</p>

    <p class="calibre3">“Ve bu iş biz olabiliriz, değil mi?”</p>

    <p class="calibre3">Şehirden bir gıcırtı sesi geldi, arkasından onu cansız bir gürültü&nbsp;<span style="font-size: 1em; line-height: 1.2;">ve ağır bir zincir şıkırtısı takip etti.</span></p>

    <p class="calibre3">“Kapıyı kapattılar,” diye fısıldadı Talen.</p>

    <p class="calibre3">Sparkhawk, “bunu bekliyordum,” diye ayağa kalktı. “Gidelim.”</p>

    <p class="calibre3">Fundalıktan çıkıp yolu takip ettiler. Yolun iki tarafında karanlıkta belli belirsiz çıkan ağaçlar ve gecenin içine uzanan tarlaların kenarlarında bir çizgi oluşturan gölgemsi çalılar vardı. Talen endişeyle iki şövalyeye yakın gidiyor gözleri etrafta dört dönüyordu.</p>

    <p class="calibre3">“Neyin var oğlum,” diye sordu Kalten.</p>

    <p class="calibre3">“Daha önce karanlıktan sonra şehir dışında hiç bulunmamıştım,” diye açıkladı Talen. “Her zaman bu kadar siyah mıdır?”</p>

    <p class="calibre3">Sarışın adam omuz silkti. “Bu yüzden gece deniyor.”</p>

    <p class="calibre3">“Niye kimse meşale yakmıyor,” diye şikayet etti Talen.</p>

    <p class="calibre3">“Niçin? Tavşanlar nereye gittiklerini görsünler diye mi?”</p>

    <p class="calibre3">Lycien’in evi kapısındaki tek bir meşaleyle etrafındaki ağaçların koyu gölgeleri arasında duruyordu. Girişin önündeki avluya geldiklerinde Talen gözle görülür biçimde rahatlamıştı.</p>

    <p class="calibre3">Tynian girişten çıkıp, “Şanslı mıydınız?” diye sordu.</p>

    <p class="calibre3">“Biraz belaya bulaştık,” dedi Sparkhawk. “İçeri girelim.”</p>

    <p class="calibre3">Koca omuzlu Alcione binadan içeri girerlerken suçlarcasına, “Size hepimizin birlikte gitmesi gerektiğini söylemiştim,” dedi.</p>

    <p class="calibre3">“O kadar büyük bela değildi,” diye temin etti Kalten.</p>

    <p class="calibre3">Diğerleri Lycien’in onları ilk götürdüğü geniş odada bekliyorlardı. Sephrenia iki Pandionun üstündeki kan izlerine dikkatle bakarak ayağa kalktı. “İyi misiniz?” diye sordu, sesi endişeliydi.</p>

    <p class="calibre3">“Bir grup sporcu arkadaşla karşılaştık,” diye cevapladı Kalten. Pelerinine baktı. “Bu kanlar onların.”</p>

    <p class="calibre3">“Ne oldu,” diye Sparkhawk’a sordu Sephrenia.</p>

    <p class="calibre3">“Adus, hana gittiğimizde bizi pusuya düşürmeye çalıştı,” dedi. “Yanında bir grup rıhtım kabadayısı vardı.” Düşünceli bir ifadeyle durdu. “Biliyor musunuz, işler ne zaman iyiye gitse Krager’le karşılaşıyoruz. Bir ya da iki sefer tesadüf olabilirdi ama bu iş çok sık olmaya başladı ve onu takip etmeye çalıştığımız her seferinde karşımıza bir tuzak çıktı.”</p>

    <p class="calibre3">“Sence bu planlanmış bir şey mi?” diye sordu Tynian.</p>

    <p class="calibre3">“Öyle gözüküyor.”</p>

    <p class="calibre3">“Martel arkadaşını böyle tehlikeye atar mı?” Bevier şaşırmıştı.</p>

    <p class="calibre3">“Martel’in arkadaşı yoktur,” dedi Sparkhawk. “Adus ve Krager,&nbsp;<span style="font-size: 1em; line-height: 1.2;">kiralık adamlardan başka bir şey değiller. İşe yarıyorlar ama onlara özel bir bağlılık hissetmiyor. Kragefe bir şey olursa gözyaşı dökeceğini sanmam.” Gözlerini yere dikip dolaşmaya başladı. “Belki durumu lehimize çevirebiliriz.” Kalten’e baktı. “Niye Madel sokaklarında gözükmeyesin ki?” dedi. “İşi fazla şansa bırakma, insanlar senin şehirde olduğunu bilsinler.”</span></p>

    <p class="calibre3">“Niye olmasın ki?” Kalten omuz silkti.</p>

    <p class="calibre3">Tynian sırıttı. “Martel ve kiralık adamları geri kalanımızı tanımıyorlar, bu yüzden Kalten’in etrafında dikkat çekmeden dolaşabiliriz. Aklına gelen bu muydu?”</p>

    <p class="calibre3">Sparkhawk başıyla onayladı. “Eğer Kalten’in tek başına olduğunu zannederlerse ortaya çıkabilirler. Martel’in oyunlarından sıkıldım, bu yüzden artık kendi oyunumuzu oynama zamanı geldi.” Bevier’in kuzenine baktı. “Sokak kavgaları yerel otoriteleri ne kadar rahatsız ediyor, Lordum?” diye sordu.</p>

    <p class="calibre3">Lycien güldü. “Madel bir liman kentidir, Sor Sparkhawk. Kavga denizcilerin karakterinin bir parçasıdır. Otoriteler onların minik dalaşlarına pek fazla dikkat etmezler - tabii ki cesetler ortadan kaldırılırsa. Anlıyorsunuz ya, halk sağlığı.”</p>

    <p class="calibre3">“İyi.” Sparkhawk arkadaşlarına baktı. “Krager ya da Adus’u yakalama şansınız olmayabilir ama Martel’in dikkatini çekmeyi başarabilirsiniz. Bu da benim, Sephrenia ve Kurik ile beraber fark edilmeden bir gemiye binmemizi sağlayabilir. Cippria’ya gittiğimizde devamlı dönüp arkama bakmamayı tercih ederim.”</p>

    <p class="calibre3">“İşin tek zor bölümü sizi gözükmeden limana götürmek olacak,” dedi Kalten.</p>

    <p class="calibre3">“Limana gitmek gerekli değil,” dedi Lycien. “Buradan yaklaşık beş mil uzakta nehirin üzerinde depolarım var. Bir yığın serbest çalışan açık deniz kaptanı kargolarını benim için oraya getirir. Şehre gitmeye hiç gerek kalmadan yolculuğunuzun orada ayarlanabileceğinden eminim.”</p>

    <p class="calibre3">“Teşekkürler, Lordum,” dedi Sparkhawk. “Bu sorunu çözüyor.”</p>

    <p class="calibre3">“Ne zaman gitmeyi planlıyorsunuz?” diye sordu Tynian.</p>

    <p class="calibre3">“Daha fazla gecikmekte bir fayda görmüyorum.”</p>

    <p class="calibre3">“O zaman, yarın?”</p>

    <p class="calibre3">Sparkhawk başıyla onayladı.</p>

    <p class="calibre3">“Seninle konuşmalıyım. Odama gelebilir misin?”</p>

    <p class="calibre3">Sparkhawk odadan çıkan Sephrenia’yı takip etti. “Bu diğerlerinin önünde tartışamayacağımız bir şey mi?” diye sordu.</p>

    <p class="calibre3">“Bizim münakaşa ettiğimizi görmemeleri daha iyi olur.”</p>

    <p class="calibre3">“Münakaşa mı edeceğiz?”</p>

    <p class="calibre3">“Büyük ihtimalle.” Sephrenia odasının kapısını açıp onu içeri aldı. Flüt yatağın üstünde bağdaş kurmuş, koyu renk kaşları, iki elinin parmakları arasında bir yün ipinden yaptığı karışık ağ gözlerine odaklanmaktan birleşmişti. Bu Talen’in ona göstermek için yaptığından çok daha karmaşıktı. Başını kaldırdı ve gülümsedi; eserini onlara göstermek için gururla küçük ellerini uzattı.</p>

    <p class="calibre3">“O da bizimle gelecek,” dedi Sephrenia.</p>

    <p class="calibre3">“Kesinlikle hayır,” dedi sertçe Sparkhawk.</p>

    <p class="calibre3">“Sana münakaşa edeceğimizi söylemiştim.”</p>

    <p class="calibre3">“Bu saçma bir fikir, Sephrenia.”</p>

    <p class="calibre3">“Hepimiz birçok saçma şey yaparız, bir tanem.” Sevgiyle gülümsedi.</p>

    <p class="calibre3">“Yapma,” dedi Sparkhawk. “Beni böyle kandıramayacaksın.”</p>

    <p class="calibre3">“Beni bıktırma, Sparkhawk. Onu, yapmaya karar verdiğini her zaman yaptığını bilecek kadar, uzun zamandır tanıyorsun, bizimle Rendor’a gelmeye karar verdi.”</p>

    <p class="calibre3">“Eğer söyleyeceğim bir tek şey varsa, o da bizle gelmeyeceği.”</p>

    <p class="calibre3">“İşte bütün mesele de bu, Sparkhawk. Söyleyebileceğin bir şey yok. Anlayamayacağın bir şeyle uğraşıyorsun. Her durumda bizimle gelecek, nazik bir şekilde kabul etmiyorsun?”</p>

    <p class="calibre3">“Nezaket benim güçlü yanlarımdan biri değildir.”</p>

    <p class="calibre3">“Fark ettim.”</p>

    <p class="calibre3">“Tamam, Sephrenia,” dedi kararlı bir biçimde, “peki söyle, kim o, kim? Onu gördüğümüz ilk anda tanıdın, değil mi?”</p>

    <p class="calibre3">“Şüphesiz.”</p>

    <p class="calibre3">“Niçin şüphesiz? O sadece altı yaşında ve sen nesillerdir Pandionları bırakıp gitmedin. Onu nasıl tanıyabilirsin ki?”</p>

    <p class="calibre3">Sephrenia iç çekti. “Elene mantığı her zaman bir konuyu gerçek olduğunu bildiği olaylarla örter. Çocuk ve ben, bu dünyanın tanımlayamadığı oldukça özel bir duyguyla yakınız. Anlamaya bile başlayamayacağınız bir şekilde birbirimizi tanıyoruz.”</p>

    <p class="calibre3">“Teşekkürler,” dedi soğukça Sparkhawk.</p>

    <p class="calibre3">“Senin zekanı küçük görmüyorum, bir tanem,” dedi, “ama&nbsp;<span style="font-size: 1em; line-height: 1.2;">gtyric yaşantısının felsefi olarak kabul etmeye hazır olmadığınız bir bölümü var.”</span></p>

    <p class="calibre3">Surat asan Sparkhawk’ın kaşları çatıldı. “Tamam, Sephrenia,” dedi, “bırak bir kere de ciddi olarak ele almaktan hoşlanmadığın su Elene mantığıyla deneyeyim. Flüt, bir bebekten pek büyük olmayan bir çocuk.”</p>

    <p class="calibre3">Küçük kız ona dik dik baktı.</p>

    <p class="calibre3">Sparkhawk buna aldırmayıp devam etti. “İnsanların yaşamadığı, en yakın yerleşim bölgesinden uzakta, Arcian sınırı yakınında bir yerde, birdenbire ortaya çıktı. Darra’nm güneyindeki bir yetimhaneye bırakmaya çalıştık ve kaçmakla kalmadı dörtnala gitmemize rağmen bizim epey önümüze geçti. Sonra bir şekilde Faran’ı sırtına oturmasına izin vermeye ikna etti; Faran ben söylemedikçe kimseyi yanma yaklaştırmaz. Dolmant’la karşılaştığında, suratında Flüt’le ilgili acayip bir şey sezinlediğini görebilirdin. Sadece bu kadar değil, sen yetişkin şövalyelere talim çavuşu gibi kabadayılık yapıyorsun ama Flüt ne zaman bir şey yapmaya ya da bir yere gitmeye karar verse, hiç savaşmadan teslim oluyorsun. Bütün bunların hepsiyle, onun sıradan bir çocuk olmadığını göremez misin?”</p>

    <p class="calibre3">“Mantığını çalıştıran sensin. Araya girmeyi hayal bile etmedim.”</p>

    <p class="calibre3">“İyi o zaman. Bakalım mantık bizi nereye götürecek. Oldukça çok Styric tanıyorum. Sen ve diğer sihirbazlar hariç, hepsi neredeyse aptal ve ilkel, burada hiç şüphesiz seni kırma niyetim yok.”</p>

    <p class="calibre3">“Şüphesiz.” Sephrenia’nm eğlenen bir ifadesi vardı.</p>

    <p class="calibre3">“Flüt’ün sıradan bir çocuk olmadığı gerçeğini kabul ettiğimize göre, geriye ne kalır?”</p>

    <p class="calibre3">“Senin tahminin ne, Sparkhawk?”</p>

    <p class="calibre3">“Sıradan olmadığına göre, özel biri. Styricum’da bu bir tek manaya gelebilir. O bir sihirbaz. Başka hiçbir şey bunu açıklayamaz.”</p>

    <p class="calibre3">Sephrenia alay edercesine alkışladı. “Muhteşem, Sparkhawk,” diye kutladı.</p>

    <p class="calibre3">“Ama bu imkansız, Sephrenia. O sadece bir çocuk. Gizleri öğrenecek zamanı bulmuş olamaz.”</p>

    <p class="calibre3">“Bazıları doğuştan bilgilere sahiptir. Hem o gözüktüğünden daha yaşlı.”</p>

    <p class="calibre3">“Kaç yaşında?”</p>

    <p class="calibre3">“Sana söylemeyeceğimi biliyorsun. Birinin doğum anının tam&nbsp;<span style="font-size: 1em; line-height: 1.2;">ne zaman olduğun bilmek, düşman elinde güçlü bir silah olabilir.”</span></p>

    <p class="calibre3">Sparkhawk’ın aklına rahatsız edici bir düşünce geldi. “Kendi ölümüne hazırlanıyorsun, değil mi, Sephrenia? Eğer başaramazsak, seninle beraber olan on iki Pandion birer birer ölecekler, sonra sen de öleceksin. Flüt’ü senin yerine geçmesi için hazırlıyorsun.”</p>

    <p class="calibre3">Sephrenia güldü. “Sevgili Sparkhawk, gerçekten ilginç bir fikir. Bir Elene olduğun düşünüldüğünde bunu anlamana şaşırdım.”</p>

    <p class="calibre3">“Biliyor musun, son zamanlarda çok sinirlendirici bir tavır takındın? Bana esrarengiz gözükmeye çalışma, sadece Elene olduğum için bana çocuk muamalesi yapma.”</p>

    <p class="calibre3">“Hatırlamaya çalışırım. O zaman gelmesini kabul ediyorsun?”</p>

    <p class="calibre3">“Başka seçim hakkım var mı?”</p>

    <p class="calibre3">“Hayır. Hatta hiç yok.”</p>

    <p class="calibre3">ERTESİ sabah erken kalktılar, Marki Lycien’in evinin önündeki çiğ yağmış avluda toplandılar. Yeni doğan güneş oldukça parlaktı, ağaçların arasından yayılarak sabahın erken saatinin kendine özgü, mavimsi renkli gölgelerini etrafa saçıyordu.</p>

    <p class="calibre3">Sparkhawk geride kalanlara, “Size zaman zaman haber yollayacağım,” dedi.</p>

    <p class="calibre3">“Dikkatli ol,” dedi Kalten.</p>

    <p class="calibre3">“Her zaman dikkatliyim.” Sparkhawk Faran’ın sırtına fırladı.</p>

    <p class="calibre3">“İyi yolculuklar, Sör Sparkhawk,” dedi Bevier.</p>

    <p class="calibre3">“Teşekkür ederim, Bevier.” Sparkhawk etrafındaki diğer şövalyelere baktı. “O kadar somurtkan olmayın, baylar,” dedi. “Eğer şansımız yardım ederse, bu iş uzun sürmez.” Tekrar Kalten’e baktı. “Eğer Martel’le karşılaşırsan saygılarımı ilet.”</p>

    <p class="calibre3">Kalten başıyla onayladı. “Bir baltayla.”</p>

    <p class="calibre3">Marki Lycien iri doru bir ata binmişti, evinin önünden geçen yola doğru önden ilerledi. Sabah serin olmasına rağmen tam soğuk değildi. Sparkhawk baharın .uzak olmadığına karar verdi. Omuzlarını hafifçe oynattı. Lycien’in ona ödünç verdiği ciddi iş adamı elbisesi üstüne pek iyi oturmuyordu. Bazı yerleri dar, bazı yerleri ise rahatsız edercesine boldu.</p>

    <p class="calibre3">“İlerden döneceğiz,” dedi Lycien. “Ormanın içinden depolarıma giden bir yol var. Etrafında küçük bir yerleşim yeri gelişiyor. Gemiye bindikten sonra atlarınızı geri götürmemi ister misiniz?”</p>

    <p class="calibre3">“Hayır, Lordum,” diye cevapladı Sparkhawk. “Sanırım onları da yanımıza alacağız. Rendor’da neyle karşılaşacağımızı bilmiyoruz. Güvenebileceğimiz bineklere ihtiyacımız olabilir, Cippria’da at niyetine neler yutturduklarını gördüm.”</p>

    <p class="calibre3">Lycien’in alçak gönüllülükle ‘küçük bir yerleşim’ dediği yer, tersanesi, evleri, hanları ve meyhaneleriyle büyükçe bir köy çıktı. Bir düzine büyük tekne, üzerlerinde cıvıl cıvıl kaynayan liman işçileriyle depoların önündeki iskelelere bağlanmıştı.</p>

    <p class="calibre3">Sparkhawk çamurlu sokaktan nehre doğru giderlerken, “Oldukça faaliyet var, Lordum,” dedi.</p>

    <p class="calibre3">Lycien “Birisinin başarılı olduğu kesin,” dedi. Gülümsedi. “Bunun yanında, buranın yaşaması için harcadığımdan fazlasını palamar ücretini artırarak geri alıyorum.” Etrafına bakındı. “Niye şuradaki meyhaneye gitmiyoruz, Sör Sparkhawk?” diye önerdi. “Serbest çalışan kaptanlar orayı tercih ederler.”</p>

    <p class="calibre3">“Tamam,” diye kabul etti Sparkhawk.</p>

    <p class="calibre3">Lycien kır atından inerken, “Sizi Üstat Cluff diye tanıtacağım,” dedi. “Sıradan bir isim. Denizcilerin konuşmayı sevdiklerini ama dinleyicileri konusunda her zaman seçici olmadıklarını keşfettim. Anladığım kadarıyla azda olsa işinizi gizli tutmak istiyorsunuz.”</p>

    <p class="calibre3">Sparkhawk atından inerken, “Çok anlayışlısınız, Lordum,” diye cevapladı. Kurik ve Sephrenia’ya “Çok uzun sürmez,” dedi.</p>

    <p class="calibre3">“Son Rendor’a gidişinde de söylemiştin” diye söylendi Kurik.</p>

    <p class="calibre3">“Hepimiz bu sefer farklı olacağını umalım.”</p>

    <p class="calibre3">Lycien oldukça sakin iskele meyhanesinin içine doğru ilerledi. Tavan alçaktı, koyu ağır kirişler sağa sola dağılmış ışıklı gemici fe-nerleriyle süslenmişti. Önde geniş bir pencere vardı ve sabah güneşinin ışığı içeri akıp, yerlerdeki yeni samanları ışıldatıyordu. Bir grup orta yaşlı, sağlam görünüşlü adam pencerenin yanındaki masada oturmuş, ellerinde ağzına kadar dolu maşrapalarla ciddi ciddi konuşuyorlardı. Marki Sparkhawk’ı masaya doğru getirirken başlarını kaldırdılar. Biri Lycien’i saygıyla, “Lordum,” diye selamladı.</p>

    <p class="calibre3">“Baylar,” dedi Lycien, “bu Üstat Clufftır, dostlarımdan biri. Benden kendisini tanıtmamı istedi.”</p>

    <p class="calibre3">Hepsi sorarcasına Sparkhawk’a baktılar.</p>

    <p class="calibre3">“Bir derdim var, beyler,” dedi Sparkhawk. “Katılabilir miyim?”</p>

    <p class="calibre3">Kaptanlardan biri, kısa kesilmiş kıvırcık gümüşi saçlı, sert ba<span style="font-size: 1em; line-height: 1.2;">kışlı bir adam, “Buyur otur,” diye davet etti.</span></p>

    <p class="calibre3">“Ben ayrılıyorum baylar,” dedi Lycien. “İlgilenmem gereken şeyler var.” Başını hafifçe eğdi, döndü ve meyhaneden çıkıp gitti.</p>

    <p class="calibre3">Kaptanlardan biri ekşi bir yüz ifadesiyle, “Herhalde palamar ücretlerini artırmak için bir yol var mı diye bakmaya gitmiştir,” dedi.</p>

    <p class="calibre3">“Benim ismim Sorgi,” diye kıvırcık saçlı kaptan kendini tanıttı. “Bahsettiğiniz şu problem ne, Üstat Cluff?”</p>

    <p class="calibre3">Sparkhawk sanki biraz utanmış gibi hafifçe öksürdü. “Şey,” dedi, “her şey birkaç ay önce başladı. Buradan pek uzak olmayan bir yerde yaşayan bir leydi olduğunu duydum,” diye başlayıp, ilerledikçe süsledi. “Babası çok zengin ve yaşlıydı, bu yüzden leydiye büyükçe bir mal varlığı miras kalmak üzereydi. Problemlerimden biri her zaman pahalı zevklerimin olması; ama cüzdanımda bunları karşılayacak kadar para olmamasıydı. Aklıma zengin bir eşin bu problemi çözebileceği geldi.”</p>

    <p class="calibre3">“Anlamlı,” dedi Kaptan Sorgi. “Evlenmek için gerekli gördüğüm tek neden de bu.”</p>

    <p class="calibre3">“Buna pek katılmıyorum,” diye cevapladı Sparkhawk. “Ona bazı ortak arkadaşlarımız varmış gibi bir mektup yazdım, oldukça sıcak bir cevap geldiğinde şaşırdım. Mektuplarımız gittikçe daha yakınlaştı, sonunda beni davet etti. Terzime daha da borçlanıp, babasının evine büyük bir enerji ve muhteşem yeni giysilerle gittim.”</p>

    <p class="calibre3">“Her şey planınıza uygun gidiyormuş gibi gözüküyor, Üstat Cluff,” dedi Sorgi. “Şu probleminiz de neymiş?”</p>

    <p class="calibre3">“Tam şimdi ona geliyordum, Kaptan. Leydi orta yaşlı ve çok varlıklı. Eğer eli ayağı birazcık bile düzgün olsaydı, birisi onu yıllar önce kapardı, bu yüzden bu konuda fazla bir beklentim yoktu. Onun sade - hatta çirkin olduğunu varsaymıştım. Ama dehşet bir şey beklemiyordum.” Ürpermiş gibi yaptı. “Baylar, size tarif bile edemem. Ne kadar zengin olursa olsun, her sabah o şeyle kalkmaya değmezdi. Kısa bir süre sohbet ettik - sanırım havayla ilgili - ve sonra özür dileyip oradan ayrıldım. Erkek kardeşi yoktu, bu yüzden kaba tavrıma itiraz edecek kimse olasılığını merak bile etmiyordum. Ama hesaba katmadığım şey kuzenleriymiş. Koca bir bölük kuzeni var ve haftalardır peşimdeler.”</p>

    <p class="calibre3">“Seni öldürmek istemiyorlar, değil mi?” diye sordu Sorgi.</p>

    <p class="calibre3">Sparkhawk üzüntülü bir tonda, “Hayır,” diye cevapladı. “Beni&nbsp;<span style="font-size: 1em; line-height: 1.2;">geri götürüp, evlendirmek istiyorlar.”</span></p>

    <p class="calibre3">Bütün kaptanlar neşeyle masayı yumruklayarak gülmekten kırıldılar. İçlerinde biri gözündeki yaşları silerken, “sanırım aşırı kurnazlık edip kendin kaybettin, Üstat Cluff,” dedi.</p>

    <p class="calibre3">Sparkhawk somurtganca başıyla onayladı. “Haklısın,” dedi.</p>

    <p class="calibre3">“ilk mektubu yollamadan ona bir göz atmak için bir yol bulmalıydın,” diye sırıttı Sorgi.</p>

    <p class="calibre3">“Bunu şimdi anlıyorum,” diye kabullendi Sparkhawk. “Sanırım kuzenler beni aramaktan vazgeçene kadar memleketi terk etme zamanı geldi. Cippria’da yaşayan, son günlerde işleri iyi giden bir yeğenim var. Tekrar yere basabilene kadar kendimi ona kabul ettirebileceğimden eminim. Siz baylardan yakında oraya doğru yelken açacak var mı? Kendim ve bir çift aile hizmetkarı için yer ayırtmak istiyorum. Madel’deki ana limana gidecektim ama içimde kuzenlerin oraları gözlediklerine dair kuvvetli bir his var.”</p>

    <p class="calibre3">Kaptan Sorgi, “Ne diyorsunuz, baylar?” dedi. “Bu arkadaşa yardım edecek miyiz?”</p>

    <p class="calibre3">Diğerlerinden biri, “Ben hemen Rendor’a gidiyorum,” diye cevapladı, “ama malımı Jiroch’a götüreceğim.”</p>

    <p class="calibre3">Sert sesli bir kaptan gürledi, “Ben edemem. Gemimin altı kazındı. Ama bazı tavsiyelerde bulunabilirim. Eğer sizin şu kuzenler Madel’deki ana iskeleleri gözlüyorlarsa, bunları da gözlüyorlardır. Şehirdeki herkes Lycien’in buradaki doklarını biliyor.” Kulak memelerinden birini çekti. “Bir zamanlar birkaç kişiyi gizlice bir yerlerden kaçırmıştım - tabii ki uygun bir fiyatla.” Jiroch’a gidecek kaptana baktı. “Kaptan Mabin, ne zaman yelken açıyorsun?”</p>

    <p class="calibre3">“Öğle gelgitiyle.”</p>

    <p class="calibre3">Yardımsever kaptan, “Ya sen?” diye Sorgi’ye sordu.</p>

    <p class="calibre3">“Bende.”</p>

    <p class="calibre3">“İyi. Kuzenler buradaki dokları gözlüyorlarsa, bir gemi kiralayıp bekar arkadaşımızı takip etmeye çalışabilirler. Onu açıkça Ma-bin’in gemisine yerleştirin. Sonra, nehirden aşağı inip gözden kaybolduğunuzda, Sorgi’nin gemisine aktarın. Kuzenler takip etmeye karar verirlerse, Mabin onları Jiroch’a götürür ve Üstat Cluff da emniyetle Cippria yolunda olur. Ben olsaydım böyle yapardım.”</p>

    <p class="calibre3">Sorgi, “İyi düşündün dostum,” diye onayladı.</p>

    <p class="calibre3">“Baylar,” dedi Sparkhawk. “Size sonsuza kadar borçluyum.”</p>

    <p class="calibre3">“Sonsuza kadar değil, Üstat Cluff,” dedi Sorgi. “Finansal güçlüklerini kabul eden kişi yolculuk ücretini gemiye binmeden öder. Ya da en azından benim gemimde öyledir.”</p>

    <p class="calibre3">“Yarısını burada yarısını Cippria’ya geldiğimizde versem kabul eder misiniz?” diye karşılık verdi Sparkhawk.</p>

    <p class="calibre3">“Korkarım hayır, dostum. Senden çok hoşlandım ama benim konumumu anlayabileceğinden eminim.”</p>

    <p class="calibre3">Sparkhawk iç çekti. “Bizim atlarımız da var,” diye ekledi. “Sanırım onları taşımak için de fazladan para isteyeceksin?”</p>

    <p class="calibre3">“Doğal olarak.”</p>

    <p class="calibre3">“Bende bundan korkuyordum.”</p>

    <p class="calibre3">Faran, Sephrenia’nm kısrağı ve Kurik’in tombul atını yüklemek işi Sorgi’nin denizcilerinin görünüşte tamir yaptıkları yelken bezi bir paravananın arkasında yapıldı. Öğleden biraz önce Sparkhawk ve Kurik Jiroch’a gidecek gemiye bindiler. Arkalarında Flüt’ü kucağında taşıyarak gelen Sephrenia ile açıkça lombar ağzına çıktılar.</p>

    <p class="calibre3">Kaptan Mabin onları üst güvertede karşıladı. “Ah,” diye sırıttı, “işte bizim gönülsüz damat. Niye sen ve dostların biz yelken açana kadar güvertede dolaşmıyorsunuz? Kuzenlerin hepsine seni görmeleri için yeterli fırsatı tam.”</p>

    <p class="calibre3">“Kaptan Mabin, benim bu konuda aklıma gelen yeni fikirler var,” dedi Sparkhawk. “Eğer kuzenler bir gemi kiralayıp sizi takip ederler ve yetişirlerse, gemide olmadığım anlaşılacak.”</p>

    <p class="calibre3">“Beni kimse yakalayamaz, Üstat Cluff.” Kaptan güldü. “İç De-niz’deki en hızlı gemi bende. Hem, denizcilik kurallarını bilmediğiniz açıkça belli oluyor. Savaşmak istemedikçe kimse başka birinin gemisine denizde bordalayamaz.”</p>

    <p class="calibre3">“Ya,” dedi Sparkhawk. “Bilmiyordum. O zaman güvertede dolaşırız.”</p>

    <p class="calibre3">Kaptanın yanından uzaklaşırlarken Sephrenia, “Damat mı?” diye mırıldandı.</p>

    <p class="calibre3">“Bu uzun bir hikaye,” dedi Sparkhawk.</p>

    <p class="calibre3">“Son günlerde bu uzun hikayelerin sayısı oldukça arttı. Bir gün bir kenara oturalımda bana da anlatabil.”</p>

    <p class="calibre3">“Belki bir gün.”</p>

    <p class="calibre3">Sephrenia oldukça sert, “Flüt,” dedi, “aşağı gel.”</p>

    <p class="calibre3">Sparkhawk yukarı baktı. Küçük kız serenin ucundan küpeştenin&nbsp;<span style="font-size: 1em; line-height: 1.2;">parmaklığına uzanan ip merdivenin yarısına kadar tırmanmıştı. Biraz surat astı, sonra söyleneni yaptı. Sparkhawk Sephrenia’ya, “Her zaman nerede olduğunu biliyorsun, değil mi?” diye sordu.</span></p>

    <p class="calibre3">“Her zaman,” diye cevapladı Sephrenia.</p>

    <p class="calibre3">Bir gemiden öbürüne geçiş Lycien’in depolarında biraz uzakta nehrin ortasında, akıntı yönünde yapıldı ve iki gemidede yapılan faaliyetlerle gizlendi. Kaptan Sorgi gözden ırak tutmak için yolcularını çabucak alt güverteye koşturdu, sonra iki gemi kiliseden eve dönen iki yaşlı kadm gibi sağa sola sallana sallana, nehirden aşağı sessizce yollarına devam ettiler.</p>

    <p class="calibre3">Sorgi kısa bir süre sonra, güverteden aşağı inen merdivenlerden bağırdı, “Madel rıhtımlarından geçiyoruz. Üstat Cluff ortalarda gözükme yoksa güvertem yavuklunun kuzenleriyle doluverir.”</p>

    <p class="calibre3">“Gerçekten çok merak ediyorum, Sparkhawk,” dedi Sephrenia.</p>

    <p class="calibre3">“Bir hikaye uydurdum,” Sparkhawk omuz silkti. “Denizcilerin dikkatini çekecek kadar çarpıcıydı.”</p>

    <p class="calibre3">“Sparkhawk hikaye yazmakta ustadır,” diye fikrini söyledi Ku-rik. “Çömezken sık sık yalan söyleyerek kendini beladan kurtarırdı.” Mızıldanan silahtar kucağında uyuklayan Flüt’le bir kuşetin üzerinde oturuyordu. “Biliyorsunuz,” dedi yavaşça, “hiç kızım olmadı. Küçük oğlanlardan daha iyi kokuyorlar, değil mi?”</p>

    <p class="calibre3">Sephrenia bir kahkaha patlattı. “Bunu Aslade’ye söyleme,” diye uyardı. “Bir tane daha denemek isteyebilir.”</p>

    <p class="calibre3">Kurik korkuyla gözlerini yukarı dikti. “Bir daha olamaz,” dedi. “Evde dolaşan bebeklere lafım yok ama sabah bulantısına tekrar katlanamam.”</p>

    <p class="calibre3">Yaklaşık bir saat sonra Sorgi aşağı indi. “Şu anda nehrin ağzından çıkıyoruz,” dedi, “ve arkamızda tek bir tekne dahi yok. İyi bir kaçış yaptığınızı söyleyebilirim, Üstat Cluff.”</p>

    <p class="calibre3">“Teşekkürler Tanrım,” diye coşkuyla karşılık verdi Sparkhawk.</p>

    <p class="calibre3">Sorgi, “Söyler misin, dostum,” dedi, “şu leydi söylediğin kadar çirkin miydi?”</p>

    <p class="calibre3">“Kaptan Sorgi, ne kadar çirkin olduğuna inanamazsınız.”</p>

    <p class="calibre3">“Belki de siz biraz fazla hassassınız, Üstat Cluff. Deniz gittikçe soğuyor, gemim yaşanıp, eskiyor ve kış fırtınaları kemiklerimi sızlatıyor. Eğer şu Leydinin mal varlığı söylediğiniz kadar çoksa ben epey çirkinliğe katlanırım. Hatta bir tanıtma mektubuna karşılık&nbsp;<span style="font-size: 1em; line-height: 1.2;">yolculuk ücretinizin bir kısmını geri vermeyi bile düşünebilirim. Belki de onun iyi taraflarına dikkat etmediniz.”</span></p>

    <p class="calibre3">“Bu konuyu konuşabiliriz,” diye kabul etti Sparkhawk.</p>

    <p class="calibre3">“Yukarı çıkmam gerekiyor,” dedi Sorgi. “Şehirden yeteri kadar uzaklaştığımızda güverteye çıkabilirsiniz.” Döndü ve merdivenlerden yukarı çıtı.</p>

    <p class="calibre3">“Sanırım, seni hikayeyi anlatma derdinden kurtaracağım,” dedi Sparkhawk’a Sephrenia. “Gerçekten şu eskimiş, mirasa konacak çirkin kadın masalını kullanmadın, değil mi?”</p>

    <p class="calibre3">Sparkhawk omuz silkti. “Vanion’un söylediği gibi eskiler en iyileridir.”</p>

    <p class="calibre3">“Ah, Sparkhawk. Beni hayal kırıklığına uğrattın. Bu hayali leydinin ismini zavallı kaptana vemekten nasıl kurtulacaksın?”</p>

    <p class="calibre3">“Bir şeyler düşünürüm. Niye güneş batmadan güverteye çıkmıyoruz?”</p>

    <p class="calibre3">Kurik fısıltıyla, “Sanırım, çocuk uyudu,” dedi. “Uyandırmak istemiyorum. Siz ikiniz gidin.”</p>

    <p class="calibre3">Sparkhawk başıyla onayladı ve kabinden Sephrenia’yla çıktı.</p>

    <p class="calibre3">“Ne kadar nazik olduğunu hep unuturum,” dedi yavaşça Sephrenia.</p>

    <p class="calibre3">Sparkhawk başını sallayarak onayladı. “Tanıdığım en iyi ve en yardımsever insan,” dedi. “Eğer sınıf farkı olmasaydı, ondan mükemmel bir şövalye olurdu.”</p>

    <p class="calibre3">“Gerçekten sınıf bu kadar önemli mi?”</p>

    <p class="calibre3">“Bana göre değil, ama kuralları ben yapmadım.”</p>

    <p class="calibre3">İkindi güneşinin yandan geldiği güverteye çıktılar. Kıyıdan gelen meltem tatlı bir serinlikteydi, dalgaların tepelerini yakalıyor ve onları gökkuşağı renklerine dönüştürüyordu. Jiroch’a giden Kaptan Mabin’in teknesi, geniş bir kanal olan Arcian Boğazı’ndan geçmek için batıya doğru bir rotada, rüzgarla iyice yana yatmıştı. Yelkenleri ikindi güneşinde kar beyazı bir renkte şişmişti ve rüzgarın önünde suyun üzerinde seken bir deniz kuşu gibi gidiyordu.</p>

    <p class="calibre3">Sparkhawk Sephrenia ile beraber üst güverteye çıktıklarında, “Cippria ne kadar çeker, Kaptan Sorgi?” diye sordu.</p>

    <p class="calibre3">“Yüz elli fersah, Üstat Cluff,” diye cevapladı Sorgi. “Eğer bu rüzgar devam ederse üç gün.”</p>

    <p class="calibre3">“İyi bir süre, değil mi?”</p>

    <p class="calibre3"><span style="font-size: 1em; line-height: 1.2;">Sorgi homurdandı. “Bu eski banyo küveti fazla su almasaydı daha da çabuk ulaşırdık.”</span><br /></p>

    <p class="calibre3">Sephrenia, “Sparkhawk!” diye nefes nefese bağırırken kolundan aceleyle çekti.</p>

    <p class="calibre3">“Ne var?” Sparkhawk merakla baktı. Sephrenia’nın yüzü ölü gibi sararmıştı.</p>

    <p class="calibre3">Kaptan Mabin’in zarif gemisinin Arcian Boğazı’na doğru yol aldığı yerden biraz ötede, bir leke bile olmayan gökyüzünde, yoğun tek bir siyah bulut belirdi. Rüzgara karşı ilerliyor ve her an büyüyüp, özellikle kötü bir şeyin işareti olurcasma kararıyordu. Sonra dönmeye başladı, başlangıçta oldukça hantaldı sonra hızlandıkça hızlandı. O döndükçe, merkezinden uzun, kara bir parmak çıktı, aniden fırlayarak aşağı indi, indi, ta ki simsiyah ucu boğazın kabaran yüzüne değene kadar. Uçsuz bucaksız huni yukarı çekilen deniz boyunca kararsızca ilerlerken tonlarca su birden dönen ağızdan yukarı çekildi.</p>

    <p class="calibre3">Gemi direğinin tepesinden aşağı, “Hortum!” diye bağrılarak alarm verildi. Gemiciler dönen ağza korkuyla bakarak küpeşte parmaklıklarına koştular.</p>

    <p class="calibre3">Koca şey kaynayan huninin içinde kaybolan Mabin’in gemisinin üzerine doğru ilerledi.</p>

    <p class="calibre3">Geminin kaburgası ve gövdesi dev hortumun içinde döne döne yüz metre kadar havaya kalktı ve ızdırap veren bir yavaşlıkta tekrar yüzeye düştü. Bir parça yelken hastalanmış beyaz bir kuş gibi sallanıp çırpınarak indi.</p>

    <p class="calibre3">Kara bulut ve ölümcül hortum geldikleri gibi birden kayboldu.</p>

    <p class="calibre3">Mabin’in gemisi de kayboldu.</p>

    <p class="calibre3">Denizin üstü enkazla doldu ve kalabalık bir grup beyaz martı belirdi, sanki geminin yok oluşunu belirtmek için enkazın üstüne dalıp çıkıyorlardı.</p>
  </div>
</body>
</html>
