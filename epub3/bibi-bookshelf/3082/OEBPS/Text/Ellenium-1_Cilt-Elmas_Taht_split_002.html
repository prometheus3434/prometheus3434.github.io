<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><b>Dördüncü Bölüm</b></h2>

    <p class="calibre3">Gökyüzü, Sparkhawk binadan çıkıp, avluya açılan merdivenlerden şangırdayarak inerken, tekrar tehdit edici bir hale geldi. Çömez arkasında Faran’ı çekerek ahırın kapısmdan çıktı, Sparkhawk düşünceli bir ifadeyle ona baktı. Çömez yaklaşık on sekiz yaşında ve oldukça uzun boyluydu. Kendine çok küçük gelen toprak rengi tuniğinden dışarı taşan şişkin kollan vardı. “Senin adın ne, genç adam?” diye sordu Sparkhawk.</p>

    <p class="calibre3">“Berit, Lordum.”</p>

    <p class="calibre3">“Buradaki görevin ne?”</p>

    <p class="calibre3">“Şimdilik belirli bir görev verilmedi, Lordum. Sadece bir şekilde işe yaramaya çalışıyorum.”</p>

    <p class="calibre3">“İyi. Dön bakayım.”</p>

    <p class="calibre3">“Lordum?”</p>

    <p class="calibre3">“Seni ölçmek istiyorum.”</p>

    <p class="calibre3">Berit şaşırmış gözüktü ama söylendiği gibi yaptı. Sparkhawk karışlayarak omuzlannı ölçtü. Kemikli gözükmesine rağmen, Berit gerçekten güçlü kuvvetli bir gençti, “işe yarayacaksın,” dedi ona Sparkhawk.</p>

    <p class="calibre3">Berit döndü, yüzü afallamış gözüküyordu.</p>

    <p class="calibre3">“Bir yolculuk yapacaksın,” dedi ona Sparkhawk. “Ben seninle gelecek adamı almaya giderken sen de gerekli eşyalarını hazırla.”</p>

    <p class="calibre3">“Peki, Lordum,” diye saygıyla eğilerek cevapladı Berit.</p>

    <p class="calibre3">Sparkhawk eyeri tuttu ve sıkıca asılıp kendini Faran’m sırtına çekti. Berit dizginleri ona verdi, Sparkhawk iri alacayı dürtüp yürüttü. Avluyu geçtiler, Sparkhawk kapıdaki şövalyelerin selamlarına karşılık verdi. Sonra atını asma köprüden geçirip, şehrin doğu&nbsp;<span style="font-size: 1em; line-height: 1.2;">kapısına doğru sürdü.</span></p>

    <p class="calibre3">Cimmura’nın sokakları bu saatte kalabalıktı. İşçiler dar ara sokaklarda çamur renkli çuval bezine sarılmış büyük denkler taşıyarak homurdana homurdana gidiyorlardı. Tüccarlar geleneksel mavi giysileri içinde etraflarında yığılı parlak renkli malzemeleriyle dükkanlarının kapılarında duruyorlardı. Bazen bir araba kaldırım taşından sokaklardan takırdayarak geçiyordu. İki dar sokağın kesişim noktasında parlak kırmızı üniformaları içinde bir manga kilise askeri tam anlamıyla kendini beğenmiş bir havada, sert adımlarla ilerliyordu. Sparkhawk onlara yol vermedi, tam tersine muntazam bir tırısla atını üzerlerine sürdü. İsteksizce kenara çekilip ona yol verdiler. “Teşekkürler, komşular,” dedi nazikçe Sparkhawk. Askerler cevap vermedi. Sparkhawk, Faran’ı dizginledi. “Teşekkürler, dedim, komşular.”</p>

    <p class="calibre3">“Bir şey değil,” dedi bir tanesi somurtkanca.</p>

    <p class="calibre3">Sparkhawk bekledi.</p>

    <p class="calibre3">“… Lordum,” diye isteksizce ekledi asker.</p>

    <p class="calibre3">“Şimdi daha iyi, arkadaşım.” Sparkhawk yoluna devam etti.</p>

    <p class="calibre3">Hanın kapısı kapalıydı. Sparkhawk eğildi ve tahtaya zırhlı eldivenli yumruğuyla vurdu. Kapıyı açan kapıcı bir önceki akşam onu içeri alan şövalye değildi. Sparkhawk Faran’m üstünden aşağı kaydı ve dizginleri ona teslim etti.</p>

    <p class="calibre3">“Ona yine ihtiyacınız olacak mı, Lordum?” diye sordu şövalye.</p>

    <p class="calibre3">“Evet. Hemen geri gideceğim. Silahtarımın atını eğerleyebilir misiniz, Aziz Şövalye?”</p>

    <p class="calibre3">“Tabii ki, Lordum.”</p>

    <p class="calibre3">“Buna müteşekkir kalırım.” Sparkhawk bir elini Faran’m sırtına koydu. “Hareketlerine dikkat et,” dedi.</p>

    <p class="calibre3">Faran kafasını çevirdi, ifadesi kibirliydi.</p>

    <p class="calibre3">Sparkhawk sakırdayarak merdivenlerden çıktı ve tepedeki odanın kapısını çaldı.</p>

    <p class="calibre3">Kapıyı Kurik açtı. “Eee? Nasıl gitti?”</p>

    <p class="calibre3">“Kötü değil.”</p>

    <p class="calibre3">“Neyse ki oradan canlı çıktın. Kraliçeyi gördün mü?”</p>

    <p class="calibre3">“Evet.”</p>

    <p class="calibre3">“Bu şaşırtıcı.”</p>

    <p class="calibre3">“Bir sekide ısrar ettim. Eşyalarını toplamak ister misin? De<span style="font-size: 1em; line-height: 1.2;">mos’a geri gidiyorsun.”</span></p>

    <p class="calibre3">“Biz demedin Sparkhawk.”</p>

    <p class="calibre3">“Ben burada kalıyorum.”</p>

    <p class="calibre3">“Eminim iyi bir nedenin vardır.”</p>

    <p class="calibre3">“Lycheas ana karargaha geri dönmemi emretti. Bir şekilde onu dikkate almamaya karar verdim ama Cimmura’da takip edilmeden hareket edebilmem lazım. Genel toplantı binasında benim Ölçülerimde bir genç çömez var. Ona benim zırhımı giydirip, Fa-ran’m sırtına oturtacağız. Sonra ikinizde büyük bir itaat gösterisiyle Demos’a gidebilirsiniz. Siperliğini kapalı tuttuğu müddetçe piskoposun casusları emirlere uyduğumu düşünecekler.”</p>

    <p class="calibre3">“Sanırım, işe yarayabilir. Gene de seni burada tek başına bırakma fikrinden hoşlanmıyorum.”</p>

    <p class="calibre3">“Tek başıma olmayacağım. Kalten bugün ya da yarın geliyor.”</p>

    <p class="calibre3">“Bu biraz daha iyi. Kalten sıkıdır.” Kurik kaşlarını çattı. “Ben onun Lamorkand’a sürgün edildiğini sanıyordum. Geri gelmesini kim emretti?”</p>

    <p class="calibre3">“Vanion söylemedi ama Kalten’i bilirsin. Belki sadece, Lamorkand’da canı sıkılmış ve kafasına göre davranmıştır.”</p>

    <p class="calibre3">“Demos’da ne kadar kalmamı istiyorsun?” diyen Kurik bir taraf tanda eşyalarını toplamaya başladı.</p>

    <p class="calibre3">“En az bir ay. Yol gözleniyor olacaktır. Sana haber ulaştıracağım. Paraya ihtiyacın var mı?”</p>

    <p class="calibre3">“Her zaman paraya ihtiyacım var, Sparkhawk.”</p>

    <p class="calibre3">“Şu tuniğin cebinde biraz var.” Sparkhawk katlanıp bir iskemlenin üzerinde konmuş yolculuk giyisilerini gösterdi. “Gerekeni al.”</p>

    <p class="calibre3">Kurik dişlerini göstererek ona sırıttı.</p>

    <p class="calibre3">“Ama bana da biraz bırak.”</p>

    <p class="calibre3">Kurik komik bir reveransla, “Şüphesiz, Lordum,” dedi. “Eşyalarını toplamamı ister misin?”</p>

    <p class="calibre3">“Hayır. Kalten geldiğinde buraya geri geleceğim. Genel toplantı binasından gözükmeden girip çıkmak biraz zor. Şu meyhanenin arka kapısı hâlâ açık mı?”</p>

    <p class="calibre3">“Dün açıktı. Arada sırada oraya uğruyorum.”</p>

    <p class="calibre3">“Hiç şaşırmadım.”</p>

    <p class="calibre3">“Bir erkeğin birkaç kusuru olmalı, Sparkhawk. Bu ona kiliseye gittiğinde pişman olacağı bir şeyler sağlar.”</p>

    <p class="calibre3"><span style="font-size: 1em; line-height: 1.2;">“Eğer Aslade içtiğini duyarsa sakallarını tutuşturur.”</span><br /></p>

    <p class="calibre3">“O zaman bizde onun duymaması için gerekenleri yapmalıyız değil mi, Lordum?”</p>

    <p class="calibre3">“Neden, hep senin iç işlerine karışmak zorunda kalıyorum ki?”</p>

    <p class="calibre3">“Bu senin ayağının yere basmasını sağlıyor. Sen de evlen, Sparkhawk. O zaman diğer kadınlar kendilerini sana özellikle dikkât etmek zorunda hissetmeyeceklerdir. Evli bir adam güvenlidir. Bir bekâr ise yaşayan bütün kadınlar için değişmez bir yarışmadır.”</p>

    <p class="calibre3">Yaklaşık yarım saat sonra, Sparkhawk’la silahtan merdivenlerden avluya indiler ve atlarına binip kapıdan çıktılar. Kaldırım taşından sokaklarda şehrin doğu kapısına doğru takırhlı sesler eşliğinde gittiler.</p>

    <p class="calibre3">“Biliyorsun, izlendik,” dedi yavaşça Kurik.</p>

    <p class="calibre3">“Umarım öyledir,” diye cevapladı Sparkhawk. “Birinin dikkatini çekene kadar daireler çizerek etrafta dolaşmaktan nefret ederim.”</p>

    <p class="calibre3">Genel toplantı binasının açılır kapanır köprüsü üzerinde seremoniyi tekrarladılar ve avluya girdiler. Berit onları bekliyordu.</p>

    <p class="calibre3">Sparkhawk, atından inerken, “Bu Kurik,” dedi.</p>

    <p class="calibre3">“ikiniz beraber Demos’a gideceksiniz. Kurik, bu genç adamın ismi Berit.”</p>

    <p class="calibre3">Silahtar rahip yardımcısını baştan aşağı süzdü. “Tamamiyle aynı ölçüde,” diye belirtti. “Birkaç kayışı kısaltabilirim ama zırhın ona nerdeyse tam oturacak.”</p>

    <p class="calibre3">“Ben de öyle düşünmüştüm.”</p>

    <p class="calibre3">Başka bir çömez geldi ve koşumları aldı.</p>

    <p class="calibre3">“Haydi ikinizde benimle gelin,” dedi Sparkhawk. “Gidip Vani-on’a ne yapacağımızı söyleyelim, sonra da zırhımı maskeli baloya gidecek adama giydirelim.”</p>

    <p class="calibre3">Berit şaşırmışça baktı.</p>

    <p class="calibre3">“Terfi ettin, Berit,” dedi ona Kurik. “Görüyor musun Pandionlar da terfi etmek ne kadar kolay? Dün bir çırak; bugün Kraliçenin Şampiyonu.”</p>

    <p class="calibre3">“Vanion’u gördüğümüzde sana açıklayacağım,” dedi Berit’e Sparkhawk. “Çok ilginç bir hikâye olmadığından tekraT tekrar anlatmak istemiyorum.</p>

    <p class="calibre3">Üçü toplantı binasının kapısından dışarı çıktıklarında ikindi olmuştu. Berit alışık olmadığı zırhın içinde beceriksizce yürüyordu.</p>

    <p class="calibre3">Sparkhawk ise sade bir tunik ve tayt giymişti.</p>

    <p class="calibre3">Kurik gözlerini kısarak gökyüzüne bakarken, “Sanırım yağmur yağacak/’ dedi.</p>

    <p class="calibre3">“Erimezsin,” dedi Sparkhawk.</p>

    <p class="calibre3">“Islanmaktan kaygılanmıyorum,” diye cevapladı silahtar. “Canımı sıkan zırhının paslannı yine temizlemek zorunda kalacağım.”</p>

    <p class="calibre3">“Hayat zor.”</p>

    <p class="calibre3">Kurik homurdandı ve sonra ikisi Berit’i Faran’ın sırtına kaldırdılar. “Bu genç adamı Demos’a götüreceksin,” dedi atına Sparkhawk. “Sırtındaki benmişim gibi davranmaya çalış.”</p>

    <p class="calibre3">Faran ona soru sorar gibi bir bakış attı.</p>

    <p class="calibre3">“Açıklamak çok uzun zaman alır. Bu iş tamamen sana bağlı, Faran, o benim zırhımı giyiyor, bu yüzden ısırmaya kalkarsan büyük ihtimalle dişlerini kırarsın.” Sparkhawk silahtarına döndü. “Aslade ve çocuklara benden selam söyle,” dedi.</p>

    <p class="calibre3">“Peki,” diye onayladı Kurik. Sonra atına atladı.</p>

    <p class="calibre3">“Giderken çok gösteri yapmayın,” diye ekledi Sparkhawk, “görülmeye - ve Berit’in siperliği kapalı tutmasına dikkat edin.”</p>

    <p class="calibre3">“Ben ne yapığımı biliyorum, Sparkhawk. Buyrun gidelim, Lordum,” dedi Berit’e Kurik.</p>

    <p class="calibre3">“Lordum?”</p>

    <p class="calibre3">“Buna alışman gerekiyor, Berit.” Kurik atını çevirdi. “Görüşürüz Sparkhawk.” Sonra avludan köprüye doğru atlarını sürdüler.</p>

    <p class="calibre3">Günün geri kalanı çabuk geçti. Sparkhawk küf kokulu eski bir kitabı okuyarak Vanion’un ona ayırdığı bir hücrede oturdu. Güneşin batışıyla sade bir akşam yemeği için yemekhanedeki diğer kardeşlerine katıldı, sonra sakince onlarla beraber kiliseye gitti. Sparkhawk’ın dini inancı derin değildi ama burada onu çömezlik eğitimine geri döndüren bir canlanma hissi vardı. Vanion o akşamın ayinini yönetti ve alçak gönüllülüğün fazileti üzerine uzun uzun konuştu. Sparkhawk vaazın daha yarısındayken uykuya daidı.</p>

    <p class="calibre3">Vaazın sonunda bir melek sesiyle uyandı. Tereyağı renginde saçları ve mermer bir kolon gibi boynu olan bir genç şövalye, temiz tenor sesiyle bir şükür ilahisi söylüyordu. Yüzü ışıltılı, gözleri hayranlık doluydu.</p>

    <p class="calibre3">Kilise çıkışında Sparkhawk’m yanma gelen Vanion, “Gerçekten o kadar sıkıcı mıydım?” diye sordu.</p>

    <p class="calibre3">“Büyük olasılıkla değildin,” diye cevapladı Sparkhawk, “ama ben gerçekten değerlendirebilecek durumda değildim. Basit bir papatyanın Tanrının gözünde bir gül gibi olduğunu mu anlattın?”</p>

    <p class="calibre3">“Bunu daha önce duymuş muydun?”</p>

    <p class="calibre3">“Sık sık.”</p>

    <p class="calibre3">“Eskiler en iyilerdir.”</p>

    <p class="calibre3">“Şu tenorun kim?”</p>

    <p class="calibre3">“Sör Parasim. Mahmuzlarını yeni kazandı.”</p>

    <p class="calibre3">“Seni üzmek istemem Vanion ama o bu dünya için çok, çok iyi.”</p>

    <p class="calibre3">“Biliyorum.”</p>

    <p class="calibre3">“Büyük ihtimalle tanrı onu hemen yanma almak isteyecektir.”</p>

    <p class="calibre3">“Bu Tanrının işi, değil mi, Sparkhawk?”</p>

    <p class="calibre3">“Bana bir iyilik yap, Vanion. Beni onun öldürülmesine izin verecek bir konuma getirtme.”</p>

    <p class="calibre3">“Bu da Tanrının işi. İyi uykular, Sparkhawk.”</p>

    <p class="calibre3">“Sana da, Vanion.”</p>

    <p class="calibre3">Henüz gece yansıydı olmuştu ki Sparkhawk’ın hücresinin kapısı gürültüyle açıldı. Dar kampetinde çabucak döndü ve elinde kılıcıyla ayağa kalktı.</p>

    <p class="calibre3">Kapının girişindeki sarı saçlı adam, “Yapma,” dedi tiksintiyle. Bir elinde mum diğerinde şarap tulumu tutuyordu.</p>

    <p class="calibre3">“Merhaba, Kalten,” diye çocukluk arkadaşını selamladı Sparkhawk. “Ne zaman döndün?”</p>

    <p class="calibre3">“Yaklaşık yarım saat önce. Bir an duvarları kazımak zorunda kalacağımı düşündüm.” İğrenerek baktı. “Barış zamanındayız. Niye köprüyü her akşam kaldırıyorlar?”</p>

    <p class="calibre3">“Herhalde alışkanlıktan.”</p>

    <p class="calibre3">“Onu elinden bırakacak mısın?” diye soran Kalten, Sparkhawk’ın elindeki kılıcı gösterdi, “yoksa bu şeyin hepsini tek başıma ben mi içmek zorunda kalacağım.”</p>

    <p class="calibre3">“Özür dilerim,” dedi Sparkhawk. Eğilip kılıcını duvara dayadı. .</p>

    <p class="calibre3">Kalten mumunu köşedeki küçük masanın üzerine koydu, şarap tulumunu Sparkhawk’ın yatağının üstüne attı ve arkadaşını ayı gibi kucaklayarak yakaladı. “Seni görmek güzel,” dedi.</p>

    <p class="calibre3">“Seni de,” diye cevapladı Sparkhawk. “Otur.” Masanın yanındaki tabureyi gösterdi, kendi de kanpetinin kenarına oturdu. “La<span style="font-size: 1em; line-height: 1.2;">morkan nasıldı?”</span></p>

    <p class="calibre3">Kalten kaba bir ses çıkardı. “Soğuk, rutubetli ve gergin,” diye cevapladı. “Bu dünyada en çok Lamorklulardan nefret ediyorum. Rendor nasıldı?”</p>

    <p class="calibre3">Sparkhawk omuz silkti. “Sıcak, kuru ve en az Lamorkand kadar gergin.”</p>

    <p class="calibre3">“Martel’le karşılaştığına dair bir dedikodu duydum. Ona iyi bir cenaze düzenledin mi?”</p>

    <p class="calibre3">“Kaçtı.”</p>

    <p class="calibre3">“Çaptan düşüyorsun, Sparkhawk.” Kalten pelerininin yakasını gevşetti. Birbirine karışmış uzun kıvırcık sarı saçlar, zırhlı gömleğinin boynundan dışar fırladı. “Bütün gece boyunca o şarap tulumunun üzerinde mi oturacaksın?” diye manalıca sordu.</p>

    <p class="calibre3">Sparkhawk homurdandı, kapağını açtı ve dudaklarına kaldırdı. “Kötü değil,” dedi. “Nereden buldun?” Tulumu arkadaşına verdi.</p>

    <p class="calibre3">“Gün batarken yol kenarındaki bir meyhaneden kaptım,” diye cevapladı. “Pandionlann genel toplantı binalarında sudan - eğer Sephrenia etraftaysa çaydan - başka bir şey bulunmadığını haürla-dım. Aptalca bir adet.”</p>

    <p class="calibre3">“Biz dini bir birliğiz, Kalten.”</p>

    <p class="calibre3">“Chyrellos’da her akşam lordlar gibi sarhoş olan yarım düzine başpiskopos var.” Kalten şarap tulumunu kaldırıp büyük bir yudum aldı. Sonra tulumu silkeledi. “İki tane almalıydım,” diye fikrini belirtti. “Şey, aklıma gelmişken, Kurik yanında senin zırhını giyen bir gençle o meyhanedeydi.”</p>

    <p class="calibre3">Sparkhawk ekşi bir yüz ifadesiyle “Bunu tahmin etmem gerekiyordu,” dedi.</p>

    <p class="calibre3">“Hemeyse, Kurik bana burada olduğunu söyledi. Geceyi orada geçirecektim, ama Rendor’dan geri geldiğini duyunca yolun geri kalanında at sürdüm.”</p>

    <p class="calibre3">“Ne kadar dokunaklı.”</p>

    <p class="calibre3">Kalten güldü ve şarap tulumunu geri verdi:</p>

    <p class="calibre3">“Kurik ve çömez gözden uzakta mı duruyorlardı?” diye Sparkhawk sordu.</p>

    <p class="calibre3">Kalten başıyla onayladı. “Arka odalardan birindeydiler, genç adam siperliğini kapalı tutuyordu. Kapalı siperliğin içinden içmeye çalışan birini daha önce görmüş müydün? Gördüğüm en komik&nbsp;<span style="font-size: 1em; line-height: 1.2;">şeydi. Etrafta birkaç orospusu da vardı. Senin genç Pandion’un şimdi bu konuda da eğitimini alıyordur.”</span></p>

    <p class="calibre3">“Zamanı geldi,” diye Sparkhawk fikrini yürüttü.</p>

    <p class="calibre3">“Onu da siperliği kapalı yapıp yapmayacağını merak ediyorum.”</p>

    <p class="calibre3">“O kızlar her şeye uyum sağlayabilirler.”</p>

    <p class="calibre3">Kalten güldü. “Hemeyse, Kurik bana buradaki durum hakkında bir şeyler anlattı. Tanınmadan Cimmura’da gizlice dolaşabileceğine gerçekten inanıyor musun?”</p>

    <p class="calibre3">“Kılık değiştirmeyi düşünüyorum.”</p>

    <p class="calibre3">“En iyisi takma bir burun kullanman,” diye tavsiyede bulundu Kalten. “Senin şu kırık burnun, kalabalıkta oldukça kolay tanınmanı sağlar.”</p>

    <p class="calibre3">“Onu kıran sendin” dedi Sparkhawk.</p>

    <p class="calibre3">Kalten, kendini savunmaya çalışır gibi “Sadece oynuyorduk,” dedi.</p>

    <p class="calibre3">“Alıştım. Sabahleyin Sephrenia’la konuşacağız. Kılık değiştirmemizi sağlayacak bir şeyler yapabilir.”</p>

    <p class="calibre3">“Onun da burada olduğunu duydum. Nasıl?”</p>

    <p class="calibre3">“Aynı. Sephrenia asla değişmez.”</p>

    <p class="calibre3">“Doğru.” Kalten şarap tulumundan bir yudum daha alıp elinin arkasıyla ağzını sildi. “Biliyorsun, onun için hep büyük bir hayal kırıklığı olduğumu düşünüyorum. Bana gizleri öğretmek için ne kadar uğraşırsa uğraşsın, Styric diline bir türlü hakim olamadım. Her ‘ogeragekgasek,’ deyişimde, çenem nerdeyse yerinden çıkardı.”</p>

    <p class="calibre3">“Okeragukasek,” diye düzeltti Sparkhawk.</p>

    <p class="calibre3">“Nasıl istersen öyle olsun. Ben kılıcımdan vazgeçmem ve diğerlerinin de büyüyle oynamasına karışmam.” Taburesinden ileri doğru uzandı. “Eshandistlerin Rendor’da tekrar canlandıkları söyleniyor. Bunun gerçek olan bir tarafı var mı?”</p>

    <p class="calibre3">“Önemli bir tehlike yok.” Sparkhawk omuz silkti, kampetinde geriye yayıldı. “Uluyor, çölde fırıl fırıl dönerek daireler çiziyor ve birbirlerine sloganlar atıyorlar. Bu işin en ileri gidebileceği nokta da bu. Lamorkand’da ilginç olan herhangi bir şey var mı?”</p>

    <p class="calibre3">Kalten homurdandı. “Bütün baronlar birbirleriyle savaşıyorlar,” diye bilgi verdi. “Krallığın tümü buram buram intikam hırsı kokuyor. Gerçekten bir arı iğnesi uğruna savaştıklarına inanır mı<span style="font-size: 1em; line-height: 1.2;">sın? Bir kont sokulmuş ve arı kovanının sahibi olan köylülerin baronuna savaş açmış. On yıldır hâlâ savaşıyorlar.”</span></p>

    <p class="calibre3">“İşte senin Lamorkand’ın. Başka bir şey var mı?”</p>

    <p class="calibre3">“Motera’nın doğusunundaki kırsal bölge Zemoch kaynıyor.”</p>

    <p class="calibre3">Sparkhawk hemen doğruldu. “Vanion Otha’nın seferberlik ilan ettiğini söyledi.”</p>

    <p class="calibre3">“Otha her on yılda bir seferberlik ilan eder.” Kalten şarap tulumunu arkadaşına geçirdi. “Sanırım bunu sadece halkın huzursuzluk çıkarmasını engellemek için yapıyor.”</p>

    <p class="calibre3">“Zemochlar Lamorkand’da önemli bir şey yapıyorlar mı?”</p>

    <p class="calibre3">“Söylenmeye değecek bir şey yok. Bir yığın soru soruyorlar -çoğu eski inançlarla, görenekler hakkında. Neredeyse her köyde iki ya da üç tanesini bulabilirsin. Yaşlı kadınlara sorular sorup, köy meyhanelerinde aylaklara içki ısmarlıyorlar.”</p>

    <p class="calibre3">“Garip,” diye mırıldandı Sparkhawk.</p>

    <p class="calibre3">“Bu Zemochlu biri hakkında oldukça doğru bir tanımlama,” dedi Kalten. “Orada aklın hiç bir zaman değeri olmamıştır. Ayağa kalktı. “Gidip bir kanpet bulayım. Çekip getiririm ve ikimiz de sızana kadar eski günlerden konuşuruz.”</p>

    <p class="calibre3">“Tamam.”</p>

    <p class="calibre3">Kalten sırıttı. “Aynı babanın bizi o erik ağacında yakaladığı zamanki gibi.”</p>

    <p class="calibre3">Sparkhawk yüzünü buruşturdu. “Neredeyse otuz yıldır bunu unutmaya çalışıyorum.”</p>

    <p class="calibre3">“Hatırladığım kadarıyla babanın eli oldukça ağırdı. Günün geri kalanının çoğunu hatırlamıyorum - erikler de karnımı ağrıtmıştı. Hemen geliyorum.” Döndü ve Sparkhawk’m hücresinden çıktı.</p>

    <p class="calibre3">Tekrar Kalten’le olmak güzeldi. İkisi de Kalten’in ailesi öldürüldükten sonra, Pandionlann ana karargahındaki çömez eğitimine girmeden önce Sparkhawk’m ailesinin Demos’daki evinde beraber büyümüşlerdi. Birçok yönden birbirlerine kardeşten de daha yakındılar. Elbette ki, Kalten’in ona karşı birtakım tatsız davranışları vardı ama yakın arkadaşlıkları Sparkhawk’m diğer her şeyden daha fazla değer verdiği bir şeydi.</p>

    <p class="calibre3">Kısa bir süre sonra iri sarışın adam arkasından bir kanpet çekerek geldi; ikisi loş mum ışığında yatıp geç saatlere kadar anıları tazelediler. Genel olarak çok güzel bir akşamdı.</p>

    <p class="calibre3">Ertesi sabah erkenden kalkıp, Pandionların toplantı binalarm-daki giysileri olan, örme zırhları gizleyen kukuletalı cübbeleri giydiler. Sabah ayinin başarıyla atlattılar ve gizler denen karmaşıklıkta Pandion Şövalyeleri’ni nesillerdir eğiten kadını aramaya gittiler.</p>

    <p class="calibre3">Kadını, güney kulesinin üstünde sabah çayıyla ateş başında buldular.</p>

    <p class="calibre3">“Günaydın, küçük ana,” diye kapının eşiğinden selamladı Sparkhawk. “Sana katılabilir miyiz?”</p>

    <p class="calibre3">“Tabii, Aziz Şövalyeler.”</p>

    <p class="calibre3">Kalten yanına gitti ve iki elinin de içini öptü. “Beni kutsayacak mısın, küçük ana?” diye sordu.</p>

    <p class="calibre3">Sephrenia gülümsedi ve Kalten’in yüzünün iki yanma birer elini koydu. Sonra Styric dilindeki hayır duasını okudu.</p>

    <p class="calibre3">Kalten, “Bu, bir nedenle, kendimi hep iyi hissetmemi sağlıyor,” derken ayağa kalktı. “Kelimelerin tamamını anlamasam da.”</p>

    <p class="calibre3">Sephrenia eleştirircesine onlara baktı. “Gördüğüm kadarıyla bu sabah kiliseye gitmemişsiniz.”</p>

    <p class="calibre3">“Tanrı bizi o kadar çok özlemiyor,” diye omuz silkti Kalten. “Yine de Vanion’un bütün vaazlarını ezberden okuyabilirim.”</p>

    <p class="calibre3">“İkiniz bu gün başka ne yaramazlıklar planlıyorsunuz?”</p>

    <p class="calibre3">“Yaramazlık mı, Sephrenia?” diye masumca sordu Kalten.</p>

    <p class="calibre3">Sparkhawk güldü. “Sahiden, bir tek yaramazlık bile düşünmedik. Kafamızda sadece basit bir gezinti var.”</p>

    <p class="calibre3">“Şehirde mi?”</p>

    <p class="calibre3">Sparkhawk başını sallayarak onayladı. “Tek problem ikimizin de Cimmura’da oldukça iyi tanınıyor olmamız. Bize kılık değiştirme konusunda yardımcı olabileceğini düşündük.”</p>

    <p class="calibre3">Sephrenia onlara baktı, ifadesi sakindi. “Bu işte büyük bir dolap kokusu seziyorum. Bu geziniz tam olarak ne için?”</p>

    <p class="calibre3">“Eski bir dostu aramayı düşündük,” diye cevapladı Sparkhawk. “Krager isimli bir adamı. Bizimle paylaşmak isteyebileceği birtakım bilgileri var.”</p>

    <p class="calibre3">“Bilgi mi?”</p>

    <p class="calibre3">“Martel’in nerede olduğunu biliyor.”</p>

    <p class="calibre3">“Krager bunu size söylemez.”</p>

    <p class="calibre3">Kalten iri parmaklarının kemiklerini tıkırdattı, çıkan ses akla kırılan kemiklerin sert sesini getiriyordu. “Bu konuda bahse girer&nbsp;<span style="font-size: 1em; line-height: 1.2;">misin, Sephrenia?” diye sordu.</span></p>

    <p class="calibre3">“İkiniz bir türlü büyümeyecek misiniz? Koca bir çocuksunuz.” “Bu yüzden bizi çok seviyorsun, değil mi, küçük ana?” Kalten&nbsp;<span style="font-size: 1em; line-height: 1.2;">sırıttı.</span></p>

    <p class="calibre3">“Ne tip bir kılık tavsiye edersin?” diye sordu Sparkhawk.</p>

    <p class="calibre3">Sephrenia dudaklarını büzdü ve onlara baktı. “Bir saraylı ve silahtarı, sanırım.”</p>

    <p class="calibre3">“Hiç kimse asla beni bir saraylı olarak yemez,” diye itiraz etti.</p>

    <p class="calibre3">“Ben aksini düşünüyordum. Ben seni neredeyse iyi bir silahtara benzetebilirim ve Kalten’e de bir saten yelek giydirip uzun sarı saçlarını da kıvırdık mı, bir saraylı yerine geçebilir.”</p>

    <p class="calibre3">“Saten bana yakışır,” diye alçakgönüllülükle mırıldandı Kalten.</p>

    <p class="calibre3">“Niye bir çift sıradan işçi değil?” diye sordu Sparkhawk.</p>

    <p class="calibre3">Sephrenia başını salladı. “Sıradan işçiler bir soyluyla karşılaştıklarında sinerler ve yaltaklanırlar, ikinizden herhangi biri sinmeyi başarabilir mi?”</p>

    <p class="calibre3">“Haklı,” dedi Kalten.</p>

    <p class="calibre3">“Bir taraftan da işçiler kılıç taşımazlar, Cimmura’ya silahsız gitmeye kalkacağınızı hayal edemiyorum.”</p>

    <p class="calibre3">“Her şeyi düşünüyor, değil mi?” diye fikrini söyledi Sparkhawk.</p>

    <p class="calibre3">“Tamam,” dedi Sephrenia. “Bakalım neler yapabileceğiz.?’</p>

    <p class="calibre3">Birkaç rahip yardımcısı bir yığın malzeme için binanın çeşitli yerlerine aceleyle gönderildi. Sephrenia gelenleri tek tek inceledi, bazılarını alıp bazılarını geri verdi. Bir saat sonra ortaya çıkan şey, odaya ilk giren iki Pandionu çok az anımsatıyordu. Sparkhawk Ku-rik’inki gibi sade bir uşak elbisesi giyiyor ve kısa bir kılıç taşıyordu. Berbat bir siyah sakal yüzüne yapıştırılmıştı, kırık burnunun üstünde pembe bir yara izi vardı ve siyah bir gözbağı sol gözünü kapatıyordu.</p>

    <p class="calibre3">“Bu şey kaşındırıyor,” diye şikayet edip, takma sakalını kaşımak için elini uzattı.</p>

    <p class="calibre3">“Yapışkan kuruyana kadar ona elini sürme,” diyen Sephrenia, ellerine hafifçe vurdu. “Ve yüzüğü örtmesi için bir eldiven tak.”</p>

    <p class="calibre3">Kalten küçük meçi sallayarak, “Gerçekten bu oyuncağı taşımamı bekliyor musun?” diye sordu. “Kılıç istiyorum, örgü şişi değil.”</p>

    <p class="calibre3">“Saraylılar enli kılıç taşımaz, Kalten,” diye hatırlattı Sephrenia. Eleştirircesine ona baktı. Yeleği parlak maviydi, kırmızı satenden&nbsp;<span style="font-size: 1em; line-height: 1.2;">eteği ve ekleri vardı. Taytı eteğine uygundu ve son günlerde moda olan sivri uçlu ayakkabılardan koca ayaklarına uygun olan bulunamadığından, yumuşak yarım çizmeler giymişti. Pelerini soluk pembeydi, yeni kıvırılmış sarı saçları yakasının üzerine dökülmüştü. Bir de geniş kenarlı, beyaz bir tüyle süslü şapka takıyordu. “Güzel görünüyorsun, Kalten,” diye ona iltifat etti Sephrenia. “Birde yanaklarına allık sürdüm mü gidebilirsin.”</span></p>

    <p class="calibre3">“Kesinlikle olmaz!” Kalten geriye çekildi.</p>

    <p class="calibre3">“Kalten,” dedi oldukça sertçe Sephrenia, “otur.” İskemleyi gösterdi ve allık kutusuna uzandı.</p>

    <p class="calibre3">“Bu gerçekten gerekiyor mu?”</p>

    <p class="calibre3">“Evet. Şimdi otur.”</p>

    <p class="calibre3">Kalten, Sparkhawk’a baktı. “Eğer gülersen kavga ederiz, yani aklına bile getirme.”</p>

    <p class="calibre3">“Ben mi?”</p>

    <p class="calibre3">Genel toplantı binası her zaman Piskopos Annias’m casusların-ca izlendiğinden Vanion hem hileli, hem işe yarar bir teklifle geldi. “Hana göndermek istediğim şeyler var,” diye açıkladı. “Annias, hanın bize ait olduğunu biliyor, bu yüzden zaten şüphe çekecek bir şey yapmış olmayacağız. Kalten’i at arabasının arkasına saklayacağız, bu adam da arabacı olacak.” Dikkatle tek gözü kapalı sakallı Sparkhawk’a baktı. “Gerçek saçma bu kadar uygun sakalı nereden buldun?” diye merakla Sephrenia’ya sordu.</p>

    <p class="calibre3">Sephrenia gülümsedi. “Bir dahaki sefere ahıra gittiğinde atının kuyruğuna çok yakından bakma.”</p>

    <p class="calibre3">“Benim atım?”</p>

    <p class="calibre3">“Ahırdaki tek siyah at oydu Vanion, ve gerçekten çok kesmedim.”</p>

    <p class="calibre3">“Benim atım?” diye incinmiş gözükerek tekrar etti.</p>

    <p class="calibre3">“Hepimizin zaman zaman bazı şeyleri feda etmesi gerekir,” dedi. “Bu Pandion yemininin bir parçasıdır, hatırladın mı?”</p>
  </div>
</body>
</html>
