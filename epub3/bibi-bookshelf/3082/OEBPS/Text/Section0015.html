<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><span style="font-size: 1em; line-height: 1.2;"><b>On Dokuzuncu Bölüm</b></span><br /></h2>

    <p class="calibre3">DOKTOR Voldi, altmışlarında, mızmız, ufak tefek bir adamdı. Saçları tepesinde azalmış ve bunu saklamak için dikkatle öne doğru taranmıştı. Artan beyazları saklamak için boyadığı da oldukça açıktı. Siyah cübbesini çıkardı, Sparkhawk beyaz çizgili bir önlük giydiğini gördü. İlaç kokuyor ve kendisini çok büyük görüyordu.</p>

    <p class="calibre3">Küçük yapılı doktor başpapazın dağınık çalışma odasına girdiğinde oldukça geç olmuştu, bu saatte çağınlmaktan rahatsız olduğunu saklamak için başarısızca çabalıyordu. “Lordum,” diye sarsak bir eğilmeyle siyah sakallı din adamını selamladı.</p>

    <p class="calibre3">Din adamı ayağa kalkarak, “Voldi,” dedi, “geldiğin iyi oldu.”</p>

    <p class="calibre3">“Keşişiniz acil olduğunu söyledi. Hastayı görebilir miyim?”</p>

    <p class="calibre3">“Çok uzun bir seyahat yapmaya hazır değilseniz olamaz,” diye mırıldandı Sephrenia.</p>

    <p class="calibre3">Voldi onu uzun uzun süzdü. “Rendorluya benzemiyorsunüz, madam” diye belirti. “Hatlarınızı değerlendirirsem, size Styric diyebilirim.”</p>

    <p class="calibre3">“Gözleriniz çok keskin doktor.”</p>

    <p class="calibre3">Başrahip Sparkhawk’ı göstererek, “Bu adamı hatırlayacağından eminim,” dedi.</p>

    <p class="calibre3">Doktor boş boş iri Pandion’a baktı. “Hayır,” dedi, “çıkaramayacağım.” Sonra kaşlarını çattı. “Söyleme,” diye ekledi, farkında olmadan avcunun içiyle saçlarını öne taradı. “On yıl önceydi, değil mi? Bıçaklanan o adam sendin değil mi?”</p>

    <p class="calibre3">“Çok iyi bir hafızanız var, Doktor Voldi,” dedi Sparkhawk. “Sizi çok geç saatlere kadar tutmak istemeyiz, niye işimize dönmüyoruz? Borrata’dan bir doktor sizi tavsiye etti. Bazı alanlardaki fikir<span style="font-size: 1em; line-height: 1.2;">lerinize büyük saygısı var.” Sparkhawk doktora çabucak bilgi verdi ve bir parça akla uygun övgü eklemeye karar verdi. “Şüphesiz, yine size gelecektik,” dedi. “Ününüz Rendor sınırlarının çok ötesine kadar yayıldı.”</span></p>

    <p class="calibre3">Voldi hafifçe üstüne basma çeki düzen vererek, “Şey,” dedi. Sonra riyakarca alçakgönüllü bir ifade takındı. “Hastalar için harcadığım çabalarımın taktir gördüğünü bilmek kıvanç verici.”</p>

    <p class="calibre3">“Saygıdeğer Doktor, bizim ihtiyacımız olan,” diye araya girdi Sephrenia, “son zamanlarda zehirlenen bir arkadaşımızı iyileştirmek için vereceğiniz tavsiyeler.”</p>

    <p class="calibre3">“Zehirlendi mi?” dedi sertçe Voldi. “Emin misiniz?”</p>

    <p class="calibre3">“Borrata’daki doktor oldukça emin,” diye cevapladı Sephrenia. “Arkadaşımızdaki belirtileri tanımladık ve o, durumu oldukça nadir bir Rendor zehirinin etkileri olarak teşhis etti. Zehirin ismi -“</p>

    <p class="calibre3">Voldi bir elini kaldırıp, “Lütfen, madam,” dedi. “Ben kendi teşhisimi koymayı tercih ederim. Belirtileri tanımlayın.”</p>

    <p class="calibre3">“Tabii.” Sephrenia Borrata Üniversitesi’ndeki doktorlara söylediklerini sabırla tekrar etti.</p>

    <p class="calibre3">Minik doktor o anlatırken aşağı yukarı dolaşıyordu, gözleri yerdeydi ve elleri arkasında kenetlenmişti. Bitirdiğinde, “Sara hastalığını konu dışı tutabiliriz,” diye düşüncelere daldı. “Bununla beraber bazı diğer hastalıklar kasılmalara neden olabilir.” Yalandan bilge bir ifadeye büründü. “Ateş ve terlemenin birleşimi, işte bu en önemli ipucu. Arkadaşınızın rahatsızlığı doğal bir hastalık değil. Borrata’daki meslektaşımın teşhisi doğru. Kesinlikle zehirlenmiş ve bence bu işte kullanılan zehir darestimdir. Rendoı’un çöllerindeki göçebeler ona ölümotu derler. Koyunları da insanları öldürdüğü şekilde öldürür. Göçebeler önlerine gelen her çalıyı kökünden söktükleri için bu zehir çok nadirdir. Teşhisim meslektaşı-mınkiyle uyuşuyor mu?”</p>

    <p class="calibre3">Sephrenia hayran olurcasına, “Tamamen, Doktor Voldi,” dedi.</p>

    <p class="calibre3">“İyi o zaman.” Cüppesine uzandı. “Yardımcı olduğuma sevindim.” ‘</p>

    <p class="calibre3">“Tamam da, şimdi ne yapacağız?” dedi Sparkhawk.</p>

    <p class="calibre3">Voldi omuz silkti, “Cenaze için hazırlıklar yapm.”</p>

    <p class="calibre3">“Ya panzehir?”</p>

    <p class="calibre3">“Yok. Korkarım arkadaşınız ölüme mahkum.”</p>

    <p class="calibre3">Bunu söylerken tavrında rahatsız edici bir gurur vardı. “Birçok i zehirin aksine darestim kan yerine beyine zarar verir. Bir kez mideye indi mi - tık.” Parmaklarını şakları. “Söyleyin, arkadaşınızın . zengin ve güçlü düşmanları var mı? Darestim çok pahalıdır.”</p>

    <p class="calibre3">“Zehirleme politik nedenle oldu,” dedi umutsuzca Sparkhawk. “Politika.” Voldi güldü. “Bütün para bu adamlarda, değil mi?” I Kaşlarını çattı. “Bana öyle geliyor ki-” Tekrar saçını sıvazlayarak I kesti. “Bunu nereden duymuştum?” Yağlı saçlarını dikkatle boza-î rak, kafasını kaşıdı. Sonra parmaklarını şaklattı. “Ah, evet,” dedi I zafer kazanmışçasma. “Hatırladım. Dabour’da bir doktorun I Zand’daki kral ailesinin fertlerinden birkaç kişiyi iyileştirdiğiyle il-I gili bazı söylentiler duydum - ama bu sadece bir söylenti. Normal-I de bu bilgi hemen bütün diğer doktorlara yayılacaktı ama bu koli nuyla ilgili bazı şüphelerim var. O arkadaşı tanıyorum; yıllardır ¦İtip dünyasında onun hakkında dolaşan çirkin hikayeler var. Bu I mucizevi şekilde beliren tedavilerin bazı yasak uğraşların sonucu I olduğunu ileri sürenler var.”</p>

    <p class="calibre3">“Ne gibi uğraşlar?” diye kasıtlıca sordu Sephrenia. “Sihir, madam. Ne olabilir ki? Dabour’daki arkadaşımın büyü-I cülükle uğraştığı bir duyulursa anmda kafasını kaybedecektir.”</p>

    <p class="calibre3">“Anlıyorum,” dedi. “Bu tedaviyle ilgili size gelen söylentinin kaynağı bir tek mi?”</p>

    <p class="calibre3">“Oh, hayır,” diye cevapladı. “Birçok kişi bana bunu söyledi. Kralın kardeşi ve bir yığın yeğeni hastandı. Bu Dabour’lu doktor I -ismi Tanjin’dir-saraya çağrıldı. Hepsinin de darestimle zehirlendiğini doğruladı, sonra da onları iyileştirdi. Şükran borcu olarak, I kral tedavinin nasıl yapıldığını sakladı ve sadece emin olmak için Tanjin’i tamamen affettiğini bildirdi.” Budalaca sırıttı. “Kralın otoritesi Zand’daki sarayından dışarı çıkmadığından, affı pek önemsemeyin. Her neyse, biraz bilgisi olan herkes bu işin nasıl halledildiğini bilir.” Kibirli bir ifadeye büründü. “Buna tenezzül etmezdim,” diye belirtti, “ama Tanjin kötü şöhreti olan bir açgözlü ve kralın çok fazla para ödediğini sanıyorum.”</p>

    <p class="calibre3">“Yardımınız için teşekkür ederim Doktor Voldi,” dedi Sparkhawk. “Arkadaşınız için üzgünüm,” dedi Voldi. “Korkarım siz Dabo-ur’a gidip gelene kadar o çoktan ölmüş olacaktır. Darestim yavaş etki eder ama her zaman ölümcüldür.”</p>

    <p class="calibre3">“Mideye saplanan bir kılıçta öyledir,” dedi kasvetli bir ifadeyle Sparkhawk. “En azından arkadaşımızın intikamını alabileceğiz.”</p>

    <p class="calibre3">“Ne korkunç bir düşünce,” diyen Vbldi titredi. “Kılıcın birisine o kadar zarar verebileceği konusunda bu kadar bilgili misiniz?”</p>

    <p class="calibre3">“Kesinlikle,” diye cevapladı Sparkhawk.</p>

    <p class="calibre3">“Oh, tamam. Öyle olmanız gerekiyordu değil mi? Şu eski yaralarınıza bir göz atmamı ister misiniz?”</p>

    <p class="calibre3">“Çok teşekkürler, Doktor. Şu anda tamamen iyileştiler.”</p>

    <p class="calibre3">“Harika. Onları tedavi edişimden gurur duyuyorum, biliyorsunuz. Az bilgili bir doktor sizi öldürürdü. Tamam, artık gitmem lazım. Yarın beni bekleyen yoğun bir gün var.” Cüppesine sarıldı.</p>

    <p class="calibre3">“Teşekkür ederim, Doktor Vbldi,” dedi başrahip. “Kapıdaki birader size eve kadar tekrar eşlik edecek.”</p>

    <p class="calibre3">“Benim için bir zevkti, Lordum. Tatlı bir sohbetti.” Voldi eğildi ve odadan çıktı.</p>

    <p class="calibre3">“Tantanalı bir küçük budala, değil mi?” diye söylendi Kurik.</p>

    <p class="calibre3">“Öyledir,” diye onayladı Başrahip. “Ama, çok da iyidir.”</p>

    <p class="calibre3">“Çok az,” diye iç çekti Sephrenia, “çok, çok az. Elimizde olan şey söylentiler ve boş maceralar peşinde koşacak zamanımız yok.”</p>

    <p class="calibre3">“Ben başka seçenek görmüyorum, ya sen? Dabour’a gitmemiz gerekiyor. En ufak bir şansı bile ihmal edemeyiz.”</p>

    <p class="calibre3">“Belki de düşündüğünüz kadar zayıf değildir, Leydi Sephrenia,” dedi Başrahip. “Voldi’yi iyi tanıyorum. Gözleriyle görmediği hiçbir şeyi onaylamaz, ben de Rendor kralının ailesinden birilerinin hastalandığı ve sonra iyileştiği hakkında söylentiler duydum.”</p>

    <p class="calibre3">“Elimizde olan tek şey de bu,” dedi Sparkhawk. “Onu izlememiz gerekiyor.”</p>

    <p class="calibre3">“Dabour’a gitmenin en hızlı yolu sahili takiben denizden gidip Güle Nehri’nden yukarı çıkmaktır,” diye tavsiye etti Başrahip.</p>

    <p class="calibre3">“Hayır,” dedi sertçe Sephrenia. “Sparkhawk’ı öldürmeye çalışan yaratık son seferinde başarısız olduğunu artık fark etmiştir. Yol boyunca her adımda hortum çıktı mı diye arkamıza bakarak gitmek isteyeceğimizi sanmıyorum.”</p>

    <p class="calibre3">“Her durumda Dabour’a Jiroch yoluyla gitmeniz gerekiyor,” dedi Başrahip. “Karadan gidemezsiniz. Yılın bu zamanında bile kimse burasıyla Dabour arasındaki çölü geçemez. İmkansız.”</p>

    <p class="calibre3">“Öyle yapmamız gerekiyorsa, yapacağız,” dedi Sparkhawk.</p>

    <p class="calibre3">“Oralarda dikkatli olun,” diye uyardı Başrahip. “Şu anda Ren-do/da karışıklık var.”</p>

    <p class="calibre3">“Burada her zaman karışıklık vardı, Lordum.”</p>

    <p class="calibre3">“Bu sefer biraz daha farklı. Arasham Dabour’da yeni bir din savaşı için vaazlar veriyor.”</p>

    <p class="calibre3">“Bunu yirmi yıldan beri yapıyor, değil mi? Bütün kış boyunca çöl insanlarını kışkırtır durur ve sonra yazın sürülerinin başına geri dönerler.”</p>

    <p class="calibre3">“İşte bu sefer farklı olan da bu, Sparkhawk. Hiç kimse çöl göçebelerini umursamıyor ama bir şekilde şehirde yaşayan insanların aklını çelmeye başladılar, bu da işi biraz daha ciddi bir hale sokuyor. Arasham çok coşkulu ve göçebeleri Dabour’da tutuyor. Nerdeyse bir ordusu var.”</p>

    <p class="calibre3">“Rendor’un şehirlileri o kadar salak değildir. Onları bu kadar etkileyen nedir?”</p>

    <p class="calibre3">“Bazı insanların söylentiler yaydığını duydum. Şehirlilere Eshandist hareketin kuzey krallıklarında yeniden sempati kazandığını söylüyorlar.”</p>

    <p class="calibre3">“Bu saçma,” diye matrak geçti Sparkhawk.</p>

    <p class="calibre3">“Şüphesiz öyle ama Cippria’da, yüzyıllardır ilk defa Kilise’ye karşı başarılı olabilecek kadar çok insanı inandırmayı becerdiler. O kadar da değil, ülkeye gizli gizli büyük çapta silah da sokuluyor.”</p>

    <p class="calibre3">Sparkhawk’m kafasında bir şüphe belirmeye başladı. “Bu söylentileri kimin yaydığı konusunda bir fikrin var mı?” diye sordu.</p>

    <p class="calibre3">Başrahip omuz silkti. “Tüccarlar, kuzeyli seyyahlar ve onlar gibi kimseler. Hepsi yabancı. Genelde Elenia konsolosluğunun yakınındaki mahallede kalıyorlar.”</p>

    <p class="calibre3">“Bu ilginç değil mi?” diye düşüncelere daldı Sparkhawk. “Bana sokakta saldırının olduğu akşam Elenia konsolosluğuna çağırılmıştım. Elius hâlâ konsolos mu?”</p>

    <p class="calibre3">“Niçin sordun, evet, hâlâ öyle. Nereye varmaya çalışıyorsun?”</p>

    <p class="calibre3">“Son bir soru daha, Lordum. Adamlarınızdan beyaz saçlı bir adamın konsolosluğa girip çıktığını gören oldu mu?”</p>

    <p class="calibre3">“Bir şey söyleyemeyeceğim. Onlara böyle bir şeye dikkat etmelerini söylemedim. Anladığım, aklında belirli bir şey var?”</p>

    <p class="calibre3">“Evet, Lordum.” Sparkhawk ayağa kalktı, odada aşağı yukarı yürümeye başladı. “Niye Elene mantığını bir daha denemeyeyim <span style="font-size: 1em; line-height: 1.2;">ki, Sephrenia?” dedi. Parmaklarıyla saymaya başladı. “Bir: Piskopos Annias patrik tahtına göz dikti. İki: Dört askeri birliğin hepsi ona karşı ve bu Annias’ın ihtiraslarını engelleyebilir. Uç: Tahtı ele geçirmek için Kilise Şövalyeleri’nin itibarını sarsmalı ya da dikkatlerini başka yöne çekmeli. Dört: Burada, Cippria’daki Elenia kon-, solosu kuzeni. Beş: Konsolos ve Martel’in birbirleriyle ilişkileri var. On yıl önce bu konudan bilgim oldu.”</span></p>

    <p class="calibre3">Biraz şaşıran başrahip, “Elius’un piskoposla yakınlığı olduğunu bilmiyordum,” dedi.</p>

    <p class="calibre3">“Bunu gizli tuttular,” dedi Sparkhawk. “Sonuç olarak,” diye devam etti, “Annias’ın yeni patrik seçileceği zaman geldiğinde Kilise Şövalyeleri’nin Chyrellos’dan gitmesini istiyor. Burada, Rendoı’da bir ayaklanma olursa Kilise Şövalyeleri ne yapacaklar?”</p>

    <p class="calibre3">Başrahip, Sparkhawk’ın birliğinin yapısıyla ilgili şüphelerini açıkça ortaya çıkaran kelimelerini unutarak, “Tam takım bu krallığa saldırırız,” diye belirtti.</p>

    <p class="calibre3">“Ve bu askeri birlikleri Chrellos’daki seçim tartışmalarından tamamen uzaklaştıracaktır, değil mi?”</p>

    <p class="calibre3">Sephrenia Sparkhawk’a baktı. “Bu Elius ne tip bir adam?”</p>

    <p class="calibre3">“Biraz zekası ve daha az hayal gücü olan ikinci sınıf çıkarcı.”</p>

    <p class="calibre3">“Bana pek etkileyici gelmedi.”</p>

    <p class="calibre3">“Değildir.”</p>

    <p class="calibre3">“O zaman ona talimatları veren başka birileri olmalı, değil mi?”</p>

    <p class="calibre3">“Kesinlikle.” Sparkhawk bir daha başrahibe döndü. “Lordum,” dedi, “Ana karargahınıza, Eğitmen Abriel’e mesaj yollayabilir misiniz? Doğrudan ona gidebilecek mesajlar?”</p>

    <p class="calibre3">Başrahip ona buz gibi bir bakış attı.</p>

    <p class="calibre3">“Birbirimize içten olmayı kabul etmiştik, Lordum,” diye hatırlattı Sparkhawk. “Sizi utandırmaya çaışmıyorum, bu acil bir konu.”</p>

    <p class="calibre3">“Tamam, Sparkhawk,” diye cevapladı biraz sertçe Başrahip. “Evet, Lord Abriel’e mesaj yollayabilirim.”</p>

    <p class="calibre3">“İyi. Sephrenia bütün detayları biliyor, size aktaracak. Kurik ve benim yapmam gereken şeyler var.”</p>

    <p class="calibre3">“Yine ne planlıyorsun?” diye sordu Başrahip.</p>

    <p class="calibre3">“Elius’a uğrayacağım. Etrafta neler döndüğünü biliyor ve onu bildiklerini paylaşmaya ikna edebileceğimi sanıyorum. Siz Lari-um’a mesaj yollamadan bütün bunları doğrulamamız gerekiyor.”</p>

    <p class="calibre3">“Bu çok tehlikeli.”</p>

    <p class="calibre3">Sparkhawk, “Annias’ın patrikliği alması kadar değil, ne dersin?” dedi. “Burada güvenli bir hücreniz var mı?” diye sordu.</p>

    <p class="calibre3">“Mahzende pişmanlık hücresi var. Sanırım kapısı kilitlenebilir.”</p>

    <p class="calibre3">“İyi. Sanırım Elius’u sorguya çekmek için buraya getireceğiz. Sonra onu içeri tıkarsınız. Bizim burada olduğumuzu öğrendikten sonra gitmesine izin veremem. Sephrenia durup dururken adam öldürenleri onaylamıyor. Eğer birden ortadan kaybolursa, başına gelenler hakkında bir belirsizlik oluşur.”</p>

    <p class="calibre3">“Onu esir aldığınızda bağırmaz mı?”</p>

    <p class="calibre3">Kurik koca hançerini çekip, “Pek olası değil, Lordum,” diye temin etti. Kabzasını avcunun içine sertçe vurdu. “Uyuyor olacağına aranti verebilirim.”</p>

    <p class="calibre3">Sokaklar sakindi. Öğleden sonra gökyüzünü saran bulutlar git-işti ve yıldızlar pırıl pırıl parlıyorlardı.</p>

    <p class="calibre3">Kurik Sparkhawk’la beraber boş sokaklarda ilerlerken yavaşça, Ay yok,” dedi. “Bu işe yarayacak.”</p>

    <p class="calibre3">“Son üç akşamdır geç doğuyor,” dedi Sparkhawk.</p>

    <p class="calibre3">“Ne kadar geç?”</p>

    <p class="calibre3">“Birkaç saatimiz daha var.”</p>

    <p class="calibre3">“Yükselmeden manastıra dönebilecek miyiz?”</p>

    <p class="calibre3">“Dönmemiz gerekiyor.” Sparkhawk kavşağa gelmeden durdu ve bir evin köşesinden etrafa göz attı. Kısa pelerinli elinde mızrak ve küçük bir fener taşıyan bir adam sokak boyunca ayaklarını sürterek uykulu uykulu yürüyordu.</p>

    <p class="calibre3">“Bekçi,” diye fısıldadı Sparkhawk ve Kurik ile beraber iyice girinti yapmış bir kapı girişinin gölgelesine doğru çekildiler.</p>

    <p class="calibre3">Bekçi ağıra ağır geçti, elindeki fener binaların duvarlarında insanı korkutacak kocaman gölgeler yapıyordu.</p>

    <p class="calibre3">“Daha dikkatli olmalıydı,” diye beğenmediğini belirtti Kurik.</p>

    <p class="calibre3">“Hislerin bu koşullar altında neyin doğru olabileceği konusunda yanlış şeyler söylüyor.”</p>

    <p class="calibre3">Bekçi uzaklaştıktan sonra sokakta ilerlemeye devam ettiler.</p>

    <p class="calibre3">“Doğruca konsolosluğun kapısından mı gireceğiz?” diye sordu Kurik.</p>

    <p class="calibre3">“Hayır. Yaklaştığımızda, çatıdan içeri gireceğiz.”</p>

    <p class="calibre3">“Sparkhawk, ben kedi değilim. Damdan dama atlamak benim <span style="font-size: 1em; line-height: 1.2;">eğlence anlayışıma uymuyor.”</span></p>

    <p class="calibre3"><span style="font-size: 1em; line-height: 1.2;">“Şehrin bu tarafındaki evlerin hepsi birbirine bitişik inşa edilmiş. Çatılar işlek karayolu gibi.”</span><br /></p>

    <p class="calibre3">“Ya,” diye homurdandı Kurik. “O zaman, iş değişir.”</p>

    <p class="calibre3">Elenia kralığının konsolosluğu yüksek beyaz sıvalı bir duvarla çevrili oldukça geniş bir binaydı. Her köşedeki uzun sırıklara meşaleler yerleştirilmişti. Duvarın yanından dar bir yol gidiyordu.</p>

    <p class="calibre3">“Bu dar yol bütün çevresini dolaşıyor mu?” diye sordu Kurik.</p>

    <p class="calibre3">“Buraya son gelişimde dolaşıyordu.”</p>

    <p class="calibre3">“Planında önemli bir boşluk var, Sparkhawk. Şu çatılardan duvarın üstüne kadar atlayamam.”</p>

    <p class="calibre3">“Ben de atlayabileceğimi sanmıyorum,” diyen Sparkhawk kaşlarını çattı. “Haydi etrafını dolaşalım ve öbür tarafa bakalım.”</p>

    <p class="calibre3">Evlerin konsolosluk duvarına bakan tarafından kıvrılarak dolaşan dar sokakta yavaş yavaş ilerlediler. Bir köpek çıkıp Kurik bir taş atana kadar onlara havladı. Köpek acı acı bağırdı ve üç ayak üzerinde kaçtı.</p>

    <p class="calibre3">“Şu anda bir hırsızın ne hissettiğini anlıyorum,” diye homurdandı Kurik.</p>

    <p class="calibre3">“Orada,” dedi Sparkhawk.</p>

    <p class="calibre3">“Orası nerede?”</p>

    <p class="calibre3">“Tam şurada. Yardımsever bir adam çatısında tamirat yapıyor. Duvarın kenarına istiflenmiş kalas yığınını görüyor musun? Haydi gidip bakalım ne kadar uzunlar?”</p>

    <p class="calibre3">Sokağın karşısındaki inşaat malzemelerinin yanma gittiler. Kurik kalasları ayağıyla ölçerek ayırdı. “Küçük,” diye gözlemledi.</p>

    <p class="calibre3">“Deneyene kadar bilemeyiz,” dedi Sparkhawk.</p>

    <p class="calibre3">“Tamam. Çatıya nasıl çıkacağız?”</p>

    <p class="calibre3">“Kalasları duvara dayayacağız. Eğer yeterli eğimde yatırırsak, üzerlerinden tırmanır ve arkamızdan yukarı çekeriz.”</p>

    <p class="calibre3">“Kendi kuşatma makinelerini yapman gerekmediğine seviniyorum, Sparkhawk,” diye huysuzca yorum yaptı Kurik. “Tamam. Deneyelim.”</p>

    <p class="calibre3">Birkaç kalası duvara dayadılar ve Kurik terleyip homurdanarak kendini güçlükle çatıya çekti. Kenardan aşağı,” Tamam,” diye fısıldadı, “yukarı gel.”</p>

    <p class="calibre3">Sparkhawk ilerlerken eline batan büyük bir kıymıkla kalasdan <span style="font-size: 1em; line-height: 1.2;">yukarı tırmandı. Sonra Kurik ile beraber büyük gayretlerle kalasları arkalarından yukarı çektiler ve teker teker çatının konsolosluğun duvarına bakan tarafına taşıdılar. Duvarların üzerinde titreyerek yanan meşaleler soluk bir ışık veriyordu. Son kalası taşırlarken Kurik birden durdu, “Sparkhawk,” diye yavaşça seslendi.</span></p>

    <div class="mbppagebreak" id="calibre_pb_5"></div>
  </div>

  <div class="calibre1">
    <p class="calibre3"><span style="font-size: 1em; line-height: 1.2;">“Ne var?”</span><br /></p>

    <p class="calibre3">“İki çatı ilersi. Orada yatan bir kadın var.”</p>

    <p class="calibre3">“Kadın olduğunu nerden biliyorsun?”</p>

    <p class="calibre3">“Çünkü çırıl çıplakta ondan.”</p>

    <p class="calibre3">“Ne,” dedi Sparkhawk, “o mu. Bu bir Rendor adetidir. Ayın yükselmesini bekliyor. Burada kadının karnına gelen ayın ilk ışınlarının doğurganlığını arttırdığına dair bir hurafeleri vardır.”</p>

    <p class="calibre3">“Bizi görmez mi?”</p>

    <p class="calibre3">“Görse bile bir şey söylemez. O ayı beklemeye dalmış. Devam et, Kurik. Burada durup alık alık bakma.”</p>

    <p class="calibre3">Bir kalası dar yolun üzerinden uzatmak için azimle çabaladılar. Kalas ileri itildikçe ağırlığı arttığından gittikçe zorlaşan bir işti. Sonunda inatçı kalas konsolosluk duvarının tepesine tak diye düştü. Üzerinden birkaç kalas daha kaydırdılar sonra da dar bir köprü şeklinde bitiştirdiler. Tam sonuncuyu itiyorlardı ki Kurik aniden homurdanarak durdu.</p>

    <p class="calibre3">Sparkhawk, “Ne oldu?” diye sordu.</p>

    <p class="calibre3">Kurik öfkeyle, “Bu çatıya nasıl çıktık, Sparkhawk?” diye sordu.</p>

    <p class="calibre3">“Eğik bir kalasa tırmandık.”</p>

    <p class="calibre3">“Nereye gitmek istedik?”</p>

    <p class="calibre3">“Şuradaki konsolosluğun duvarının üstüne.”</p>

    <p class="calibre3">“Peki o zaman niçin bu köprüleri yapıyoruz?”</p>

    <p class="calibre3">“Çünkü-” Sparkhawk birden kendini çok aptal hissederek sustu. “Kalası doğrudan konsolosluk duvarına dayabilirdik mi?”</p>

    <p class="calibre3">“Tebrikler, Lordum,” dedi alay ederek Kurik.</p>

    <p class="calibre3">Sparkhawk kendini savunurak, “Köprü mükemmel bir çözüm,” dedi.</p>

    <p class="calibre3">“Ama tamamiyle gereksiz.”</p>

    <p class="calibre3">“Bu çözümün mükemmelliğini değiştirmiyor, değil mi?”</p>

    <p class="calibre3">“Tabii ki değiştirmiyor.”</p>

    <p class="calibre3">“O zaman niye karşıya geçmiyoruz?”</p>

    <p class="calibre3">“Önden sen git. Ben çıplak bayanla bir süre konuşacağım.”</p>

    <p class="calibre3"><span style="font-size: 1em; line-height: 1.2;">“Boş ver, Kurik. Onun kafasında başka şeyler vardır.”</span><br /></p>

    <p class="calibre3">“Gerçekten onu üzen buysa, ben bir doğurganlık uzmanıyım.”</p>

    <p class="calibre3">“Haydi gidelim, Kurik.”</p>

    <p class="calibre3">İğreti köprülerinden konsolosluk duvarına geçtiler, dallan aşağıdaki gölgeler arasından yukarı kadar uzanan iyi sulanmış bir incir ağacına kadar gizlenerek gittiler. Ağaçtan aşağı indiler, Sparkhawk yönlerini belirlerken bir ya da iki saniye durdular.</p>

    <p class="calibre3">“Konsolosun yatak odasının nerede olduğunu biliyor olamazsın, değil mi?” diye fısıldadı Kurik.</p>

    <p class="calibre3">“Hayır,” diye yavaşça cevapladı Sparkhawk, “ama tahmin edebilirim. Burası bir Elenia konsolosluğu ve bütün resmi Elenia binaları aşağı yukarı aynıdır. Kişisel bölümler arkada, yukarıdadır.”</p>

    <p class="calibre3">Kurik alay edercesine, “Çok iyi, Sparkhawk,” dedi. “İşleri oldukça kolaylaştırıyor. Binanın dörtte birini aramamız gerekecek.”</p>

    <p class="calibre3">Gölgeler içindeki bahçeden gizlenerek gittiler ve kitlenmemiş bir arka kapıdan içeri girdiler. Karanlık bir mutfaktaktan geçip loş aydınlatılmış salona çıktılar. Kurik Sparkhawk’ı kuvvetle çekti.</p>

    <p class="calibre3">Sparkhawk, “Ne-” diye boğuk bir fısıltıyla itiraz etmeye kalkü.</p>

    <p class="calibre3">“Şşşş!”</p>

    <p class="calibre3">Salonda aşağı yukarı inip çıkan bir mum parlaması vardı. Orta yaşlı şişmanca bir kadın, kahya ya da ahçı, mutfak kapısına doğru yürüdü. Kadının vücudu kapının girişinde belirdiğinde Sparkhawk geriye sindi. Sonra kadın tokmağı tuttu ve kapıyı sıkıca kapattı.</p>

    <p class="calibre3">“Geldiğini nasıl anladın?” diye fısıldadı Sparkhawk.</p>

    <p class="calibre3">“Bilmem,” diye fısıldayarak cevapladı Kurik. “Birden oldu işte.” Kulağını kapıya dayadı. “Uzaklaşıyor,” diye haber verdi.</p>

    <p class="calibre3">“Gecenin bu vakti ne yapıyor?”</p>

    <p class="calibre3">“Kim bilir? Belkide sadece bütün kapıların kitlendiğinden emin olmak istemiştir. Aslade her akşam bunu yapar.” Tekrar dinledi, “İşte,” dedi, “Şimdi başka bir kapıyı daha kapattı ve artık onu duyamıyorum. Sanırım yatağa gitti.”</p>

    <p class="calibre3">“Merdivenler ana girişin tam karşısında olacaktı,” diye fısıldadı Sparkhawk. “Etrafta bir başkası dolaşmadan ikinci kata çıkalım.”</p>

    <p class="calibre3">Ok gibi salona daldılar, merdivenleri hızla adımlayıp üst kata çıktılar.</p>

    <p class="calibre3">“Süslü bir kapı ara,” diye fısıldadı Sparkhawk. “En lüks odanın konsolosa ait olması gerekiyor. Sen şuradan git, ben buradan.”</p>

    <p class="calibre3">Ayrıldılar ve parmak uçlarında zıt yönlere gittiler. Sparkhawk, koridorun sonunda özenle oyulmuş yaldızla boyanmış bir kapı buldu. Yavaşça açtı ve içeri baktı. Hayal meyal yanan tek bir yağ lambasının ışığında yatağında sırt üstü uzanan yaklaşık elli yaşlarında şişman kırmızı yüzlü bir adam gördü. Adam gürültüyle horluyordu. Sparkhawk onu tanıdı. Yavaşça kapıyı kapattı ve Kurik’i aramaya gitti. Silahtarı onu merdivenlerin başında karşıladı.</p>

    <p class="calibre3">“Konsolos kaç yaşında?” diye fısıldadı Kurik.</p>

    <p class="calibre3">“Yaklaşık elli.”</p>

    <p class="calibre3">“O zaman gördüğüm o değil di. Öbür uçta oyma bir kapı var. Yatakta yirmi yaşlarında bii genç adamla yaşlı bir kadın var.”</p>

    <p class="calibre3">“Seni gördüler mi?”</p>

    <p class="calibre3">“Hayır. Meşguldüler.”</p>

    <p class="calibre3">“Konsolos yanlız uyuyor. Koridorun bu ucunda.”</p>

    <p class="calibre3">“Ne dersin diğer taraftaki kadın karısı olabilir mi?”</p>

    <p class="calibre3">“Bu onları ilgilendirir, değil mi?”</p>

    <p class="calibre3">Yaldız boyalı kapıya ilerlediler. Sparkhawk kapıyı açtı, içeri girip yatağa gittiler. Sparkhawk uzanıp konsolosun omuzunu tuttu. Adamı sarsarak sessizce, “Ekselansları,” dedi.</p>

    <p class="calibre3">Konsolosun gözleri açıldı. Kurik’in hançerinin sapıyla kulağının arkasına sertçe vurmasıyla boş boş bakmaya başladı. Baygın adamı koyu bir battaniyeyle sıkıca sardılar ve Kurik yumuşak gövdeyi teklifsizce omuzuna attı. “Gereken her şeyi aldık mı?”</p>

    <p class="calibre3">“Hepsi bu,” dedi Sparkhawk, “gidelim.”</p>

    <p class="calibre3">Tekrar merdivenlerden inip mutfağa gittiler. Sparkhawk evin ana bölümlerine giden kapıyı kapattı. Kurik’e usulca, “Burda bekle,” dedi. “Önden gidip bahçeyi kontrol edeyim. Kimse yoksa ıslık çalacağım.” Gölgelerle dolu bahçeye daldı, ağaçtan ağaca ilerledi, gözleri en ufak bir uyarıyı bile almaya hazırdı. Birden kendini adam akıllı eğlendirdiğini fark etti. Kalten ve o, daha çocukken, geceleri muzurluk için babasının evinden durmadan kaçtıkları o zamanlardan beri bu kadar çok eğlenmemişti.</p>

    <p class="calibre3">Islıkla kötü bir bülbül taklidi yaptı.</p>

    <p class="calibre3">Bir saniye sonra mutfak kapısından gelen Kurik’in boğuk fısıltısını duydu. “Sen misin?”</p>

    <p class="calibre3">“Bir an için, “Hayır,” diye cevaplamak istedi ama sonra kendini kontrol altına aldı.</p>

    <p class="calibre3">Konsolosun haraketsiz vücudunu incir ağacına çıkarmakta biraz güçlük çektiler ama sonunda başardılar. Sonra iğreti köprülerini geçip kalasları tekrar çatının üstüne çektiler.</p>

    <p class="calibre3">“Hâlâ orada,” diye fısıldadı Kurik.</p>

    <p class="calibre3">“Kim?”</p>

    <p class="calibre3">“Çıplak bayan.”</p>

    <p class="calibre3">“Orası onun damı.”</p>

    <p class="calibre3">Kalasları çatının öbür tarafına taşıyıp aşağı indirdiler. Önce Sparkhawk aşağı indi. Büyük bir dikkatle kosolosun ağır gövdesini indirdiler. Kurik’in de aşağı inmesinin ardından kalasları tekrar duvarın yanına yığdılar.</p>

    <p class="calibre3">Sparkhawk ellerini çırparken, “her şey kolayca oldu,” dedi.</p>

    <p class="calibre3">Kurik tekrar gövdeyi omuzuna attı. “Karısı onu özlemez mi?”</p>

    <p class="calibre3">“Eğer koridorun öbür ucundaki odada gördüğün oysa pek fazla özleyeceğini sanmam. Niye manastıra geri dönmüyoruz?”</p>

    <p class="calibre3">Gövdeyi değişerek taşıdılar; yaklaşık yarım saat sonra şehrin kenar mahallelerine ulaştılar. Sparkhawk’ın omuzundaki konsolos inledi ve güçsüzce kıpırdandı.</p>

    <p class="calibre3">Kurik tekrar kafasına vurdu.</p>

    <p class="calibre3">Başrahibin odasına girdiklerinde Kurik baygın adamı yere attı. Sparkhawkla bir an birbirlerine baktılar ve ikiside kontrolden çıkmış kahkahalarla gülmeye başladılar. .</p>

    <p class="calibre3">“Bu kadar komik olan ne?” diye sordu Başrahip.</p>

    <p class="calibre3">“Bizimle gelecektiniz, Lordum,” dedi Kurik. “Yıllardır böyle eğlenmemiştim.” Gülmeye başladı. “Sanırım köprü en iyisiydi.”</p>

    <p class="calibre3">“Ben çıplak bayanı daha çok beğendim,” dedi Sparkhawk.</p>

    <p class="calibre3">“Siz ikiniz de içtiniz mi?” diye şüpheyle sordu Başrahip.</p>

    <p class="calibre3">“Bir damla bile içmedik,” diye cevapladı Sparkhawk. “Ama iyi bir düşünce, elinizin altında bir şeyler var mı? Sephrenia nerede?”</p>

    <p class="calibre3">“Uyumaları için onu ve çocuğu ikna ettim.” Başrahip durdu. “Ne çıplak bayanı?” diye sordu, gözleri meraktan parlıyordu.</p>

    <p class="calibre3">Hâlâ gülen Sparkhawk, “çatısının üzerinde doğurganlık ayininden geçen bir kadın vardı. Kurik’ün biraz şaşırmasına sebep oldu.”</p>

    <p class="calibre3">“Yüzü güzel miydi?” Başrahip Kurik’e sırıttı.</p>

    <p class="calibre3">“Gerçekten bilemiyorum, Lordum. Yüzüne bakmıyordum.”</p>

    <p class="calibre3">Sparkhawk kendini hâlâ coşkulu hissetmesine rağmen biraz daha ciddi, “Lordum,” dedi, “kendine gelir gelmez Elius’u sorguya&nbsp;<span style="font-size: 1em; line-height: 1.2;">çekeceğiz. Lütfen ona söyleyeceğimiz şeylerden rahatsız olmayın »</span></p>

    <p class="calibre3">“Çok iyi anladım, Sparkhawk,” diye cevapladı Başrahip.</p>

    <p class="calibre3">“İyi. Tamam, Kurik, hadi ekselanslarını uyandıralım, bakalım söyleyecek neleri var.”</p>

    <p class="calibre3">Kurik konsolosun gevşek vücudunu saran battaniyeyi çekti, baygın adamın kulaklarını ve burnunu çimdiklemeye başladı. Bir saniye sonra konsolosun gözleri kırpıştı sonra homurdandı ve gözlerini açtı. Bir an onlara boş boş baktı, sonra hızla doğruldu. “Kimsiniz? Neredeyim?” diye sordu.</p>

    <p class="calibre3">Kurik sertçe kafasının arkasına bir şaplak attı.</p>

    <p class="calibre3">“Ne olduğunu görüyorsun, Elius,” dedi kibarca Sparkhawk. “Sana Elius dersem kızmazsın, değil mi? Herhalde beni hatırlayabilirsin. Adım Sparkhawk.”</p>

    <p class="calibre3">“Sparkhawk? Öldüğünü zannediyordum.”</p>

    <p class="calibre3">“Bu abartılmış bir söylenti, Elius. Şimdi, kaçırılmış durumdasın. Sana soracağımız birkaç sorumuz var. Eğer onlara rahat rahat cevap verirsen her şey senin için çok daha iyi olacak. Yoksa seni bekleyen çok, çok kötü bir gece var.”</p>

    <p class="calibre3">“Buna cesaret edemezsiniz!”</p>

    <p class="calibre3">Kurik tekrar vurdu.</p>

    <p class="calibre3">Elius kafasının arkasını iki eliyle kapamaya çalışarak, “Ben Ele-nia kıratlığının konsolosu ve Cimmura psikoposunun kuzeniyim.” diye bağıra çağıra konuştu. “Bunu bana yapamazsınız.”</p>

    <p class="calibre3">Sparkhawk iç çekti. “Bunu yapabileceğimizi göstermek için birkaç parmağını kır, Kurik,” dedi.</p>

    <p class="calibre3">Kurik ayağını konsolosun göğsüne dayayıp yere itti, güçsüzce çırpınan tutsağın sağ bileğini büktü.</p>

    <p class="calibre3">“Hayır!” diye domuz gibi bağırdı Elius. “Yapma. İstediğiniz her şeyi söyleyeceğim.”</p>

    <p class="calibre3">Sparkhawk çelik gömleğini ve kılıcını astığı kemeri açığa çıkarmak için Rendor tipi cübbesini açıp sohbet edercesine başrahibe, “Durumun ciddiliğini anlar anlamaz iş birliği yapacağını söylemiştim, Lordum,” dedi.</p>

    <p class="calibre3">“Yöntemleriniz .çok kesin, Sör Sparkhawk,” dedi Başrahip.</p>

    <p class="calibre3">Sparkhawk zırhlı dirseklerinden birini kaşıyarak, “Ben basit bir adamım, Lordum,” diye cevapladı. “İncelikten pek anlamam.” Tutsağı ayağıyla dürttü. “İyi o zaman, Elius, işleri senin için kolay<span style="font-size: 1em; line-height: 1.2;">laştıracağım. ilk olarak yapman gereken birkaç şeyi doğrulaman.” Bir iskemle çekti ve oturdu. “Öncelikle, kuzenin, Cimmura psikoposunun patriklik tahtında gözü var, doğru değil mi?”</span></p>

    <p class="calibre3">“Bu konuda kanıtınız yok.”</p>

    <p class="calibre3">“Başparmağını kır, Kurik.”</p>

    <p class="calibre3">Konsolosun bileğini hâlâ sıkı sıkı tutan Kurik adamın kenetlenmiş yumruğunu zorla açtı ve baş parmağını kavradı. “Kaç parçaya ayırayım, Lordum?” diye nazikçe sordu.</p>

    <p class="calibre3">“Kırabildiğin kadar kır, Kurik. Ona düşünecek bir şey ver.”</p>

    <p class="calibre3">“Hayır! Hayır! Doğru!” Elius nefes nefese kaldı, korkudan gözleri faltaşı gibi açılmıştı.</p>

    <p class="calibre3">Sparkhawk rahatlayan bir gülümseme ile “Gerçekten ilerleme gösteriyoruz,” diye fikrini belirtti. “Şimdi. Geçmişte Martel isimli beyaz saçlı bir adamla iş ilişkilerin vardı. O zaman zaman kuzenin için çalışıyor. Haksız mıyım?”</p>

    <p class="calibre3">“E-evet,” diye kem küm etti Elius.</p>

    <p class="calibre3">“Fark ettin mi, cevap verdiğin sürece çok kolaylaşıyor? On yıl önce Martel ve uşaklarını üzerime yollayan sendin, değil mi?”</p>

    <p class="calibre3">“Bu onun fikriydi,” diye pat diye söyledi Elius. “Kuzenimden onunla işbirliği yapmak için emirler almıştım. O akşam seni çağırmamı o önerdi. Seni öldürmeye niyeti olduğunu bilmiyordum.”</p>

    <p class="calibre3">“O zaman sen çok safsın, Elius. Son zamanlarda, kuzey kırallık-larından gelen birçok seyyah Cippria’da Rendorist harekete olan sempatinin arttığı hakkında söylentiler yayıyorlar. Martel’in bu kampanyayla herhangi bir bağlantısı var mı?”</p>

    <p class="calibre3">Elius ona bakakaldı, dudaklarını korkudan sımsıkı kitlenmişti.</p>

    <p class="calibre3">Kurik yavaşça başparmağını geri bükmeye başladı.</p>

    <p class="calibre3">“Evet! Evet!” Acıdan geriye kaykılarak domuz gibi bağırdı.</p>

    <p class="calibre3">“Neredeyse kötü alışkanlıklarına geri dönüyordun, Elius,” dedi Sparkhawk. “Senin yerinde olsaydım dikkat ederdim. Martel’in buradaki kampanyasının amacı Rendor şehirlilerinin Kiliseye karşı bir ayaklanmada Eshandist göçebelere katılması. Haklı mıyım?”</p>

    <p class="calibre3">“Martel bana o kadarını açıklamadı. Sanırım asıl amacı bu.”</p>

    <p class="calibre3">“Ve silah sağlıyor değil mi?”</p>

    <p class="calibre3">“Sağladığını duydum.”</p>

    <p class="calibre3">“Bu seferki nazik bir soru Elius, bu yüzden dikkatli dinle. Burada işleri karıştırmanın gerçek amacı Kilise Şövalyelerinin buraya&nbsp;<span style="font-size: 1em; line-height: 1.2;">gelip olayları yatıştırması. Öyle değil mi?”</span></p>

    <p class="calibre3">Elius somurtarak başını salladı. “Martel’in kendisi söylemedi ama kuzenim son mektubunda o kadarını ima etti.”</p>

    <p class="calibre3">“Ve isyan Chyrellos’daki Bazilikada yeni patrik seçimiyle aynı zamana çakışacak?”</p>

    <p class="calibre3">“Gerçekten bilmiyorum, Sör Sparkhawk. Lütfen inanın. Büyük ihtimalle haklısınız ama gerçekten emin olarak söyleyemem.”</p>

    <p class="calibre3">“Bunu şimdilik geçeceğiz. Şimdi çok merak ettiğim bir şey var. Martel tam şu anda nerede?”</p>

    <p class="calibre3">“Dabour’a Arazham ile konuşmaya gitti. Yaşlı adam müritlerini taşkınlığa zorluyor. Kiliseleri ve Kilisenin kamulaştırdığı arazileri yakmaya başlayacaklar. Martel bunu duyduğunda çok kızdı ve alelacele Dabour’a gitti.”</p>

    <p class="calibre3">“Erken olduğu için değil mi?”</p>

    <p class="calibre3">“Tahmin edebildiğim kadarıyla evet.”</p>

    <p class="calibre3">“Sanırım hepsi bu kadar,” dedi müşfikçe Sparkhawk. “Gerçekten bu akşamki iş birliğinden dolayı sana teşekkür etmek isterim.”</p>

    <p class="calibre3">“Beni bırakıyor musunuz?” diye kuşkuyla sordu konsolos.</p>

    <p class="calibre3">“Hayır, korkarım bırakmayacağız. Martel eski bir arkadaşım. Dabour’a gittiğimde ona sürpriz yapmak istiyorum, ona geldiğimi haber verme riskini göze alamam. Bu manastırın mahzeninde bir pişmanlık hücresi var. Şu anda kendini çok pişman hissettiğinden eminim ve günahlarını düşünmen için sana zaman vermek istiyorum. Bana söylendiği kadarıyla hücre oldukça konforlu. Bir kapısı, dört duvarı, bir tavanı ve hatta bir zemini var.” Başrahibe döndü. “Bir zemini var değil mi, Lordum?”</p>

    <p class="calibre3">“Evet,” diye onayladı Başrahip, “güzel ve soğuk bir taştan.”</p>

    <p class="calibre3">“Bunu yapamazsınız!” diye tiz bir çığlıkla itiraz etti Elius.</p>

    <p class="calibre3">“Sparkhawk, birini kendi rızası olmadan pişmanlık hücresinde tutamazsınız,” dedi Kurik. “Kilise kanunlarını ihlal etmektir.”</p>

    <p class="calibre3">“Sanırım haklısınız. Ben sadece pislik yapmak istedim. O zaman durma öbür türlü hallet.”</p>

    <p class="calibre3">“Peki, Lordum,” dedi Kurik. Hançerini çekti. “Söyleyin Lordum,” dedi, “manastırınızın mezarlığı var mı?”</p>

    <p class="calibre3">“Evet, hemde oldukça güzel bir tane.”</p>

    <p class="calibre3">“İyi. Onları tarlalara sürükleyip çakallara bırakmaktan nefret ederim.” Konsolosun saçından tuttu ve kafasını geriye yatırdı.</p>

    <p class="calibre3">Sonra hançerini korkudan büzülmüş adamın boğazına dayadı. Profesyonelce, “Bir saniye bile sürmez, Ekselansları,” dedi.</p>

    <p class="calibre3">“Lordum,” diye ciyakladı Elius.</p>

    <p class="calibre3">Başrahip sahte bir acımayla, “Korkarım bu iş tamamiyle benim kontrolümden çıktı,” dedi. “Kilise Şövalyeleri’nin kendilerine göre kuralları var. Burnumu sokmayı hayal bile edemem.”</p>

    <p class="calibre3">“Lütfen,” yalvardı Elius. “Beni pişmanlık hücresine kapatın.”</p>

    <p class="calibre3">“Günahlarından içtenlikle pişmanlık duyuyor musun?” diye sordu Başrahip.</p>

    <p class="calibre3">“Evet! Evet! Bütün samimiyetimle utanıyorum.”</p>

    <p class="calibre3">“Korkarım ki Sör Sparkhawk, bu tövbekara aracılık etmek zorundayım,” dedi Başrahip. “Tanrı ile arasındaki huzur sağlanana kadar onu öldürmene izin veremem.”</p>

    <p class="calibre3">“En son kararınız bu mu, Lordum?” diye sordu Sparkhawk.</p>

    <p class="calibre3">“Korkarım ki öyle, Sör Sparkhawk.”</p>

    <p class="calibre3">“Peki, tamam. Kefaretini öder ödemez bize haber verin. Sonra onu öldüreceğiz.”</p>

    <p class="calibre3">“Tabii ki, Sör Sparkhawk.”</p>

    <p class="calibre3">Korkunç bir şekilde titreyen Elius bir çift iriyarı keşiş tarafından götürüldükten sonra odadaki üç adam gülmeye başladı.</p>

    <p class="calibre3">“Bu gerçekten iyiydi, Lordum,” diye başrahibi tebrik etti Sparkhawk. “Tam doğru tonlamayı yaptınız.”</p>

    <p class="calibre3">“Bu tip şeylerde çömez sayılmam,” dedi Başrahip. İri Pandiona cin gibi baktı. “Siz Pandionlarm zalimlikleri ünlüdür, özellikle iş tutukluları konuşturmaya geldiğinde.”</p>

    <p class="calibre3">“Evet, bu konu hakkında bende söylentiler duydum” diye kabullendi Sparkhawk.</p>

    <p class="calibre3">“Ama gerçekten insanlara bir şey yapmazsınız, değil mi?”</p>

    <p class="calibre3">“Genelde yapmayız. İnsanları işbirliğine ikna eden ünümüz-dür, İnsanlara işkence etmenin ne kadar zor - ne kadar pis-bir iş olduğunu biliyor musunuz? Bu söylentileri kendimiz çıkardık. Her şeyden önce, eğer gerekmiyorsa niye uğraşalım ki?”</p>

    <p class="calibre3">“Aynı şeyi düşünüyorum, Sparkhawk. Şimdi, şu çıplak bayan ve köprü hikayesini anlatın. Hiçbir şey atlamayın. Dünyadan elini eteğini çekmiş zavallı bir keşişim ve hayatımda pek eğlence yok.”</p>
  </div>
</body>
</html>
