<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><b>Beşinci Bölüm</b></h2>

    <p class="calibre3">Atın arka bacakları şişmişti. Araba dökülüyordu. Sparkhawk at arabasının sürücü yerinde kamburunu çıkararak oturmuştu. Bir eliyle dizginleri kayıtsızca tutmuştu, görünüşe göre caddedeki insanlara çok az dikkat ediyordu.</p>

    <p class="calibre3">Araba kaldırım taşı kaplı caddedeki bir tekerlek izine girince, sarsılan tekerlekler yalpaladı ve gıcırdadı. “Sparkhawk, her çukura düşmek zorunda mısm?” Kalten’in boğuk sesi arabanın arkasında gevşekçe istiflenmiş kutu ve balyaların altından geldi.</p>

    <p class="calibre3">“Sessiz ol,” diye mırıldandı Sparkhawk. “Bu tarafa doğru iki kilise askeri geliyor.”</p>

    <p class="calibre3">Kalten birkaç küfür daha mırıldandı, sonra sessizleşti.</p>

    <p class="calibre3">Kilise askerleri kırmızı üniformalıydı ve yüzlerinde küçümseyici bir ifade vardı. Kalabalık caddelerden geçerken işçiler ve mavili tüccarlar yollarından çekiliyorlardı. Sparkhawk atının dizginlerini çekerek askerler etrafından dolaşsınlar diye arabayı yolun tam ortasında durdurdu. “Günaydın, komşular,” diye onları selamladı.</p>

    <p class="calibre3">Askerler ona bir göz attılar sonra arabanın etrafından dolaşıp yollarına devam ettiler.</p>

    <p class="calibre3">“İyi günler,” diye arkalarından bağırdı.</p>

    <p class="calibre3">Aldırış bile etmediler.</p>

    <p class="calibre3">Kalten arabanın arkasından alçak sesle, “Niye böyle yaptın?” diye sordu.</p>

    <p class="calibre3">“Sadece giysimi deniyordum,” diye cevaplayan Sparkhawk, dizginleri şaklattı.</p>

    <p class="calibre3">“Eee?”</p>

    <p class="calibre3">“Eee ne?”</p>

    <p class="calibre3">“işe yaradı mı?”</p>

    <p class="calibre3">“İkinci defa bakmadılar bile.”</p>

    <p class="calibre3">“Hana daha ne kadar var? Bunların altında ızdırap çekiyorum.</p>

    <p class="calibre3">“Çok yok.”</p>

    <p class="calibre3">“Beni şaşırt Sparkhawk, değişiklik olsun diye biriki çukura girme.”</p>

    <p class="calibre3">Araba gacırdadı.</p>

    <p class="calibre3">Sparkhawk hanın kapalı kapısında arabadan indi ve kalın tahtaları ritmik sinyalle çaldı. Bir dakika sonra kapıcı şövalye kapıyı açtı. Dikkatle Sparkhawk’a baktı. “Özür dilerim, dostum,” dedi. “Han tamamen dolu.”</p>

    <p class="calibre3">“Kalmayacağız, Aziz Şövalye,” dedi ona Sparkhawk. “Biz genel toplantı binasından bir araba dolusu malzeme getirdik.”</p>

    <p class="calibre3">Kapıcının gözleri açıldı ve adama daha yakından baktı. “Siz misiniz, Sör Sparkhawk?” diye sordu kuşkuyla. “Tanıyamadım.”</p>

    <p class="calibre3">“Zaten amacımız buydu.”</p>

    <p class="calibre3">Şövalye itip kapıyı açtı ve Sparkhawk yorgun atı avluya sürdü. Kapıcı kapıyı kaparken Kalten’e, “Artık dışarı çıkabilirsin,” dedi.</p>

    <p class="calibre3">“Şunları üzerimden almama yardım et.”</p>

    <p class="calibre3">Sparkhawk kutuların birkaçını kaldırdı, Kalten altlarından kıvrılarak çıktı.</p>

    <p class="calibre3">Kapıcı şövalye iri sarışın adama şaşkın bir bakış attı.</p>

    <p class="calibre3">“Haydi durma, söyle,” dedi saldırgan bir tonda Kalten.</p>

    <p class="calibre3">“Aklımın ucundan bile geçmedi, Aziz Şövalye.”</p>

    <p class="calibre3">Sparkhawk dikdörtgen uzun bir kutuyu arabanın arkasından aldı, omuzuna yükledi. “Malzemeleri taşımak için sana yardım edecek birisini bul,” dedi kapıcıya. “Onları Eğitmen Vanion yolladı. Bu atla da ilgilen. Yorgun.”</p>

    <p class="calibre3">“Yorgun mu? Nerdeyse ölü.” Kapıcı umutsuz ve kederli gözüken ata göz gezdirdi.</p>

    <p class="calibre3">“Yaşlı. Sadece o kadar. Zamanı geldiğinde hepimizin başına gelecek. Meyhanenin arka kapısı açık mı?” Avlunun karşısındaki ek kapı eşiğine baktı.</p>

    <p class="calibre3">“Her zaman açık, Sör Sparkhawk.”</p>

    <p class="calibre3">Sparkhawk başıyla onayladı. Kaltenle birlikte avluyu geçtiler.</p>

    <p class="calibre3">“Kutunun içinde ne var?” diye sordu Kalten.</p>

    <p class="calibre3">“Kılıçlarımız.”</p>

    <p class="calibre3">“Bu zekice ama çekmek biraz zor olmayacak mı?”</p>

    <p class="calibre3">“Kuruyu kaldırım taşlarına fırlattıktan sonra değil.” Gülerek iç kapıyı açtı. “Önce siz, Lordum,” dedi eğilerek.</p>

    <p class="calibre3">Karışık bir kilerden geçip eski püskü görünen bir meyhaneye geldiler. Tek pencere sanki asırlardır biriken tozla kaplanmış, yerdeki samanlar küflenmişti. Oda bayat bira, dökülmüş şarap ve kusmuk kokuyordu. Alçak tavan örümcek ağlarıyla örtülüydü. Kaba masalar ve banklar yıpranıp parçalanmıştı. İçerde sadece üç kişi vardı, kötü görünüşlü bir meyhaneci, kapının yanındaki masada kafası ellerinin arasında bir sarhoş ve üstü başı darmadağın, köşede sızmış bir fahişe.</p>

    <p class="calibre3">Kalten kapıya gitti ve sokağa baktı. “Buranın nüfusu hâlâ artmamış,” diye homurdandı. “Komşuların kalkmasını beklerken bir, iki maşrapa içelim.”</p>

    <p class="calibre3">“Onun yerine niye kahvaltı etmiyoruz?”</p>

    <p class="calibre3">“Ben de öyle demiştim.”</p>

    <p class="calibre3">Masalardan birine oturdular ve meyhaneci onların Pandion olduklarını anladığına dair hiç bir ipucu vermeden yanlarına geldi. Pis bir paçavra parçasıyla masadaki dökülmüş bira birikintisini boşuna dağıtmaya çalıştı. “Ne istersiniz?” Sesi kasvetli ve düşmanca bir tondaydı.</p>

    <p class="calibre3">“Bira,” diye cevapladı Kalten.</p>

    <p class="calibre3">“Bize biraz ekmek ve peynir de getir,” diye ekledi Sparkhawk.</p>

    <p class="calibre3">Meyhaneci homurdandı ve gitti.</p>

    <p class="calibre3">“Krager’i nerede gördün?” diye yavaşça sordu Kalten.</p>

    <p class="calibre3">“Batı kapısının yanındaki meydanda.”</p>

    <p class="calibre3">“Orası şehrin sefil bölümü.”</p>

    <p class="calibre3">“Krager de sefil birisi.”</p>

    <p class="calibre3">“Oradan başlayabiliriz ama bu biraz zaman alır. Krager Cimmura’da ki herhangi bir sıçan deliğinde olabilir.”</p>

    <p class="calibre3">“Yapacak daha acil bir şeyiniz var mıydı?”</p>

    <p class="calibre3">Kırmızı elbiseli fahişe bıkkınlıkla doğrulup kalktı , ayaklarını sürte sürte saman kaplı zemini geçip onların masasına geldi. “Siz iki centilmenin de biraz eğlenceye evet diyeceğini sanmıyorum, ne dersiniz?” diye bıkkın bir sesle sordu. On dişlerinden biri eksikti ve kırmızı elbisesinin önü çok kısa kesilmişti. Adet yerini bulsun diye, sarkık göğüslerinden bir manzara sunmak için öne eğildi.</p>

    <p class="calibre3">“Biraz erken, küçük kardeş,” dedi Sparkhawk. “Teşekkürler.”</p>

    <p class="calibre3">“işler nasıl,” diye sordu Kalten.</p>

    <p class="calibre3">“Kesat. Sabahları hep kesattır.” İçini çekti. “Bir kıza içecek bir şey ikram edecek kadar ayık olduğunuzu umabilir miyim?”</p>

    <p class="calibre3">“Niye olmasın?” diye cevapladı Kalten. “Meyhaneci,” diye seslendi, “leydiye de bir tane getir.”</p>

    <p class="calibre3">“Teşekkürler, Lordum,” dedi fahişe. Etrafa bakındı. “Burası sefil bir yer,” dedi sesinde kesin bir teslimiyet vardı. “Eğer sokaklarda çalışmakdan hoşlansaydım buraya hiç gelmezdim.” İçini çekti. “Biliyor musunuz?” dedi, “ayaklarım ağrıyor. Oysa benim mesle-ğimdeki birinin sırtından şikayetçi olması gerekirdi. Tekrar teşekkürler, Lordum.” Döndü ve oturduğu masaya doğru ayaklarmı sürüye sürüye geri gitti.</p>

    <p class="calibre3">“Fahişelerle konuşmayı seviyorum,” dedi Kalten. “Hayata karşı hoş, sade bir bakışları var.”</p>

    <p class="calibre3">“Bir Kilise Şövalyesi için garip bir hobi.”</p>

    <p class="calibre3">“Tanrı beni savaşçı olarak kiraladı Sparkhawk, keşiş olarak değil. Bana söylediğinde savaşırım ama diğer zamanlarım bana ait.”</p>

    <p class="calibre3">Meyhaneci birayla birlikte içinde penirle ekmek olan bir tabak getirdi. Sakin sakin yemek yiyip konuşmaya başladılar.</p>

    <p class="calibre3">Yaklaşık bir saat sonra meyhane birkaç kişiyi daha cezbetti. Sıkıcı işlerinden kaçamak yapan ter kokulu işçiler ve yakındaki dükkan sahiplerinin birkaçı. Sparkhawk kalkıp kapıya gitti, dışarı baktı. Bu dar arka sokak insan kaynamamasına rağmen etrafta dolaşanlar dikkat çekmelerini engelleyebilecek kadar çoktu. Sparkhawk masaya döndü. “Sanırım yola çıkma zamanımız geldi, Lordum,” dedi Kalten’e. Kutusunu aldı.</p>

    <p class="calibre3">“Tamam,” diye cevapladı Kalten. Maşrapasının geri kalanını kafasına dikti, şapkası arkaya kayık, hafifçe sallanarak ayağa kalktı. Kapıya giderken birkaç defa tökezledi. Sokağa çıktıklarında sendeleyerek önden gitmeye başladı. Sparkhawk kutu omuzunda onu takip etti. “Biraz fazla abartmıyor musun?” diye arkadaşına bir köşeyi dönerlerken mırıldandı.</p>

    <p class="calibre3">“Tipik bir sarhoş saraylıyım, Sparkhawk. Meyhaneden çıktık.”</p>

    <p class="calibre3">“Artık yeteri kadar uzaklaştık. Eğer çok sarhoş rolü yaparsan, dikkat çekeceksin. Mucizevi bir hızla ayılmanın zamanı geldi.”</p>

    <p class="calibre3">“İşin bütün eğlencesini bozuyorsun, Sparkhawk,” diye şikayet etti Kalten. Sendelemeyi bıraktı ve beyaz tüylü şapkasını düzeltti.</p>

    <p class="calibre3">Sparkhawk iyi bir silahtarın yapacağı gibi arkadaşını saygıyla arkasından takip ederken kalabalık bir cadde boyunca ilerlediler.</p>

    <p class="calibre3">Bir sonraki sapağa geldiklerinde Sparkhawk derisinde tanıdık bir karıncalanma hissetti. Tahta kuruyu yere koydu ve gömleğinin yeniyle alnını sildi.</p>

    <p class="calibre3">“Ne oldu/’ diye onunla beraber duran Kalten sordu.</p>

    <p class="calibre3">Sparkhawk gelip geçenin duyabileceği kadar yüksek bir sesle, “Sandık ağır, Lordum,” diye açıkladı. Sonra fısıldayarak, “İzlendik,” derken gözleri sokağın kenarlarını taradı.</p>

    <p class="calibre3">Cübbeli ve kukuletalı bir gölge, ikinci kat penceresinde kaim, yeşil bir örtünün arkasında yan yarıya saklanmıştı. Cimmura’ya ilk geldiği akşam ıslak sokakta onu izleyene oldukça benziyordu.</p>

    <p class="calibre3">“Yerini tespit ettin mi?” diye soran Kalten, pembe pelerininin yakasını düzelterek bir çeşit gösteri yapıyordu.</p>

    <p class="calibre3">Sparkhawk kutuyu omuzuna kaldırırken homurdandı. “Mum dükkanının üstündeki ikinci kat penceresi.”</p>

    <p class="calibre3">“Haydi gidelim, adamım,” dedi yüksek bir sesle Kalten. “Gün ilerliyor.” Sokaktan yukarı yürümeye başladığı anda yeşil örtülü pencereye kaçamak bir bakış attı.</p>

    <p class="calibre3">Bir köşeyi daha döndüler. “Tuhaf görünüşlü biri, değil mi?” diye belirtti Kalten. “Çoğu insan evin içinde kukuleta takmaz.”</p>

    <p class="calibre3">“Belki saklayacak bir şeyi var.”</p>

    <p class="calibre3">“Ne dersin, bizi tanıdı mı?”</p>

    <p class="calibre3">“Söylemesi zor. Emin değilim ama sanırım şehre geldiğim akşam beni izleyen oydu. Onu yakından görmedim ama hissettim ve şu anda da aynı şeyi hissediyorum.”</p>

    <p class="calibre3">“Büyü bu kılıkların altını görebilir mi?”</p>

    <p class="calibre3">“Kolayca. Büyü insanları görür, elbiseleri değil. Haydi birkaç sokak uzaklaşalım ve bizi izlemeye kalkarsa onu atlatıp atlatama-yacağımızı görelim.”</p>

    <p class="calibre3">“Tamam.”</p>

    <p class="calibre3">Sparkhawk’m Krager’i gördüğü batı kapısının yanındaki meydana geldiklerinde nerdeyse öğle olmuştu. Orada ayrıldılar. Sparkhawk bir yöne gitti, Kalten diğerine. Parlak renkli tenteli kulübelerin ve daha sessiz dükkanların sahiplerini Krager’i tarif ederek sorguladılar. Sparkhawk meydanın diğer ucunda arkadaşına katıldı. “Şans var mı?” diye sordu.</p>

    <p class="calibre3">Kalten başıyla onayladı. “Şurada bir testi kırmızı Ardan almak için günde üç ya da dört defa Krager’e benzeyen bir adamın geldiğini söyleyen bir şarap tüccarı var.”</p>

    <p class="calibre3">“Bu Krager’in içkisi, tamam,” diyen Sparkhawk dişlerini göstererek sırıttı. “Eğer Martel tekrar içtiğini öğrenirse, elini gırtlağından sokup, yüreğini söker.”</p>

    <p class="calibre3">“Bunu gerçekten herhangi birine yapabilir misin?”</p>

    <p class="calibre3">“Eğer yeteri kadar uzun kolun varsa ve ne aradığını biliyorsan yapabilirsin. Şu senin şarap tüccarın Krager’in hangi yoldan geldi-ğiyle ilgili bir ipucu verdi mi?”</p>

    <p class="calibre3">Kalten başıyla onayladı. “Surdaki sokak,” diye işaret etti.</p>

    <p class="calibre3">Sparkhawk düşünerek at kuyruğu sakalını kaşıdı.</p>

    <p class="calibre3">“Eğer onu yerinden çıkarırsan Sephrenia seni dizlerinin üzerine yatırır ve bir güzel pataklar.”</p>

    <p class="calibre3">Sparkhawk elini yüzünden çekti. “Krager bu günün ilk testisini almış mı?” diye sordu.</p>

    <p class="calibre3">Kalten başını salladı. “Yaklaşık iki saat önce.”</p>

    <p class="calibre3">“Büyük ihtimalle birincisini çabuk bitirir. Eğer hâlâ eskisi gibi içiyorsa, sabah kalktığında kendini iyi hissetmiyordur.” Sparkhawk kalabalık meydanda etrafa bakındı. “Haydi şu sokakta sakin bir yere gidip bekleyelim. Şarabı biter bitmez yenisi için gelecektir.”</p>

    <p class="calibre3">“Bizi görmez mi? Biliyorsun, ikimizi de tanıyor.”</p>

    <p class="calibre3">Sparkhawk başını salladı. “O kadar miyopdur ki burnunun ucunu bile göremez. Buna bir testi şarabı da eklersen kendi annesini bile tanıyamayacaktır.”</p>

    <p class="calibre3">“Krager’in annesi var mı?” diye şaşkınlık içinde sordu Kalten. “Onun çürük bir ağaç kütüğünün altından çıktığını sanıyordum.”</p>

    <p class="calibre3">Sparkhawk güldü. “Gidip onu bekleyecek bir yer bulalım.” “Gizlenebilir miyiz?” diye hevesle sordu Kalten. “Yıllardır giz-lenmemiştim.”</p>

    <p class="calibre3">“Gizlen bakalım, dostum,” dedi Sparkhawk. Şarap tüccarının gösterdiği sokak boyunca yürüdüler. Birkaç yüz adım sonra Sparkhawk bir ara sokağın girişini işaret etti. “Burası olabilir,” dedi. “Haydi burada saklanalım. Krager geçerken buraya çekeriz ve özel sohbetimizi yaparız.</p>

    <p class="calibre3">Kalten suratında şeytani bir gülümsemeyle, “Tamam,” dedi. Sokağı geçip ara sokağa girdiler. İki kenarda da çürümüş çöpler&#160;<span style="font-size: 1em; line-height: 1.2;">yığılıydı Biraz ilerisi de lağım kokuyordu. Kalten elini yüzünün önünde salladı. “Sparkhawk bazen kararların birçok şeyi özletir,” dedi. “Daha güzel kokan başka bir yer bulamadın mı?”</span></p>

    <p class="calibre3">“Sen etrafta olmadığında neyi özlediğimi, biliyor musun,” dedi Sparkhawk, “bu şikayet yağmurunu.”</p>

    <p class="calibre3">Kalten omuz silkti. “İnsanların konuşacak bir şeylere ihtiyacı vardır.” Elini mavi yeleğinin altına sokup, küçük, eğri bir bıçak çıkardı ve çizmesinin tabanında bilemeye başladı.” “Önce ben,” dedi.</p>

    <p class="calibre3">“Ne?”</p>

    <p class="calibre3">“Krager. Onu önce ben alacağım.”</p>

    <p class="calibre3">“Bu fikre nerden ulaştın?”</p>

    <p class="calibre3">“Sen benim dostumsun, Sparkhawk. Dostlar her zaman dostlarının ilk olmasına izin verirler.”</p>

    <p class="calibre3">“Bu tersine de işlemez mi?”</p>

    <p class="calibre3">Kalten başını olumsuzca salladı. “Sen beni, benim seni sevdiğimden daha çok seviyorsun. Doğal, çünkü daha cana yakınım.”</p>

    <p class="calibre3">Sparkhawk ona uzun bir bakış attı.</p>

    <p class="calibre3">“Dostlar,” dedi sevimli olmaya çalışarak Kalten, “küçük kusurlarımızı bize göstermek içindir, Sparkhawk.”</p>

    <p class="calibre3">Ara sokağın ağzından sokağı seyrederek beklediler. Sokak fazla hareketli değildi, kenarlarında sadece birkaç dükkan vardı. Daha çok binalar ve depolar varmış gibi gözüküyordu.</p>

    <p class="calibre3">Bir saat geçti, sonra bir saat daha.</p>

    <p class="calibre3">“Belki de sızana kadar içmiştir,” dedi Kalten.</p>

    <p class="calibre3">“Krager sızmaz. Bir alaydan çok daha fazlasını içebilir. Gelmesi yakındır.”</p>

    <p class="calibre3">Kalten kafasını ara sokaktan çıkardı ve gökyüzüne göz attı. “Yağmur yağacak,” dedi.</p>

    <p class="calibre3">“İkimizde daha önce yağmur altında kaldık.”</p>

    <p class="calibre3">Kalten cicili bicili yeleğinin önünü çekti ve gözlerini yuvarladı. “Ama Tzparhavvk,” dedi beklenmedik bir pelteklikle. “Biliyortıın taten ıtlanınca lekelenip pitlenir.”</p>

    <p class="calibre3">Sparkhawk gülmekten iki büklüm oldu, bir taraftan da sessiz olmaya çalışıyordu.</p>

    <p class="calibre3">Bir saat, sonra bir saat daha beklediler. ,</p>

    <p class="calibre3">“Güneşin batmasına az kaldı,” dedi Kalten. “Belki başka bir şarap dükkanı bulmuştur.”</p>

    <p class="calibre3">“Biraz daha bekleyelim,” diye cevapladı Sparkhawk.</p>

    <p class="calibre3">Saldırı uyarısız oldu. Külhanbeyi kılıklı sekiz veya on iriyarı adam ellerinde kılıçları ara sokaktan aşağı saldırdılar. Sparkhawk’ın eli yıldırım gibi kısa kılıcının kabzasına giderken, Kalten’in meçi bir ıslık sesi çıkararak kınından çıktı. Saldırının liderliğini yapan adam, Kalten onu yarınca, ikiye katlanıp, nefesi kesildi. Sarışın arkadaşı hamlesinden sonra toparlanırken Sparkhawk, onu geçti. Saldırganlardan birinin kılıç hamlesini savuşturdu ve kılıcını adamın karnına gömdü. Yarayı iyice büyütebilmek için kılıcı geri çekerken büktü. “Kutuyu aç!” diye bağırırken diğer bir hamleyi savuşturdu.</p>

    <p class="calibre3">Sokak, bir seferde ikiden fazla kişinin saldırmasına izin vermeyecek kadar dardı. Kılıcı onlarınki kadar uzun olmasa da uzak tutmayı başarabiliyordu. Arkasından, Kalten’in dört köşe kutuyu tek-melemesiyle parçalanan tahta seslerini duydu. Arkadaşı elinde enli kılıcıyla omuzunun üzerinde belirdi. “Ben aldım,” dedi Kalten. “Sen de al.”</p>

    <p class="calibre3">Sparkhawk dönüp, sokağın ağzına geri koştu. Kısa kılıcını yolda atıp, parçalanmış kutudan kendi kılıcını çekip aldı ve tekrar geri döndü. Kalten saldırganlardan ikisini biçmişti ve diğerlerini de adım adım geri sürüyordu. Bununla beraber sol elini sıkıca yanma bastırıyordu ve parmaklarının arasından kanlar akıyordu. Sparkhawk ağır kılıcını iki eliyle sallayarak onu hızla geçti. Bir adamın başını yarıp, diğerinin kılıç kolunu kesti. Sonra kılıcının ucunu bir üçüncünün vücuduna iyice soktu, ağzından musluk gibi kanlar fışkıran adamı duvara fırlattı.</p>

    <p class="calibre3">Saldırganların geri kalanı kaçtı.</p>

    <p class="calibre3">Sparkhawk döndü ve Kalten’in kılıcını sakince kolsuz adamın göğsünden çıkardığını gördü. “Onları arkanda böyle bırakma, Sparkhawk,” dedi sarışın adam. “Tek kollu bir adam bile seni arkadan bıçaklıyabilir. Hem, yaptığın iş düzenli de değildi. Hiçbir zaman bir işi bitirmeden diğerine geçme.” Hâlâ sol elini sıkıca vücudunun yanma bastırıyordu.</p>

    <p class="calibre3">“İyi misin?” diye sordu ona Sparkhawk.</p>

    <p class="calibre3">“Sadece bir çizik.”</p>

    <p class="calibre3">“Çizikler böyle kanamaz. Bırak da bir bakayım.”</p>

    <p class="calibre3">Kalten’in yarası büyüktü ama derinmiş gibi gözükmüyordu. Sparkhawk ölülerden birinin giysisinin kolunu yırtıp tampon yapıp&#160;<span style="font-size: 1em; line-height: 1.2;">Kalten’in vücudunun yan tarafındaki kesiğin üzerine koydu. “Bunu orada tut,” dedi. “Kanamayı yavaşlatmak için üzerine bastır.”</span></p>

    <p class="calibre3">“Daha önce de kesildim, Sparkhawk. Ne yapacağımı biliyorum.”</p>

    <p class="calibre3">Sparkhawk etrafa yayılmış darmadağın vücutlara baktı. “Sanırım buradan gitmemiz gerek,” dedi. “Gürültüyü merak eden birileri çıkabilir.” Sonra kaşlarını çattı. “Bu adamlarda dikkatini çeken bir şey oldu mu?” dedi.</p>

    <p class="calibre3">Kalten omuz silkti. “Oldukça acemiydiler.”</p>

    <p class="calibre3">“Onu demek istemedim. Ara sokaklarda pusuya yatarak hayatını kazanan adamlar görünüşleriyle pek fazla ilgilenmezler. Bu adamların hepsi iyi traşlıydı.” Cesetlerden birini çevirdi ve gömleğinin önünü yırtıp açtı. “Bu ilginç değil mi?” dedi. Ölü adamın gömleğinin altında sol göğsü armalı, kırmızı bir tunik vardı.</p>

    <p class="calibre3">“Kilise askeri,” diye homurdandı Kalten. “Ne dersin, Annias bizden hoşlanmıyor olabilir mi?”</p>

    <p class="calibre3">“Kesinlikle. Haydi burdan gidelim. Hayatta kalanlar yardım getirmeye gitmiş olabilirler.”</p>

    <p class="calibre3">“Genel toplantı binasına mı gidiyoruz, hana mı?”</p>

    <p class="calibre3">Sparkhawk olumsuz anlamda başını salladı. “Biri kılıklarımızı fark etmiş. Annias,bu yerlerden birine gitmemizi bekleyecektir.’</p>

    <p class="calibre3">“Bu konuda haklı olabilirsin. Başka fikrin var mı?”</p>

    <p class="calibre3">“Bir yer biliyorum. Çok uzak değil. Yürüyebilir misin?”</p>

    <p class="calibre3">“Senin gidebildiğin yere kadar gidebilirim. Hatırlıyor musun, ben daha gencim?”</p>

    <p class="calibre3">“Sadece altı hafta.”</p>

    <p class="calibre3">“Genç gençtir, Sparkhawk. Şimdi rakamları tartışmayalım.”</p>

    <p class="calibre3">Enli kılıçlarını kemerlerinin altına soktular ve ara sokaktan çıktılar. Açıklığa çıktıklarında Sparkhawk yaralı arkadaşını destekledi.</p>

    <p class="calibre3">Yürüdükleri sokak gittikçe köhneleşiyordu; sonunda birbiriyle birleşen geçitler ve kaldınmsız sokaklardan oluşan bir labirente girdiler. Binalar geniş ve haraptı. Etrafta pisliğin farkında değilmiş gibi dolaşan kaba giyimli insanlar kaynıyordu.</p>

    <p class="calibre3">“Burası bir tavşan yuvası, değil mi?” dedi Kalten. “Daha çok uzak mı? Biraz yoruldum.”</p>

    <p class="calibre3">“Bir sonraki kavşağın öbür tarafında.”</p>

    <p class="calibre3">Kalten homurdandı ve elini yanma daha da sıkı bastırdı.</p>

    <p class="calibre3">Yürümeye devam ettiler. Mahalle sakinlerinin onlara yönelttiği&#160;<span style="font-size: 1em; line-height: 1.2;">bakışlar hiç dostça değildi, hatta düşmanca sayılırdı. Kalten’in giyimi onu yöneten sınıfın bir üyesi gibi gösteriyordu. Toplumun en alt tabakasından olan bu insanlar saraylılar ve onların uşaklarından hoşlanmazlardı.</span></p>

    <p class="calibre3">Köşeye ulaştıklarında Sparkhawk, arkadaşını çamurlu bir ara sokağa soktu. Daha yarı yola gelmemişlerdi ki elinde paslı bir tırmık tutan, kaim gövdeli bir adam yollarını kesmek için bir kapı aralığından çıktı. “Siz nereye gittiğinizi sanıyorsunuz?” diye sordu.</p>

    <p class="calibre3">“PlatimeTa konuşmam lazım,” diye cevapladı.</p>

    <p class="calibre3">“Senin söyleyeceklerini duymak isteyeceğini sanmam. Eğer akılıysanız hava kararmadan şehrin bu kısmını terk edersiniz. Karanlıktan sonra burada kazalar olur.”</p>

    <p class="calibre3">“Bazen hava kararmadan da olur,” diyen Sparkhawk kılıcını çekti.</p>

    <p class="calibre3">“Gözümü iki defa kırpsam bir düzine adam gelir.”</p>

    <p class="calibre3">“Ve buradaki kırık burunlu arkadaşım birincisinde senin kafanı uçurur,” dedi Kalten.</p>

    <p class="calibre3">Adam geri çekildi, yüzü endişeliydi.</p>

    <p class="calibre3">“Ne olacak, komşu?” diye sor^u Sparkhawk. “Bizi Platime’a götürüyor musun, yoksa sen ve ben biraz oynaşacak mıyız?”</p>

    <p class="calibre3">“Beni tehdit etmeye hakkın yok.”</p>

    <p class="calibre3">Adam daha iyi görebilsin diye Sparkhawk kılıcını kaldırdı. “Bu bana her türlü hakkı verir, komşu. Tırmığını şu duvara daya ve bizi Platime’a götür - hemen şimdi!”</p>

    <p class="calibre3">Kalın gövdeli adam irkildi. Tırmığını dikkatle duvara yasladı ve dönüp önlerinden ilerlemeye başladı. İlerde yüz adım sonra bir çıkmaza geliyorlardı, bir şarap mahzeni kapısı olabilecek bir yere inen taş basamaklar vardı.</p>

    <p class="calibre3">“Orada aşağıda,” dedi işaret ederek adam.</p>

    <p class="calibre3">“Önden git,” dedi Sparkhawk. “Arkamda kalmanı istemiyorum, dostum. Yanlış kararlar verebilecek biri gibi gözüküyorsun.”</p>

    <p class="calibre3">Adam somurtarak çamurlu basamaklardan aşağı indi ve kapıyı iki defa çaldı. “Benim,” diye seslendi. “Sef. Burada PlatimeTa konuşmak isteyen bir çift soylu var.”</p>

    <p class="calibre3">Sessizliği, bir zincir şıkırtısı izledi. Kapı açıldı, sakalı bir adam kafasını dışarı uzattı. “Platime soylulardan hoşlanmaz,” dedi.</p>

    <p class="calibre3">“Onun fikrini değiştireceğim,” dedi Sparkhawk. “Yolumuzdan çekil, komşu.”</p>

    <p class="calibre3"><span style="font-size: 1em; line-height: 1.2;">Sakalı adam Sparkhawk’ın elindeki kılıca baktı, güçlükle yutkundu ve kapıyı iyice açtı.</span><br /></p>

    <p class="calibre3">“Önden ilerle, Sef,” dedi rehberlerine Kalten.</p>

    <p class="calibre3">Sef kapıdan girdi.</p>

    <p class="calibre3">O ve Kalten içeri girdiğinde, Sparkhawk sakallı adama, “bize katıl, dostum,” dedi. “Biz çok arkadaş canlısıyızdır.”</p>

    <p class="calibre3">Basamaklar rutubet sızan küflü taş duvarlar arasından aşağı iniyordu. Basamaklar dipte taştan kemerli bir tavanı olan çok geniş bir mahzene açıldı. Odanın merkezindeki çukurda yanan ateş-den dolayı hava duman kokuyordu. Duvarların yanında kabaca yapılmış yataklar ve saman dolu şilteler diziliydi. Yaklaşık iki düzine kadar çok farklı elbiseler giymiş kadınlı erkekli bir grup yatakların ve şiltelerin üzerinde içip, zar atıyordu. Ateş yanan çukurun biraz uzağında berbat, siyah sakallı dev gibi bir adam, geniş bir iskemlenin üzerinde, göbeğini yayıp ayaklarını alevlere doğru uzatmıştı. Solmuş turuncu renkli, önü lekeli, saten bir yelek giyiyordu ve iri elinde gümüş bir kupa tutuyordu.</p>

    <p class="calibre3">“Bu Platime,” dedi Sef. “Biraz sarhoş, bu yüzden dikkatli olun, Lordlarım.”</p>

    <p class="calibre3">“Onu hallederiz,” dedi Sparkhawk. “Yardımların için teşekkürler, Sef. Bu işi sensiz nasıl başarırdık bilemiyorum.” Sonra Kalten’i ateş çukurunun etrafından sürükledi.</p>

    <p class="calibre3">Etraflarındaki duvarlara dayanmış kadın ve erkeklere bakan Kalten yavaş bir sesle “Bu insanlar kim?” diye sdrdu.</p>

    <p class="calibre3">“Hırsız, dilenci, birkaç katil - bu tip şeyler.”</p>

    <p class="calibre3">“Çok tatlı arkadaşların var Sparkhawk.”</p>

    <p class="calibre3">Platime ucuna bir yakut takılı ince zincir kolyeyi tüm dikkatiy-le inceliyordu. Sparkhawk ve Kalten önünde durduğunda kızarmış gözlerini kaldırdı ve özellikle Kalten’in inceliğine ilgi göstererek, baştan aşağı süzdü. “Bu ikisini kim buraya bıraktı,” diye kükredi.</p>

    <p class="calibre3">“Biz kendi kendimizi bıraktırdık, Platime,” diyen Sparkhawk, kılıcını kemerinin altına soktu, artık görüntüsünü bozmasın diye göz bağını çıkardı.</p>

    <p class="calibre3">“İyi, o zaman kendinizi bir şekilde yine dışarı bırakabilirsiniz.”</p>

    <p class="calibre3">“Korkarım, bu söylediğin hemen mümkün olamayacak”.</p>

    <p class="calibre3">Turuncu yelekli koca adam parmaklarını şaklattı ve duvarlara dayanan insanlar ayağa kalktılar. “Sayı olarak çok azsınız, dos<span style="font-size: 1em; line-height: 1.2;">tum.” Platime imalı imalı etrafındaki ordusuna baktı.</span></p>

    <p class="calibre3">Kalten bir eli enli kılıcının kabzasında, “Bu son zamanlarda sık sık oluyor,” dedi.</p>

    <p class="calibre3">Platime’m gözleri kısıldı. “Giysileriniz ve kılıçlarınız birbirine uymuyor,” dedi.</p>

    <p class="calibre3">“Ve ben de giydiklerime uymak için çok zorlanıyorum,” diye iç çekti Kalten.</p>

    <p class="calibre3">“Peki siz ikiniz kimsiniz?” diye şüpheyle sordu Platime. “Bu bir saraylı gibi giyinmiş ama gerçekten yürüyen saraylı kelebeklerden birini olduğunu sanmıyorum.”</p>

    <p class="calibre3">“Bu adam nesnelerin ta içini görüyor, değil mi?” dedi Kalten Sparkhawk’a. Platime’a baktı. “Biz Pandionuz,” dedi.</p>

    <p class="calibre3">“Kilise Şövalyeleri mi? Öyle bir şey olacağını tahmin etmiştim. Ama bu cici bici elbiseler niye?”</p>

    <p class="calibre3">“İkimizde iyi tanınırız,” dedi Sparkhawk. “Fark edilmeden etrafta dolaşmak istedik.”</p>

    <p class="calibre3">Platime Kalten’in kanla sırılsıklam olmuş yeleğine baktı. “Birileri giysilerinizin altını görmüş gibi gözüküyor,” dedi, “ya da yanlış meyhaneye girdiniz. Seni kim şişledi?”</p>

    <p class="calibre3">“Bir kilise askeri,” Kalten, omuz silkti. “Şanslı bir hamleydi. Oturursam rahatsız olur musunuz? Nedense kendimi biraz bitkin hissediyorum.”</p>

    <p class="calibre3">“Birisi ona bir tabure getirsin,” diye bağırdı Platime. “Peki Kilise Şövalyeleri ve kilise askerleri niye savaşsınlar?” diye sordu.</p>

    <p class="calibre3">“Saray politikası” diye omuz silkti Sparkhawk, “bazen tatsız olur.”</p>

    <p class="calibre3">“Bu Tanrı’nm kendi gerçeği işte. Burada ne işiniz var, peki?”</p>

    <p class="calibre3">“Bir süre kalmak için bir yere ihtiyacımız var,” dedi Sparkhawk. Etrafına bakındı. “Senin mahzenin oldukça işe yarayabilir.”</p>

    <p class="calibre3">“Özür dilerim, dostum. Kilise askerleriyle birbirine girmiş bir adama sempati duyabilirim ama ben burada bir iş yönetiyorum ve burada yabancılara yer yok.” Platime paçavralar içindeki bir dilencinin getirdiği tabureye hemen çöken Kalten’e baktı. “Seni şişleyen adamı geberttin mi?”</p>

    <p class="calibre3">“O gebertti,” diye Kalten, Sparkhawk’ı işaret etti. “Ben birkaç tanesini temizledim; ama döğüşün çoğunu arkadaşım yaptı.”</p>

    <p class="calibre3">“Neden işe geri dönmüyoruz?” dedi Sparkhawk. “Sanırım aileme bir borcun var, Platime.”</p>

    <p class="calibre3">“Soylularla hiç işim olmaz,” diye cevapladı Plaime, “tabii ki zaman zaman gırtlağını kestiğim birkaç tanesini saymazsak. Gördüğün gibi senin ailene borcum olması mümkün değil.”</p>

    <p class="calibre3">“Bu borcun parayla ilgisi yok. Çok uzun zaman önce kilise askerleri seni asıyordu. Onları benim babam durdurdu.”</p>

    <p class="calibre3">Platime gözlerini kırpıştırdı. “Sen Sparkhawk mısın?” dedi şaşkınlıkla. “Pek fazla babana benzemiyorsun.”</p>

    <p class="calibre3">“Burnundan dolayı,” dedi Kalten. “Birisinin burnunu kırdığında bütün görünüşünü değiştirirsin. Askerler seni niye asıyordu?”</p>

    <p class="calibre3">“Sadece bir yanlış anlamaydı. Birini bıçaklamıştım. Üniforma giymediğinden piskoposun adamlarından biri olduğunu bilemedim.” İğrenerek baktı. “Zaten kesesinde de iki gümüşle bir avuç bakır paradan başka bir şey yoktu.”</p>

    <p class="calibre3">“Borcu kabul ediyor musun? diye üsteledi Sparkhawk.</p>

    <p class="calibre3">Platime kaba sakalını çekti. “Sanırım, ediyorum,” dedi.</p>

    <p class="calibre3">“O zaman burada kalıyoruz.”</p>

    <p class="calibre3">“Bütün istediğiniz bu mu?”</p>

    <p class="calibre3">“Tam değil. Bir adam arıyoruz. Krager isminde. Senin dilencilerin bütün şehri kaplamış durumda, onu aramalarını istiyorum.”</p>

    <p class="calibre3">“Kolay. Tarif edebilir misin?”</p>

    <p class="calibre3">“Daha iyisini yapabilirim. Onu sana gösterebilirim.”</p>

    <p class="calibre3">“Pek anlayamadım, dostum.”</p>

    <p class="calibre3">“Hemen anlayacaksın. Leğen ve biraz temiz suyun var mı?”</p>

    <p class="calibre3">“Sanırım bunu ayarlayabilirim. Kafanda ne var?”</p>

    <p class="calibre3">“Krager’in görüntüsünü suda çıkaracak,” dedi Kalten. “Eski bir numara.”</p>

    <p class="calibre3">Platime etkilenmiş gözüktü. “Pandionlarm hepsinin büyücü olduğunu duymuştum; ama daha önce böyle bir şey görmemiştim.”</p>

    <p class="calibre3">“Sparkhawk bu konuda benden iyidir,” diye kabullendi Kalten.</p>

    <p class="calibre3">Dilencilerden biri içi bulanık su dolu, kenarı kırık bir leğen getirdi. Sparkhawk leğeni yere koydu, yavaşça Styric büyü sözleri mırıldanarak, dikkatini yoğunlaştırdı. Sonra elini yavaşça leğenin üzerinden geçirdi ve Krager’in nefes nefese bakan yüzü belirdi.</p>

    <p class="calibre3">“İşte bu gerçekten görülmesi gereken bir şey,” diye hayranlığını belirtti Platime.</p>

    <p class="calibre3">“Çok zor değil,” dedi alçak gönüllülükle Sparkhawk. “Adamlarını buraya çağır da baksınlar. Sonsuza kadar burada tutamam.”</p>

    <p class="calibre3">“Ne kadar tutabilirsin?”</p>

    <p class="calibre3">“On dakika kadar. Sonra dağılmaya başlar.”</p>

    <p class="calibre3">“Talen,” diye bağırdı şişko adam. “Buraya gel.”</p>

    <p class="calibre3">Yaklaşık on yaşlarında pis görünüşlü bir oğlan çocuğu odanın karşısından hımbıl hımbıl yürüyerek geldi. Tuniği paramparça ve kirliydi ama kolları kesilmiş bir yelekten yapılma, uzun, kırmızı, bir saten fanila giyiyordu. Fanilada birkaç bıçak deliği vardı. “Ne istiyorsun?” diye küstahça sordu.</p>

    <p class="calibre3">Platime leğeni göstererek “Bunun kopyasını yapabilir misin?”</p>

    <p class="calibre3">“Tabii ki yapabilirim, ama niye yapayım ki?”</p>

    <p class="calibre3">“Çünkü yapmazsan kulaklarını yumruklarımla patlatırım.”</p>

    <p class="calibre3">Talen ona sırıttı. “Önce beni yakalamalısın, şişko herif. Ve ben senden daha hızlı koşabilirim.”</p>

    <p class="calibre3">Sparkhawk parmağını deri yeleğinin cebine daldırdı, küçük gümüş bir para çıkardı. Parayı kaldırıp “Bu neden olabilir mi?” dedi.</p>

    <p class="calibre3">Talen’in gözleri parladı. “Size bir şaheser yaratacağım,” diye söz verdi.</p>

    <p class="calibre3">“Bütün istediğim benzemesi.”</p>

    <p class="calibre3">“Nasıl istersen patron,” diyen Talen, eğilip selam verdi. “Gidip malzemelerimi alayım.”</p>

    <p class="calibre3">Çocuk duvara yaslı şiltelerden birine doğru aceleyle giderken, “Gerçekten o kadar iyi mi?” diye Platime’a sordu Kalten.</p>

    <p class="calibre3">Platime omuz silkti. “Ben sanat eleşirmeni değilim,” dedi. “Zamanının çoğunu resimler çizerek geçirir, tabii dilenmediği ya da çalmadığı zamanlar.”</p>

    <p class="calibre3">“Senin işlerin için çok ufak değil mi?”</p>

    <p class="calibre3">Platime güldü. “Cimmura’nm en hızlı parmaklan onda,” dedi. “Yuvasından gözlerinizi çalabilir ve bir şeye yakından bakana kadar çalındığını fark etmezsiniz.”</p>

    <p class="calibre3">“Bunu aklımda tutucağım,” dedi Kalten.</p>

    <p class="calibre3">“Geç olabilir, dostum. Geldiğinde yüzük takmıyor muydun?”</p>

    <p class="calibre3">Kalten gözünü kırptı, sonra kanlanmış elini kaldırıp baktı. Elinde yüzük yoktu.</p>
  </div>
</body>
</html>
