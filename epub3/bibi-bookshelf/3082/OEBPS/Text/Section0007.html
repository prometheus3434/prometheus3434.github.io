<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><span style="font-size: 1em; line-height: 1.2;"><b>Sekizinci Bölüm</b></span><br /></h2>

    <p class="calibre3">HAVA soğudu, kasvetli ikindi göğünden dolu serpiştiriyordu. Siyah zırhlı ve cübbeli yüz Pandion Şövalyesi, başlarında Sparkhawk ve Sephrenia’yla Arcian sınırının sık ormanlı bölgesinden hafif bir tırısla ilerliyordu. Beş gündür yoldaydılar.</p>

    <p class="calibre3">Sparkhawk gökyüzüne baktı ve sürdüğü siyah atı dizginledi. At gerileyip havayı ön ayaklarıyla dövdü. “Aaa, yapma şunu,” dedi sinirlenen Sparkhawk.</p>

    <p class="calibre3">“Çok ateşli, değil mi?” diye sordu Sephrenia.</p>

    <p class="calibre3">“Akıllı da değil. Kalten yetişip, Faran’ı geri aldığımda çok mutlu olacağım.”</p>

    <p class="calibre3">“Niye duruyoruz?”</p>

    <p class="calibre3">“Akşama olmak üzere. İlerdeki ağaçlığın çevresinde fazla çalılık yok gibi gözüküyor. Akşam kampını orada kurabiliriz.” Sonra arkasına dönüp sesini yükselterek seslendi. “Sor Parasim!”</p>

    <p class="calibre3">Tereyağ rengi saçlı bir genç şövalye ileri çıktı. “Evet Lordum?” dedi yumuşak tenor sesiyle.</p>

    <p class="calibre3">“Akşam için burada duracağız,” dedi Sparkhawk. “Arabalar gelir gelmez buraya Sephrenia’nın çadırını kur ve bak bakalım ihtiyacı olan her şey var mı.”</p>

    <p class="calibre3">“Tabii ki, Lordum.”</p>

    <p class="calibre3">Sparkhawk kamplarının kurulup, nöbetçilerin yerleştirildiğini gördüğünde gökyüzü soğuk bir pembeye dönmüştü. Kampın geri kalanından biraz uzağa kurulan çadırının önündeki küçük ateşin başında oturan Sephrenia’ya katılmak için çadırları ve yemek ateşlerini geçti. Onu alevlerin üzerine yerleştirdiği metal üç ayaklı sehpanın üzerinde asılı her zamanki çaydanlığıyla gördüğünde gülümsedi.</p>

    <p class="calibre3">“Gülünç bir şey mi var, Sparkhawk” diye sordu.</p>

    <p class="calibre3">“Hayır,” diye cevapladı Sparkhawk. “Pek değil.” Geride yemek ateşlerinin başında dolaşan genç şövalyelere baktı. Kendi kendine, “Hepsi de çok genç gözüküyorlar,” dedi, “daha çocuk sayılırlar.”</p>

    <p class="calibre3">“Bu varlıkların doğası, Sparkhawk. Yaşlılar karar verirler, gençler uygular.”</p>

    <p class="calibre3">“Ben o kadar genç miydim?”</p>

    <p class="calibre3">Sephrenia güldü. “Sevgili Sparkhawk,” dedi. “İlk ders için sen ve Kalten bana geldiğinizde ne kadar genç olduğunuza inanamazsın. Kendimi bir çift bebeğin bakımını üstlenmiş gibi hissettim.”</p>

    <p class="calibre3">Sparkhawk’in suratında pişmanlık duyan bir ifade belirdi. “Sararım bu sorunun cevabı, değil mi?” Ellerini ateşe doğru uzattı. “Soğuk bir akşam. Sanırım ben Jiroch’dayken kansızlaşmışım. Ele-nia’ya geri geldiğimden beri tam olarak ısınmadım. Parasim akşam yemeğini getirdi mi?”</p>

    <p class="calibre3">“Evet. Çok iyi bir genç çocuk değil mi?”</p>

    <p class="calibre3">Sparkhawk güldü. “Eğer bunu söylediğini duysaydı gücenirdi.”</p>

    <p class="calibre3">“Bu doğru, değil mi?”</p>

    <p class="calibre3">“Şüphesiz, ama zaten her şeyden gücenecekti. Genç şövalyeler çok hassas olurlar.”</p>

    <p class="calibre3">“Onu şarkı söylerken duydun mu?”</p>

    <p class="calibre3">“Bir kere. Kilisede.”</p>

    <p class="calibre3">“Muhteşem bir sesi var, değil mi?”</p>

    <p class="calibre3">Sparkhawk başıyla onayladı. “Onun askeri bir birliğe ait olduğunu sanmıyorum. Sıradan bir manastır büyük ihtimalle mizacına daha uyacaktır.” Etrafına bakındı, ateşin yanına bir kütük çekti ve üzerine eübbesini örttü. “Rahat bir iskemle değil,” diye özür diledi, “ama yere oturmaktan daha iyidir.”</p>

    <p class="calibre3">“Teşekkür ederim, Sparkhawk.” Sephrenia gülümsedi. “Çok düşüncelisin.”</p>

    <p class="calibre3">“Bende birkaç görgü kuralı bilirim, sanırım.” Ciddi ciddi Sephrenia’ya baktı. “Korkarım, senin için zor bir yolculuk olacak.”</p>

    <p class="calibre3">“Buna dayanabilirim, bir tanem.”</p>

    <p class="calibre3">“Belki ama gereksiz cesaret göstererek alışılmadık bir şey yapma. Eğer yorulursan ya da üşürsen bana söylemekten çekinme.”</p>

    <p class="calibre3">“Merak etme Sparkhawk. Styricler dayanıklı insanlardır.”</p>

    <p class="calibre3">“Sephrenia, seninle beraber taht odasındaki on iki şövalyenin&nbsp;<span style="font-size: 1em; line-height: 1.2;">ölmeye başlaması ne kadar sürecek?</span></p>

    <p class="calibre3">“Bu söylemek gerçekten imkansız, Sparkhawk.”</p>

    <p class="calibre3">“Peki o zaman, her seferinde bilecek misin?”</p>

    <p class="calibre3">“Evet. Şu anda kılıçlarını getirecekleri kişi benim.”</p>

    <p class="calibre3">“Kılıçlarını mı?”</p>

    <p class="calibre3">“Kılıçlar bu büyünün araçları ve taşımamız gereken yükü sembolize ediyorlar.”</p>

    <p class="calibre3">“Bu sorumluluğu bölüşmek daha akıllıca olmaz mı?”</p>

    <p class="calibre3">“Ben bölüşmemeyi tercih ediyorum.”</p>

    <p class="calibre3">“Bu bir hata olabilir.”</p>

    <p class="calibre3">“Belki ama yapacak olan benim.”</p>

    <p class="calibre3">Sparkhawk kızgınlıkla dolaşmaya başladı. “Arcium’un yarısını dolaşacağımıza onu iyileştirmekle uğraşabilirdik,” diye patladı.</p>

    <p class="calibre3">“Bu da önemli, Sparkhawk.”</p>

    <p class="calibre3">“Şeni, Elena’yı ve Vanion’u kaybetmeye dayanamam,” dedi Sparkhawk.</p>

    <p class="calibre3">“Hâlâ zamanımız var, bir tanem.”</p>

    <p class="calibre3">Sparkhawk iç çekti. “Her şey yerli yerinde mi?” diye sordu.</p>

    <p class="calibre3">“Evet. Gerekli olan her şeyim var.”</p>

    <p class="calibre3">“İyi uyumaya bak. Erken kalkacağız. İyi geceler, Sephrenia.”</p>

    <p class="calibre3">“İyi uyu, Sparkhawk.”</p>

    <p class="calibre3">GÜNEŞ ışıklarını ormanda yansıtmaya başlarken Sparkhawk uyandı. Zırhını giydi, soğuk demirin temasıyla titredi. Diğer beş şövalye ile paylaştığı çadırdan çıktı ve uyuyan kampa göz attı. Sephrenia’nın çadırının önündeki ateşi çıtırdamaya başlamıştı. Beyaz sabahlığı ağaran günün çeliğimsi ışıkları ve ateşin kızıllığında parıldıyordu.</p>

    <p class="calibre3">“Erken kalkmışsın,” dedi yanına yaklaşırken Sparkhawk.</p>

    <p class="calibre3">“Sen de. Sınır daha ne kadar uzakta?”</p>

    <p class="calibre3">“Bugün Arcium’a geçeceğiz.”</p>

    <p class="calibre3">Ve birden ormandan bir yerden flütümsü acayip bir ses duydular. Melodi kısıktı, hüzünden çok eskimeyen bir neşeyle doluydu.</p>

    <p class="calibre3">Sephrenia’nın gözleri açıldı ve sağ eliyle belli bir hareket yaptı.</p>

    <p class="calibre3">“Belki bir çobandır?” dedi Sparkhawk.</p>

    <p class="calibre3">“Hayır,” dedi Sephrenia. “Çoban değil.” Ayağa kalktı. “Benimle gel Sparkhawk,” dedi ve ateşin başından ayrılıp önden gitti.</p>

    <p class="calibre3"><span style="font-size: 1em; line-height: 1.2;">Flütümsü sesi takip edip kampın güneyindeki çayırlığa geldiklerinde gökyüzü aydınlanıyordu. Sparkhawk’ın oraya yerleştirdiği nöbetçiye yaklaştılar.</span><br /></p>

    <p class="calibre3">“Siz de duydunuz mu, Lord Sparkhawk?” diye sordu siyah zırhlı şövalye.</p>

    <p class="calibre3">“Evet. Kim olduğunu veya sesin nereden geldiğini görebiliyor musun?”</p>

    <p class="calibre3">“Çayırın ortasındaki ağaçtan geliyor gibi gözüküyor. Sizinle gelmemi ister misiniz?”</p>

    <p class="calibre3">“Hayır. Burada kal. Biz araştıracağız.”</p>

    <p class="calibre3">Sephrenia çoktan tuhaf müziğin kaynağı gibi gözüken ağaca doğru yönelmişti.</p>

    <p class="calibre3">“Bırak da önden ben gideyim,” dedi Sparkhawk.</p>

    <p class="calibre3">“Tehlike yok, Sparkhawk.”</p>

    <p class="calibre3">Ağaca ulaştıklarında, Sparkhawk gölgeler içindeki dalların arasından dikkatle bakıp esrarengiz müzisyeni gördü. Altı yaşlarında küçük bir kız çocuğuydu. Saçları uzun ve parlak, iri gözleri gece gibi derindi. Otlardan örülme bir saç bandı alnında, saçlarını geride tutuyordu. Bir dal üzerinde oturuyor, bir keçi çobanının çalabileceği, basit, delikli kavalı üflüyordu. Oldukça soğuk olmasına rağmen üzerinde kollarını ve bacaklarını çıplak bırakan kısa, kuşaklı keten bir önlük vardı. Üzerinde çimen izleri olan ayaklarıyla bağdaş kurmuş, daim üzerine sakin bir güvenle tünemişti.</p>

    <p class="calibre3">“Bu çocuk burada ne yapıyor?” diye şaşkınlıkla sordu Sparkhawk. “Etrafta hiç.bir köy ya da ev yok.”</p>

    <p class="calibre3">“Sanırım bizi bekliyordu,” diye cevapladı Sephrenia.</p>

    <p class="calibre3">“Bu anlamsız.” Başını kaldırıp çocuğa baktı. “Senin ismin ne, küçük kız?” diye sordu.</p>

    <p class="calibre3">“Bırak da ona soruları ben sorayım, Sparkhawk,” dedi Sephrenia. “O bir Styric çocuğu, onlar utangaçdırlar.” Kukuletasını geri itti ve küçük kızla Sparkhawk’ın anlamadığı bir dilde konuştu.</p>

    <p class="calibre3">Çocuk kaba kavalını indirdi ve gülümsedi. Dudakları sanki küçük, pembe bir yay gibiydi.</p>

    <p class="calibre3">Sephrenia, ona tuhaf ve nazik bir tonla, bir soru daha sordu.</p>

    <p class="calibre3">Küçük kız başını salladı.</p>

    <p class="calibre3">“Ormanın içindeki bir evde mi yaşıyor?” diye sordu Sparkhawk.</p>

    <p class="calibre3">“Onun yakınlarda evi yok,” dedi Sephrenia.</p>

    <p class="calibre3">“Konuşmuyormuş</p>

    <p class="calibre3">“Konuşmamayı terih ediyor.”</p>

    <p class="calibre3">Sparkhawk etrafa bakındı. “İyide, onu buralarda bırakamayız.” Kollarını çocuğa doğru uzattı. “Aşağı gel, küçük kız,” dedi.</p>

    <p class="calibre3">Çocuk ona gülümsedi ve daldan ellerinin içine kaydı. Çok hafifti, saçları çimen ve ağaç kokuyordu. Kendinden emin kollarını Sparkhawk’m boynuna doladı, sonra zırhının kokusundan dolayı yüzünü buruşturdu.</p>

    <p class="calibre3">Sparkhawk onu yere koyar koymaz hemen Sephrenia’ya gitti, ufak tefek kadının ellerini kendi ellerinin içine aldı ve onlan öptü. Kadın ve küçük kız arasında Styriclere özel, Sparkhawk’m anlayamadığı bir şey geçmiş gibi gözüküyordu. Sephrenia onu kaldırıp sarıldı. “Onu ne yapacaksın, Sparkhawk?” diye kasıtlı bir tonda sordu. Her nedense bu onun için çok önemliymiş gibi gözüküyordu.</p>

    <p class="calibre3">“Sanırım, onu yanımıza almamız gerekiyor, en azından onu bırakacağımız birilerini bulana kadar. Haydi kampa geri dönelim de bakalım giyecek bir şey bulabilecek miyiz?”</p>

    <p class="calibre3">“Ve biraz da kahvaltı, sanırım.”</p>

    <p class="calibre3">“Buna ne dersin, Flüt?” diye çocuğa sordu Sparkhawk.</p>

    <p class="calibre3">Küçük kız gülümsedi ve başıyla onayladı.</p>

    <p class="calibre3">“Niçin öyle dedin?” diye sordu Sephrenia.</p>

    <p class="calibre3">“Bir şey dememiz gerekiyor, en azından gerçek ismini öğrenene kadar, tabii varsa. Haydi ateş başına, sıcağa gidelim.” Döndü ve çayırı geçip kampa doğru ilerledi.</p>

    <p class="calibre3">Dieros şehrinin yakınlarından Arcium sınırını geçtiler. Gene yerli halkla temas kurmaktan kaçındılar. Doğuya giden yola paralel giderek kalabalık olan ana yoldan uzak durdular. Arcium krallığının kırsal bölgeleri Elenia’dan dikkati çekecek biçimde farklıydı. Kuzey komşusunun tersine Arcium bir duvarlar krallığıydı. Yollar boyunca uzuyor ya da çoğunlukla sebepsiz yere açık otlakları kesiyorlardı. Duvarlar kalın ve yüksekti. Sparkhawk sık sık şövalyelerini onların etraflarından dolaştırmak zorunda kalıyordu. Yirmi dördüncü yüzyıl Kilise başpiskoposlarından birinin Chyrellos’dan Larium’a yaptığı yolculuktan sonra Arcium hakkında söylediği, “Tanrıların kaya bahçesi,” sözlerini acı acı hatırladı.</p>

    <p class="calibre3">Ertesi gün yaprakları dökülmüş büyük bir kayın ormanına girdiler. Ormanın içine girdikçe Sparkhawk duman kokusu almaya&nbsp;<span style="font-size: 1em; line-height: 1.2;">başladı, sonunda çıplak beyaz ağaç gövdeleri arasında yayılmış alçak, koyu bir örtü gördü. Konvoyu durdurdu ve araştırma yapmak için ilerledi.</span></p>

    <p class="calibre3">Yaklaşık bir mil kadar gittikten sonra kaba biçimde Styric evlerinden yapılmış bir kümeye geldi. Hepsi yanıyordu ve evler arasındaki açıklıklarda dağılmış cesetler vardı. Sparkhawk küfretmeye başladı. Genç siyah atını çevirdi ve dört nala askerlerini bıraktığı yere döndü.</p>

    <p class="calibre3">“Bu da ne?” diye yüzünde kasvetli bir ifadeyle sordu Sephrenia. “Duman nereden geliyor.”</p>

    <p class="calibre3">“İlerde bir Styric köyü var,” diye cevapladı. “İkimizde dumanın ne anlama geldiğini biliyoruz.”</p>

    <p class="calibre3">“Ah.” Sephrenia iç çekti.</p>

    <p class="calibre3">“En iyisi ben halledene kadar küçük kızla burada kal.”</p>

    <p class="calibre3">“Hayır, Sparkhawk. Bu tip şeyler onun mirasının bir parçası. Bütün Styricler bunun olacağını bilirler. Hem, hayatta kalanlara yardım da edebilirim, tabii eğer kalan varsa.”</p>

    <p class="calibre3">“Nasıl istersen öyle olsun,” dedi kısaca. Üstüne büyük bir öfke çöktü ve kısa bir hareketle konvoyu harekete geçirdi.</p>

    <p class="calibre3">Etrafta, zavallı Styriclerin kendilerini savumaya kalktıklarının izleri vardı ama kaba silahlar taşıyan insanların altında ezilmişlerdi. Sparkhawk adamlarını işe başlattı, bazıları mezarları kazıyor, diğerleri de yangınları söndürüyordu.</p>

    <p class="calibre3">Sephrenia darmadağın alana geldi, yüzü kül gibi bembeyazdı. “Ölüler arasında sadece birkaç kadın var,” diye belirtti. “Sanırım geri kalanı ormana kaçmış.”</p>

    <p class="calibre3">“Bak bakalım onları geri gelmeye ikne edebilecek misin?” dedi. Küreğiyle mezar kazarken açıkça ağlayan Sor Parasim’e baktı. Genç şövalye duygusal yönden bu işe açıkça uygun değildi. “Parasim, Sephrenia ile git,” diye emretti Sparkhawk.</p>

    <p class="calibre3">“Peki, Lordum,” diyen Parasim hıçkırıp, küreğini bıraktı.</p>

    <p class="calibre3">Sonunda ölüler gömülmüştü, Sparkhawk mezarların üzerinde kısa bir Elene duası mırıldandı. Büyük ihtimalle Styriclere uygun olmayacaktı ama başka ne yapacağını bilmiyordu.</p>

    <p class="calibre3">Yaklaşık bir saat sonra Sephrenia ve Parasim geri döndü. “Şansınız yok muydu?” diye Sephrenia’ya sordu Sparkhawk.</p>

    <p class="calibre3">“Onları bulduk ama ormandan çıkmayacaklar.”</p>

    <p class="calibre3">“Suçlayamam,” dedi Sparkhawk. “Bakalım havadan etkilenmemeleri için birkaç evi tamir edebilecek miyiz.”</p>

    <p class="calibre3">“Boşuna zaman harcama, Sparkhawk. Buraya geri gelmeyecekler. Bu Styric dininin bir parçasıdır.”</p>

    <p class="calibre3">“Bunu yapan Elenelerin nereye gittikleri hakkında bilgi verdiler mi?”</p>

    <p class="calibre3">“Ne planlıyorsun, Sparkhawk?”</p>

    <p class="calibre3">“Şiddetle cezalandırma. Bu da Elene dininin bir parçasıdır.”</p>

    <p class="calibre3">“Hayır. Aklındaki buysa nereye gittiklerini söylemeyeceğim.”</p>

    <p class="calibre3">“Bunun üstünün örtülmesine izin vermeyeceğim, Sephrenia. İster söyle ister söyleme, nasıl istersen. Eğer gerekirse izlerini ben bulabilirim.”</p>

    <p class="calibre3">Sephrenia çaresizce ona baktı. Sonra gözleri zekayla parıldadı. “Bir pazarlığa ne dersin, Sparkhawk?” diye teklif etti.</p>

    <p class="calibre3">“Dinliyorum.”</p>

    <p class="calibre3">“Hiç kimseyi öldürmemeye söz verirsen onları nerede bulacağını sana söyleyeceğim.”</p>

    <p class="calibre3">“Tamam,” diye hınçla kabul etti, yüzü hâlâ öfkeden mosmordu. “Hangi yoldan gittiler?”</p>

    <p class="calibre3">“Daha bitirmedim,” dedi Sephrenia. “Sen burada benimle kalacaksın. Seni biliyorum bazen çok aşırıya kaçarsın. Bunu yapması için başka birini yolla.”</p>

    <p class="calibre3">Sparkhawk ona dik dik baktı ve döndü. “Lakus!” diye seslendi.</p>

    <p class="calibre3">“Hayır,” dedi Sephrenia, “Lakus olamaz. O da en az senin kadar kötüdür.”</p>

    <p class="calibre3">“Peki kim o zaman?”</p>

    <p class="calibre3">“Sanırım, Parasim.”</p>

    <p class="calibre3">“Parasim mi?”</p>

    <p class="calibre3">“O nazik biri. Kimseyi öldürmemesini söylersek, hata yapmaz.”</p>

    <p class="calibre3">“Tamam,” dedi kenetlenmiş dişlerinin arasından Sparkhawk. “Parasim,” dedi yanındaki üzgün genç şövalyeye, “yanma bir düzine adam al ve bunu yapan hayvanların peşine düşüp ensele. Kimseyi öldürme ama akıllarına böyle bir fikir geldiğine pişman et.”</p>

    <p class="calibre3">“Peki, Lordum,” dedi Parasim, gözleri birden çelik gibi parladı. Sephrenia ona yönü tarif etti ve o da diğer şövalyelerin toplandığı yere geri gitti. Yolda durup dikenli bir çalıyı kökünden söktü. Zırhlı eldiveniyle sıkıca tuttu ve sertçe suçsuz bir kayın ağacına&nbsp;<span style="font-size: 1em; line-height: 1.2;">vurup beyaz kabuğundan oldukça büyük.bir parça soydu.</span></p>

    <p class="calibre3">“Oh, Tanrım,” diye mırıldandı Sephrenia.</p>

    <p class="calibre3">“İşini iyi yapacak.” Sparkhawk sevinçle güldü. “Bu genç adamla ilgili büyük umutlarım ve uyum hissine de büyük inancım var.”</p>

    <p class="calibre3">Biraz ilerde Flüt etrafta dağılmış mezarların başında dikilmiş duruyordu. Kavalını hafif hafif çalıyordu. Melodisi de çağların hüznünü yansıtıyormuş gibi gözüküyordu.</p>

    <p class="calibre3">Hava soğuk ve berbat olmaya devam etti, ama kayda değer bir kar yağışı olmadı. Bir haftalık sıkı yolculuktan sonra, Darra şehrinin batısının yedi ya da sekiz fersah kadar uzağmdaki yıkık kaleye ulaştılar. Kalten ve Pandion Şövalyeleri’nin geri kalan ana grubu onları bekliyordu.</p>

    <p class="calibre3">Sparkhawk’in önünde atını dizginlediğinde sarışın adam, “Ben de kaybolduğunuzu düşünmeye başlamıştım,” dedi. Sparkhawk’m eyerinde oturan, üstünde Sparkhawk’ın cübbesi sarılı, çıplak ayakları siyah atın boynunun iki yanından sarkan Flüt’e merakla baktı. “Aile hayatına başlamak için biraz geç değil mi?”</p>

    <p class="calibre3">“Onu yolda bulduk,” diye cevapladı Sparkhawk. Küçük kızı aldı ve Sephrenia’ya verdi.</p>

    <p class="calibre3">“Niçin ayakkabı giydirmediniz?”</p>

    <p class="calibre3">“Giydirdik. Ama kaybedip duruyor. Darra’nın diğer tarafında bir kadınlar manastırı var. Oraya bırakacağız.” Sparkhawk tepenin üzerindeki harabeye baktı. “Sığınacak bir yer var mı?”</p>

    <p class="calibre3">“Var sayılır. En azından rüzgarı kesiyor.” •</p>

    <p class="calibre3">“O zaman içeri gidelim. Kurik, Faran’ı ve zırhımı getirdi mi?”</p>

    <p class="calibre3">Kalten başıyla onayladı.</p>

    <p class="calibre3">“İyi. Bu ele avuca sığmaz bir at ve Vanion’un eski zırhı sayamayacağım kadar çok yerimi pişirdi.”</p>

    <p class="calibre3">Atlarını yukardaki harabeye sürdüler ve Kurik’le genç çömez Berit’i onları bekler buldular. “Niye bu kadar geç kaldın?” diye açık açık sordu Kurik.</p>

    <p class="calibre3">“Yol çok uzun, Kurik,” diye biraz kendini savunurcasına cevapladı Sparkhawk, “ve arabalar da çok hızlı gidemiyor.”</p>

    <p class="calibre3">“Onları geride bırakacaktınız.”</p>

    <p class="calibre3">“Yiyecek ve fazla miktarda teçhizat taşıyorlar.”</p>

    <p class="calibre3">Kurik homurdandı. “Haydi içeri girelim. Gözetleme kulesinde yanar bıraktığım bir ateş var.” Kucağında Flüt’ü taşıyan Sephre<span style="font-size: 1em; line-height: 1.2;">nia’ya oldukça dikkatli baktı. “Leydi,” diye saygıyla selamladı. “Sevgili Kurik,” dedi içtenlikle Sephrenia. “Aslade ve çocuklar&nbsp;</span><span style="font-size: 1em; line-height: 1.2;">nasıllar?”</span></p>

    <p class="calibre3">“İyiler, Sephrenia,” diye cevapladı. “Hatta çok iyiler.”</p>

    <p class="calibre3">“Bunu duyduğuma sevindim.”</p>

    <p class="calibre3">“Kalten sizinde geldiğinizi söyledi,” dedi Kurik. “Çayınız için kaynayan suyum var.” Yüzü Sephrenia’nm göğsüne yaslı Flüt’e baktı. “Bizden sakladığınız sırlarınız mı var?”</p>

    <p class="calibre3">Sephrenia güldü, bu dalga dalga dökülen çağlayan gibi bir gülüştü. “Bu Styriclerin ey iyi yaptığı şeydir, Kurik.”</p>

    <p class="calibre3">“Haydi içeri sıcağa gidelim.” Döndü ve Berit’i atların başında bırakarak harabenin moloz yayılı avlusunda önlerinden giderek yolu gösterdi.</p>

    <p class="calibre3">Sparkhawk başparmağıyla arkasındaki çömezi işaret ederek, “Onu getirmek iyi bir fikir miydi?” diye sordu. “Gerçek bir savaş için çok genç değil mi?”</p>

    <p class="calibre3">“O iyi olacak, Sparkhawk,” dedi Kurik. “Birkaç kez Demos’daki çalışma sahasına götürdüm ve birkaç şey öğrettim. Kendini iyi idare ediyor ve çabuk öğreniyor.”</p>

    <p class="calibre3">“Tamam, Kurik,” dedi Sparkhawk, “ama çarpışma başlayınca yanından ayrılma. Yaralanmasını istemem.”</p>

    <p class="calibre3">“Senin yaralanmana hiç izin vermedim, değil mi?”</p>

    <p class="calibre3">Sparkhawk arkadaşına sırıttı. “Hayır. Hatırladığım kadarıyla, vermedin.”</p>

    <p class="calibre3">O gece harabelerde kalıp ertesi gün sabah erkenden yola çıktılar. Birleşik güçleri beş yüzün üzerindeydi ve hâlâ tehditkârhğını devam ettiren göğün altında güneye doğru atlarını sürdüler. Dar-ra’nın biraz uzağında sarı kumtaşı duvarları ve kırmızı kiremit ça~ tısyla duran bir kadınlar manastırı vardı. Sparkhawk ve Sephrenia yoldan çıktılar, binaya giden kış-kahverengisi bir çayırı geçtiler.</p>

    <p class="calibre3">Isınması için sadece küçük bir mangalın bulunduğu son derecede basit odada huzuruna çıktıkları başrahibe, “Evet, çocuğun ismi ne,” diye sordu.</p>

    <p class="calibre3">“Konuşmuyor, Ana,” diye cevapladı Sparkhawk. “Her zaman şu kavalı çalıyor, bu yüzden ona Flüt diyoruz.”</p>

    <p class="calibre3">“Bu yakışıksız bir isim, oğlum.”</p>

    <p class="calibre3">“Çocuk umursamıyor, Başrahibe,” dedi ona Sephrenia.</p>

    <p class="calibre3">“Ailesini bulmak için çaba harcadınız mı?”</p>

    <p class="calibre3">“Onu bulduğumuz yerde bir kişi bile yoktu,” dedi Sparkhawk.</p>

    <p class="calibre3">Başrahibe ciddi bir ifadeyle Sephrenia’ya baktı. “Çocuk bir Styric,” diye belirtti. “Kendi ırkından ve kendi inancından bir ailenin yanma verilmesi daha iyi olmaz mıydı?”</p>

    <p class="calibre3">“Çok âcil bir işimiz var,” dedi Sephrenia, “istediklerinde Styricleri bulmak oldukça zordur.”</p>

    <p class="calibre3">“Şüphesiz biliyorsunuz, eğer bizimle kalırsa onu Elene inançlarına göre büyüteceğiz.”</p>

    <p class="calibre3">Sephrenia gülümsedi. “Denersiniz, Başrahibe. Sanırım, konuşmaya uyumlu olmadığını fark edeceksiniz. Geliyor musun, Sparkhawk?”</p>

    <p class="calibre3">Konvoya katıldılar ve açılan gökyüzünün altında önce tırıs sonra dörtnala güneye doğru ilerlediler. Bir tepeciği geçmişlerdi ki, Sparkhawk, büyük beyaz bir kayanın üzerinde bacaklarını kavuşturarak oturmuş kavalını çalan Flüt’ü fark ederek Faran’ı sertçe dizginledi. “Sen nasıl —” diye başladı, sonra vazgeçti. “Sephrenia,” diye bağırdı, ama beyaz cüppeli kadın çoktan atından inmişti. O acayip Styric dialektiyle nazikçe konuşarak çocuğa yaklaştı.</p>

    <p class="calibre3">Flüt, kavalını indirip Sparkhawk’a cin gibi dişlerini göstererek minik bir sırıtışla baktı. Sephrenia gülümseyip çocuğu kucağına aldı.</p>

    <p class="calibre3">“Önümüze nasıl geçti?” diye sordu Kalten, yüzünde afallamış bir ifade vardı.</p>

    <p class="calibre3">“Kim bilir?” dedi Sparkhawk. “İyisi mi onu geri götüreyim.”</p>

    <p class="calibre3">“Hayır, Sparkhawk,” dedi sertçe Sephrenia. “Bizimle beraber gelmek istiyor.”</p>

    <p class="calibre3">“Bu çok kötü,” dedi Sparkhawk. “Ufak bir kızı savaşa götürecek değilim.”</p>

    <p class="calibre3">“Kendini onunla ilgilenmek zorunda hissetme, Sparkhawk. Ben ilgilenirim.” Kucağına yerleşen çocuğa gülümsedi. “Sanki benim çocuğummuş gibi ilgileneceğim.” Yanağını Flüt’ün dağınık siyah saçlaına dayadı. “Bir şekilde zaten öyle.”</p>

    <p class="calibre3">Sparkhawk uğraşmaktan vazgeçti. “Nasıl istersen öyle olsun,” dedi. Tam Faran’ı döndürüyordu ki, ani bir üşümeyle beraber amansız bir nefret duygusu hissetti. “Sephrenia!” dedi sertçe.</p>

    <p class="calibre3">“Ben de hissettim!” diye bağırırken Sephrenia küçük kızı iyice kendine çekti. “Çocuğu hedef aldı!”</p>

    <p class="calibre3">Flüt bir an çırpındı ve şaşkınlıkla bakan Sephrenia onu yere indirdiKüçük kızın yüzü asılmıştı, nefret ya da korkudan çok can sıkıntısıyla bakıyordu. Kavalını dudaklarına yerleştirdi ve çalmaya başladı. Bu seferki melodi daha öncekiler gibi yumuşak bir hava değildi-Daha katı ve özellikle meşumdu.</p>

    <p class="calibre3">Sonra biraz uzaktan acı ve şaşkınlık dolu ani bir feryat duydular. Feryat, bu sesi çıkaran her kim ya da her ne ise hayal bile edilemeyecek bir hızda kaçıyormuş gibi hızla uzaklaşmaya başladı.</p>

    <p class="calibre3">“O neydi?” diye haykırdı Kalten.</p>

    <p class="calibre3">“Dost olmayan bir ruh,” diye sakince cevapladı Sephrenia.</p>

    <p class="calibre3">“Onu kaçırtan ne?”</p>

    <p class="calibre3">“Çocuğun şarkısı. Kendini korumayı öğreniyormuş gibi gözüküyor.”</p>

    <p class="calibre3">“Burada neler olduğunu anlıyor musun?” diye Sparkhawk’a sordu Kalten.</p>

    <p class="calibre3">“Senden fazla değil. Haydi yola koyulalım. Önümüzde at sürmemiz gereken birkaç gün daha var.”</p>

    <p class="calibre3">KRAL DREGOS’un amcası Kont Radun’un kalesi yüksek, kayalık bir burnun tepesine kondurulmuştu. Güney krallığmdaki birçok kale gibi sağlam duvarlarla çevriliydi. Öğleden sonra açan havayla birlikte güneş parlarken Sparkhawk, Kalten ve eğerinin önünde hâlâ Flüt’ü taşıyan Sephrenia sarı otlarla kaplı geniş bir çayırdan geçip kaleye yaklaşıyorlardı.</p>

    <p class="calibre3">Sorgusuz sualsiz içeri kabul edildiler. Avluda kontla karşılaştılar. Kont güçlü omuzlu, saçlarında beyazlar dolu kapı gibi bir adamdı. Kenarları siyah süslü, iyice kolalanmış beyaz yakası olan, koyu yeşil bir yelek giymişti. Bu asırlar önce Elenia’da modası geçmiş bir tarzdı. Kendilerini tanıttıktan sonra, “evim Kilise Şövalyeleri’ni ağırlamaktan şeref duyar,” diye resmi bir biçimde belirtti.</p>

    <p class="calibre3">Sparkhawk Faran’m üstünden yere atladı. “Misafirperverliğiniz çok ünlü, Lordum,” dedi, “ama size sadece ziyaret için gelmedik. Konuşabileceğimiz özel bir yer var mı? Sizinle konuşmamız gereken acil bir konu var.”</p>

    <p class="calibre3">“Tabii ki,” diye cevapladı kont. “Eğer hepiniz benimle gelebilecek kadar iyi durumdaysanız.” Kalenin geniş kapıları ve mum ışığıyla aydınlatılan koridorlarından aceleyle onu takip ettiler. “Ça<span style="font-size: 1em; line-height: 1.2;">lışma odam,” dedi alçakgönüllülükle. “Kitap kolleksiyonumdan oldukça gurur duyarım. Nerdeyse iki düzine.”</span></p>

    <p class="calibre3">“Korkunç,” diye mırıldandı Sephrenia.</p>

    <p class="calibre3">“Belki bazılarını okumak istersiniz, madam?”</p>

    <p class="calibre3">“Leydi okuyamaz,” dedi Sparkhawk. “O gizleri bilen bir Styrictir. Okumanın bir şekilde yeteneklerini engelleyeceğini hissediyor.”</p>

    <p class="calibre3">“Bir cadı mı?” diyen kont, küçük kadına bakıyordu. “Gerçekten mi?”</p>

    <p class="calibre3">“Biz başka sözcükler kullanmayı tercih ederiz, Lordum,” diye kibarca cevapladı Sephrenia.</p>

    <p class="calibre3">“Lütfen, oturun,” diyen kont, sağlam parmaklıklı pencereden giren kış güneşinin ürpertici bir parçasında duran geniş masayı işaret etti. “Acil konunun ne olduğunu duymak için sabırsızlanıyorum.”</p>

    <p class="calibre3">Sparkhawk miğferini ve zırhlı eldivenlerini çıkarıp masanın üzerine koydu. “Cimmura piskoposu Annias ismi sizin için bir şey ifade ediyor mu, Lordum?”</p>

    <p class="calibre3">Kontun yüzü sertleşti. “Onu duydum,” dedi kısaca.</p>

    <p class="calibre3">“O zaman ününü de biliyorsunuz?”</p>

    <p class="calibre3">“Biliyorum.”</p>

    <p class="calibre3">“İyi. Sör Kalten ve ben tesadüfen piskoposun kurduğu bir komployu ortaya çıkardık. Çok şükür ki, bu olaydan haberdar olduğumuzu bilmiyor. Kilise Şövalyeleri’ni rahatça içeri kabul etmek çok bilinen bir alışkanlığınız mıdır?”</p>

    <p class="calibre3">“Şüphesiz. Kiliseye saygı, şövalyelerine hayranlık duyarım.”</p>

    <p class="calibre3">“Birkaç gün içinde - en fazla bir hafta - siyah zırhlar içinde kal-balık bir grup adam Pandion Şövalyeleri’nin standart giysileriyle kapınıza gelecek. Kesinlikle içeri sokmamanızı tavsiye ederim.”</p>

    <p class="calibre3">“Ama -“</p>

    <p class="calibre3">Sparkhawk bir elini kaldırdı. “Onlar Pandion olmayacaklar, Lordum. Onlar, Martel isimli bir döneğin kumandasındaki paralı askerler. Eğer içeri bırakırsanız duvarlarınız içindeki herkesi, bu zalimliği etrafa yayacak bir ya da iki din adamı hariç öldürecekler.”</p>

    <p class="calibre3">“Canavarca!” diyen kontun nefesi kesildi. “Piskopos Annias’ın benden bu kadar nefret etmesinin nedeni ne olabilir ki?”</p>

    <p class="calibre3">“Bu komplo size yönelik değil, Kont Radun,” dedi Kalten. “Sizin katliniz Pandion Şövalyeleri’ni kötülemek için yapılacak. An<span style="font-size: 1em; line-height: 1.2;">aS/ Kilise Hiyerarşisi’nin bu olayla çileden çıkıp birliği dağıtacağını umuyor.”</span></p>

    <p class="calibre3">“Hemen Larium’a haber vermem lazım,” diye ayaklandı Kont. “Yeğenim birkaç gün içinde bir orduyla burada olabilir.”</p>

    <p class="calibre3">“Buna gerek olmayacak, Lordum,” dedi Sparkhawk. “Kalenin hemen kuzeyindeki ormanda gizlenen beş yüzü de tamamen zırhlı pandion’um var - hepsi gerçek Pandion. Eğer izin verirseniz yüz tanesini kalenizin içine getirip savunmanızı kuvvetlendireceğim, paralı askerler geldiğinde, içeri sokmamak için bir bahane bulun.”</p>

    <p class="calibre3">“Bu tuhaf gözükmez mi?” diye sordu Radun. “Benim misfir-perverliğim - özellikle de Kilise Şövalyeleri için - iyi bilinir.”</p>

    <p class="calibre3">“Açılır kapanır köprü,” dedi Kalten.</p>

    <p class="calibre3">“Anlamadım?”</p>

    <p class="calibre3">“Köprünüzü çalıştıran bocurgatın çalışmadığını ve adamlarınızın onarmakta olduğunu, sabırlı olmalarını söyleyin.”</p>

    <p class="calibre3">“Yalan söyleyemem,” dedi sertçe kont.</p>

    <p class="calibre3">“O da tamam, Lordum,” dedi Kalten. “Ben sizin için bocugatı kırarım, böylece yalan söylememiş olursunuz.”</p>

    <p class="calibre3">Kont bir an bakakaldı, sonra kahkahalarla gülmeye başladı.</p>

    <p class="calibre3">“Paralı askerler kalenin dışında olacaklar,” diye devam etti Sparkhawk,” ve duvarlarınız onlara hareket etmeleri için çok az yer bırakacak. İşte o anda biz saldıracağız.”</p>

    <p class="calibre3">Kalten bütün dişlerini göstererek sırıttı. “Onları duvarlarınızın önünde ufalamaya başlamamız, peynir rendelemek gibi olacak.”</p>

    <p class="calibre3">“Bu arada üzerlerine mazgallardan ilginç şeyler düşürebilirim,” diye ekledi kont, o da sırıtıyordu. “Oklar, büyük kayalar, yanan zift - bu tip şeyler.”</p>

    <p class="calibre3">“Sizinle çok iyi anlaşacağız, Lordum,” dedi Kalten.</p>

    <p class="calibre3">“Şüphesiz bu leydi ve küçük kız için burada güvenlikte kalacakları yerler ayarlayacağım,” dedi kont.</p>

    <p class="calibre3">“Hayır, Lordum,” diye karşı çıktı Sephrenia. “Ben Sör Sparkhawk ve Sör Kalten’e gizlenme yerimizde eşlik edeceğim. Sparkhawk’m bahsettiği Martel eski bir Pandion’dur ve dürüst bir insana yasak olacak gizler konusunda derin araştırmalar yapmıştır. Ona karşı koymak gerekebilir, bu konuda çok iyi hazırlandım.”</p>

    <p class="calibre3">“Ama çocuk gerçekten -“</p>

    <p class="calibre3">“Çocuğunda benimle kalması gerekiyor,” dedi sertçe Sephre<span style="font-size: 1em; line-height: 1.2;">nia. O sıra da merakla bir kitabı açmakta olan Flüt’e baktı. “Hayır!” dedi, sesi istediğinden çok daha sert çıkmıştı. Ayağa kalkıp kitabı küçük kızdan uzaklaştırdı.</span></p>

    <p class="calibre3">Flüt içini çekti ve Sephrenia Sparkhawk’m anlamadığı o dilde bir şeyler söyledi.</p>

    <p class="calibre3">MARTEL’in paralı askerlerinin ne zaman geleceği bilinmediğinden Pandionlar o akşam ateş yakmadılar. Ertesi sabah soğuk ve berrak bir gökyüzüyle battaniyesini üzerinden atan Sparkhawk, ıslak soğukluğunu kendi vücuduyla ısıtmak için en azından bir saat gerektiğini bildiğinden, zırhına biraz tiksinerek baktı. Şimdilik bununla karşılaşmaya hazır olmadığına karar verdi, böylece kılıcını beline taktı ve kaim cübbesini omuzuna aldı. Uyuyan kampın içinden geçip, o. ve şövalyelerinin saklandığı ağaçların arasından akan küçük dereye doğru yürüdü.</p>

    <p class="calibre3">Derenin yanında eğildi, avuçlarıyla su içti, buz gibi suyu yüzüne çarptı. Sonra doğruldu, yüzünü cüppesinin kenarıyla kurulayıp dereden uzaklaştı. Yeni yükselen güneş yapraksız ağaçların içinden, koyu dalların arasından altın gibi akıyor, ayaklarının dibindeki otlarda ipe dizilmiş boncuklar gibi toplanmış çiğ damlalarım yakıyordu. Sparkhawk ağaçların arasında yürümeye devam etti.</p>

    <p class="calibre3">Yaklaşık bir mil kadar yürümüştü ki ağaçların arasından bir çayır gördü. Çayıra yaklaştığında toynakların çıkardığı tok sesleri duydu. İlerde bir yerde, tek bir at çimenlerin üzerinde hoplayarak eşkin koşuyordu. Ve sonra sabah sessizliğinde yükselen Flüt’ün kavalının sesini duydu.</p>

    <p class="calibre3">Sparkhawk çalıları yara yara kendine yol, açtı, dikkatle çayıra gözden geçirdi.</p>

    <p class="calibre3">Faran üzerinde sabah güneşiyle ışıldayan kırçıllı paltosuyla çayırda büyük daireler çizerek eşkin koşuyordu. Ne eğeri ne koşumları takılıydı; adımlarında belirgin bir neşe vardı. Flüt atın üstünde sırt üstü yatmıştı, kavalı dudaklarmdaydı. Kafası atın inip kalkan omuzları arasında rahatça yerleşmişti, dizleri birbirine değiyordu ve küçük ayaklarının biriyle Faran’ın sağrısına ara sıra vuruyordu-Sparkhawk şaşkın şaşkın onlara bakakaldı sonra iri kırçılın yolunun üzerinde dikilmek için çayıra çıktı. Kollarını açtı, Faran yavaşladı ve sahibinin önünde durdu.</p>

    <p class="calibre3">“Sen ne yaptığını zannediyorsun?” diye bağırdı Sparkhawk.</p>

    <p class="calibre3">Faran’ın ifadesi mağrurlaştı, kafasını çevirip başka yöne baktı.</p>

    <p class="calibre3">“Akimi tamamen kayıp mı ettin?”</p>

    <p class="calibre3">Faran kişnedi ve Flüt şarkısına devam ederken sağa sola vurmayı sürdürdü. Sonra küçük kız çimen lekeli ayağını sanki emir veriyormuş gibi atın sağrısına birkaç kez vurdu, Faran öfkeli Sparkhawk’ın yanından geçti ve üzerinde şarkı çalan Flüt’le eşkin koşmasına devam etti.</p>

    <p class="calibre3">Sparkhawk küfür edip arkasından koştu. Bir müddet sonra bunun ümitsiz bir çaba olduğunu anlayıp durdu, nefes nefeseydi.</p>

    <p class="calibre3">“İlginç değil mi, ne dersin?” dedi Sephrenia. Ağaçların arasından çıkmıştı, beyaz giysisi sabah güneşiyle parıldayarak çayırın kenarında ayakta duruyordu.</p>

    <p class="calibre3">“Onları durdurabilir misin?” diye sordu Sparkhawk. “Flüt düşüp bir yerini indirecek.”</p>

    <p class="calibre3">“Hayır, Sparkhawk,” diye aynı fikirde olmadığını belirtti Sephrenia, “düşmeyecek.” Bunu sanki arada sırada düşermiş gibi tuhaf bir tavırla söyledi. Sephrenia, Elene toplumunda yıllarca yaşamasına rağmen hâlâ tepeden tırnağa bir Styric olarak kalmıştı ve Styricler Eleneler için her zaman bir muamma olmuşlardı. Buna rağmen Elene Kilisesi’nin askeri birlikleri ve onların Styric öğretmenleri arasında asırlardır süren yakın beraberlik Kilise Şövalyeleri’ne eğitmenlerinin söylediklerini soru sormadan kabul etmeyi öğretmişti.</p>

    <p class="calibre3">“Eğer eminsen,” dedi Sparkhawk, otlaktaki her zamanki zalim tavrını kaybetmiş gözüken Faran’a biraz şüpheyle baktı.</p>

    <p class="calibre3">“Evet, bir tanem,” diyen Sephrenia, onu rahatlatmak için bir elini Sparkhawk’ın omuzuna koydu. “Kesinlikle eminim.” Sabahın altın renkli ışıklarında çiğle ıslanmış çayırda minik yolcusuyla dönen iri ata baktı.</p>

    <p class="calibre3">“Bırak biraz daha oynasınlar.”</p>

    <p class="calibre3">DAHA öğlene epey vardı ki, Kalten kalenin güneyinde, Sarrinium’dan gelen yolun üzerinde, Kurik ile beraber nöbet bekledikleri etrafa hakim bir noktadan “geri geldi. “Şimdilik bir şey yok,” diye rapor ederken, zırhı şıkırdayarak atından indi. “Ne dersin, Martel yol yerine kırdan gelmeyi deneyebilir mi?”</p>

    <p class="calibre3">“Pek olası değil,” diye cevapladı Sparkhawk. “Gözükmek istiyor? Bir yığın şahide ihtiyacı var.”</p>

    <p class="calibre3">“Sanırım haklısın,” diye kabul etti Kalten. “Darra’dan gelen yolu gözetletiyor musun?”</p>

    <p class="calibre3">Sparkhawk başını sallayarak onayladı. “Lakus ve Berit orayı gözlüyorlar.”</p>

    <p class="calibre3">“Berit mi?” Kalten şaşırmış gözüktü. “Şu çırak mı? Biraz ufak değil mi?”</p>

    <p class="calibre3">“Bu işin üstesinden gelecek. Sağlam ve akıllı. Lakus onun başını beladan uzak tutar.”</p>

    <p class="calibre3">“Haklısın. Kontun bize yolladığı kızarmış öküzden artan bir şey var mı?”</p>

    <p class="calibre3">“Kendin al. Ama artık sıcak değil.”</p>

    <p class="calibre3">Kalten omuz silkti. “Soğuk et hiç et olmamasından iyidir.”</p>

    <p class="calibre3">Gün ilerlerdi, sadece beklemeyle geçen günler gibi o akşam da Sparkhawk içi içini yiyerek kampı adımlıyordu. Sonunda Sephrenia Flüt’le paylaştığı konforsuz çadırdan çıktı. Elleri kalçalarında siyah zırhlı şövalyenin önüne dikildi. “Şundan vazgeçer misin?” dedi kızgınca.</p>

    <p class="calibre3">“Neden vazgeçeyim?”</p>

    <p class="calibre3">“Adımlamaktan. Her adımda şmgırdıyorsun ve gürültü bütün dikkatimi dağıtıyor.”</p>

    <p class="calibre3">“Özür dilerim. Gidip kampın öbür tarafında şmgırdayacağım.”</p>

    <p class="calibre3">“Niye bir yerde oturmuyorsun?”</p>

    <p class="calibre3">“Sanırım, aşırı sinirliyim.”</p>

    <p class="calibre3">“Sinirli mi? Sen mi?”</p>

    <p class="calibre3">“Bazen sancılanırım.”</p>

    <p class="calibre3">“İyi, o zaman git başka bir yerde sancılan.”</p>

    <p class="calibre3">“Peki, küçük ana,” diye itaat edercesine cevapladı.</p>

    <p class="calibre3">Ertesi sabah gene soğuktu. Dağa güneş yükselmeden Kurik sessizce kampa girdi. Siyah cüppelerine sarılmış uyuyan şövalyelerin arasından dikkatlice geçerek Sparkhawk’ın battaniyesini yaydığı yere geldi. “Kalksan iyi olur,” derken hafifçe Sparkhawk’ın omuza dokundu. “Geliyorlar.”</p>

    <p class="calibre3">Sparkhawk çabucak doğruldu. “Kaç kişiler?” diye sorarken battaniyesini üzerinden attı.</p>

    <p class="calibre3">“Yaklaşık iki yüz elli saydım.”</p>

    <p class="calibre3">Sparkhawk ayağa kalktı. “Kalten nerde?” diye sorarken Kurik lordunun kalın korumalı tuniğinin üstüne siyah zırhı tokalamaya</p>

    <p class="calibre3">başladı.</p>

    <p class="calibre3">“Herhangi bir sürpriz olmayacağından emin olmak istediğinden konvoyun arkasına takıldı.”</p>

    <p class="calibre3">“Ne, ne yaptı?”</p>

    <p class="calibre3">“Merak etme Sparkhawk. Hepsi siyah zırhlar giyiyorlar, bu yüzden rahatlıkla aralarına karışır.”</p>

    <p class="calibre3">“Şunu bağlayacak mısm?” Sparkhawk silahtarına savaş sırasında her iki tarafta siyah zırhlar giydiğinden her şövalyenin kimlik olarak takması gereken uzun parlak kurdelayı uzattı.</p>

    <p class="calibre3">Kurik kırmızı kurdelayı aldı. “Kalten mavi takıyor,” diye belirtti. “Gözlerine uyuyormuş.” Kurdelayı Sparkhawk’ın pazısının üzerine bağladı, sonra geriye çekildi ve lorduna şöyle baştan aşağı bir baktı. “Büyüleyici,” derken gözlerini kaçırdı.</p>

    <p class="calibre3">Sparkhawk güldü ve dostunun omuzuna vurdu. Genelde genç şövalyelerden oluşan kampa bakarak, “Haydi gidip çocukları uyandıralım,” dedi.</p>

    <p class="calibre3">Kurik, ikisi kampta dolaşıp uyuyan Pandionları kaldırırken, “Sana bazı kötü haberlerim var, Sparkhawk,” dedi.</p>

    <p class="calibre3">“Söyle bakalım neymiş?”</p>

    <p class="calibre3">“Konvoya liderlik eden adam Martel değil.”</p>

    <p class="calibre3">Sparkhawk içinin sıcak bir hayal kırıklığı dalgasıyla kaplandığını hissetti. “Kim?” diye sordu.</p>

    <p class="calibre3">“Adus. Çenesinde kan vardı. Gene çiğ et yiyor sanırım.”</p>

    <p class="calibre3">Sparkhawk küfretti.</p>

    <p class="calibre3">“Bir de şu açıdan bak. En azından dünya Adus’suz daha temiz bir yer olacak. Tanrı’nın onunla yapacağı uzun konuşmayı gözümde canlandırıyorum.”</p>

    <p class="calibre3">“Bunu sağlamak için neler yapabileceğimize bir göz atalım.”</p>

    <p class="calibre3">Sparkhawk’m şövalyeleri birbirlerinin zırhlarına yardımcı olurlarken Kalten atıyla kampa girdi. Atından inmeye bile tenezzül etmeden, “Kalenin güneyindeki tepenin hemen yanında durdular,” diye rapor verdi.</p>

    <p class="calibre3">“Martel’in aralarında bir yerde gizlenme olasılığı var mı?” diye ümitle sordu Sparkhawk.</p>

    <p class="calibre3">Kalten başını salladı. “Korkarım yok.” Üzengilerinin üzerinde&nbsp;<span style="font-size: 1em; line-height: 1.2;">ayağa kalkarak kılıcını çekti. “Niye hemen gidip onlara saldırmıyoruz?” diye fikrini söyledi. “Üşüyorum.”</span></p>

    <p class="calibre3">“Eğer çarpışmadaki yerini almasına izin vermezsek, Kont Ra-dun hayal kırıklığına uğrayacaktır.”</p>

    <p class="calibre3">“Bu doğru.”</p>

    <p class="calibre3">“Kiralık askerlerde tuhaf olan bir şey var mı?”</p>

    <p class="calibre3">“Yarısının Rendorlu olduğunu saymazsak, sıradanlar.”</p>

    <p class="calibre3">“Rendorlular mı?”</p>

    <p class="calibre3">“İyi kokmazlar, değil mi?”</p>

    <p class="calibre3">Sephrenia yanında Flüt ve Parasim’le gelip onlara katıldı.</p>

    <p class="calibre3">“Günaydın, Sephrenia,” diye selamladı Sparkhawk.</p>

    <p class="calibre3">“Bu kargaşa niye?” diye sordu.</p>

    <p class="calibre3">“Misafirimiz var. Onları karşılamamız gerektiğini düşündük.”</p>

    <p class="calibre3">“Martel mi?”</p>

    <p class="calibre3">“Hayır. Ne yazık ki Adus ve birkaç arkadaşı.” Sol kolunun altında tuttuğu miğferin yerini değiştirdi. “Onların başındaki Martel olmadığından ve Adus’da çok az Elenic daha da az Styric konuşabildiğinden, aralarında duvardaki sineği yok edecek büyüyü yapacak kimse yok. Bu da, korkanmki bu yolculuğu boşuna yapmış olduğun anlamına geliyor. Senden burada ormanda, tehlikeden uzakta saklanmanı istiyorum. Sör Parasim senle kalacak.”</p>

    <p class="calibre3">Genç şövalyenin yüzünden hayal kırıklığı okunuyordu.</p>

    <p class="calibre3">“Hayır, Sparkhawk,” diye cevapladı Sephrenia. “Muhafız gerekmez, bu Parasim’in ilk savaşı. Onu bundan yoksun etmeyeceğiz.”</p>

    <p class="calibre3">Parasim’in yüzü minnettarlıkla parladı.</p>

    <p class="calibre3">Kurik ağaçların arasında gözcülük yaptığı yerden geldi. “Güneş yükseliyor,” diye bildirdi, “ve Adus adamlarının önünde tepenin üzerine çıkıyor.”</p>

    <p class="calibre3">“O zaman, iyisi mi atlarımıza binelim,” dedi Sparkhawk.</p>

    <p class="calibre3">Pandionlar eyerlerine atladılar ve ormanda dikkatlice, kontun kalesini çevreleyen geniş çayıra gelene kadar ilerlediler. Sonra orada bekleyip, siyah zırhlı paralı askerlerin güneşin ilk altın rengi ışıklarında tepeden aşağı inmelerini izlediler.</p>

    <p class="calibre3">Normalde homurtular ve geğirtilerle konuşan Adus atını Kont Radun’un kalesinin kapısına sürdü; önünde bir kol uzunluğunda tuttuğu bir kağıt parçasını duraksaya duraksaya okudu.</p>

    <p class="calibre3">“Ezbere söyleyemez mi?” diye yavaşça sordu Kalten. “Sadece&nbsp;<span style="font-size: 1em; line-height: 1.2;">kaleye girmek için izin istiyor.”</span></p>

    <p class="calibre3">“Martel işi şansa bırakmaz,” diye cevapladı Sparkhawk, “ve Adus ismini bile hatırlamakta zorlanır.”</p>

    <p class="calibre3">Adus talebini okumaya devam etti. Giriş kelimesinde birden fazla hece olduğu için zorlandı.</p>

    <p class="calibre3">Sonra Kont Radun, köprüyü indirip kaldıran bocurgatın bozulduğunu üzüntüyle bildirmek ve tamir edilene kadar sabırlı olmaların1 rica etmek için surlar üzerinde belirdi.</p>

    <p class="calibre3">Adus iyice düşünüp taşındı. Bu epey vaktini aldı. Paralı askerler atlarından indiler ve kalenin önündeki çimenlerin ü2erinde*ay-lak aylak oturdular.</p>

    <p class="calibre3">“Çok kolay olacak,” diye mırıldandı Kalten.</p>

    <p class="calibre3">“Hiç birinin kaçmadığından emin olmamız lazım,” dedi Sparkhawk. “Birinin gidip Annias’a bugün gerçekten neler olduğunu anlatmasını istemem.”</p>

    <p class="calibre3">“Bu konuda Vanion’un akıllıca davrandığını düşünüyorum.”</p>

    <p class="calibre3">“Biz sadece şövalye iken onun eğitmen olmasının nedeni bu.”</p>

    <p class="calibre3">Kırmızı bir flama kontun kalesinin duvarları üzerinde belirdi.</p>

    <p class="calibre3">“İşte işaret,” dedi Sparkhawk. <span class="italic">‘Radun’un güçleri hazır.” Miğferini taktı, dizginleri kavradı, Faran’ı sıkıca tutup üzengilerinin üstünde doğruldu. Sonra sesini yükseltti. “Hücum!” diye kükredi.p&gt;</span></p>
  </div>
</body>
</html>
