<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><b>Onbirinci Bölüm</b></h2>

    <p class="calibre3">AÇILIR KAPANIR köprüyü geçip Demos ve ötesine giden yola çıktıklarında öğleden sonra olmuştu. Hava hâlâ rüzgarlı ama gökyüzü açıktı. Kıvrıla kıvrıla Demos’a giden yolda kalabalık bir trafik vardı. Arabalar takırdayarak geçiyor ve koyu renkli elbiseler giymiş köylüler sırtlarında ağır denklerle zorlanarak ağır ağır Cimmura’daki pazara doğru gidiyorlardı. Vahşi kış rüzgarı yolun kenarındaki sarı otları yatırıyordu. Sparkhawk diğerlerinden birkaç adım ilerde gidiyordu, Cimmura’ya giden köylüler kenara çekilerek yol açıyorlardı. Faran tırıs giderken gene tören yürüyüşüne geçti.</p>

    <p class="calibre3">“Atın tez canlıymış gibi gözüküyor, Sparkhawk,” diye yorum yaptı rahip cübbesinin üzerine kalın, siyah resmi cübbesini giyen Başpiskopos Dolmant.</p>

    <p class="calibre3">Sparkhawk başını geri çevirip omuzunun üzerinden, “Sadece gösteri yapıyor,” diye yanıtladı.</p>

    <p class="calibre3">“Bu ona birisini ısırmak için fırsat kollarken vakit geçirecek bir şey sağlıyor.” Kalten güldü.</p>

    <p class="calibre3">“Terbiyesiz mi?”</p>

    <p class="calibre3">“Savaş atlarının doğasıdır, Ekselansları,” dedi Sparkhawk. “Saldırgan eğitilirler. Faran konusunda biraz fazla ileri gitmişler.”</p>

    <p class="calibre3">“Hiç seni ısırdı mı?”</p>

    <p class="calibre3">“Bir kez. Sonra, yapmamasının daha iyi olacağını açıkladım.”</p>

    <p class="calibre3">“Açıkladın mı?”</p>

    <p class="calibre3">“Sağlam bir dal parçası kullandım. Anında her şeyi anladı.”</p>

    <p class="calibre3">“Bugün çok yol almayacağız, Sparkhawk,” diye bağırdı Kurik, grubun arkasından, yanında iki yük atıyla geliyordu. “Geç başladık. Bir fersah kadar ilerde bir han biliyorum. Orada iyi bir uyku çe<span style="font-size: 1em; line-height: 1.2;">ktikten sonra sabah, erkenden yola çıkma fikrine ne diyorsun?”</span></p>

    <p class="calibre3">“Çok uygun,” diye onayladı Kalten. “Artık yerde uyumaktan o kadar çok hoşlanmıyorum.”</p>

    <p class="calibre3">“Tamam,” dedi Sparkhawk. Talen’e bir göz attı, çocuk Sephrenia’nin beyaz atının yanında, yorgun görünüşlü doru bir ata biniyordu-Oğlan, omuzunun üzerinde korkuyla geriye bakıp duruyordu. “Sakinsin,” dedi.</p>

    <p class="calibre3">“Genç insanların büyüklerinin yanında konuşmaması beklenir, Sparkhawk,” diye kıvırtarak cevapladı Talen. “Kurik’in gönderdiği okulda öğrettikleri birkaç şeyden biri buydu. Ben kurallara uymaya çalışırım - tabii ki beni çok fazla rahatsız etmezlerse.”</p>

    <p class="calibre3">“Bu genç adam bir küstah,” diye gözlemledi Dolmant.</p>

    <p class="calibre3">“Hem de bir hırsız, Ekselansları,” diye uyardı Kalten. “Üzerinizde değerli bir şeyler varsa çok yakınına gitmeyin.”</p>

    <p class="calibre3">Dolmant sertçe çocuğa baktı. “Hırsızlığın Kilise tarafından onaylanmadığı gerçeğinin farkında mısın?”</p>

    <p class="calibre3">“Evet,” diye iç çekti Talen. “Biliyorum, Kilise bu tip şeyler için çok tutucu.”</p>

    <p class="calibre3">“Ağzından çıkan lafa dikkat et, Talen,” diye patladı Kurik.</p>

    <p class="calibre3">“Edemem, Kurik. Burnum görüntüyü kısıtlıyor.”</p>

    <p class="calibre3">“Ufaklığın ahlaksızlığı belki anlaşılabilir,” dedi hoşgörülüce Dolmant. “Ahlak ve din ilkeleri konularında eğitim aldığından şüpheliyim.” İç çekti. “Sokaklardaki çocuklar, birçok yönden, Styricler kadar dinsizler.” Eyerinin önünde eski bir cüppeye sarılmış oturan Flüt’le giden Sephrenia’ya muzipçe gülümsedi.</p>

    <p class="calibre3">“Aslında, Ekselansları,” diye karşı çıktı Talen, “sürekli Kilise’ye giderim ve her zaman vaaza çok dikkat ederim.”</p>

    <p class="calibre3">“Bu şaşırtıcı,” dedi başpiskopos.</p>

    <p class="calibre3">“Tam değil, Ekselansları,” dedi Talen. “Hırsızların çoğu kiliseye gider. Ayin sırasında toplanan para her türlü riske değer.”</p>

    <p class="calibre3">Dolmant şaşırmış bir ifadeyle baktı.</p>

    <p class="calibre3">“Şu yönden bakın, Ekselansları,” diye yapmacık bir ciddiyetle açıkladı Talen. “Kilise parayı fakirlere dağıtır, değil mi?”</p>

    <p class="calibre3">“Şüphesiz.”</p>

    <p class="calibre3">“Ben fakirlerden biri olduğum için tepsi geçerken kendi payımı alırım. Bu Kiliseyi her zaman beni bulup para vermek derdinden kurtarır. Becerebildiğim zamanlar yardımcı olmak isterim.”</p>

    <p class="calibre3"><span style="font-size: 1em; line-height: 1.2;">Dolmant gözlerini ona dikti ve kahkahalarla gülmeye başladı.</span><br /></p>

    <p class="calibre3">Birkaç mil sonra, Styric olduklarını gösteren kaba, düz tunikler giyen küçük bir grup insanla karşılaştılar. Yayaydılar, Sparkhawk ve diğerlerini görür görmez korkuyla yandaki tarlaya kaçtılar.</p>

    <p class="calibre3">“Niçin bu kadar korktular?” diye sordu Talen.</p>

    <p class="calibre3">“Styricum’da haberler hızlı yayılır,” diye cevapladı Sephrenia, “ve son günlerde şiddet olayları oldu.”</p>

    <p class="calibre3">“Şiddet olayları mı?”</p>

    <p class="calibre3">Sparkhawk kısaca Arcium’daki küçük Styric köyünde olanları anlattı. Talen’in yüzü solgunlaştı. “Korkunç,” diye bağırdı.</p>

    <p class="calibre3">“Kilise yüzyıllardır bu tip şeylerin kökünü kazımaya çalıştı,” dedi üzgünce Dolmant.</p>

    <p class="calibre3">“Sanırım biz Arcium’un o bölgesindekilerin kökünü oldukça iyi kazıdık,” diye onu temin etti Sparkhawk. “Olaydan sorumlu olan köylülerle görüşsünler diye bir grup adam gönderdim.”</p>

    <p class="calibre3">“Onları astınız mı?” diye öfkeyle sordu Talen.</p>

    <p class="calibre3">“Sephrenia bunu yapmamıza izin vermeyeceğinden adamlarım bunun yerine onları dallarla dövdüler.”</p>

    <p class="calibre3">“Hepsi bu mu?”</p>

    <p class="calibre3">“Dal olarak dikenli çalılar kullandılar. Arcium’da dikenler biraz büyük olur; adamlarıma bu konuda titiz olmalarını emrettim.”</p>

    <p class="calibre3">“Biraz aşırı,” dedi Dolmant.</p>

    <p class="calibre3">“Bence uygun, Ekselansları. Kilise Şövalyeleri’nin Styriclerle yakın bağları var, dostlarımıza kötü davrananlardan hoşlanmayız.”</p>

    <p class="calibre3">Soluk kış güneşi mor bulut kümesinin arkasına kayarken yıkık bir yol kenarı hanına geldiler. Sulu bir çorba ve yağlı koyun etinden oluşan bir şeyler yedikten sonra erkenden yattılar.</p>

    <p class="calibre3">Ertesi sabah hava açık ve soğuktu. Yol buz tutmuş, kenarlarını kaplayan çalılar dondan bembeyaz olmuştu. Güneş çok parlaktı ama çok az ısıtıyordu. İçe işleyen soğuktan korunmak için cüppelerine sıkıca sarılıp atlarını hızla sürdüler.</p>

    <p class="calibre3">Yol, merkezi Elenia’nm tepe ve vadilerini keserek, kış güneşi altında nadasa bırakılmış tarlaların içinden uzanıp gidiyordu. Sparkhawk giderken etrafına bakındı. Burası onun ve Kalten’in büyüdüğü bölgeydi, yıllar sonra çocukluğunun geçtiği ortamlara geri dönen tüm insanların hissettiği o belirgin eve dönüş duygusunu hissetti. Pandion eğitiminin büyük bir bölümü olan kişisel disiplin, Sp<span style="font-size: 1em; line-height: 1.2;">arhavvk’ın kendini aşırı duygulara kaptırmasını önlüyordu ama 1 nden geleni yapmasına rağmen bazen derinden etkiliyordu.</span></p>

    <p class="calibre3">Öğlene doğru, Kurik bağırdı. “Arkamızdan gelen bir atlı var. Atını çok zorlayarak geliyor.”</p>

    <p class="calibre3">Sparkhawk Faran’ı dizginleyip döndürdü. “Kalten,” dedi sertçe.</p>

    <p class="calibre3">“Tamam,” diye cevaplayan iri sarışın, kılıcının kabzası ortaya çıksın diye cübbesini açtı.</p>

    <p class="calibre3">Sparkhawk’da kılıcını açtı ve ikisi beraber gelen atlıyı karşılamak için birkaç yüz metre geriye gittiler.</p>

    <p class="calibre3">Tüm bu tedbirlerin gereksiz olduğu ortaya çıktı. Atlı, genç çömez Berit’ti. Sade bir cübbe giymiş, el ve bileklerinin derisi sabah ayazından çatlamıştı. Atının ağzından köpükler ve buharlar çıkıyordu. Atını dizginledi ve yürüterek yaklaştı. “Size Lord Vani-on’dan bir mesaj var, Sör Sparkhawk,” dedi.</p>

    <p class="calibre3">“Nedir?” diye sordu Sparkhawk.</p>

    <p class="calibre3">“Kraliyet Meclisi Lycheas’ı meşrulaştırdı.”</p>

    <p class="calibre3">“Ne yaptılar?”</p>

    <p class="calibre3">“Thalesia, Deira ve Arcium kralları bir piç naip prens olamaz diye ısrar edince, başpiskopos Annias meclisi oturuma çağırdı ve prensin meşru olduğunu ilan ettiler. Annias, Prenses Arissa’nın Vardenais Dükü Osten’le evlendiğini gösteren bir belge yapmış.”</p>

    <p class="calibre3">“Bu saçma,” diye kızdı Sparkhawk.</p>

    <p class="calibre3">“Lord Vanion’da aynı şekilde düşündü. Bununla beraber belge oldukça iyi hazırlanmış. Dük Osten yıllar önce öldü, bu yüzden iddiayi yalanlamanın hiç bir yolu yok. Lenda Kontu parşömeni çok yakından inceledi ve sonunda o bile Lycheas’ı meşrulaştırmak yönünde oy kullandı.”</p>

    <p class="calibre3">Sparkhawk küfretti.</p>

    <p class="calibre3">“Ben Dük Olsen’i tanırım,” dedi Kalten. “Bekarlığı onaylanmış biridir. Evli olmasının hiç bir yolu yok. Kadınları hor görürdü.”</p>

    <p class="calibre3">Sephrenia ile gelip onlara katılan Dolmant, “Bir sorun mu var?” diye sordu. Kurik ve Talen hemen arkasmdaydılar.</p>

    <p class="calibre3">“Meclisi Lycheas’ın meşruluğunu kabul etti” dedi Kalten. “Annias, Arissa’nın evli olduğunu gösteren bir kağıt hazırlamış.”</p>

    <p class="calibre3">“Ne kadar tuhaf,” dedi Dolmant.</p>

    <p class="calibre3">“Ve ne kadar işe yarar,” diye ekledi Sephrenia.</p>

    <p class="calibre3">“Bu belge sahte olabilir mi?” diye sordu Dolmant.</p>

    <p class="calibre3">“Kolaylıkla, Ekselansları” dedi Talen. “Cimmura’da Patrik Clu. vonus’un - biri Troll, diğeri de çok çirkin olmak üzere - dokuz karı-sı olduğunun çürütülemez ispatını yapacak bir adam tanıyorum.”</p>

    <p class="calibre3">“Bu iş şimdi bitti,” dedi Sparkhawk. “Korkarım ki, bu Lycheas’ı tahta bir adım daha yaklaştırdı.”</p>

    <p class="calibre3">“Ne zaman oldu?” diye genç çömeze sordu Kurik.</p>

    <p class="calibre3">“Dün gece geç saatlerde.”</p>

    <p class="calibre3">Kurik sakallarını kaşıdı. “Prenses Arissa Demos’da manastıra kapalı olduğundan,” dedi, “eğer Annias bu komployu yeni planla-mışsa, Arissa’nm birisiyle evli olduğundan daha haberi yoktur.”</p>

    <p class="calibre3">“Dul,” diye düzeltti Berit.</p>

    <p class="calibre3">“Tamam, o zaman dul. Arissa, Cimmura’daki bütün erkeklerle tek tek yattığından - özür dilerim, Ekselansları - ve bunları kendi tanımladığı gibi sunak taşında hiç bulunmadan yaptığından her zaman gurur duyardı. Eğer biri ona doğru yaklaşılırsa hiç evlenmediğine dair bir belge imzalatmak çok zor olmasa gerek. Bu suyun yüzünü biraz çamurlandırmaz mı?”</p>

    <p class="calibre3">“Bu adamı nerden buldun, Sparkhawk?” diye hayranlıkla sordu Kalten. “O bir hazine.”</p>

    <p class="calibre3">Sparkhawk şimdi çok hızlı düşünüyordu. “Meşru - ya da değil -,” diye belirtti, “miras hakları ve benzer şeylerle ilgili olduğundan bu sivil bir meseledir; ama evlilik merasimi her zaman dinidir, değil mi, Ekselansları?”</p>

    <p class="calibre3">“Evet,” diye onayladı Dolmant.</p>

    <p class="calibre3">“Biraz önce Kurik’in bahsettiği gibi bir belge alabilirsek, Kilise onun evlenmemiş olduğuyla ilgili bir bildiri yayınlayabilir mi?”</p>

    <p class="calibre3">Dolmant bunu düşündü. “Oldukça karışık,” dedi kuşkuyla.</p>

    <p class="calibre3">“Ama mümkün mü?”</p>

    <p class="calibre3">“Sanırım, evet.” „</p>

    <p class="calibre3">“Sonra da Kilise Annias’a düzme belgesini geri çekmesini emredebilir, değil mi?”</p>

    <p class="calibre3">“Şüphesiz.”</p>

    <p class="calibre3">Sparkhawk Kalten’e döndü. “Dük Osten’in arazileri ve unvanları kime kaldı?” diye sordu.</p>

    <p class="calibre3">“Yeğenine - tam bir salağa. Düklükten çok etkilendi, parasını kazandığından çok daha hızlı harcıyor.”</p>

    <p class="calibre3">“Arazileri ve unvanı birden elinden alınıp Lycheas’a verildiğinde n<span style="font-size: 1em; line-height: 1.2;">iasıl davranacaktır?”</span></p>

    <p class="calibre3">“Çığlıkları Thalesia’dan duyabileceksin.”</p>

    <p class="calibre3">Sparkhawk’ın yüzünden minik bir gülümseme geçti. “Vardenias’da dürüst bir yargıç biliyorum, bu dava yetkisinde olacaktır. Eğer şimdiki dük bu konuda dava açarsa ve eğer konumunu destekleyip, Kilise bildirisini ortaya sunarsa, yargıç onun lehinde karar verecektir, değil mi?”</p>

    <p class="calibre3">Kalten dişlerini göstererek sırıttı. “Başka şansı olmayacaktır.” “Bu Lycheas’ın meşruluğunu tekrar kaldırmaz mı?” Dolmant gülümsüyordu. Sahte bir ciddi ifade takındı. “Haydi yola koyulalım, dostlarım,” diye önerdi. “Birden bir günahkarın itiraflarını bir an önce duymak için içim içimi yemeğe başladı.”</p>

    <p class="calibre3">“Hırsızları hep dürüst olmayan insanlar olarak düşünürdüm; ama soylular ve din adamlarının yanında amatör kalıyoruz.”</p>

    <p class="calibre3">Kalten yola çıkınca, “Platime bu durumu nasıl çözümlerdi?” diye sordu.</p>

    <p class="calibre3">“Lycheas’ın sırtına bir bıçak saplardı.” Talen omuz silkti. “Ölü piçler tahta geçemezler, değil mi?”</p>

    <p class="calibre3">Kalten güldü. “Bunun kesin ve doğrudan bir çözüm olduğunu kabul ediyorum.”</p>

    <p class="calibre3">“Dünya’nın sorunlarını cinayet işleyerek çözemezsin, Kalten” dedi kınarcasına Dolmant.</p>

    <p class="calibre3">“Niçin, Ekselansları, cinayetten bahsetmiyorum. Kilise Şövalyeleri Tann’nın Askerleri’dir. Eğer Tanrı bize birisini öldür derse, bu cinayet değil, bir inanç eylemidir. Ne dersiniz Kilise, bu işte olduğum sürece, Sparkhawk ve bana, Lycheas’ı - Annias’ı - ve Otha’yı da halletmemiz için emir verecek kadar önünü açıkça görebilir mi?” “Kesinlikle hayır!”</p>

    <p class="calibre3">Kalten iç çekti. “Bu sadece bir fikirdi.” “Otha’da kim?” diye merakla sordu Talen. “Sen nerede büyüdün, oğlum?” diye sordu-Berit. “Sokaklarda.”</p>

    <p class="calibre3">“Sokaklarda bile Zemoch imparatorunun kim olduğunu bilirler.” “Zemoch nerede?”</p>

    <p class="calibre3">“Yerleştirdiğim o okulda kakaydın bilirdin” diye gürledi Kurik. “Okul beni sıkıyor, Kurik” diye cevapladı çocuk. “Aylarını bana harfleri öğretmeye çalışarak geçirdiler. İsmimi yazmayı öğren<span style="font-size: 1em; line-height: 1.2;">diğimde, geri kalanı öğrenmeye gerek olmadığını düşündüm.”</span></p>

    <p class="calibre3">“İşte bu yüzden Zemoch’un nerede olduğunu - ya da seni 0^ dürecek olan adamın Otha olacağını bilmiyorsun.”</p>

    <p class="calibre3">“Niçin hiç tanımadığım biri beni öldürmeye kalksın ki?”</p>

    <p class="calibre3">“Çünkü sen bir Elene’sin”</p>

    <p class="calibre3">“Herkes Elene’dir - tabii ki Styricler hariç.”</p>

    <p class="calibre3">“Bu çocuğun önünde gideceği çok uzun bir yol var,” diye yo, rumladı Kalten. “Birinin onunla ilgilenmesi gerekiyor.”</p>

    <p class="calibre3">“Eğer bu sizi memnun edecekse, Lordlarım,” dedi Berit, Sparkhawk kelimeleri dikkatli seçmesinin nedeninin Demos başpiskoposunun orada bulunması olduğunu düşündü. “Kafanızda önemli konular var. Asla iyi bir tarih öğrencisi olmaktan öteye geçmedim ama bu gelişmemiş veletin eğitimini üstleneceğim.”</p>

    <p class="calibre3">“Bu genç adamı dinlemeye bayılıyorum,” dedi Kalten. “Resmiyet her zaman beni zevkten bayıltır.”</p>

    <p class="calibre3">“Velet mi?” diye yüksek sesle itiraz etti Talen.</p>

    <p class="calibre3">Berit’in ifadesi değişmedi. Elinin tersiyle vurduğu rastgele bir tokatla Talen’i eyerinden düşürdü. “İlk ders öğretmenine karşı saygılı ol,” dedi. “Onun sözlerini asla sorgulama.”</p>

    <p class="calibre3">Talen hızla ayağa kalktı, elinde küçük bir hançer vardı. Berit eyeri üzerinde eğildi ve göğsüne sıkı bir tekme atıp nefesini kesti.</p>

    <p class="calibre3">“Eğitimin ilerleme hızına hayranlık duymuyor musun?” diye Sparkhawk’a sordu Kalten.</p>

    <p class="calibre3">“Şimdi, atma bin,” dedi sertçe Berit, “ve dikkat et. Zaman zaman seni deneyeceğim ve cevapların doğru olursa iyi olur.”</p>

    <p class="calibre3">“Bunu yapmasına izin verecek misin?” diye babasına seslendi Talen.</p>

    <p class="calibre3">Kurik sırıttı.</p>

    <p class="calibre3">“Bu haksızlık/’ diye şikayet eden Talen atma tırmandı. Kanayan burnunu sildi. “Gördün mü, ne yaptın?” diye Berit’i suçladı.</p>

    <p class="calibre3">“Parmağını üst dudağına bastır,” diye önerdi Berit, “ve izin almadan konuşma.”</p>

    <p class="calibre3">“Bu da ne oluyor?” diye sinirli bir sesle sordu Talen.</p>

    <p class="calibre3">Berit yumruğunu kaldırdı.</p>

    <p class="calibre3">“Tamam, tamam,” diyen Talen, sunulan darbeden uzaklaşmak için sindi. “Haydi devam et. Dinleyeceğim.”</p>

    <p class="calibre3">“Gençlerin bilgiye olan açlığını görmekten her zaman mutlu o<span style="font-size: 1em; line-height: 1.2;">lurum” dedi yumuşakça Dolmant.</span></p>

    <p class="calibre3">Ve Demos’a doğru giderlerken Talen’in eğitimi başladı. İlk başta <span style="font-size: 1em; line-height: 1.2;">bu konuda oldukça somurtkandı ama Berit’i birkaç saat dinledi kten sonra hikayedeki boşlukları kapatmaya başladı. “Soru sorabilir miyim?” dedi sonunda.</span></p>

    <p class="calibre3">“Şüphesiz,” diye cevapladı Berit.</p>

    <p class="calibre3">“O zamanlar krallıklar olmadığını, sadece dukalıklar ve ben-zerleri olduğunu söyledin, değil mi?”</p>

    <p class="calibre3">Berit başıyla onayladı.</p>

    <p class="calibre3">“Peki Deiralı Abrech onbeşinci yüzyılda bütün ülkenin kontrolünü nasıl ele geçirdi? Diğer soylular onunla savaşmadılar mı?”</p>

    <p class="calibre3">“Abrech orta Deira’daki demir madenlerinin kontrolünü elinde tutuyordu. Onun savaşçılarının çelik silahları ve zırhları vardı. Karşısındakiler ise bronz hatta taşla silahlanmışlardı.”</p>

    <p class="calibre3">“Sanırım, farkı yaratan buydu.”</p>

    <p class="calibre3">“Deira’nm denetimini sağlamlaştırdıktan sonra, şu andaki Ele-nia’ya döndü. Tüm bölgeyi istila etmesi uzun sürmedi. Sonra aşağı Arcium’a ilerledi, aynı işlemi orada da tekrar etti. Daha sonra orta Eosia’ya, Cammoria, Lamorkand ve Pelosia’ya yöneldi.”</p>

    <p class="calibre3">“Bütün Eosia’yı işgal etti mi?”</p>

    <p class="calibre3">“Hayır. İşte o zaman Rendor’daki Eshandist Sapkınlık baş gösterdi ve Abrech Kilise tarafından bunu bastırmaya ikna edildi.”</p>

    <p class="calibre3">“Eshandistleri duymuştum,” dedi Talen, “ama asla neye inandıklarını tam olarak anlayamadım.”</p>

    <p class="calibre3">“Eshand anti-hiyerarşikti.”</p>

    <p class="calibre3">“Bu ne demek?”</p>

    <p class="calibre3">“Hiyerarşi en üst düzeydeki kilise memurlarından oluşur -başpiskoposlar, başbaşpiskoposlar ve patrikten. Eshand tek tek rahiplerin dini meşelere kendi cemaatlarında kararlar vermelerine ve Kilise Hiyerarşisi’nin dağıtılması gerektiğine inanırdı.”</p>

    <p class="calibre3">“Kilise’nin ondan niçin hoşlanmadığını şimdi anladım.”</p>

    <p class="calibre3">“Her neyse, Abrech, Rendor üzerine yürümek için batı ve orta Eosia’dan büyük bir ordu topladı. Gözleri cennete odaklanmıştı, işgal ettiği yerlerin lordları ve dükleri çelik silahlar isteyince - sapkınlarla daha iyi savaşmak için - bunun doğurabileceği sorunları düşünmeden kabul etti. Sadece birkaç savaş oldu ama sonra Abrech imparatorluğu birden parçalandı. Şimdi Deiranlann gizli tut-175</p>

    <p class="calibre3">tuklan ileri teknoloji onların elindeydi, batı ve orta Eosia’nın soy. luları artık kendilerini Abrech’e bağlı hissetmiyorlardı. Elenia ve Arcium bağımsızlıklarını ilan ettiler. Cammoria, Lamorkand ve Pelosia birleşip kuvvetli krallıklar oluşturdular. Abreeh kuzey Cammoria’da Eshandistlerle yaptığı bir savaşta öldürüldü.”</p>

    <p class="calibre3">“Bütün bunların Zemochla ne ilgisi var?”</p>

    <p class="calibre3">“Zamanı gelince anlatacağım.”</p>

    <p class="calibre3">Talen dönüp Kurik’e baktı. “Biliyor musun,” dedi, “bu iyi bir hikaye. Beni gönderdiğin okulda bu hikayeyi niçin anlatmadılar?”</p>

    <p class="calibre3">“Onlara fırsat verecek kadar uzun kalmadın.”</p>

    <p class="calibre3">“Bu doğru olabilir, sanırım.”</p>

    <p class="calibre3">“Demos’a daha ne kadar var?” diye sordu Kalten, gözlerini kısarak akşam güneşinden zamanı anlamaya çalışıyordu.</p>

    <p class="calibre3">“Yaklaşık on iki fersah,” diye cevapladı Kurik.</p>

    <p class="calibre3">“Hava kararmadan ulaşamayız. Etrafta bir han var mı?”</p>

    <p class="calibre3">“İlerde bir köy var. Bir hanı var.”</p>

    <p class="calibre3">“Ne düşünüyorsun, Sparkhawk?” diye sordu Kalten.</p>

    <p class="calibre3">“Sanırım, orada kalmamız iyi olur,” diye onayladı iri adam. “Bütün gece soğukta ilerlemek atlar için iyi olmaz.”</p>

    <p class="calibre3">Uzun bir tepeden köye giden yolda ilerlerken güneş batıyordu. Arkalarındaki güneş gölgelerini önlerinde oldukça ileri uzatıyordu. Köy küçüktü, saz damlı taş evler yolun iki yanında toplanmıştı. Diğer uçtaki han, üstünde yatacak bir çatı katı bulunan, büyük bir odadan başka bir şey değildi. Yine de, akşam yemekleri önceki gün sunulandan çok daha iyiydi.</p>

    <p class="calibre3">Kalten mumla aydınlatılmış odadaki yemekten sonra Sparkhawk’a, “Demos’a ulaştığımızda karargaha gidecek miyiz?” diye sordu.</p>

    <p class="calibre3">Sparkhawk önce suskun kaldı. “Orası büyük olasılıkla izleniyor-dur,” dedi. “Başpiskoposa Chyrellos’a giderken eşlik etmek, Demos’tan geçmemiz için gereken nedeni sağlıyor; ama Ekselanslanyla Arissa’yla konuşmak için manastıra giderken kimsenin bizi görmesini istemem. Eğer Annias planlarımız hakkında ipuçları elde ederse karşılık vermeye çalışacaktır. Kurik, evinde fazla oda var mı?”</p>

    <p class="calibre3">“Bir tavan arası - ve ahırın üzerinde ki samanlık var.”</p>

    <p class="calibre3">“İyi. Sizi ziyaret edeceğiz.”</p>

    <p class="calibre3">“Asinde buna çok sevinecektir.” Kurik’in gözlerinde bir sıkıntı <span style="font-size: 1em; line-height: 1.2;">oluşmaya başladı. “Seninle biraz konuşabilir miyim, Sparkhawk?”</span></p>

    <p class="calibre3">Sparkhawk taburesini geri itti ve silahtarını parke döşeme odanın öbür ucuna doğru izledi.</p>

    <p class="calibre3">“Talen’i Aslade’yle bırakmak konusunda ciddi değildin, değil ini?” diye yavaşça sordu.</p>

    <p class="calibre3">“Hayır,” diye cevapladı Sparkhawk, “değildim. Senin patavatsızlığını öğrenirse mutsuz olacağını söylediğinde haklıydın ve Talen çok boşboğaz. Ağzından kaçırabilir.” “Peki ne yapacaksın o zaman?” “Karar vermedim. Berit ona bakıp, başını beladan uzak tutuyor.”</p>

    <p class="calibre3">Kurik gülümsedi. “Kabul etmeliyim ki Talen hayatından ilk defa hazır cevaplarına katlanamayan birisiyle karşılaştı. Bu öğrendiği bütün tarih derslerinden çok daha önemli olabilir.”</p>

    <p class="calibre3">“Aynı şey benim de aklıma geldi.” Sparkhawk saygılıca Sephrenia ile konuşan çömeze bir göz attı. “İçimde Berit’in bir gün çok iyi bir Pandion olacağıyla ilgili bir his var,” dedi. “Karakteri ve zekası iyi, Arcium’daki çarpışmada çok iyiydi.”</p>

    <p class="calibre3">“Yaya çarpışıyordu,” dedi Kurik. “Bunu mızrağı nasıl tuttuğunu gördüğümüzde daha iyi anlayacağız.”</p>

    <p class="calibre3">“Kurik, sende eğitim çavuşu ruhu var.”</p>

    <p class="calibre3">“Birisinin bu işi yapması gerekiyor, Sparkhawk.”</p>

    <p class="calibre3">Ertesi sabah hava gene soğuktu, yola çıkmalarıyla beraber atların ağızlarından buhar çıkmaya başladı. Yaklaşık bir mil kadar gitmişlerdi ki, Berit eğitime tekrar başladı. “Tamam,” dedi Talen’e, “söyle bakalım dün neler öğrendin.”</p>

    <p class="calibre3">Talen bir zamanlar Kurik’e ait olan yamalı eski gri cübbeye sıkı sıkı sarılmış titriyordu; ama Berit’in bir gün önce öğrettiklerini rahatça ezberden okudu. Sparkhawk’m hatırladığı kadarıyla oğlan Berit’in söylediklerini kelimesi kelimesine tekrar ediyordu.</p>

    <p class="calibre3">“Çok iyi bir hafızan var Talen,” diye tebrik etti Berit.</p>

    <p class="calibre3">“Bu bir üçkağıt,” diye karakterine uymayan bir alçakgönüllülükle cevapladı Talen. “Bazen Platime için mesaj taşırım, bu yüzden ezberlemesini öğrendim.”</p>

    <p class="calibre3">“Platime’da kim?”</p>

    <p class="calibre3">“Cimmura’daki en iyi hırsız; en azından şişmanlamadan önce.”</p>

    <p class="calibre3">“Sen hırsızlarla mı arkadaşlık ediyorsun?”</p>

    <p class="calibre3">“Ben bir hırsızım, Berit. Bu eski ve şerefli bir meslektir.”</p>

    <p class="calibre3"><span style="font-size: 1em; line-height: 1.2;">“Hiç de şerefli değil.”</span><br /></p>

    <p class="calibre3">“Bu bakış açına bağlı. Kral Abrech öldükten sonra ne oldu?”</p>

    <p class="calibre3">“Eshandistlerle yenişilemedi,” diye kaldığı yerden devam etti Berit. “İç Deniz ve Arcian Kumsalları arasında ileri geri akınlar yapıyorlardı ama iki tarafında soylularının aklında farklı şeyler vardı. Eshand öldü, varisleri onun kadar hevesli değillerdi. Chyrellos’daki Kilise Hiyerarşisi asilleri savaşa girmeleri için durmadan zorladı ama asiller ilahiyattan çok politikayla ilgileniyorlardı.”</p>

    <p class="calibre3">“Bu ne kadar sürdü?”</p>

    <p class="calibre3">“Yaklaşık üç yüzyıl.”</p>

    <p class="calibre3">“O günlerde savaşları çok ciddiye alırlardı, değil mi? Bunlar olurken Kilise Şövalyeleri neredeydi?”</p>

    <p class="calibre3">“Şimdi ona geliyorum. Asillerin savaşa ilgisinin yok olduğu ortaya çıkınca, Hiyerarşi Chyrellos’da toplanıp diğer seçenekleri düşündü. Sonunda askeri birlikler kurup mücadeleye devam etmek fikri doğdu. Dört birliğin şövalyeleri sıradan savaşçıların çok ilerisinde eğitim gördüler; ek olarak, onlara Styricum gizleri öğretildi.”</p>

    <p class="calibre3">“Bunlarda ne?”</p>

    <p class="calibre3">“Sihir.”</p>

    <p class="calibre3">“Ya. Niçin daha önce söylemedin?”</p>

    <p class="calibre3">“Söyledim. Dikkat et, Talen.”</p>

    <p class="calibre3">“Peki sonra Kilise Şövalyeleri savaşı kazandı mı?”</p>

    <p class="calibre3">“Rendor’u işgal ettiler; Eshandistler sonunda teslim oldular. İlk yıllarında askeri birlikler çok hırslıydı, Rendor’u dört büyük düklüğe bölmeye başladılar. Ama daha kötü tehlike doğudan geldi.”</p>

    <p class="calibre3">“Zemoch mu?” diye tahmin etti Talen.</p>

    <p class="calibre3">“Çok doğru. Lamorkand’m işgali her -“</p>

    <p class="calibre3">“Sparkhawk!” dedi sertçe Kalten. “Orada yukarda!” Yakındaki tepenin üstünü işaret etti. Bir düzine silahlı adam birden atlarım doruktan aşağı sürüp eğrelti otlarını yararak dört nala kalktılar.</p>

    <p class="calibre3">Sparkhawk ve Kalten kılıçlarını çektiler, atlarını mahmuzlayıp saldırıyı karşılamak için ilerlediler. Kurik metal çivili gürzünü bir silkinişte eyerinden çekip aldı. Berit büyük ağızlı savaş baltasını çekip ileri atıldı.</p>

    <p class="calibre3">Zırhlı iki şövalye saldıran grubun ortasına daldılar. Sparkhawk arka arkaya gelen iki saldırganı çabucak yere sererken, Kalten acımasız kılıç darbeleriyle diğerini kesip eyerinden düşürdü. Adamlar<span style="font-size: 1em; line-height: 1.2;">dan biri yandan saldırmaya çalıştı ama Kurik’in gürzü kafasının arma çarpınca Çırpınarak yere düştü. Sparkhawk ve Kalten artık Idırsanlann ortasmdaydılar ve ağır geniş kılıçlarını omuz yüksekliğinde geniş darbelerle sallıyorlardı. Berit yan cenahtan saldır-j, baltası o taraftaki atlıların gövdelerini katır kutur kesiyordu. Birkaç dakikalık toplu şiddetten sonra, sağ kalanlar dağılıp kaçtılar. “Bu da ne oluyor?” diye sordu Kalten. Sarışın adamın yüzü kızarmıştı ve harcadığı çabadan nefes nefeseydi.</span></p>

    <p class="calibre3">“Birini yakalayıp soracağım, Lordum,” diye hevesle konuştu</p>

    <p class="calibre3">Berit.</p>

    <p class="calibre3">“Hayır,” dedi Sparkhawk.</p>

    <p class="calibre3">Berit’in yüzü asıldı.</p>

    <p class="calibre3">“Bir çömez gönüllü olmamalı,” dedi sertçe Kurik, “en azından silahlarını ustaca kullanmayı öğrenene kadar.”</p>

    <p class="calibre3">“Ben başarılı oldum,” diye itiraz etti Berit.</p>

    <p class="calibre3">“Bu adamlar yeterince iyi olmadığı için,” dedi Kurik. “Baltanı çok geniş sallıyorsun, Berit. Kendini karşı darbeler için savunmasız bırakıyorsun. Demos’daki çiftliğime geldiğimizde sana bazı şeyler göstereceğim.”</p>

    <p class="calibre3">Sephrenia tepenin aşağısından, “Sparkhawk!” diye bağırdı.</p>

    <p class="calibre3">Sparkhawk hızla Faran’ı çevirdi, kaba Styric giysileri giyen beş adamın yolun yanındaki çalılardan çıkıp, Sephrenia, Dolmant ve Talen’e doğru koştuklarını gördü. Küfredip mahmuzlarını Faran’a geçirdi.</p>

    <p class="calibre3">Styriclerin Sephrenia ve Flüt’e ulaşmaya çalıştıkları açıktı. Gene de Sephrenia tamamen savunmasız sayılmazdı. Styriclerden biri çığlık atarak yere düştü, karnını tutuyordu. Bir diğeri kendi gözlerini tırnaklayıp dizlerinin üzerine çöktü. Diğer üçü tereddüt etti, çünkü Sparkhawk oraya gelmişti bile. Tek darbeyle birinin kafasını uçurdu, sonra kılıcını diğerinin göğsüne sapladı. Son Styric kaçmaya çalıştı ama Faran gemini dişlerinin arasına aldı ve üç hızlı adımda yakalayıp çelik toynaklı ön ayaklarıyla çiğnedi.</p>

    <p class="calibre3">Sephrenia sertçe, “Orada!” derken, tepenin üstünü işaret etti. Cübbeli ve kukuletalı bir figür soluk renkli bir atın üzerinde oturmuş izliyordu. Sepherenia’nm büyülü sözleri söylemeye başlamasıyla, figür atını geriye sürdü ve gözden kayboldu.</p>

    <p class="calibre3">“Bunlar kimdi?” diye sordu Kalten.</p>

    <p class="calibre3">“Kiralık askerler/’ dedi Sparkhawk. “Zırhlarından anlayabilirsin.”</p>

    <p class="calibre3">“Tepenin üzerindeki liderleri miydi?” diye sordu Dolmant.</p>

    <p class="calibre3">Sephrenia başıyla onayladı.</p>

    <p class="calibre3">“Bir Styricdi, değil mi?”</p>

    <p class="calibre3">“Belki, ama belki de başka bir şey. Onda tanıdık bir şeyler hissettim. Daha önce bir kere daha küçük kıza saldırmaya çalışan bir şey vardı. O her ne ise, def edildi. Bu sefer çok daha doğrudan denedi.” Yüzü korkunç derecede ciddileşti. “Sparkhawk” dedi, “sanırım Demos’a mümkün olduğu kadar çabuk gitmeliyiz. Burada açıkta olmak çok tehlikeli.”</p>

    <p class="calibre3">“Yaralıları sorguya çekebiliriz,” diye önerdi Sparkhawk. “Belki seninle ve Flüt’le ilgileniyormuş gibi gözüken şu esrarengiz Styric hakkında bize bir şeyler söyleyebilirler.”</p>

    <p class="calibre3">“Hiçbir şey söylemeyecekler, Sparkhawk,” diye onaylamadı Sephrenia. “Eğer tepenin üzerindeki düşündüğüm şeyse, onların hafızası bile yoktur.”</p>

    <p class="calibre3">“İyi o zaman,” diye karar verdi Sparkhawk, “Haydi gidelim.”</p>

    <p class="calibre3">Kurik’in Demos’un dışındaki muazzam çiftlik evine geldiklerinde saat ikindiyi geçmişti. Çiftlik Kurik’in detaylara olan dikkatini çok iyi gösteriyordu. Geniş evinin duvarlarını oluşturan kütükler kare şeklinde kesilmişti ve aralarının doldurulmasına gerek bırakmayacak şekilde sıkıca birbirine oturmuşlardı. Evin tam arkasında, tepenin yanında müştemilatlar, ambarlar ve iki katlı büyük bir ahır vardı- Özenle düzenlenmiş bahçesi sağlam bir çitle çevrilmişti. Kahverengi beyaz bir buzağı çitin kenarında durmuş, bahçenin içindeki buzdan kahverengileşmiş lahanalar ve solmuş havuçların uçlarına özlemle bakıyordu.</p>

    <p class="calibre3">Beri fin yaşıtı uzun boylu iki genç avluda odun kesiyordu. Yaşça daha büyük gözüken diğer iki tanesi samanlığın damını tamir ediyorlardı. Üzerlerinde kaba çadır bezinden elbiseler vardı.</p>

    <p class="calibre3">Kurik eyerinden aşağı atladı ve avludakilere yaklaştı. “Bu baltaları bileyeli ne kadar oldu?” diye huysuzca sordu.</p>

    <p class="calibre3">“Baba!” diye bağırdı genç adamlardan biri. Baltasını bıraktı ve babasını sıkıca kucakladı. Sparkhawk, onun babasından en az bir baş daha uzun olduğunu fark etti.</p>

    <p class="calibre3">Diğer oğlan samanlığın çatısmdaki kardeşlerine seslendi ve onlar da sevinçli bir telaşla aşağı atlamak için kenara doğru kaydılar.</p>

    <p class="calibre3">Sonra Aslade evden dışarı fırladı. Gri sade bir elbise ve beyaz .. önlük giyen tombul bir kadındı. Saçları şakaklarından beyazla-maya başlamıştı ama yanaklarındaki gamzeler genç bir kız gibi gözükmesini sağlıyordu. Kurik’i sevgiyle kucakladı, Sparkhawk’ın «ilahtan birkaç dakikalığına ailesi tarafından sarıldı. Sparkhawk bu-nU nerdeyse özlemle izledi.</p>

    <p class="calibre3">“Pişmanlıklar mı, Sparkhawk?” diye nazikçe sordu Sephrenia.</p>

    <p class="calibre3">“Birkaç tane, sanırım,” diye kabul etti Sparkhawk.</p>

    <p class="calibre3">“Daha gençken beni dinleyecektin, bir tanem. Bu senin de olabilirdi, biliyorsun.”</p>

    <p class="calibre3">“İşim, hayatıma bir eş ve çocuklar dahil ettiremeyecek kadar tehlikeli, Sephrenia.” Sparkhawk iç çekti.</p>

    <p class="calibre3">“Zamanı geldiğinde, sevgili Sparkhawk, düşünmezsin bile.”</p>

    <p class="calibre3">“Zamanı çoktan geçti, sanırım.”</p>

    <p class="calibre3">“Göreceğiz,” diye gizemli bir vurguyla cevapladı Sephrenia.</p>

    <p class="calibre3">“Misafirlerimiz var, Aslade,” dedi karısına Kurik.</p>

    <p class="calibre3">Aslade önlüğünün kenarıyla nemli gözlerini kuruladı ve hâlâ atlarının üzerinde oturan Sparkhawk’la diğerlerinin yanına gitti. “Evimize hoş geldiniz,” diye basitçe selamladı. Çocukluklarından beri tanıdığı Sparkhawk ve Kalten’in önünde reverans yaptı. “Lordlarım,” dedi resmiyetle. Sonra güldü, “ikiniz buraya gelin ve bana bir öpücük verin,” dedi.</p>

    <p class="calibre3">Sanki iki sakar çocuk gibi eyerlerinden inip Aslade’yi kucakladılar. “İyi gözüküyorsun, Aslade,” dedi Sparkhawk. Piskopos Dolmant’ın önünde olduğundan ağırlığını korumaya çalıştı.</p>

    <p class="calibre3">“Teşekkür ederim, Lordum,” dedi yapmacık bir reveransla Aslade. Sonra rahatça gülümsedi. Elleriyle kalçalarını sıvazladı. “Şişmanlıyorum, Sparkhawk,” dedi. “Sanırım, pişirirken yemekleri tatmaktan oluyor.” Neşeyle omuz silkti. “Ama tatmadan da iyi olup olmadığını anlayamazsın ki.” Sonra Sephrenia’ya döndü. “Sevgili, tatlı Sephrenia,” dedi, “Uzun zaman oldu.”</p>

    <p class="calibre3">“Hemde çok, çok uzun zaman,” diye cevapladı Sephrenia, beyaz atından aşağı kayıp Aslade’yi kucakladı. Sonra Flüt’e Styric bir şeyler söyledi ve küçük kız utanarak ileri çıkıp, Aslade’nin avuç içlerini öptü.</p>

    <p class="calibre3">“Ne.güzel bir çocuk,” dedi Aslade. Muzipçe Sephrenia’ya baktı. “Bana söylemen lazımdı, tatlım” dedi. “Biliyorsun iyi bir ebe<span style="font-size: 1em; line-height: 1.2;">yimdir. Beni göreve çağırmadığın için biraz incindim.”</span></p>

    <p class="calibre3">Sephrenia şaşkın şaşkın baktı, sonra kahkahalarla gülmeye baş. ladı. “Öyle değil, Aslade,” dedi. “Bu çocukla aramda yakınlık var ama sandığın gibi değil.”</p>

    <p class="calibre3">Aslade Dolmant’a gülümsedi. “Atınızından inin, Ekselansları,” diye başpiskoposu davet etti. “Kilise kucaklaşmamıza izin verir mi - şüphesiz iffetli bir kucaklaşmaya? Sonra ödülünüzü alacaksınız. Fırından beş somun ekmeği yeni çıkardım, hâlâ sıcak ve tazeler.”</p>

    <p class="calibre3">Dolmant’m gözleri parladı ve atından hızla indi. Aslade kollarını boynuna doladı ve yanaklarından gürültüyle öptü. “Beni ve Kurik’i o evlendirdi,” dedi Sephrenia’ya.</p>

    <p class="calibre3">“Evet, tatlım. Bende oradaydım, hatırladın mı?”</p>

    <p class="calibre3">Aslade kızardı. “Töreni çok az hatırlıyorum,” diye itiraf etti, “o gün aklımda başka şeyler vardı.” Kurik’e şeytanca gülümsedi.</p>

    <p class="calibre3">Sparkhawk silahtarının yüzünün bariz bir şekilde kızardığını görünce tebessümünü gizledi.</p>

    <p class="calibre3">Aslade soru sorar gibi Talen ve Berit’e baktı.</p>

    <p class="calibre3">“İri yarı delikanlı Berit’tir,” dedi Kurik. “Bir Pandion çömezi.”</p>

    <p class="calibre3">“Bu oğlan benim - şey - yamağım,” diye beceriksizce konuştu Kurik. “Onu silahtar yapmak için eğitiyorum.”</p>

    <p class="calibre3">Aslade küçük hırsıza baştan aşağı baktı. “Elbiseleri bir rezalet, Kurik,” dedi. “Onun için giyecek daha iyi bir şey bulamadın mı?”</p>

    <p class="calibre3">“Bize yeni katıldı, Aslade,” diye telaşlı bir şekilde açıkladı.</p>

    <p class="calibre3">Aslade çok daha dikkatli Talen’e baktı. “Biliyor musun, Kurik?” dedi. “Senin o yaşlarındaki haline çok fazla benziyor.”</p>

    <p class="calibre3">Kurik öksürdü. “Tesadüf,” diye mırıldandı.</p>

    <p class="calibre3">Aslade Sephrenia’ya gülümsedi. “Altı yaşımdan beri Kurik’in peşinde olduğuma inanır mısın? On yılımı aldı ama sonunda ele geçirdim. Atından in, Talen. Oğullarıma küçük gelen elbiselerle dolu bir sandığım var. Sana giyecek bir şeyler bulalım.”</p>

    <p class="calibre3">Atından inen Talen’in yüzünde tuhaf, neredeyse hüzünlü bir ifade belirdi. Genelde her şeye küstahça davranan bu çocuğun ne hissediyor olabileceğini fark ettiğinde, Sparkhawk’ın içine bir sızı saplandı. İç çekti ve Dolmant’a döndü. “Manastıra hemen şimdi gitmek ister misiniz, Ekselansları?” diye sordu.</p>

    <p class="calibre3">“Aslade’in yeni pişmiş ekmeklerini soğutmaya mı bırakacağız?” diye itiraz etti Dolmant. “Mantıklı ol, Sparkhawk.”</p>

    <p class="calibre3">Sparkhawk gülerken, Dolmant Kurik’in karısına döndü. “Uma-taze tereyağı da vardır?” diye sordu.</p>

    <p class="calibre3">“Daha dün sabah yayık yaptım, Ekselansları,” diye cevapladı, “ve o çok beğendiğiniz erik reçelinden bir kavanozu da yeni açtım. Haydi mutfağa gidiyor muyuz?”</p>

    <p class="calibre3">“Niye gitmeyelim ki?”</p>

    <p class="calibre3">Aslade, doğal bir hareketle Flüt’ü bir eliyle kucağına alıp öbür elini de Talen’in omuza attı. Ve sonra çocuklar yanında önden evin içine ilerledi.</p>

    <p class="calibre3">PRENSES Arissa’nın kapatıldığı manastır şehrin diğer tarafında dar, ağaçlık bir vadi içindeydi. Bu katı kadınlar topluluğuna erkekler nadir kabul edilirdi; ama Dolmant’m mevkisi ve otoritesi anında içeri girmelerini sağladı. Badem gözlü ufak tefek bir rahibe onları güney duvarının yanındaki küçük bir bahçeye götürdü. Kral Aldreas’ın kız kardeşini orada zayıf kış güneşi altında, taş bir bankın üzerinde kucağında büyük bir kitapla oturuyor buldular.</p>

    <p class="calibre3">Yıllar Arissa’yı çok az etkilemişti. Uzun parlak, koyu sarı saçları ve soluk mavi gözleri yeğeni Kraliçe Ehlana’nm gri gözlerine çok benziyordu, ama gözlerinin etrafındaki siyah daireler uzun, uykusuz gecelerin acılarını ve şiddetli kırgınlığını anlatıyordu. Dudakları pek seksi değildi, tam tersine oldukça inceydi ve köşelerinde iki büyük tedirginlik çizgisi vardı. Daha çok, genç bir kızın hatlarına sahip olmasına rağmen Sparkhawk onun kırklarına geldiğini biliyordu. Manastırdaki rahibelerin giysileri yerine boğazı açık kırmızı yün bir cübbe giyiyordu. Başının üstünde gelişigüzel bağlanmış bir başörtüsü vardı. “Beni ziyaret ettiğiniz için onur duyuyorum, baylar,” diye boğuk sesiyle konuşurken yerinden kalkmaya bile tenezzül etmedi. “Çok az misafirim oluyor.”</p>

    <p class="calibre3">“Majesteleri,” diye resmiyetle selamladı Sparkhawk. “İyi olduğunuzu umabilir miyim?”</p>

    <p class="calibre3">“İyi ama sıkılmış, Sparkhawk.” Sonra Dolmanf a baktı. “Yaşlanmışsınız Ekselansları,” diye nispet yaparcasına gözlemlerken kitabını kapattı.</p>

    <p class="calibre3">“Ama siz yaşlanmamışsınız,” diye cevapladı Dolmant. “Sizi takdis etmemi ister misiniz, Prenses?”</p>

    <p class="calibre3">“Sanırım hayır, Ekselansları. Kilise zaten oldukça çok şey yap<span style="font-size: 1em; line-height: 1.2;">tı.”</span></p>

    <p class="calibre3">“Ondan nefret ettin, değil mi Arissa?”</p>

    <p class="calibre3">“Onu hor gördüm, Sparkhawk. Bu farklı bir şey. Onun yanından her ayrılışımda banyo yapardım.”</p>

    <p class="calibre3">Sparkhawk elini uzatıp, parmağındaki kan kırmızısı yüzüğü gösterdi. “Parmağında bir benzerini fark ettin mi?” diye sordu. Arissa hafifçe kaşlarını çattı. “Hayır,” dedi. “Hatta, yoktu bile. Belki de o öldükten sonra velet çalmıştır.” Sparkhawk dişlerini sıktı.</p>

    <p class="calibre3">“Zavalı Sparkhawk,” diye alay etti. “Senin kıymetli Ehlana’n hakkındaki gerçekleri duymaya katlanamıyorsun, değil mi? Daha çocukken ona karşı olan ilgine gülerdik. Umutların var mıydı, büyük şampiyon? Onu kardeşimin cenazesinde gördüm. O artık bir çocuk değil, Sparkhawk. Şimdi onda bir kadının kalçası ve göğüsleri var. Ama bir elmasın içine kapatıldı ve parmağını bile dokunamıyorsun değil mi?”</p>

    <p class="calibre3">“Buna devam etmemiz gerektiğini sanmıyorum, Arissa.” Sparkhawk, gözlerini kıstı. Onu şaşırtarak gerçeği öğrenme umuduyla, “Oğlunun babası kim?” diye birden sordu.</p>

    <p class="calibre3">Arissa güldü. “Nasıl bilebilirim ki? Erkek kardeşimin evlenmesinden sonra, kendimi Cimmura’daki bir kurumda avuttum.” Gözlerini kaydırdı. “Hem eğlenceli, hem kârlıydı. Sıkı para kazandım. Kızların çoğu pahalıydı ama ben daha çocukken zenginliğin sırrının sürümden kazanmak olduğunu öğrenmiştim.” Kötü kötü Dolmant’a baktı. “Hem de, bu yenilenebilir bir kaynak.” Dolmant’ın yüzü sertleşti. Arissa kabaca güldü. “Bu kadar yeter, Prenses,” dedi Sparkhawk. “Piçinizin babasını tanımlamak için bir tahmin yürütmeyecek misiniz?” Onu dikkatsiz bir açıklamaya sokacağını umarak oldukça kasıtlı söyledi.</p>

    <p class="calibre3">Arissa’nın gözleri bir an kızgınlıkla parladı, sonra şehvetli bir zevki iyice ortaya vuran bir bakışla taş banka sırtını dayadı. Ellerini kırmızı cüppesinin önüne koydu. “Uzun zamandır antremansı-zıın ama sanırım doğaçlama çıkarabilirim. Beni denemek ister misin, Sparkhawk?”</p>

    <p class="calibre3"><span style="font-size: 1em; line-height: 1.2;">“Pek sanmam, Arissa.” Sparkhawk’m sesi kesin bir netlikteydi.</span><br /></p>

    <p class="calibre3">“Ah, şu sizin ailenin çok iyi bilinen erdem taslayıcılığı. Ne ayıp, Sparkhawk. Genç bir şövalye iken ilgimi çekmiştin. Şimdi kraliçeni kaybettin ve ikiniz arasındaki bağlantıyı ispat edecek çift yüzük bile ortada yok. Bu artık onun şampiyonu olmadığın anlamına gel<span style="font-size: 1em; line-height: 1.2;">miyor mu? Belki - eğer iyileşirse - onunla daha yakın bir bağlar^ kurabilirsin. Benim kanımı taşıyor, biliyorsun ve benim gibi onunda damarlarında alev alev dolaşıyor olabilir. Eğer beni denersen karşılaştırıp, doğru olup olmadığını bulabilirsin.” Sparkhawk iğrenerek döndü. Arissa tekrar güldü. “Parşömen ve mürekkep isteteyim mi, Prenses?” diye sordu Dolmant, “böylece evliliğinizle ilgili söylentiyi reddettiğinizi ispatlayabiliriz.”</span></p>

    <p class="calibre3">“Hayır, Dolmant,” diye cevapladı, “öyle düşünmüyorum. İsteğiniz, bu konuda Kilise’nin ilgisi olduğunu belli ediyor. Kilise son zamanlarda bana birkaç iyilik yaptığına göre niye ben onun adına çaba harcayım ki? Cimmuralılar hakkımdaki söylentilerle kendilerini eğlendiriyorlarsa bırakın eğlendirsinler. Madem bir gerçekle ağızları sulanıyor, bırakın bir yalanla da oyalansınlar.” “Son sözünüz bu mu?”</p>

    <p class="calibre3">“Fikrimi değiştirebilirim. Sparkhawk bir Kilise Şövalyesi ve Ekselansları, siz bir başpiskopossunuz. Niye beni ikna edip edemeyeceğini görmek için ona emretmiyorsunuz? Bazen çok çabuk ikna olurum - bazen çok geç. Bu tamamiyle ikna edene bağlıdır.”</p>

    <p class="calibre3">“Sanırım buradaki işimizi sonuçlandırdık,” dedi Dolmant. “İyi günler, Prenses.” Topukları üzerinde döndü ve bahçenin soğuktan kararmış çimenliğini geçmeye başladı.</p>

    <p class="calibre3">“Soğuk ve resmi arkadaşın olmadığı zaman gene gel, Sparkhawk,” dedi Arissa. “Beraber eğlenebiliriz.”</p>

    <p class="calibre3">Sparkhawk cevap vermeden döndü ve bahçeden çıkan başpiskoposu takip etti. “Sanırım zamanımızı boşuna harcadık,” diye mırıldandı, yüzü kızgın ve kasvetliydi.</p>

    <p class="calibre3">“Yo, hayır, oğlum,” dedi sakince Dolmant. “Prenses, Kilise kanunlarındaki önemli bir noktayı unuttu. Biraz önce iki din adamı -sen ve ben - önünde özgürce ifade verdi. Bunun imzalı bir beyan kadar geçerliliği vardır. Tek yapmamız gereken söylediklerini yeminlerimizle açıklamak.”</p>

    <p class="calibre3">Sparkhawk gözlerini kırpıştırdı. “Dolmant,” dedi, “tanıdığım en şeytan adam sizsiniz.”</p>

    <p class="calibre3">“Bunu kabul ettiğine memnun oldum, oğlum.” Başpiskopos gülümsedi.</p>

    <h2 class="calibre3" id="sigil_toc_id_2"><span style="font-size: 1em; line-height: 1.2;"><b>On İkinci Bölüm</b></span><br /></h2>

    <p class="calibre3">ERTESİ gün erkenden Kurik’in çiftlik evini terk ettiler. Aslade ve dört oğlu kapıda durmuş el sallıyorlardı. Kurik biraz sonra yetişeceğine söz vererek vedalaşmak için geride kaldı.</p>

    <p class="calibre3">“Şehirden geçecek miyiz?” diye sordu Kalten.</p>

    <p class="calibre3">“Sanmıyorum,” diye cevapladı Sparkhawk. “Kuzeyden giden yolu takip edebiliriz. Görüneceğimizden eminim ama bunu onlar için daha kolay hale sokmayalım.”</p>

    <p class="calibre3">“Kişisel bir izlenimimi duymak ister misin?”</p>

    <p class="calibre3">“Niye olmasın.”</p>

    <p class="calibre3">“Kurik’e yavaş yavaş emeklilik düşüncesini vermeye başlaman gerektiğini biliyorsun. Yaşlanıyor; senin arkanda bütün dünyayı dolaşacağına ailesinin yanında daha çok zaman geçirmesi gerek. Bir de, bildiğim kadarıyla hâlâ silahtan olan tek Kilise Şövalyesi sensin. Geri kalanımız onlarsız idare etmeyi öğrendi. İyi bir emekli maaşı ver ve bırak evde kalsın.”</p>

    <p class="calibre3">Sparkhawk gözlerini kısarak Demos’un doğusundaki ağaçlık tepenin üsünde yeni yükselmeye başlayan güneşe baktı.</p>

    <p class="calibre3">“Belki haklısın,” dedi, “ama bunu ona nasıl söyleyebilirim ki? Babam daha çömezliğimi bitirmeden Kurik’i yanıma verdi. Bunun Elenia sarayının babadan oğula geçen şampiyonu olmakla ilgisi var.” Acı acı gülümsedi. “Bu eski moda gelenekleri olan eski moda bir konum. Kurik bir silahtardan çok bir dost, daha fazla hizmet edemeyecek kadar yaşlı olduğunu söyleyerek onu kırmayacağım.”</p>

    <p class="calibre3">“Bu büyük bir sorun, değil mi?”</p>

    <p class="calibre3">“Evet,” dedi Sparkhawk, “öyle.”</p>

    <p class="calibre3">Prenses Arissa’nın kapatıldığı manastırın yanından geçerlerken <span style="font-size: 1em; line-height: 1.2;">Kurik arkalarından yetişti. Sakallı yüzü biraz asıktı ama daha sonra omuzlarını dikleştirdi ve işini bilen birinin tavrını takındı.</span></p>

    <p class="calibre3">Sparkhawk onsuz hayatın nasıl olabileceğini hayal etmeye çalışarak arkadaşına baktı. Sonra başını salladı. Kesinlikle imkansızdı.</p>

    <p class="calibre3">Chyrellos’a giden yol, sabah güneşinin dalların arasından zemine altın gibi saçıldığı, yaprak dökmeyen ağaçlardan oluşan bir ormandan geçiyordu. Hava açık ve sertti, buna rağmen don yoktu. Bir mil kadar gitmişlerdi ki, Berit öyküsüne yeniden başladı. “Zemoch İmparatoru Otha’nın dev bir ordu toplayıp, Lamorkand’a yürüdüğü haberi Chyrellos’a ulaştığında,” dedi Talen’e, “Kili-se’nin Şövalyeleri Rendor’daki yerlerini sağlamlaştırdılar.”</p>

    <p class="calibre3">“Bir dakika,” diye sözünü kesti Talen. “Bu ne zaman oldu?”</p>

    <p class="calibre3">“Yaklaşık beş yüzyıl önce.”</p>

    <p class="calibre3">“O zaman geçen gün Kalten’in bahsettiği Otha aynı kişi değildi, değil mi?”</p>

    <p class="calibre3">“Bildiğimiz kadarıyla, o.”</p>

    <p class="calibre3">“Bu imkansız, Berit.”</p>

    <p class="calibre3">“Otha yaklaşık dokuz yüz yaşında,” dedi Sephrenia.</p>

    <p class="calibre3">“Bunun peri masalı değil, tarih olduğunu düşünmüştüm”.</p>

    <p class="calibre3">“Otha, Yaşlı Tanrı Azash’la karşılaştığı zaman küçük bir oğlan çocuğuydu,” diye açıkladı Sephrenia. “Styricum’un Yaşlı Tanrılarının büyük güçleri vardır ve herhangi bir ahlak anlayışının kontrolünde değillerdir. Takipçilerine bağışladıkları hediyelerden biri çok uzatılmış bir hayattır. Bundan dolayı bazı insanlar onların peşinden gitmeye isteklidirler.”</p>

    <p class="calibre3">“Ölümsüzlük mü?” diye kuşkuyla sordu Talen.</p>

    <p class="calibre3">“Hayır,” dedi Sephrenia, “hiç bir Tanrı bunu bağışlayamaz.”</p>

    <p class="calibre3">“Elene Tanrısı bağışlayabilir,” dedi Dolmant, “ama tabii ki ruhani manada.”</p>

    <p class="calibre3">“Bu enteresan bir dini nokta, Ekselansları.” Sephrenia gülümsedi. “Bir gün bunu tartışacağız. Her neyse,” diye devam etti, “Otha Azash’a tapmayı kabul edince, Tanrı ona muazzam bir güç verdi ve Otha sonunda Zemoch imparatoru oldu. Zemoch’daki Styricler ve Eleneler birbirleriyle evlendiklerinden bir Zemoch iki ırkında tam bir üyesi olamaz.”</p>

    <p class="calibre3">“Tanrının gözündeki bir tiksinti,” diye ekledi Dolmant.</p>

    <p class="calibre3">Sephrenia’da, “Styric Tanrıları da aynı şekilde düşünüyorlar,” d<span style="font-size: 1em; line-height: 1.2;">iye kabul etti. Tekrar Talen’e baktı. “Otha ve Zemochlan anlamak jcin Azash’ı anlamak lazım. Dünyadaki tamamı kötü olan tek güçtür, Ona inananların ayinleri müstehcendir. Sapıklıklardan, kancan ve kurbanların acılarından zevk alır. Zemochlar ona taparken, insanlıklarını iyice kaybettiler ve Lamorkand’a saldırılarıyla tarif edilemeyecek bir dehşet saldılar. İşgalci ordular sadece Zemochlar olsaydı normal güçler onları geri püskürtebilirlerdi. Ama Azash onları yeraltından güçlerle destekledi.”</span></p>

    <p class="calibre3">“Goblinlerle mi?” diye inanmaya inanmaya sordu Talen.</p>

    <p class="calibre3">‘Tam değil; ama bu kelime işe yarayacaktır, sanırım. Azash’m emrindeki yirmi kadar insandışı türü tanımlamam benim bütün sabahımı alır ve bu tanımlamalardan hoşlanmayacaksmdır.”</p>

    <p class="calibre3">“Bu hikaye her dakika daha da az inanılır hale geliyor,” diye belirtti Talen. “Savaşlar ve diğer şeylerden hoşlanıyorum ama gob-linler ve perilerden bahsetmeye başladığınızda ilgimi kaybetmeye başlıyorum. Her şeyden önce ben artık bir çocuk değilim.”</p>

    <p class="calibre3">“Zamanla anlamaya ve inanmaya başlayabilirsin,” dedi Sephrenia. “Hikayeye devam et, Berit.”</p>

    <p class="calibre3">“Peki,” dedi Berit. “Kilise Lamorkand’ı işgal eden güçlerin ne olduğunu anladığında Kilise Şövalyeleri’ni Rendor’dan çağırdı. Dört birliğin safları, batının güçleri Otha’nm Zemoch güruhuyla yakın sayılara ulaşana kadar diğer şövalyeler ve sıradan askerlerle takviye edildiler.”</p>

    <p class="calibre3">“Peki savaş oldu mu?” diye heyecanla sordu Talen.</p>

    <p class="calibre3">“İnsanlık tarihinin en büyük savaşı,” diye cevapladı Berit. “İki ordu Randera Gölü’nün yanındaki Lamorkand ovasında karşılaştılar. Fiziki savaş çok büyüktü ama doğaüstü savaş muazzamdı. Karanlığın dalgaları ve alevlerin örtüsü alanı silip süpürmüştü. Gökyüzünden ateş ve yıldırım yağıyordu. Taburlar toprak tarafından yutulmuş ya da aniden gelen alev karşısında yanıp kül olmuştu. Bitmek bilmeyen şimşekler ufuklar boyunca çakıp duruyordu. Yer depremler ve yüksek ısıdan eriyen kayaların patlamalarıyla yarılmıştı. Zemoch rahiplerinin büyüleri her seferinde Kilise Şö-valyeleri’nin karşı büyüleriyle etkisizleştiriliyordu. Zemochlar geri püskürtülene dek ordular üç gün savaşa kitlendiler. Geri çekilişleri çok daha hızlı oldu, hatta sonunda bozguna döndü. Otha’nm güruhu en sonunda dağıldı ve sınırın güvenliğine doğru kaçtı.”</p>

    <p class="calibre3"><span style="font-size: 1em; line-height: 1.2;">“Muhteşem!” diye heyecanla bağırdı Talen. “Peki sonra ordı^ muz Zemoch’u işgal etti mi?”</span><br /></p>

    <p class="calibre3">“Çok yorgundular. Savaşı kazanmışlardı ama bedeli büyüktü Kilise Şövalyeleri’nin yarısı savaş alanında katledilmiş yatıyordu Elene krallarının orduları ölülerini binler halinde saydılar.”</p>

    <p class="calibre3">“Bir şey yapabilirlerdi, değil mi?”</p>

    <p class="calibre3">Berit başını salladı. “Yaralılarına baktılar ve ölülerini gömdüler. Sonra evlerine geri gittiler.”</p>

    <p class="calibre3">“Hepsi bu mu?” diye şüpheyle sordu Talen. “Eğer tüm yaptıkları buysa bu pek bir hikaye sayılmaz, Berit.”</p>

    <p class="calibre3">“Başka seçenekleri yoktu. Batı krallıklarındaki eli silah tutan tüm adamları almışlar ve ekinlere bakacak kimse bırakmamışlardı. Kış geliyordu, yiyecek yoktu. Kışı zor geçirdiler ama savaşta bir yığın adam ölüp, sakatlandığından - batıda ya da Zemoch’da - yeni ekinleri ekecek yeterlikte insan yoktu. Sonuç kıtlıktı. Bir yüzyıl boyunca tüm Eosia’nin, ilgilendiği tek şey yiyecekti. Kılıçlar ve mızraklar bir kenara kondu ve savaş atları sabanlara koşuldu.”</p>

    <p class="calibre3">“Duyduğum diğer hikayelerde bu tip şeylerden asla bahsetmiyorlar.” Talen burnunu çekti.</p>

    <p class="calibre3">“Çünkü onlar sadece hikaye,” dedi Berit. “Bu gerçek. Her neyse,” diye devam etti, “savaş ve kıtlığı birçok büyük değişiklikler takip etti. Askeri birlikler sıradan insanlarla beraber tarlalarda çalışmaya zorlandılar ve kendilerini yavaş yavaş Kilise’den uzaklaştırdılar. Özür dilerim, Ekselansları,” dedi Dolmant’a, “o zamanlar, Hiyerarşi onların acısını anlamayacak kadar sıradan insanların gereksinimlerinden uzaklaşmıştı.”</p>

    <p class="calibre3">“Ortada özür dileyecek bir şey yok, Berit” diye üzgünce cevapladı Dolmant. “Kilise o dönemdeki hatalarını açıkça kabul ediyor.”</p>

    <p class="calibre3">Berit başıyla onayladı. “Kilise Şövalyeleri hızla kilisenin denetiminden çıkmaya başladılar. Hiyerarşi’nin esas amacı şövalyelerin savaşmadıkları zaman genel toplantı binalarında yaşayan silahlı keşişlerden oluşmalarıydı. Bu görüş yok olmaya başladı. Sayılardaki korkunç kayıplar hizmete alınacak yenileri için kaynaklar aramayı gerekli hale getirdi. Birliklerin eğitmenleri Chyrellos’a gittiler ve bu meseleyi katı koşullarla Hiyerarşi önüne getirdiler. Yeni hizmete alınanların önündeki erv önemli engel evlenmeme yeminiydi. Eğitmenlerin ısrarıyla Hiyerarşi bu kuralı yumuşattı ve Kilise ş<span style="font-size: 1em; line-height: 1.2;">övalyeleri’nin evlenip baba olmalarına izin verildi.”</span></p>

    <p class="calibre3">“Sen evli misin, Sparkhawk?” diye birden sordu Talen.</p>

    <p class="calibre3">“Hayır,” diye cevapladı şövalye.</p>

    <p class="calibre3">“Niçin değilsin?”</p>

    <p class="calibre3">“Onu alacak kadar aptal bir kadın bulamadı.” Kalten güldü. “Birincisi pek sevimli değil ve çok kötü huylu.”</p>

    <p class="calibre3">Talen, Berit’e baktı. “O zaman bu hikayenin sonu mu oluyor?” diye sordu. “İyi hikayelerin bir sonu olmalı, bilirsin, şöyle bir şey, ‘ve onlar ermiş muradına biz çıkalım kerevetine.’ Seninki herhangi bir yere varmayan sadece bir parça kırıntı.”</p>

    <p class="calibre3">‘Tarih devam eder, Talen. Orada son yoktur. Askeri birlikler artık Kilise işleri kadar politik işlerle de ilgileniyorlar ve ilerde ne olacağını hiç kimse bilemez.”</p>

    <p class="calibre3">Dolmant iç çekti. “Bütün bunlar hepsi çok doğru,” diye onayladı. “Başka türlü olmasını dilerdim ama belki Tanrı’nm olayların böyle olmasını istemesi için kendi nedenleri vardır.”</p>

    <p class="calibre3">“Bir dakika,” diye Talen itiraz etti. “Bütün bunlar sen bana Ot-ha ve Zemoch’u anlatırken başladı. Bu hikaye sonuçta bir şekilde gerilerde kaldı. Şimdi onun için niye endişeleniyorsunuz?”</p>

    <p class="calibre3">“Otha yeniden ordularını topluyor,” dedi Sparkhawk.</p>

    <p class="calibre3">“Bu konuda bir şey yapacak mıyız?”</p>

    <p class="calibre3">“Onu izliyoruz. Eğer tekrar gelirse, son seferinde yaptığımız gibi karşılayacağız.” Sparkhawk etrafında parlak sabah güneşinde ışıldayan sarı otlara baktı. “Eğer bu ay bitmeden Chyrellos’a ulaşmak istiyorsak biraz daha hızlı gitmemiz gerekiyor,” dedi ve Fa-ran’ın sağrılarına mahmuzlarını dokundurdu.</p>

    <p class="calibre3">Her gece bir yol kenarı hanında konaklayarak üç gün boyunca doğuya gittiler. Sparkhawk, yolda giderlerken Talen’in Berit’in anlattığı hikayelerden etkilenmesinden gizli gizli zevk aldı. Elene Kilisesi’nin merkezi Chyrellos’un uçsuz bucaksız uzandığı yere bakan yüksek tepenin üstüne çıktıklarında üçüncü günün ikindisiy-di. Şehir belirli bir krallığın içinde değil, tersine Elenia, Arcium, Cammoria, Lamorkand ve Pelosia’nın kesiştikleri bir noktada yer alıyordu. Eosia’nm en büyük şehriydi. Bir kilise şehri olduğundan kubbeler ve sivri çatılı kulelerle bezenmişti; üstündeki hava günün belirli saatlerinde müminleri ibadete çağıran çan sesleriyle titrerdi. Bu kadar büyük hiç bir şehir tamamiyle kiliselerden oluşamazdı.</p>

    <p class="calibre3"><span style="font-size: 1em; line-height: 1.2;">Bu kutsal şehrin toplumunu din kadar etkileyen bir diğer şey ticaretti. Zengin tüccarların sarayları görkem ve zenginlikte Kilise baş-piskoposlarınkilerle yanşıyordu. Şehrin merkezi ve odaklandığı nokta Chyrellos Bazilikasıydı. Tanrı’nm onuruna yapılmış, kocaman, kubbeli ışıldıyan mermerden bir katedral. Bazilika’dan yayılan güç muazzamdı ve kuzey Thalesia’nın karlı ıssız arazilerinden Rendor çöllerine kadar tüm Elenelerin hayatlarını etkiliyordu.</span><br /></p>

    <p class="calibre3">Daha önce Cimmura’dan hiç çıkmamış olan Talen’in önünde yayılmış, kış güneşi ışığında parıldayan dev şehirin karşısında şaşkınlıktan ağzı açık kalmıştı. “Güzel Tanrım!” diye saygıyla soludu.</p>

    <p class="calibre3">“Evet,” diye onayladı Dolmant. “Güzeldir ve bu Onun en harika işlerinden biri.”</p>

    <p class="calibre3">Flüt ise hiç etkilenmemiş gözüküyordu. Kavalını çıkardı ve sanki Chyrellos’un bütün bu muhteşemliği önemsiz bir şeymiş gibi, ilgilenmeyerek, eğlenceli minik bir melodi çaldı.</p>

    <p class="calibre3">“Doğru Bazilika’ya mı gideceksiniz, Ekselansları?” diye sordu Sparkhawk.</p>

    <p class="calibre3">“Hayır,” diye cevapladı Dolmant. “Yorucu bir yolculuktu, bu konuyu Hiyerarşi’ye sunarken aklımın başımda olması gerekiyor. Annias’ın Kilise’nin bu en yüksek meclisinde birçok arkadaşı var; onlara söyleyeceklerimden hoşlanmayacaklar.”</p>

    <p class="calibre3">“Sözleriniz konusunda şüpheye düşme olasılıkları olamaz, Ekselansları.”</p>

    <p class="calibre3">“Belki olamaz ama saptırmaya çalışabilirler.” Dolmant düşünceli düşünceli kulak memesini çekiştirdi. “Sanırım desteğin olursa raporum daha çarpıcı olur. Topluluk önünde iyi misindir?”</p>

    <p class="calibre3">“Eğer kılıcını kullanabilirse,” dedi Kalten.</p>

    <p class="calibre3">Dolmant hafifçe gülümsedi. “Yarın evime gel, Sparkhawk. İfadeni beraber gözden geçirelim.”</p>

    <p class="calibre3">“Bu yasal olur mu, Ekselansları?” diye sordu Sparkhawk.</p>

    <p class="calibre3">“Ben yeminliyken yalan söylemeni istemiyorum, Sparkhawk. Tek istediğim belli suallere nasıl cevaplar vereceğin konusunda fikir vermek.” Tekrar gülümsedi. “Hiyerarşi önündeyken bana sürpriz yapmanı istemem. Sürprizlerden nefet ederim.”</p>

    <p class="calibre3">“İyi o zaman, Ekselansları,” diye kabul etti Sparkhawk.</p>

    <p class="calibre3">Tepeden aşağı kutsal şehrin büyük bronz kapılarına atlarını sürdüler. Nöbetçiler Dolmant’ı selamlayıp sorgusuz sualsiz geçm<span style="font-size: 1em; line-height: 1.2;">elerine izin verdiler. Kapının ilersinde geniş bir cadde uzanıyordu İki yanda büyük evler vardı, nerdeyse birbirleriyle omuz omuza g</span><span style="font-size: 1em; line-height: 1.2;">eçenlerin dikkatini çekmeye çalışıyorlarmış gibi gözüküyorlardı- Cadde insanlarla doluydu. Çoğu soluk önlükler giyen işçiler olmasına rağmen çoğunluk dini siyah, kasvetli kıyafetlerdeydi.</span></p>

    <p class="calibre3">“Buradaki herkes din adamı mı?” diye Talen sordu. Oğlanın gözleri Chyrellos’un onu etkisine alan taraftarıyla açılmıştı. Cim-rrıura’nın arka sokaklarının alaycı küçük hırsızı sonunda önemsiz sayamayacağı bir şey görmüştü.</p>

    <p class="calibre3">“Pek değil,” dedi Kalten, “ama Chyrellos’da biri Kilise cemaatından sanılırsa daha çok saygı görür, bu yüzden herkes siyah giyer.”</p>

    <p class="calibre3">“Doğrusunu söylemek gerkirse Chyrellos sokaklarında biraz renk görmeğe hiçbir lafım olmazdı,” dedi Dolmant. “Bu etrafı devamlı kaplayan siyah canımı sıkıyor.”</p>

    <p class="calibre3">“Peki, neden yeni bir tarz başlatmıyorsunuz, Ekselansları?” diye önerdi Kalten. “Bir daha ki sefer Bazilika’ya gittiğinizde pembe bir papaz cüppesi giyin ya da zümrüt yeşili. Yeşil size çok yakışır.”</p>

    <p class="calibre3">“Eğer bunu yaparsam kubbe çöker,” diye suratını asarak acı acı söylendi Dolmant.</p>

    <p class="calibre3">Başpiskoposun evi diğer yüksek mertebeli din adamlarının bir çoğunun saraylarının aksine basitti. Caddeden biraz gerideydi. Düzgünce kesilmiş fundalar ve demir bir parmaklıkla çevriliydi.</p>

    <p class="calibre3">Dolmant’ın kapısında durduklarında, Sparkhawk, “Biz de genel toplantı binasına gideceğiz, Ekselansları,” dedi.</p>

    <p class="calibre3">Başpiskopos başıyla onayladı. “Peki, yarın görüşürüz.”</p>

    <p class="calibre3">Sparkhawk selamladı ve diğerlerinin önünde caddeden aşağı ilerledi.</p>

    <p class="calibre3">“İyi bir adam değil mi?” dedi Kalten.</p>

    <p class="calibre3">“En iyilerden biri,” diye cevapladı Sparkhawk. “Kilise ona sahip olduğu için çok şanslı.”</p>

    <p class="calibre3">Pandion Şövalyeleri’nin Chyrellos’daki toplantı binası az işlek bir caddede kasvetli görünüşlü taştan bir binaydı. Cimmura’daki gibi hendeği yoktu. Yüksek bir duvarla çevriliydi ve ürkütücü bir kapıyla caddeden ayrılmıştı. Sparkhawk içeri girmelerini sağlayan törenden geçti, avluda atlarından indiler. Binanın yöneticisi Nas-han adlı, şişman bir adamdı. Onları selamlamak için merdivenlerden telaşla indi. İri şövalyenin elini sıkarken, “Evimiz onurlandı, <span style="font-size: 1em; line-height: 1.2;">Sor Sparkhawk,” dedi. “Cimmura’da işlerin sonucu ne oldu?”</span></p>

    <p class="calibre3">“Annias’m dişlerini çekmeyi başardık,” dedi Sparkhawk.</p>

    <p class="calibre3">“Bunu nasıl karşıladı?”</p>

    <p class="calibre3">“Biraz hastalanmış gözüktü.”</p>

    <p class="calibre3">“İyi.” Nashan Sephrenia’ya döndü. “Hoş geldiniz, küçük ana,” . diye selamlarken iki elinin avuçlarını öptü.</p>

    <p class="calibre3">“Nashan,” dedi Sephrenia. “Öğün kaçırmadığmı görüyorum.”</p>

    <p class="calibre3">Nashan güldü ve iri göbeğine vurdu. “Her erkeğin bir ya da i]g kötü huya ihtiyacı vardır,” dedi. “Hepiniz içeri gelin. İçerde bir tulum Arcian kırmızısı sakladım - tabii ki, midemin hatırı için - Ve bütün içebileceğimiz adam başı sadece bir ya da iki kadeh.”</p>

    <p class="calibre3">“Nasıl işlediğini görüyor musun, Sparkhawk?” dedi Kalten. “Doğru insanı tanıyorsan kurallar değişebilir.”</p>

    <p class="calibre3">Nashan’ın çalışma odası kumaşla örtülü, yer kırmızı halıyla kaplıydı. Yazıhane yerine geçen şatafatlı masa altın ve sedef kakmalıydı. Onları içeri alıp, etrafını kolaçan ederken, “Bir jest,” dedi özür dilercesine. “Chyrellos’da ciddiye almacaksak zenginlik yönünde bu küçük diz çökmeyi yapmamız gerekiyor.”</p>

    <p class="calibre3">“Tamam, Nashan” dedi Sephrenia. “Alçakgönüllü olduğun için bu toplantı binasına yönetici olarak seçilmedin.”</p>

    <p class="calibre3">“Birisinin görüntüyü kurtarması gerekiyor,” dedi. Sonra iç çekti. “Asla iyi bir şövalye olmadım,” diye kabul etti. “Sadece mızrak-da şöyle böyleydim ve büyülerimin çoğu daha yarı yoldayken üzerimde dağılıp gitmeye eğilimliydi.” Derin bir nefes aldı ve etrafına bakındı. “Gene de iyi bir yöneticiyim. Kilise politikasını iyi bildiğimden, birliğe ve Lord Vanion’a bu alanda savaş meydanından daha çok yararlı olabilirim.”</p>

    <p class="calibre3">“Ancak muktedir olduğumuz kadarını yapabiliriz. Tanrı’nm elimizden geleni yapmamızı takdir ettiği söylendi,” dedi Sparkhawk.</p>

    <p class="calibre3">“Bazen onu hayal kırıklığına uğrattığımı hissediyorum,” dedi Nashan. “İçimde derinlerde bir yerde daha iyisini yapabileceğimi düşünüyorum.”</p>

    <p class="calibre3">“Kendini kırbaçlama, Nashan” diye nasihat etti Sephrenia. “Elene Tanrısı en bağışlayıcı olarak tanınır. Yapabileceğim yaptın.”</p>

    <p class="calibre3">Nashan’ın süslü masasının etrafına oturdular. İdareci, bir rahip yardımcısını kadehler ve koyu kırmızı Arcian şarabı tulumunu getirmesi için yolladı. Sephrenia için çay, Talen ve Flüt için süt istetti.</p>

    <p class="calibre3"><span style="font-size: 1em; line-height: 1.2;">Nashan şarap tulumunu kaldırırken, Sparkhawk’a, “Bundan ord Vanion’a bahsetmemiz gerekmiyor, değil mi?” dedi.</span><br /></p>

    <p class="calibre3">Sparkhawk kadehini kaldırarak, “Hiç bir işkence bunu bana söyletemez,” dedi.</p>

    <p class="calibre3">“Eee,” dedi Kalten, “burada, neler oluyor?”</p>

    <p class="calibre3">“Kötü gynler, Kalten,” dedi Nashan. “Kötü günler. Patrik yaşlandı, bütün şehir ölümünü beklerken nefesini tutmuş durumda.”</p>

    <p class="calibre3">“Yeni patrik kim olacak?” diye sordu Sparkhawk.</p>

    <p class="calibre3">“Şu anda bunu bilmenin imkanı yok. Cluvonüs halefini belirte-meyecek konumda. Cimmuralı Annias tahtı ele geçirmek için su gibi para harcıyor.”</p>

    <p class="calibre3">“Ya Dolmant?” diye sordu Kalten.</p>

    <p class="calibre3">“Kendini öne çıkaran biri değil,” diye cevapladı Nashan. “Kili-se’ye o kadar bağlı ki Bazilika’daki altın tahta göz dikecek birinin kişisel duygularına sahip değil. Sadece bu kadar da değil, kendine düşman ettiği kimseler var.”</p>

    <p class="calibre3">“Düşmanları severim.” Kalten sırıttı. “Sana kılıcını bileyli tutman için iyi bir neden verirler.”</p>

    <p class="calibre3">Nashan Sephrenia’ya bakü. “Styricum’da bir şeyler mi oluyor?” diye sordu.</p>

    <p class="calibre3">‘Tam olarak ne demek istiyorsun?”</p>

    <p class="calibre3">“Şehir birden Styriclerle dolup taştı,” diye cevapladı. “Buraya Elene inancından tavsiyeler aramak için geldiklerini söylüyorlar.”</p>

    <p class="calibre3">“Bu saçma.”</p>

    <p class="calibre3">“Bende öyle düşündüm. Kilise üç bin yıldır hiçbir başarıya ulaşmadan Styricleri döndürmeye çalışıyor ve şimdi kendi isteklerinle Chyrellos’a akın edip, döndürülmek için yalvarıyorlar.”</p>

    <p class="calibre3">“Aklı başında hiç bir Styric böyle bir şev yapmaz,” diye israr etti Sephrenia. “Tanrılarımız kıskançtır ve inancından dönenleri sert cezalandırırlar.” Gözleri kısıldı. “Bu hacılar nereli olduklarını belirttiler mi?” diye sordu.</p>

    <p class="calibre3">“Duyduğum kadarıyla hayır. Hepsi sıradan taşralı Styricler gibi gözüküyorlar.” »</p>

    <p class="calibre3">“Belki açıklamak istemedikleri kadar uzun bir yolculuk yapmışlardır.”</p>

    <p class="calibre3">“Sanırım Zemoch olabilirler, ne dersin?” diye Sephrenia’ya sordu Sparkhawk.</p>

    <p class="calibre3">“Otha şimdiden doğu Lamorkand’ı ajanlarıyla sardı,” “Chyrellos, Elene dünyasının merkezi. Casusluk ve ka nşıklık yaratmak için mantıklı bir yer.” Bunu düşündü. “Muhte, melen bir müddet burada kalacağız,” diye fikrini belirtti. “Diğer birliklerin şövalyelerin gelişini beklememiz gerekiyor. Sanırım zamanımızı bu sıradışı din değiştirenleri araştırmakla geçirebiliriz.”</p>

    <p class="calibre3">“Ben gerçekten buna zaman ayıramam,” diye katılmadığını belirtti Sparkhawk. “Şu anda kafamda çok daha önemli şeyler var. Otha ve Zemochlarla zamanı geldiğinde uğraşırız. Şimdi kendim; Ehlana’yı iyileştirip tahtına çıkarmaya ve belirli arkadaşların ölümlerini engellemeye vereceğim.” Kendini, Sephrenia’nmdetay-larmı anlattığı, Cimmura’daki taht odasında olanlara odakladığından beri dolaylı konuşuyordu.</p>

    <p class="calibre3">“Tamam, Sparkhawk,” dedi Sephrenia. “Senin sorununu anlıyorum. Ben yanıma Kalten’i alacağım. Bakalım neler bulacağız.”</p>

    <p class="calibre3">Günün geri kalanını Nashan’ın süslü çalışma odasında sohbet ederek geçirdiler. Ertesi sabah, Sparkhawk örme bir zırh ve sade, kukuletalı bir cübbe giyip şehrin diğer tarafındaki Dolmant’ın evine gitti. “Annias’a doğrudan suçlama yöneltmek boşuna olacaktır,” dedi Dolmant, “bu yüzden en iyisi o ya da Harparin’den hiç bahsetmemek. Sadece bu komplonun Pandion Birliği’ni kötülemek için olduğunu ortaya koyalım ve orada bırakalım. Hiyerarşi buradan kendine sonuçlar çıkaracaktır.”</p>

    <p class="calibre3">Hafifçe gülümsedi. “Bu sonuçlardan çıkacak en az zarar Anni-as’m milletin içinde kendini aptal yerine koyması olacaktır. Bu başka hiçbir şeye yaramasa da, patrik seçme zamanı geldiğinde tarafsız başpiskoposların kararını pekiştirmeye yardımcı olabilir.”</p>

    <p class="calibre3">“Bu da bir şeydir,” dedi Sparkhawk. “Arissa’nın evlilik konusunu ortaya koyacak miyiz?”</p>

    <p class="calibre3">“Sanmıyorum,” diye cevapladı Dolmant. “Bu bütün Hiyerarşinin gerçekten ilgisini çekecek kadar önemli bir şey değil. Arissa’nın bekarlığının açıklanması Verdaneis başpiskoposundan gelebilir, iddia edilen evlilik onun bölgesinde yer alıyor ve belirtilen iddiayı reddedenin o olması mantıklı olacaktır.” Dünya nimetlerinden kendini çekmiş yüzünde bir gülümseme dolaştı. “Ayrıca,” diye ekledi, “o benim arkadaşım.”</p>

    <p class="calibre3">“Akıllıca,” dedi hayranlıkla Sparkhawk.</p>

    <p class="calibre3">“Bundan çok hoşlandım,” dedi alçakgönüllülükle Dolmant.</p>

    <p class="calibre3">Hiyerarşi’nin önüne ne zaman çıkacağız?”</p>

    <p class="calibre3">“Yarın sabah. Beklemek anlamsız. Bunun tek faydası Annias’a „aZjlika’daki arkadaşlarını uyaracak zaman vermek olacaktır.”</p>

    <p class="calibre3">“Buraya gelip Bazilika’ya sizle beraber gitmemi ister misiniz?”</p>

    <p class="calibre3">“Hayır-Ayrı ayrı gidip, neyin peşinde olduğumuzla ilgili ipucu vermeyelim.”</p>

    <p class="calibre3">“politik dalaverelerde iyisiniz, Ekselansları.” Sparkhawk sırıttı.</p>

    <p class="calibre3">“Tabii ki öyleyim. Nasıl başpiskopos oldum sanıyorsun ki? Gün doğduktan sonraki üçüncü saat sırasında Bazilika’ya gel. Bu bana kendi raporumu sunmak için yeterli fırsatı ve Annias’ın taraftarlarının ortaya atabilecekleri olası sorularla, itirazları cevaplama zamanını verir.”</p>

    <p class="calibre3">Sparkhawk ayağa kalkarken, “Çok iyi, Ekselansları,” dedi.</p>

    <p class="calibre3">“Yarın dikkatli ol, Sparkhawk. Seni hata yaptırmaya çalışacaklardır. Ve Allah aşkına kontrolünü kaybetme.”</p>

    <p class="calibre3">“Bunu hatırlamaya çalışacağım.”</p>

    <p class="calibre3">Ertesi sabah Sparkhawk dikkatle giyindi. Siyah zırhı parlıyordu. Pelerini ve kolsuz, gümüşi zırh cübbesi yeni ütülenmişti. Faran’m alaca postu parlayana kadar tımarlanmış, toynakları parlaması için yağlanmıştı.</p>

    <p class="calibre3">Kurik koca adamı eyerine kaldırırken, “Seni köşeye kıstırmalanna izin verme, Sparkhawk,” diye uyardı Kalten. “Din adamları çok üçkağıtçı olabilirler.”</p>

    <p class="calibre3">“Dikkat edeceğim.” Sparkhawk koşumları kavradı ve topukla-nyla Faran’a dokundu. İri kırçıl genel toplantı binasının kapısından kutsal şehrin kalabalık sokaklarına doğru fırladı.</p>

    <p class="calibre3">Chyrellos’un kubbeli Bazilika’sı bütün şehre hakimdi. Alçak bir tepenin üzerine inşa edilmişti ve kış güneşinde parıldayarak göğe doğru yükseliyordu. Bronz cümle kapısındaki muhafızlar Sparkhawk’ı saygıyla içeri kabul ettiler. Büyük kapılara çıkan mermer basamakların önünde atından indi. Kalkanının kayışlarını düzelterek, Faran’ın dizginlerini bir keşişe verdi ve sonra merdivenlerden çıkmaya başladı, mahmuzları mermerin üzerinde şıkırdıyordu. Merdivenlerin tepesinde siyah cüppeli, resmi bir genç din adamı yolunu kesti. “Aziz Şövalye,” diye itiraz etti genç adam, “silahlı olarak içeri giremezsiniz.”</p>

    <p class="calibre3">“Yanlışınız var, Muhterem Peder,” dedi Sparkhawk. “Bu kurallar askeri birlikleri için geçerli değildir.”</p>

    <p class="calibre3">“Böyle bir istisnayı daha önce hiç duymadım.”</p>

    <p class="calibre3">“Şimdi duydun işte. Sorun çıkarmak istemiyorum ama başpis, kopos Dolmant tarafından çağırıldım ve içeri giriyorum.”</p>

    <p class="calibre3">“Ama -“</p>

    <p class="calibre3">“Komşu, bak burada büyük bir kütüphane var. Niye gidip şu kurallara bakmıyorsun? Birkaç tanesini kaçırdığını fark edeceğinden eminim. Şimdi, kenara çekil.” Siyah cüppeli adamın yanından sürtünerek geçti ve serin, tütsü kokan kadetralin içine girdi. Mücevher kaplı sunağa her zamanki selamı eğilerek verdi; uzun, vitraylı pencerelerden dökülen rengarenk ışıkların içindeki geniş orta koridorda ilerledi. Sunağın yanında bir kilise hademesi gümüş bir ayin kadehini gayretle parlatıyordu.</p>

    <p class="calibre3">“Günaydın, dostum,” dedi sakin sesiyle Sparkhawk.</p>

    <p class="calibre3">Adam nerdeyse kadehi düşürüyordu. “Beni korkuttunuz, Şövalye” derken gergince güldü. “Arkamdan geldiğinizi duymadım.”</p>

    <p class="calibre3">“Halıdan olmalı,” dedi Sparkhawk. “Ayak seslerini boğuyor. Anladığım kadarıyla Hiyeraşi üyeleri toplantıdalar.”</p>

    <p class="calibre3">Hademe başını sallayarak onayladı.</p>

    <p class="calibre3">“Başpiskopos Dolmant bu sabah ortaya koyacağı bir konuda şahitlik yapmam için beni çağırdı. Toplantının nerede olduğunu söyleyebilir misin?”</p>

    <p class="calibre3">“Sanırım, patriğin kabul salonunda. Size yolu göstermemi ister misiniz, Aziz Şövalye?”</p>

    <p class="calibre3">“Nerde olduğunu biliyorum. Teşekkürler, komşu.” Sparkhawk mihrabın önünden geçti ve yan kapıdan yankı yapan bir koridora çıktı. Miğferini çıkarıp koltuğunun altına aldı. Bir düzine din adamının önlerindeki masalarda yığılı belgeleri düzenlemeye çalıştıkları bir odaya gelene kadar koridorda ilerledi. Siyah cübbeli adamlardan biri Sparkhawk’ı kapı girişinde gördü ve ayağa kalktı. “Size yardımcı olabilir miyim, Aziz Şövalye?” diye sordu. Kulaklarının üzerinde taşan gri saçların ince perçemleri peruk gibiydi.</p>

    <p class="calibre3">“Adım Sparkhawk, peder. Beni, Başpiskopos Dolmant çağırdı.”</p>

    <p class="calibre3">“Ah, evet,” dedi kel din adamı. “Başpiskopos sizi beklediğini söyledi. Geldiğinizi bildireceğim. Beklerken oturmak ister misiniz?”</p>

    <p class="calibre3">“Hayır, aziz peder ayakta duracağım. Kılıç kuşandığınızda otu<span style="font-size: 1em; line-height: 1.2;">rmak biraz tuhaf olur.”</span></p>

    <p class="calibre3">Din adamı gülümsedi. “Bilemem,” dedi. “Nasıl bir şey?”</p>

    <p class="calibre3">“Abartılı,” dedi Sparkhawk. “Başpiskoposa burada olduğumu söyleyecek misiniz?”</p>

    <p class="calibre3">“Hemen, Aziz Şövalye.” Din adamı döndü ve sandaletlerini mermer zemine vurarak odanın öbür tarafındaki kapıya gitti. Birkaç dakika sonra geri geldi. Dolmant hemen içeri girmenizi söylüyor. Patrik de onlarla.”</p>

    <p class="calibre3">“Bu bir sürpriz. Hasta olduğunu duymuştum.”</p>

    <p class="calibre3">“Bu en iyi günlerinden biri, sanırım.” Din adamı önden gidip Sparkhawk için kapıyı açtı.</p>

    <p class="calibre3">Kabul salonunun iki yanı sıra sıra, yüksek arkalıklı banklarla çevrilmişti. Banklar sade siyahlar içinde yaşlı din adamlarıyla doluydu, Elene Kilisesi’nin Hiyerarşisi. Odanın önünde yüksek bir platformun üstünde geniş altın bir taht duruyordu. Üstünde beyaz saten cüppeli ve altın piskopos başlıklı Patrik Cluvonus oturuyordu. Yaşlı adam uyukluyordu. Odanın ortasında işlemeli bir kürsü duruyordu. Dolmant önündeki meyilli rafın üzerindeki bir demet parşömenle, orada duruyordu. “Ah,” dedi, “Sör Sparkhawk. Gelmeniz çok iyi oldu.”</p>

    <p class="calibre3">“Benim için bir zevk, Ekselansları,” diye cevapladı Sparkhawk.</p>

    <p class="calibre3">Dolmant, Hiyerarşi’nin diğer üyelerine, “kardeşlerim,” dedi, “Pandion Şövalyesi, Sör Sparkhawk’ı sunmaktan onur duyarım.”</p>

    <p class="calibre3">Sol, ön sırada oturan zayıf suratlı bir başpiskopos, “Sör Sparkhawk’ı biz de duyduk,” dedi buz gibi bir sesle. “Burada olma sebebi ne, Dolmant?”</p>

    <p class="calibre3">“Şu anda tartışmakta olduğumuz konuyla ilgili kanıtlar sunmak için, Makova,” diye soğuk bir şekilde cevapladı Dolmant.</p>

    <p class="calibre3">“Şimdiden yeteri kadarını duyduk.”</p>

    <p class="calibre3">Sol sıradan babacan bakışlı şişman bir adam, “Kendi adına konuş, Makova,” dedi. “Askeri birlikler Kilise’nin kollarıdır ve onların üyeleri müzakerelerimizde memnuniyetle kabul edilirler.”</p>

    <p class="calibre3">İki adam birbirleriyle bakıştılar.</p>

    <p class="calibre3">“Sör Sparkhawk bu komplonun ortaya çıkarılması ve önlenmesinde vasıta olduğundan,” dedi kibarca Dolmant, “tanıklığının ispatı açıklıkla sağlayacağını düşündüm.”</p>

    <p class="calibre3">“Haydi devam et, Dolmant,” diye sinirle konuştu soldaki zayıf <span style="font-size: 1em; line-height: 1.2;">suratlı başpiskopos. “Bu sabah ele almamız gereken çok daha önemli konularımız var.”</span></p>

    <p class="calibre3">“Coombe başpiskoposunun arzu ettiği gibi olacak.” Dolrnant eğilip selam verdi. “Sör Sparkhawk,” dedi sonra, “bir Kilise Şövalyesi olarak doğruyu söyleyeceğinize yemin ediyor musunuz?”</p>

    <p class="calibre3">“Ediyorum, Ekselansları,” dedi Sparkhawk.</p>

    <p class="calibre3">“Lütfen burada toplanmış kimselere bu komployu nasıl ortaya çıkardığınızı anlatın.”</p>

    <p class="calibre3">“Peki, Ekselansları.” Sparkhawk Krager ve Harparin arasındaki konuşmanın çoğunu, Piskopos Annias’ın ismini ve Ehlana’dan bahsedilen bölümleri atlayarak tekrarladı.</p>

    <p class="calibre3">“ÖZEL konuşmalara kulak kabartmak alışkanlığınız mıdır, Sör Sparkhawk?” diye sinir bozucu şekilde sordu Makova.</p>

    <p class="calibre3">“İş Kilise ya da Devlet güvenliğine gelince, evet, Ekselansları, ikisini de savunmak için yemin ettim.”</p>

    <p class="calibre3">“Ah, evet. Sizin aynı zamanda Kraliçe Ehlana’nm Şampiyonu olduğunuzu unutulmuştum. Bu bazen bağlılıklarınız arasında karışıklık yaratmıyor mu, Sör Sparkhawk?”</p>

    <p class="calibre3">“Ekselansları, Elenia’da Devlet ve kilise işleri nadir olarak birbirleriyle ters düşerler.”</p>

    <p class="calibre3">“İyi söylediniz, Sör Sparkhawk,” diye onayladı şişman adam.</p>

    <p class="calibre3">Coombe başpiskoposu eğildi ve yanında oturan soluk benizli adama bir şey fısıldadı.</p>

    <p class="calibre3">Arkasından, “Bu komployu öğrendikten sonra ne yaptınız, Sör Sparkhawk?” diye sordu Dolrnant.</p>

    <p class="calibre3">“Güçlerimizi topladık ve saldırıyı yapacak adamları durdurmak için Arcium’a yola çıktık.”</p>

    <p class="calibre3">“Bu komplo dediğiniz şeyi niye Cimmura piskoposuna bildir-mediniz?” diye sordu Makova.</p>

    <p class="calibre3">“Bu kumpas Arcium’da bir yere saldırıyı içeriyor,” diye cevapladı Sparkhawk. “Cimmura piskoposunun orada hiçbir otoritesi olmadığından bu konu onu ilgilendirmiyordu.”</p>

    <p class="calibre3">“Pandionları da ilgilendirmiyordu. Niye Cyrinic Şövalyeleri’ni haberdar edip, işleri onlara bırakmadınız?” Mokava yanında oturanlara, öldürücü darbeyi vurmuş gibi kendinden hoşnut bakındı.</p>

    <p class="calibre3">“Bu entrika bizim birliğimizi lekelemek için düzenlendi, eksela<span style="font-size: 1em; line-height: 1.2;">nsla bu konuyla kendimiz ilgenmemiz için gerekli nedenleri bi</span><span style="font-size: 1em; line-height: 1.2;">ze verdiğini hissettik. Hem, Cyriniclerin kendi meseleleri küçük bir işle canlarını sıkmak istemedik.”</span></p>

    <p class="calibre3">Makova aksi aksi homurdandı.</p>

    <p class="calibre3">“Sonra ne oldu, Aziz Şövalye?” diye sordu Dolmant.</p>

    <p class="calibre3">“Olaylar az çok beklenildiği gibi gitti, Ekselansları. Kont Ra-dun’u uyardık; sonrada paralı askerler geldiğinde arkalarından saldırdık. Çok azı kaçıp kurrulabildi.”</p>

    <p class="calibre3">“Onlara haber vermeden arkadan mı saldırdınız?” Başpiskopos Makova saldırganca baktı. “Pandion Şövalyeleri’nin göklere çıkarılan kahramanlığı bu mu?”</p>

    <p class="calibre3">“Önemsiz ayrıntılarla ilgileniyorsun, Makova,” diye öbür taraftan hırıldandı babacan bakışlı adam. “Senin kıymetli Annias’ın kendini aptal durumuna düşürdü. Şövalyeye saldırarak ya da tanıklığından kuşku yaratmaya çalışarak bunu örtmeye çalışmaktan vazgeç.” Kurnazca Sparkhawk’a baktı. “Bu komplonun kaynağı hakkında bir tahminde bulunmak ister misiniz, Sor Sparkhawk?”</p>

    <p class="calibre3">“Buraya spekülasyonları dinlemeye gelmedik, Emban,” diye aceleyle söylendi Makova. “Şahit tahminleriyle değil, sadece bildiklerini hakkında ifade verebilir.”</p>

    <p class="calibre3">Sparkhawk Başpiskopos Emban’a, “Coombe başpiskoposu haklı, Ekselansları,” dedi. “Sadece gerçeği söylemek için yemin ettim. Tahminler genelde bu noktadan çok uzaklardan geçer. Geçmişte, Pandion Birliği birçok kişiyi gücendirdi. Biz bazen katı ve insafsız bir gurup ters adamızdır. Birçok kişi içimizdeki bu vasfı nahoş bulur ve eski kinler zor kaybolur.”</p>

    <p class="calibre3">“Doğru,” diye kabul etti Emban. “Bununla beraber, iş inancı savunmaya geldi mi, ismini söyleyebileceğim birilerinden daha çok dediğinden şaşmayan sana ve acımasız Pandionlara güvenirim. Söylediğin gibi eski kinler zor silinir ama yenileri de öyle. Ele-nia’da neler döndüğünü duydum, Pandionlarm lekelenmesinden kimin çıkarı olduğunu tahmin etmek o kadar zor değil.”</p>

    <p class="calibre3">Makova gözleri dışarı fırlamış, ayağa kalkıp, “Piskopos Anni-as’ı mı suçlamaya kalkıyorsun?” diye bağırdı.</p>

    <p class="calibre3">“Otur yerine, Makova,” dedi tiksintiyle Emban. “Varlığınla bizi pisletiyorsun. Salondaki herkes sahibinin kim olduğunu biliyor.”</p>

    <p class="calibre3">“Beni suçluyor musun?”</p>

    <p class="calibre3">“Yeni sarayının parasını kim ödedi, Makova? Altı ay önce benden borç almaya çalıştın ama şimdi gereken her şeye sahip gibi gözüküyorsun. Bu şüphe çekici mi? Seni kim destekliyor, Makova?”</p>

    <p class="calibre3">“Bu gürültüde ne?” diye sordu zayıf bir ses.</p>

    <p class="calibre3">Sparkhawk salonun ortasındaki altın tahta baktı. Patrik Cluvonus uyanmış, şaşkınca gözlerini kırpışürarak etrafına bakıyordu. Yaşh adamın başı cılız boynu üzerinde sallanıyordu, gözleri kızarmışh.</p>

    <p class="calibre3">“Ruhani bir tartışma, Kutsalların Kutsalı,” dedi yavaşça Dolmant.</p>

    <p class="calibre3">“Beni uyandırdınız,” diye huysuzca konuştu Patrik, “çok güzel bir rüya görüyordum.” Başlığına uzanıp çıkardı ve yere attı. Sonra somurtarak tahhna oturdu.</p>

    <p class="calibre3">“Patrik tartışılan konuyu duymak ister mi?” dedi Dolmant.</p>

    <p class="calibre3">“Hayır, istemem,” diye hemen kesti Cluvonus. “İşte orada.” Sonra çocukça çıkışı muhteşem bir şakaymış gibi kıkırdadı. “Odama geri gitmek istiyorum,” diye belirtti. “Defolun gidin, hepiniz.”</p>

    <p class="calibre3">Hiyerarşi ayağa kalktı ve tek sıra dışarı çıkmaya başladı.</p>

    <p class="calibre3">“Sen de, Dolmant,” diye tiz bir sesle ısrar etti patrik. “Ve Rahibe Clentis’i bana yollayın. Beni gerçekten düşünen tek kişi o.”</p>

    <p class="calibre3">“Nasıl isterseniz, Kutsalların Kutsalı,” dedi eğilerek Dolmant.</p>

    <p class="calibre3">Dışarı çıktıklarında, Sparkhawk, Demos Başpiskoposu’nun yanında yürüyordu. “Ne kadar zamandır böyle?” diye sordu.</p>

    <p class="calibre3">Dolmant iç çekti. “En azından bir senedir. Kafası uzun zamandır çalışmıyordu ama deliliği bu seviyeye bu sene geldi.”</p>

    <p class="calibre3">“Rahibe Clentis kim?”</p>

    <p class="calibre3">“Bakıcısı, daha doğrusu hastabakıcısı.”</p>

    <p class="calibre3">“Durumu genel tarafından biliniyor mu?</p>

    <p class="calibre3">“Şüphesiz dedikodular var ama esas durumunu gizli tutmayı becerdik.” Dolmant tekrar iç çekti. “Onu şu andaki haline göre değerlendirme, Sparkhawk. Gençken patriklik tahtını onurlandırdı.”</p>

    <p class="calibre3">Sparkhawk başıyla onayladı. “Biliyorum” dedi. “Sağlığı nasıl?”</p>

    <p class="calibre3">“İyi değil. Çok zayıf. Fazla uzun yaşamayabilir.”</p>

    <p class="calibre3">“Belki bundan dolayı Annias bu kadar hızlı hareket etmeye başladı.” Sparkhawk gümüş kabartmalı kalkanını kımıldattı. “Biliyorsunuz ki, zaman ondan yana.”</p>

    <p class="calibre3">Dolmant yüzünü astı. “Evet,” diye kabullendi. “Senin görevini bu kadar önemli yapanda bu.”</p>

    <p class="calibre3">Başka bir din adamı gelip onlara katıldı. “Ee, Dolmant,” dedi, “cok ilgin? bir sabah. Annias bu komploya neden karıştı?”</p>

    <p class="calibre3">“Cimmura piskoposu hakkında bir şey söyleyemem, Yarris,” A[ye sahte bir masumiyetle itiraz etti Dolmant.</p>

    <p class="calibre3">“Söylemen gerekmiyor. Her şey çok fazla yerli yerine oturmuş. IVfeclistekilerin belirtmek istediğin noktayı kaçırdığını sanmam.”</p>

    <p class="calibre3">“Vardenais başpiskoposunu tanıyor musun, Sparkhawk?” diye sordu Dolmant. . “Birkaç sefer karşılaştık.” Sparkhawk diğer din adamına doğru herifçe eğilerek selam verdi, zırhı çıkırdadı. “Ekselansları,” dedi.</p>

    <p class="calibre3">“Sizi tekrar gördüğüme sevindim, Sör Sparkhawk,” diye cevapladı Yarris. “Cimmura’da işler nasıl?”</p>

    <p class="calibre3">“Gergin,” dedi Sparkhawk.</p>

    <p class="calibre3">Başpiskopos Yarris, Dolmant’a baktı. “Makova’nm bu sabah olanların hepsim Annias’a rapor edeceğini biliyorsun, değil mi?”</p>

    <p class="calibre3">“Gizli tutmaya çalışmıyordum. Annias kendini salak yerine koydu. Emelleri düşünüldüğünde kişiliğinin temeli bu amaca uygun.”</p>

    <p class="calibre3">“Gerçekten öyle, Dolmant. Bu sabah bir düşman daha kazandın.”</p>

    <p class="calibre3">“Makova zaten benden hiç hoşlanmazdı. Sırası gelmişken Sparkhawk ve ben senin görüşüne bir konuyu sunmak istiyoruz.”</p>

    <p class="calibre3">“Öyle mi?”</p>

    <p class="calibre3">“Bu Cimmura piskoposunun bir başka komplosunu içeriyor.”</p>

    <p class="calibre3">“Haydi o zaman, ne yapıp yapıp, onun işini bozalım.”</p>

    <p class="calibre3">“Bu sefer neyin peşinde?”</p>

    <p class="calibre3">“Cimmura kraliyet meclisine sahte bir evlilik belgesi sundu.”</p>

    <p class="calibre3">“Kim evlenmiş?”</p>

    <p class="calibre3">“Prenses Arissa ve Dük Osten.”</p>

    <p class="calibre3">“Bu saçma.”</p>

    <p class="calibre3">“Prenses Arissa’da aynı şeyi söyledi.”</p>

    <p class="calibre3">“Buna yemin eder misin?”</p>

    <p class="calibre3">Dolmant başıyla onayladı. “Sparkhawk’da eder,” diye ekledi.</p>

    <p class="calibre3">“Tüm bunların ana teması Lycheas’ı meşrulaştırmak, değil mi?”</p>

    <p class="calibre3">Dolmant tekrar başını salladı.</p>

    <p class="calibre3">“İyi o zaman. Bakalım bozacak mıyız, bozamayacak mıyız? Gidip sekreterimle konuşalım. Gerekli belgeleri hazırlayabilir.” Vardenais başpiskoposu kıkırdadı. “Annias’m kötü bir ay geçirdiğini <span style="font-size: 1em; line-height: 1.2;">söyleyebilirim. Bu bozulan sıradaki ikinci planı ve Sparkhawk ikisine de karışmış durumda.” İri Pandion’a baktı. “Zırhını üstünden çıkarma, oğlum,” diye tavsiyede bulundu. “Annias kürek kemiklerinin arasını bir hançer kabzasıyla süslemeye karar verebilir.”</span></p>

    <p class="calibre3">Sparkhawk ve Dolmant Prenses Arissa’nın durumuyla ilgili yeminli ifadelerini verip Vardenais başpiskoposunun yanından ayrılarak Bazilika’nm orta koridoruna doğru yollarına devam ettiler.</p>

    <p class="calibre3">“Dolmant/’ dedi Sparkhawk, “Chyrellos’da bu kadar çok Styric olmasının nedeni hakkında bir fikrin var mı?”</p>

    <p class="calibre3">“Bunu duydum. İnancımızı öğrenmek istiyorlarmış.” “Sephrenia bunun saçmalık olduğunu söylüyor.” Dolmant yüzünü çarpıttı. “Büyük ihtimalle haklı. Bir ömür harcadım ama hâlâ bir tek Styric bile döndüremedim.”</p>

    <p class="calibre3">“Onlar Tanrılarına çok bağlıdırlar,” dedi Sparkhawk. “Kırıcı olmak istemiyorum ama Styricler ve Tanrıları arasında çok yakın bir ilişki varmış gibi gözüküyor. Bizim Tanrımız biraz daha uzak.”</p>

    <p class="calibre3">“Bir dahaki konuşmamda ona bundan bahsedeceğim.” Dolmant gülümsedi. “Eminim fikrine değer verir.” Sparkhawk güldü. “Bu biraz küstahça değil mi?” “Evet, öyle. Borrata’ya ne zaman yola çıkacağınızı sanıyorsun?” “Enaz birkaç gün. Zaman kaybetmekten nefret ediyorum ama diğer birliklerin şövalyelerinin Chyrellos’a gelmek için uzun birer yolculuk yapmaları gerekiyor, onları beklemek zorunda kaldım. Beklemek beni çok sabırsız hale sokuyor ama korkarım yapacak bir şey yok.” Dudaklarını büzdü. “Sanırım zamanımı etrafa burnumu sokarak geçireceğim. Bu bana meşgul olacak bir şeyler sağlar, Styriclerin ne yaptığını da çok merak ediyorum.” s</p>

    <p class="calibre3">“Chyrellos sokaklarında dikkatli ol, Sparkhawk,” diye uyardı Dolmant. “Çok tehlikeli olabilirler.”</p>

    <p class="calibre3">“Son günlerde bütün dünya tehlikeli, Dolmant. Bulduklarımdan sürekli seni haberdar edeceğim.” Sparkhawk döndü ve mahmuzları mermer zeminde şıkırdaya şıkırdaya koridoru takip etti.</p>
  </div>
</body>
</html>
