<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ellenium-1. Cilt-Elmas Taht</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h2 class="calibre3"><span style="font-size: 1em; line-height: 1.2;"><b>On Dördüncü Bölüm</b></span><br /></h2>

    <p class="calibre3">ERTESİ gün öğleye doğru, Sör Bevier Chyrellos’daki Pandion genel toplantı binasına geldi. Sör Bevier Arcium’dan bir Cyrinic Şövalyesiydi. Resmi zırhı gümüşi bir parlaklıkta cilalanmıştı, kolsuz zırh cübbesi beyazdı. Miğferinin siperliği yoktu ama kaim ya-naklığı ve ürkütücü bir burun koruyucusu vardı. Avluda atından indi, kalkanını ve Lochaber baltasını eğerine asıp, miğferini çıkardı. Bevier genç ve ince biriydi. Teni esmer, saçları kıvırcık ve mavimsi siyahtı.</p>

    <p class="calibre3">Nashan yanında Sparkhawk ve Kalten ile onu selamlamak için genel toplantı binasının merdivenlerinden indi. “Evimiz onurlandı, Sör Bevier,” dedi.</p>

    <p class="calibre3">Bevier sertçe başını eğdi. “Lordum,” diye karşılık verdi, “birliğimin eğitmeninin selamlarını size iletmem emredildi.”</p>

    <p class="calibre3">“Teşekkür ederim, Sör Bevier,” dedi Nashan, bir şekilde genç şövalyenin katı resmiyetinden kendini geriye çekti.</p>

    <p class="calibre3">“Sör Sparkhawk,” dedi Bevier, tekrar başını sertçe eğerek.</p>

    <p class="calibre3">“Birbirimizi daha önceden tanıyor muyuz, Bevier?”</p>

    <p class="calibre3">“Eğitmenimiz sizi bana tarif etti, Lordum - sizi ve arkadaşınız Sör Kalten’i. Diğerleri geldiler mi?”</p>

    <p class="calibre3">Sparkhawk, başını olumsuzca salladı. “Hayır. Sen ilksin.”</p>

    <p class="calibre3">“içeri gelin, Sör Bevier,” dedi arkasından Nashan. “Zırhınızı çıkartmanız için bir hücre vereceğiz ve sıcak bir yemek için mutfakla konuşacağım.”</p>

    <p class="calibre3">“Eğer izin verirseniz, Lordum, önce kilisenizi ziyaret edebilir miyim? Birkaç gündür yoldayım ve şiddetle kutsal bir yerde dua etme ihtiyacı hissediyorum.”</p>

    <p class="calibre3">“Şüphesiz,” dedi Nashan.</p>

    <p class="calibre3">“Biz atınıza bakarız/’ dedi genç adama Sparkhawk.</p>

    <p class="calibre3">“Teşekkür ederim, Lordum.” Bevier tekrar başım eğdi ve basamaklardan yukarı doğru Nashan’ı takip etti.</p>

    <p class="calibre3">“Çok neşeli bir yol arkadaşı olacak” dedi Kalten alaylı tavırla.</p>

    <p class="calibre3">“Bizi tanıdıkça yumuşar,” dedi Sparkhawk.</p>

    <p class="calibre3">“Umarım haklısındır. Cyriniclerin ayrıntılara çok dikkat ettiklerini duymuştum ama sanırım dostumuz bunu en aşırıya kaçıranlardan biri.” Merakla eyerde asılı Lochaber’i aldı. “Bu şeyi birinin üzerinde kullanmayı hayal edebiliyor musun?” Elinde olmadan titredi. Lochaber baltasının jilet keskinliğinde atmaca gagalı, altmış santimlik kocaman bir ağzı vardı. Ağır sapı yaklaşık yüz yirmi santim uzunluğundaydı. “Bununla bir adamı ıstakozu kabuğundan çıkarır gibi zırhından soyup çıkarırsın.”</p>

    <p class="calibre3">“Sanırım amacı da bu. Biraz göz korkutucu, değil mi? Onu yerine kaldır, Kalten. Başka bir adamın oyuncaklarıyla oynama.”</p>

    <p class="calibre3">Sör Brevier dualarını bitirdikten ve zırhını çıkardıktan sonra Nashan’m süslü çalışma odasında onlara katıldı.</p>

    <p class="calibre3">“Size yiyecek bir şeyler verdiler mi?” diye sordu Nashan.</p>

    <p class="calibre3">“Gerekli değil, Lordum,” diye cevapladı Bevier. “Eğer izin verirseniz, size ve şövalyelerinize akşam yemeği için yemekhanede katılacağım.”</p>

    <p class="calibre3">“Tabii ki,” diye cevapladı Nashan. “Bize katılmanıza çok seviniriz, Bevier.”</p>

    <p class="calibre3">Sonra Sparkhawk, Bevier’i Sephrenia’yla tanıştırdı. Genç adam saygıyla önünde eğildi. “Sizin hakkınızda çok şeyler duydum, Leydim,” dedi. “Öğreticilerimiz, Styric gizleri konusunda size büyük saygı duyarlar.”</p>

    <p class="calibre3">“Çok nazik olduğunuz için böyle söylüyorsunuz, Aziz Şövalye. Yeteneklerim çalışma ve yaşımın sonucudur; herhangi bir özel nitelik sonucu değildir.”</p>

    <p class="calibre3">“Yaş mı, Leydim? Kesinlikle olamaz. Benden çok yaşlı olamazsınız ve otuzuncu yılıma daha birkaç ay var. Gençliğin taze pırıltısı hâlâ yanaklarınızda.”</p>

    <p class="calibre3">Sephrenia samimiyetle gülümsedi, sonra Sparkhawk ve Kalten’e eleştirel bir şekilde baktı. “Umarım ikiniz dikkat ediyorsunuzdur,” dedi. “Biraz zerafet ikinizi de kırmaz.”</p>

    <p class="calibre3">“Asla formalitelerde başarılı olmadım, küçük ana,” dedi Kalten.</p>

    <p class="calibre3">“Fark ettim,” dedi Sephrenia. Sonra, “Flüt,” dedi biraz endişeyle “o kitabı yerine koy lütfen. Tekrar söylüyorum başka birine de dokunma.”</p>

    <p class="calibre3">Birkaç gün sonra Sor Tynian ve Sör Ulath beraberce geldiler. Tynian, Elenia’nm kuzeyindeki krallık olan, Deria’dan iyi huylu bir Alcione Şövalyesi’ydi. Geniş yuvarlak yüzü dürüst ve dostçay-dı. Omuzları ve göğsü dünyadaki en ağır zırh olan Deria zırhı giymekten kas tutmuştu. İri zırhı üzerine gök mavisi bir kolsuz cüppe giyiyordu. Ulath, Sparkhawk’dan bir baş daha uzun cüsseli bir Genidian Şövalyesi’ydi.</p>

    <p class="calibre3">Tam takım bir zırh giymiyordu, basit bir örme zırhı, sade konik bir miğferi vardı. Gömleğini örten yeşil bir kolsuz zırh cübbesi giyiyordu. Geniş bir kalkan ve ağır bir savaş baltası taşıyordu. Ulath sessiz, az konuşan, içine kapalı bir adamdı. Sarı saçları iki örgü halinde arkasına sallanıyordu.</p>

    <p class="calibre3">Tynian genel toplantı binasının avlusunda atından inerken, Sparkhawk ve Kalten’e, “günaydın, beyler,” dedi. Onlara dikkatlice baktı. “Siz Sör Sparkhawk olacaksınız,” dedi. “Eğitmenimiz bir zamanlar burnunuzun kırıldığını söyledi.” Sonra sırıttı. “Tamam, Sparkhawk. Bu senin güzelliğini engellemiyor.”</p>

    <p class="calibre3">“Bu adamı seveceğim,” dedi Kalten.</p>

    <p class="calibre3">“Ve sen Kalten olmalısın,” dedi Tynian. Elini uzattı ve Kalten Arcionenin avucunda saklı ölü fareyi fark etmeden eli tuttu. Bir şaşkınlık küfürüyle elini geri çekti. Tynian gülmekten kırıldı.</p>

    <p class="calibre3">“Sanırım bu adamı ben de seveceğim,” diye belirtti Sparkhawk.</p>

    <p class="calibre3">“Benim ismim Tynian,” diye kendini tanıttı Alcione Şövalyesi. “Buradaki sessiz arkadaşım Thelesia’dan Ulath. Birkaç gün önce bana yetişti. O zamandan beri on kelime bile konuşmadı.”</p>

    <p class="calibre3">“Sen ikimiz yerine de konuşuyorsun,” diye homurdanan Ulath, eyerden aşağı kaydı.</p>

    <p class="calibre3">“Tanrı’nm adına doğruyu söylüyor,” diye kabullendi Tynian. “Kendi sesimin bu tonuna karşı koyulmaz bir düşkünlüğüm var.”</p>

    <p class="calibre3">Ulath kocaman elini uzattı. “Sparkhawk,” dedi.</p>

    <p class="calibre3">“Fare yok değil mi?” diye sordu Sparkhawk.</p>

    <p class="calibre3">El sıkarlarken Ulath’m yüzünden hafif bir tebessüm geçti. Sonra Kalten’in elini sıktı ve dördü genel toplantı binasının merdiven<span style="font-size: 1em; line-height: 1.2;">lerinden yukarı çıktılar.</span></p>

    <p class="calibre3">“Bevier geldi mi?” diye Kalten’e sordu Tynian.</p>

    <p class="calibre3">“Birkaç gün önce. Onunla daha önce karşılaştınız mı?”</p>

    <p class="calibre3">“Bir kere. Eğitmenimiz ve ben Larium’a bir resmi ziyaret yapmıştık , oradaki genel toplantı binalarında Cyriniclere takdim edilmiştik. Onu biraz inatçı ve resmi bulmuştum.”</p>

    <p class="calibre3">“Fazla değişmemiş.”</p>

    <p class="calibre3">“Biz Cammoria’da tam olarak ne yapacağız? Eğitmen Darellon bu konuda çileden çıkaracak kadar sıkı ağızlı olabiliyor.”</p>

    <p class="calibre3">“Bevier bize katılana kadar bekliyelim,” diye önerdi Sparkhawk. “Onun biraz hassas olabileceğini hissediyorum, bu yüzden o olmadan iş konuşup gücendirmeyelim.”</p>

    <p class="calibre3">“İyi fikir, Sparkhawk. Bu beraberlik gösterisi eğer Bevier somurtmaya başlarsa bizi hemen ayırır. Genede, savaşta iyi bir adam olabileceğini kabul etmem gerekir. Hâlâ o Lochaber’i taşıyor mu?”</p>

    <p class="calibre3">“Oh, evet,” dedi Kalten.</p>

    <p class="calibre3">“Tüyler ürpertici bir şey, değil mi? Onu Larium’da çalışırken gördüm. Bacağım kadar kalın bir kazığın tepesini dörtnala giderken bir vuruşta uçurdu. Bende bir takım piyadenin arasından on metre genişliğinde gövdesiz kafalardan bir iz bırakarak geçebileceği hissi var.”</p>

    <p class="calibre3">“O noktaya varmayacağını umalım,” dedi Sparkhawk.</p>

    <p class="calibre3">“Düşüncen buysa, gezintinin tüm eğlencesini yok edeceksin.”</p>

    <p class="calibre3">“Onu seveceğim,” dedi Kalten.</p>

    <p class="calibre3">Sör Bevier kilisedeki öğle ayininin arkasından Nashan’ın çalışma odasında onlara katıldı. Sparkhawk’ın saptayabildiği kadarıyla Bevier geldiğinden beri bir tek ayini bile kaçırmamıştı.</p>

    <p class="calibre3">Hepsi toplandığında Sparkhawk ayağa kalkarak, “İyi o zaman,” dedi, “konumuz şu. Cimmura piskoposu Annias’m, Chyrellos’da-ki patriklik tahtında gözü var. Elenia kraliyet meclisi onun kontrolü altında ve kraliyet hazinesinden ona para veriyorlar. Bu parayı, Cluvonus öldükten sonraki seçimi kazanmak için Hiyerarşi’den yeterli oyu satın almak için kullanıyor. Dört birliğin eğitmenleri onu engellemek istiyorlar.”</p>

    <p class="calibre3">“Hiç bir dürüst din adamı oy vermek için para kabul etmez,” dedi Bevier, sesi nerdeyse şiddetliydi.</p>

    <p class="calibre3">“Bunu kabul ediyorum,” dedi Sparkhawk. “Ne yazık ki birçok <span style="font-size: 1em; line-height: 1.2;">din adamı dürüstlükten çok uzak. Bu konuda dürüst olalım, baylar. Elene Kilisesi’nde yozlaşmış büyük bir grup var. Farklı olmasını dileyebilirdik ama gerçeklerle yüzleşmemiz gerekiyor. Bu oyların çoğu satılık. Şu anda - ve bu çok önemli - Kraliçe Ehlana iyi değil; yoksa Annias’m hazineyi kullanmasına izin vermezdi. Eğitmenler Annias’ı durdurmanın en iyi yolunun kraliçeyi iyileştirmek için bir çare bulup, ona gücünü tekrar vermek olduğunda fikir birliğinde vardılar. Borrata’ya gitme sebebimiz bu işte. Üniversitedeki doktarlar hastalığının ne olduğunu belirleyip çaresini bulabilirler.”</span></p>

    <p class="calibre3">“Kraliçeyi yanımıza alacak mıyız?” diye sordu Tynian.</p>

    <p class="calibre3">“Hayır. Bu mümkün değil.”</p>

    <p class="calibre3">“O zaman doktorlar bir şey bulmakta zorlanacaklar, değil mi?”</p>

    <p class="calibre3">Sparkhawk başını salladı. “Sephrenia, gizlerdeki Pandion öğretmeni, bizimle gelecek. Kraliçe Ehlana’mn arazlarını en ince ayrıntılarına kadar anlatabilir, eğer doktorlar yakından görmek isterlerse bir görüntüsünü yaratabilir.</p>

    <p class="calibre3">“Biraz dolambaçlı gözüküyor,” diye belirtti Tynian. “Eğer yapmamız gereken bu ise bizde öyle yapacağız.”</p>

    <p class="calibre3">“Şimdi Cammoria’da çok fazla karışıklık var” diye devam etti Sparkhawk. “Merkezi krallıklar tamamiyle Zemoch ajanlarıyla doldu ve ellerinden geldiği kadar sorun yaratmaya çalışıyorlar. Sadece bu kadar da değil, Annias ne yapacağımızı kesinlikle tahmin etmiştir, bizi engellemeye çalışacaktır.”</p>

    <p class="calibre3">“Borrata Cimmura’dan oldukça uzak, değil mi?” diye sordu Tynian. “Piskopos Annias’in o kadar uzun kolu var mı?”</p>

    <p class="calibre3">“Evet,” dedi Sparkhawk, “Var. Cammoria’da Annias için çalışan bir dönek Pandion var. İsmi Martel, büyük ihtimalle bizi durdurmaya çalışacak.”</p>

    <p class="calibre3">“Sadece bir kere,” diye homurdandı Ulath.</p>

    <p class="calibre3">“Gene de kavga için yolumuzdan çıkmayalım,” diye dikkat çekti Sparkhawk. “Esas görevimiz Sephrenia’yı güvenli biçimde Borrata’ya götürüp, geri getirmek. Daha şimdiden öldürme teşebbüsünde bulundular bile.”</p>

    <p class="calibre3">“Bunu engelleyeceğiz,” dedi Tynian. “Yanımıza başka kimseyi alıyor muyuz?”</p>

    <p class="calibre3">“Silahtarım, Kurik,” diye cevapladı Sparkhawk, “ve Berit adlı <span style="font-size: 1em; line-height: 1.2;">genç Pandion çömezi. Gelecek vaadediyor; Kurik’in atlarla ilgilenmesi için birisinin yardımına ihtiyacı olacak.” Bir an düşündü “Sanırım yanımıza bir de çocuk alacağız,” dedi.</span></p>

    <p class="calibre3">“Talen mi?” Kalten buna şaşırmış gözüktü. “Bu gerçekten iyi bir fikir mi Sparkhawk?”</p>

    <p class="calibre3">“Chyrellos şimdiden yeteri kadar yozlaştı. Bu küçük hırsızı sokaklarda yitirmek iyi bir fikir değil sanırım. Hem özel yeteneklerini kullanabiliriz diye düşünüyorum. Bizimle gelecek diğer kişide Flüt isminde küçük bir kız olacak.”</p>

    <p class="calibre3">Kalten şaşkınlıkla baktı.</p>

    <p class="calibre3">“Sephrenia onu arkada bırakmak istemez,” diye açıkladı Sparkhawk, “ve onun geride bırakılabileceğinden emin değilim, Arci-umdaki manastırdan ne kadar kolay kaçtığını hatırlıyor musun?”</p>

    <p class="calibre3">“Sanırım bunda haklısın,” diye kabullendi Kalten</p>

    <p class="calibre3">“Çok doğrudan bir sunuş, Sor Sparkhawk,” dedi onaylarcasına Bevier. “Ne zaman gidiyoruz?”</p>

    <p class="calibre3">“Sabah, erkenden,” diye cevapladı Sparkhawk. “Borrata’ya yolumuz uzun ve patrik gençleşmiyor. Başpisikopos Dolmant her an ölebilir diyor; Annias işte o an harekete geçecek.”</p>

    <p class="calibre3">Bevier ayağa kalkarak, “hazırlıklarımızı yapmamız lazım,” dedi. “Baylar kilisedeki akşam ayininde bana katılacak mısınız?”</p>

    <p class="calibre3">Kalten iç çekti. “Sanırım, katılacağız,” dedi. “Her şeyden önce bizler Kilise Şövalyeleri’yiz.”</p>

    <p class="calibre3">“Biraz Tanrı yardımının zararı olmaz, değil mi?” dedi Tynian.</p>

    <p class="calibre3">Akşama doğru bir grup kilise askeri genel toplantı binasının kapısına geldi. Askerlerin başındaki yüzbaşı, Sparkhawk ve diğerleri avluya indiklerinde, “Başpiskopos Makova’dan siz ve arkadaşlarınız için bir çağrı var,” dedi. “Sizinle Bazilika’da bir an önce konuşacak.”</p>

    <p class="calibre3">“Atlarımızı alacağız,” dedi Sparkhawk. Şövalyelerin önünden ahıra gitti. İçeri girdiklerinde, sinirle küfretti.</p>

    <p class="calibre3">“Sorun mu var?” diye sordu Tynian.</p>

    <p class="calibre3">Faran’ı bölmesinden çıkaran Sparkhawk, “Makova, Piskopos Annias’m destekçisi” dedi. “Bizi engellemeye çahşacakmış gibime geliyor.”</p>

    <p class="calibre3">Bevier eyerini atının arkasına atarken, “Çağrıya cevap vermemiz gerekiyor,” dedi. “Biz Kilise Şövalyeleri’yiz ve bağlantıları her n<span style="font-size: 1em; line-height: 1.2;">e olursa olsun, Hiyerarşi’nin üyelerinin emirlerine uymalıyız.” “Ve dışarda bir bölük asker var,” diye ekledi Kalten. “Makova •gi şansa bırakmıyor.”</span></p>

    <p class="calibre3">“Gerçekten reddedeceğimizi düşünmüyor, değil mi?” dedi Bevier-</p>

    <p class="calibre3">“Sparkhawk’ı o kadar iyi tanımıyorsun,” dedi Kalten. “Zaman <span style="font-size: 1em; line-height: 1.2;">zaman ters olabilir.”</span></p>

    <p class="calibre3">“Bu konuda başka şansımız yok,” dedi Sparkhawk. “Haydi Bazilika’ ya gidelim ve bakalım başpiskoposun söyleyeceği neymiş.”</p>

    <p class="calibre3">Atlarını avluya çıkarıp bindiler. Askerler yüzbaşıdan gelen sert bir emirle etraflarında sıraya geçtiler. Sparkhawk ve arkadaşları atlarından inerlerken Bazilika’nın önündeki meydan tuhaf bir şekilde boşaltılmıştı.</p>

    <p class="calibre3">Geniş mermer merdivenlerden çıkmaya başladıklarında Kalten, “sanki bela bekliyorlarmış gibi gözüküyorlar,” diye belirtti.</p>

    <p class="calibre3">Kilisenin geniş orta koridoruna girdiklerinde Bevier dizlerinin üzerine çöktü ve ellerini önünde birleştirdi.</p>

    <p class="calibre3">Yüzbaşı ve askerlerinden bir mangası onların arkasından içeri girdiler. Yüzbaşı, “Başpiskoposu bekletmememiz lazım,” dedi. Sesinde bir şekilde Sparkhawk’ı rahatsız eden kibirli bir ton vardı. Bu hissi içine gömdü ve dindarca Bevier’in yanma diz çöktü. Kalten sırıttı ve eğildi. Tynian Ulath’ı dürttü ve dizlerinin üzerine çöktüler.</p>

    <p class="calibre3">“Size dedim ki,” dedi yüzbaşı, sesi hafifçe yükseliyordu.</p>

    <p class="calibre3">“Duyduk, komşu” dedi Sparkhawk. “Birazdan seninle olacağız.”</p>

    <p class="calibre3">“Ama -“</p>

    <p class="calibre3">“İlerde bekleyebilirsin. Çok geç kalmayacağız.”</p>

    <p class="calibre3">Yüzbaşı döndü ve uzun adımlarla yürüyerek uzaklaştı.</p>

    <p class="calibre3">“İyi bir dokunuş, Sparkhawk,” diye mırıldandı Tynian.</p>

    <p class="calibre3">“Biz her şeyden önce Kilise Şövalyeleri’yiz,” diye cevapladı Sparkhawk. “Biraz beklemek Makova’yı yaralamaz. Endişelenmekten zevk alacağından eminim.”</p>

    <p class="calibre3">“Ben de,” diye onayladı Tynian.</p>

    <p class="calibre3">Yüzbaşı ilerde uzun adımlarla sabırsızca yürürken beş şövalye yaklaşık on beş dakika dizlerinin üzerinde kaldılar.</p>

    <p class="calibre3">Cyrinic ellerinin açtığında Sparkhawk, “Bitirdin mi, Bevier?” diye nazikçe sordu.</p>

    <p class="calibre3">“Evet,” diye cevapladı Bevier, yüzü inançtan ışıl ısıldı. “Şimdi <span style="font-size: 1em; line-height: 1.2;">kendimi temizlenmiş ve dünyayla barışık hissediyorum.”</span></p>

    <p class="calibre3">“Bu hissi kaybetmemeye çalış. Coombe başpiskoposu büyük olasılıkla hepimizin sinirlerini bozacak.” Sparkhawk ayağa kalktı. “O zaman, gidiyor muyuz?”</p>

    <p class="calibre3">Yüzbaşı söylenerek, “eh, sonunda,” dedi.</p>

    <p class="calibre3">Bevier buz gibi baktı. “Herhangi bir mevkiniz var mı, Yüzbaşı?” diye sordu, “yani askeri olanın dışında demek istedim?”</p>

    <p class="calibre3">“Ben markiyim, Sör Bevier.”</p>

    <p class="calibre3">“Çok iyi. Dindarlığımız sizi rahatsız ettiyse, sizi tatmin etmekle mutluluktanda daha öteye varacağım. Ne zaman isterseniz düello şahidinizi gönderebilirsiniz. Tamamiyle emrinize amadeyim.”</p>

    <p class="calibre3">Yüzbaşı görünür derecede solgunlaştı ve geri çekildi. “Ben yan-lızca emirleri izliyorum, Lordum. Kilise’nin bir şövalyesini gücendirmeyi hayal bile etmem.”</p>

    <p class="calibre3">“Ah,” dedi soğukça Bevier. “O zaman, devam edelim. Daha önce belirttiğiniz gibi Coombe başpiskoposunu bekletmeyelim.”</p>

    <p class="calibre3">Yüzbaşı orta koridordan aynlan holde önlerinden ilerledi.</p>

    <p class="calibre3">“Çok iyi becerdin, Bevier,” diye fısıldadı Tyrian.</p>

    <p class="calibre3">Cyrinik kısaca gülümsedi.</p>

    <p class="calibre3">“Karnına bir metre çelik sunmak kadar insana tavırlarına dikkat etmesini hatırlatan başka bir şey yoktur,” diye ekledi Kalten.</p>

    <p class="calibre3">Yüzbaşının onları götürdüğü salon cilalı mermer duvarlar, kumaş süslemeler ve koyu vişne rengi halılarıyla gösterişliydi. Zayıf suratlı Coombe başpiskoposu uzun bir masada oturmuş parşömen okuyordu. İçeri girmeleriyle kafasını kaldırdı, suratı kızgındı. “Niye uzun sürdü?” diye yüzbaşıya söylendi.</p>

    <p class="calibre3">“Kilise Şövalyeleri ana sunağın önünde birkaç dakikayı dua ederek geçirmek zorunda hissettiler, Ekselansları.”</p>

    <p class="calibre3">“Oh. Şüphesiz öyledir.”</p>

    <p class="calibre3">“Çekilebilir miyim, Ekselansları?”</p>

    <p class="calibre3">“Kal. Burada vereceğim emirleri uygulamak sana düşecek.”</p>

    <p class="calibre3">“Ekselansları, nasıl isterse.”</p>

    <p class="calibre3">Makova sonra dönüp sertçe şövalyelere baktı. “Bana söylendiğine göre siz baylar Cammoria’ya bir akın planı yapıyormuşsu-nuz,” dedi.</p>

    <p class="calibre3">“Bunu hiç bir şekilde gizlemedik, Ekselansları,” diye cevapladı Sparkhawk.</p>

    <p class="calibre3"><span style="font-size: 1em; line-height: 1.2;">“Bunu yasaklıyorum.”</span><br /></p>

    <p class="calibre3">“Birisi bunun sebebini sorabilir mi, Ekselansları?” diye tatlılıkla gordu Tynian.</p>

    <p class="calibre3">“Hayır. Soramaz. Kilise Şövalyeleri Hiyerarşi’nin emri altındadır. Açıklamalar gerekli değildir. Hepiniz Pandion genel toplantı binasına geri dönecek ve ben canım isteyip size yeni direktifler yollayana kadar orada kalacaksınız.” Buz gibi sırıtmayla gülümsedi. “Yakında hepinizin evinize döneceğinize inanıyorum.” Sonra kendini topladı. “Hepsi bu kadar. Çekilmenize izin veriyorum. Yüzbaşı, siz bu şövalyelerin Pandion genel toplantı binasını terk etmemelerinden sorumlusunuz.”</p>

    <p class="calibre3">“Peki, Ekselansları.”</p>

    <p class="calibre3">Hepsi eğildiler ve sesssizce kapıdan dışarı süzüldüler.</p>

    <p class="calibre3">Yüzbaşı koridorda mesafelice önlerinden ilerlerken Kalten, “Kısaydı, değil mi?” dedi.</p>

    <p class="calibre3">“Konuyu inandırıcı olmayan bahanelerle örtmeye çalışmanın fazla bir anlamı yok,” diye cevapladı Sparkhawk.</p>

    <p class="calibre3">Kalten arkadaşına doğru eğildi. “Emirlerine itaat edecek miyiz?” diye fısıldadı.</p>

    <p class="calibre3">“Hayır.”</p>

    <p class="calibre3">“Sör Sparkhawk,” diye ağzı açık şaşakaldı Bevier, “gerçekten Ki-lise’nin bir başpiskoposunun emirlerine aldırmamazlık etmeyeceksiniz değil mi?”</p>

    <p class="calibre3">“Hayır, tam değil. Bana bütün gereken farklı emirler.”</p>

    <p class="calibre3">“Dolmant mı?” diye sordu Tynian.</p>

    <p class="calibre3">“İsmi hemen akla geliyor, değil mi?”</p>

    <p class="calibre3">Başka bir gezinti fırsatları olmadı. İşgüzar yüzbaşı onları geriye genel toplantı binasına götürmekte ısrar etti. Binanın bulunduğu dar sokağın başına geldiklerinde, “Sör Sparkhawk,” dedi, “teşkilatınızın yöneticisine bu kapının kapalı kalacağını bildirmeniz çok iyi olacaktır. Hiç kimse ne girecek ne de dışarı çıkacaktır.”</p>

    <p class="calibre3">“Ona söyleyeceğim,” diye cevapladı Sparkhawk. Faran’a hafifçe dokundu ve avluya doğru sürdü.</p>

    <p class="calibre3">“Kapıyı kapalı tutturacağını gerçekten düşünmemiştim,” diye homurdandı Kalten. “Dolmant’a nasıl haber ulaştıracağız?”</p>

    <p class="calibre3">“Bir şeyler düşüneceğim,” dedi Sparkhawk.</p>

    <p class="calibre3">Daha sonra alacakaranlık şehrin üzerini sardığında Sparkhawk <span style="font-size: 1em; line-height: 1.2;">binayı çevreleyen duvarların siperlerini adımlarken zaman zaman aşağıdaki sokağa bakıyordu.</span></p>

    <p class="calibre3">Kurik’in kaba sesi, “Sparkhawk,” diye aşağı avludan geldi, “yukarıda mısın?”</p>

    <p class="calibre3">“Evet, buraya gel.”</p>

    <p class="calibre3">Siperlere çıkan taş merdivenlerde ayak sesleri duyuldu. “Bizj mi görmek istedin?”</p>

    <p class="calibre3">“Evet. Dışarda bir grup kilise askeri var. Kapıyı tutuyorlar. Dolmant’a haber iletmemiz lazım. Bir fikri olan var mı?”</p>

    <p class="calibre3">Kurik düşünürken kafasını kaşıdı.</p>

    <p class="calibre3">“Bana hızlı bir at verin, yarıp geçeyim,” diye önerdi Berit.</p>

    <p class="calibre3">“Ondan iyi bir şövalye olacak,” dedi Talen. “Bana anlatıldığı kadarıyla şövalyeler saldırmayı severler.”</p>

    <p class="calibre3">Berit dik dik oğlana baktı.</p>

    <p class="calibre3">Talen geriye çekilirken, “vurmak yok,” dedi. “Artık daha fazla dayak olmayacağını kabul etmiştik. Ben derslerime dikkat ediyorum, sen de bana vurmuyorsun.”</p>

    <p class="calibre3">“Daha iyi bir fikrin var mı?” diye sordu Berit.</p>

    <p class="calibre3">“Birkaç tane.” Talen duvarın üzerine baktı. “Askerler duvarların dışındaki sokaklarda devriye geziyorlar mı?” diye sordu.</p>

    <p class="calibre3">“Evet,” dedi Sparkhawk.</p>

    <p class="calibre3">“Bu büyük bir problem değil ama, eğer gezmeselerdi daha da kolay olurdu.” Talen konuyu tekrar düşünürken dudaklarını büzdü. “Berit,” dedi, “yay kullanmakta iyi misindir?”</p>

    <p class="calibre3">“Bu konuda eğitim gördüm,” dedi ciddiyetle çömez.</p>

    <p class="calibre3">“Bunu sormadım. İyi misin dedim.”</p>

    <p class="calibre3">“Yüz adımdan herhangi bir hedefi vurabilirim.”</p>

    <p class="calibre3">Talen, Sparkhawk’a baktı. “Sizin yapacak başka bir şeyiniz yok mu?” diye sordu. Sonra tekrar Berit’e baktı. “Şu ilerdeki ahırı görüyor musun?” diye sorarken sokağın karşısını gösterdi, “damı sazdan olanı?”</p>

    <p class="calibre3">“Evet.”</p>

    <p class="calibre3">“O” sazların içine bir ok atabilir misin?”</p>

    <p class="calibre3">“Kolayca.”</p>

    <p class="calibre3">“Eğitimin artık işe yarayabilir.”</p>

    <p class="calibre3">“Para kesesi çalmak için kaç ay eğitim gördün?” diye iğneleyerek sordu Kurik.</p>

    <p class="calibre3"><span style="font-size: 1em; line-height: 1.2;">“O farklı, baba. Onu içeren bir kârlılık var.”</span><br /></p>

    <p class="calibre3">“Baba mı?” diye şaşkınca söylendi Berit.</p>

    <p class="calibre3">“Bu uzun bir hikaye,” dedi ona Kurik.</p>

    <p class="calibre3">“Dünyadaki herkes hangi sebepten çalarsa çalsın bir çanı din-ıer/’ dedi Talen, bir okul öğretmeni tonlamasını taklit ederek, “ve kirnse bir yangını aval aval seyretmekten kendini alamaz. Uzun bir hâlât bulabilir misin, Sparkhawk?”</p>

    <p class="calibre3">“Ne kadar uzun?”</p>

    <p class="calibre3">“Sokağa erişecek kadar. Olay şöyle gelişecek. Berit okunu yakar ve saz çatıya atar. Bütün askerler eğlenceyi izlemek için bu sokağa koşarlar. İşte o zaman ben, binanın öbür tarafından iple aşağı inerim-Kimsenin ruhu duymadan sokakta olabilirim.”</p>

    <p class="calibre3">“Başka bir adamın ahırını yakamazsın” diye Kurik ürpermiş bir sesle karşı çıktı.</p>

    <p class="calibre3">“Söndürecekler, Kurik,” dedi sabırlı bir tonla Talen. “Yeteri kadar uyarı olacak, çünkü hepimiz kalkıp avazımız çıktığı kadar ‘Yangın!’ diye bağıracağız. Sonra öbür duvardaki ipten aşağı ineceğim ve daha eğlence bitmeden beş sokak ilerde olacağım. Dolman t’in evinin nerede olduğunu biliyorum, ne bilmesini istiyorsanız ona söyleyebilirim.”</p>

    <p class="calibre3">“Tamam,” diye onayladı Sparkhawk.</p>

    <p class="calibre3">“Sparkhawk!” diye bağırdı Kurik. “Bunu yapmasına izin vermeyeceksin, değil mi?”</p>

    <p class="calibre3">“Anlamlı bir taktik, Kurik. Oyalama ve hileler bütün iyi planların parçasıdır.”</p>

    <p class="calibre3">“Şehrin bu tarafında odun ve saz kaç para bir fikrin var mı?”</p>

    <p class="calibre3">“Bu kilise askerlerine yapacak yararlı bir şey verir,” diye omuz silkti Spafhawk.</p>

    <p class="calibre3">“Bu acımasız, Sparkhawk.”</p>

    <p class="calibre3">“Annias’ın patrik koltuğunda oturması kadar değil. Haydi gidip gerekenleri alalım. Yarın gün doğmadan Chyrellos’dan çıkıp gitmek istiyorum ve bütün bu askerler kapının dışında kamp kurmuşlarken bunu yapamam.”</p>

    <p class="calibre3">Halat, yay ve bir sadak dolusu ok bulmak için aşağı indiler.</p>

    <p class="calibre3">Tynian avluda karşılaştıklarında, “Ne düşündünüz,” diye sordu.</p>

    <p class="calibre3">“Dolmant’a haber ileteceğiz,” dedi Sparkhawk.</p>

    <p class="calibre3">Tynian, Berit’in taşıdığı yaya baktı. “Bununla mı?” diye sordu.</p>

    <p class="calibre3">“Oldukça uzak bir atış değil mi?”</p>

    <p class="calibre3">“İşin içinde başka şey var,” dedi Sparkhawk . Kısaca planı anlattı. Sonra merdivenlerden çıkarken elini Talen’in omuzuna koydu. “Dışardayken dikkatli olmanı istiyorum.”</p>

    <p class="calibre3">“Çok fazla endişe ediyorsun, Sparkhawk,” diye cevapladı Talen. “Bunu uykumda bile yapabilirim.”</p>

    <p class="calibre3">“Dolmant’a verecek bir nota ihtiyacın olabilir,” dedi Sparkhawk.</p>

    <p class="calibre3">“Ciddi misin? Eğer durdurulursam yalanla işin içinden sıyrılabilirim, ama cebimde notla olmaz. Dolmant beni tanıyor, mesajın senden olduğunu anlar. Sen her şeyi bana bırak, Sparkhawk.”</p>

    <p class="calibre3">“Yolda cep yoklamak için durma.”</p>

    <p class="calibre3">“Tabii ki durmam,” diye kıvırtarak cevapladı Talen.</p>

    <p class="calibre3">Sparkhawk iç çekti. Sonra hızla çocuğa Demos başpiskoposuna ne anlatacağını söyledi.</p>

    <p class="calibre3">Plan aşağı yukarı Talen’in belirlediği gibi gitti. Devriye dar sokaktan geçer geçmez, Berit’in oku kayan bir yıldız gibi gitti ve ahırın saz çatısına gömüldü. Bir iki dakikada cızırdadı ve sonra mavimsi alevler çabucak çatının tepesine ulaştı. Alevler yayıldıkça önce kirli turuncu sonra da parlak sarıya dönüştü.</p>

    <p class="calibre3">“Yangın!” diye bağırdı Talen.</p>

    <p class="calibre3">“Yangın!” diye diğerleri taklit ettiler.</p>

    <p class="calibre3">Kilise askerleri ağır ağır koşarak köşeyi dönüp, aşağıdaki sokakta neredeyse delirmek üzere olan ahırların sahibiyle karşılaştılar. Zavallı adam ellerini sıkarak, “Efendiler!” diye bağırdı. “Ahırım! Atlarım! Evim! Tanrım!”</p>

    <p class="calibre3">İşgüzar yüzbaşı önce yangına sonra geriye genel toplantı binasının büyük duvarlarına kararsız bir sıkıntıyla bakıp duraksadı.</p>

    <p class="calibre3">“Size yardım edeceğiz, Yüzbaşı,” diye duvarın üstünden aşağı bağırdı Tynian. “Açın kapıyı!”</p>

    <p class="calibre3">“Hayır!” diye bağırarak cevapladı yüzbaşı. “İçerde kalın!”</p>

    <p class="calibre3">“Bu kutsal şehrin yarısını kaybedebilirsin, dangalak!” diye haykırdı Kalten. “Hemen bir şey yapmazsan yangın yayılacak.”</p>

    <p class="calibre3">“Sen!” diye ahırın sahibi olan vatandaşa bağırdı yüzbaşı. “Kovaları bul ve en yakın kuyuyu göster.” Aceleyle adamlarına döndü. “Bir sıra oluşturun,” diye emretti. “Pandion binasının ön kapısına gidin ve kullanabileceğimiz bütün adamları buraya getirin.” Artık kararlı gözüküyordu. Sonra burçların üzerindeki şövalyelere <span style="font-size: 1em; line-height: 1.2;">bir göz attı. “Ama buraya bir nöbetçi ayırın,” diye emretti.</span></p>

    <p class="calibre3">“Yardım edebiliriz,” diye teklif etti Tynian. “Burada derin bir Jcuyu var. Adamlarımızı toplar ve kovalan kapının dışındaki adamlarına geçiririz. Burada esas ilgilenmemiz gereken şey Chyrellos’u kurtarmak. Diğer her şey ikincil derecede önemli olmalıdır.”.</p>

    <p class="calibre3">Yüzbaşı tereddüt etti.</p>

    <p class="calibre3">“Lütfen, Yüzbaşı!” Tynian’ın sesi içtenlikten titriyordu. “Size yalvarıyorum. Bırakın yardım edelim.”</p>

    <p class="calibre3">“Peki,” diye söylendi yüzbaşı. “Kapınızı açın. Ama kimse genel toplantı binasının sınırlarını terk etmeyecek.”</p>

    <p class="calibre3">“Tabii ki etmeyecek/’ diye cevapladı Tynian.</p>

    <p class="calibre3">“Güzel halledildi,” diye homurdanan Ulath, bir yandan da yumruğuyla Tynian’ın omuzuna vurdu.</p>

    <p class="calibre3">Tynian ona sırıttı. “Konuşmak ara sıra işe yarar, benim sessiz arkadaşım. Sen de bazen denemelisin.”</p>

    <p class="calibre3">“Ben balta kullanmayı tercih ederim.”</p>

    <p class="calibre3">“İyi, ben şimdi kaçıyorum, lordlarım,” dedi Talen. “Ben dışardayken sizin için halletmemi istediğiniz başka bir şey var mı?”</p>

    <p class="calibre3">“Kafanı yapman gereken işten ayırma,” dedi Sparkhawk. “Doğruca gidip Dolmant’la konuş.”</p>
  </div>

  <div class="calibre1">
    <p class="calibre3">“Ve dikkatli ol,” diye homurdandı Kurik. “Beni hayal kırıklığına uğratan bir oğul olmana rağmen seni kaybetmek istemem.”</p>

    <p class="calibre3">Talen, şaşkm bir içtenlikle, “Duygusallık mı, baba?” dedi.</p>

    <p class="calibre3">“Tam değil,” diye cevapladı Kurik. “Sadece annene karşı olan sorumluluk duygusu.”</p>

    <p class="calibre3">“Onunla gideceğim,” dedi Berit.</p>

    <p class="calibre3">Talen eleştirircesine iri çömeze baktı. “Bunu unut,” dedi kısaca. “Sadece beni engellersin. Beni affet, sayın öğretmenim ama ayakların çok büyük, dirseklerin etrafta sessizce yürüyemeyecek kadar çıkıntılı ve şu anda sana gizlice nasıl sıvışılacağım öğretecek zamanım yok.” Çocuk burçların gölgeleri arasında kayboldu.</p>

    <p class="calibre3">“Bu olağanüstü çocuğu nerede buldunuz?” diye sordu Bevier.</p>

    <p class="calibre3">“Bunu inanmayacaksın, Bevier,” diye cevapladı Kalten. “Buna kesinlikle inanmayacaksın.”</p>

    <p class="calibre3">Tynian öğüt verircesine, “Pandion kardeşlerimiz belki bizlerden biraz daha dünyeviler, Bevier,” dedi. “Biz gözünü cennete dikmiş olanlar hayatın ek yerlerinde onlar kadar marifetli değiliz.”</p>

    <p class="calibre3">Çok derin saygı ve samimi duygular taşıyormuş gibi Kalten’e baktı. “Ama hepimiz hizmet ediyoruz ve ne kadar namussuz ya da ahlak dışı olsa da Tanrı’nın çabalarınızı takdir ettiğinden eminim.”</p>

    <p class="calibre3">Ulath kesinlikle ciddi bir suratla, “İyi oturttun,” dedi.</p>

    <p class="calibre3">Saz damdaki yangın, kilise askerlerinin sonraki çeyrek saat boyunca üzerine boşalttıkları kova kova suyla duman ve buhar çıkarmaya devam etti. Sonunda ahırın sahibini yem deposunun üzerinde dövünür bırakarak da olsa, alevler yayılmadan söndürüldü.</p>

    <p class="calibre3">“Tebrikler, Yüzbaşı, tebrikler!” diye duvarın üzerinden neşeyle bağırdı Tynian.</p>

    <p class="calibre3">“İşi fazla ileri götürme,” diye homurdandı Ulath.</p>

    <p class="calibre3">“Bu adamların ilk defa işe yarar bir şey yaptığını görüyorum,” diye itiraz etti Tynian. “Bu tip şeyler desteklenmeli.”</p>

    <p class="calibre3">“İstersen başka yangınlar da çıkarabiliriz,” diye fikir verdi dev Genidian. “Bütün hafta boyunca su taşımalarını sağlayabiliriz.”</p>

    <p class="calibre3">Tynian kulak memesini tuttu. Bir dakika kadar düşündükten sonra, “hayır,” dedi. “Yenilikten sıkılarak bütün şehri yanmaya bırakabilirler.” Kurik’e göz attı. “Oğlan gitti mi?” diye sordu,</p>

    <p class="calibre3">Sparkhawk’ın silahtarı sesindeki gurur tonunu saklamaya çalışarak, “Fare deliğine giren yılan gibi kaydı,” diye cevapladı.</p>

    <p class="calibre3">“Bir gün bu ufaklığın seni niye baba diye çağırdığını bize anlatmalısın.”</p>

    <p class="calibre3">“Bir gün bu konuya geliriz, Lordum,” diye homurdandı Kurik.</p>

    <p class="calibre3">Günün ilk ışıkları doğudan gökyüzüne sızmaya başlarken genel toplantı binasının ön kapısındaki dar sokağın ötesinden yüzlerce ayağın düzenli sesi geldi. Sonra Başpiskopos Dolmant beyaz bir katırın üzerinde, bir tabur kırmızı üniformalı askerin önünde gözüktü.</p>

    <p class="calibre3">Genel toplantı binasının kapısını tutan kurumla kaplanmış yüzbaşı, “Ekselansları,” diye hayretle haykırdı, aceleyle ileri atılıp selam verdi.</p>

    <p class="calibre3">“Nöbetiniz devralındı, yüzbaşı,” dedi Dolmant. “Adamlarınla kışlanıza dönebilirsiniz.” Biraz uygunsuz gördüğünü belli edercesine burnunu çekti. “Onlara temizlenmelerini söyle,” diye önerdi. “Baca temizleyicilere benziyorlar.”</p>

    <p class="calibre3">“Ekselansları,” diye kem küm etti yüzbaşı, “Coombe başpiskoposu tarafından bu eve girip çıkılmasını engelllemekle görevlendi<span style="font-size: 1em; line-height: 1.2;">rildim. Siz Ekselanslarının karşı emrini doğrulatmak için haber gönderebilir miyim?”</span></p>

    <p class="calibre3">Dolmant bunu düşündü. “Hayır, Yüzbaşı,” dedi. “Sanmıyorum. Bir an önce çekilin.”</p>

    <p class="calibre3">“Ama Ekselansları!”</p>

    <p class="calibre3">Dolmant sertçe ellerini şaklattı ve arkasındaki kalabalık birlik kargıları ilerde yerlerini aldılar. En yumuşak sesiyle askerlerinin başındaki komutan, “albay,” dedi, “bu yüzbaşı ve adamlarına kışlalarına kadar refakat edebilecek durumda mısınız?”</p>

    <p class="calibre3">“Hemen, Ekselansları,” diye sert bir selamla cevapladı subay.</p>

    <p class="calibre3">“Ve sanırım elleri yüzleri düzgün bir hale girene kadar orada tutulmaları gerekiyor.”</p>

    <p class="calibre3">“Tabii, Ekselansları,” dedi ciddiyetle subay. “Bu teftişi ben kendim yöneteceğim.”</p>

    <p class="calibre3">“Titizce’, albay — hemde çok titizce. Kilisenin onuru askerlerinin dış görünüşünden yansır.”</p>

    <p class="calibre3">“Ekselansları en ince detaya kadar dikkat edeceğime güvenebilir,” diye temin etti albay. “Hizmetimizin onuru en düşük rütbeli askerimizin dış görünüşüyle bile yansır.”</p>

    <p class="calibre3">“Tanrı, dualarınızı kabul etsin albay.”</p>

    <p class="calibre3">“Sadece ona hizmet etmek için yaşıyorum, Ekselansları.” Albay iyice eğilerek selam verdi.</p>

    <p class="calibre3">İki adam da ne gülümsediler ne de göz kırptılar.</p>

    <p class="calibre3">“Ah,” dedi arkasından Dolmant, “gitmeden, albay, bana o paçavralar içindeki küçük dilenci çocuğu getirin. Sanırım onu bu birliğin iyi kardeşleriyle bırakacağım - şüphesiz, Tanrı sevgisi için.”</p>

    <p class="calibre3">“Tabii, Ekselansları.” Albay parmaklarını şaklattı ve güçlü kuvvetli bir çavuş Talen’i ensesinden çekerek başpiskoposun önüne getirdi. Sonra Dolmant’m taburu ilerleyip yüzbaşı ve adamlarını genel toplantı binasının yüksek duvarıyla kargıları arasına iyice sıkıştırdılar. Coombe başpiskoposunun isli askerlerinin silahları çabucak alındı ve sonra yakın takip altında sert adımlarla yürüyüşe geçtiler.</p>

    <p class="calibre3">Dolmant uzanıp sevecenlikle beyaz katırının uzun boynunu okşadı; sonra yukarı burçlara baktı. “Daha gitmediniz mi, Sparkhawk?” diye sordu.</p>

    <p class="calibre3">“Hemen hazırlanıyoruz, Ekselansları.”</p>

    <p class="calibre3">“Gün ilerliyor, oğlum,” dedi Dolmant. “Tanrı’nın işinin üstesinden miskinlikle gelinmez.”</p>

    <p class="calibre3">“Bunu aklımda tutacağım Ekselansları,” dedi Sparkhawk. Sonra gözleri kısıldı ve sertçe aşağı Talen’e baktı. “Geri ver” diye emretti.</p>

    <p class="calibre3">“Ne?” diye sesinde kederli bir tonda cevap verdi Talen.</p>

    <p class="calibre3">“Hepsini. En son parçasına kadar.”</p>

    <p class="calibre3">“Ama, Sparkhawk -“</p>

    <p class="calibre3">“Hemen, Talen.”</p>

    <p class="calibre3">Çocuk söylenerek elbisesinin içinden türlü türlü değerli küçük eşyalar çıkarıp, şaşkın şaşkın bakan Demos başpiskoposunun ellerine yığmaya başladı. “Şimdi tatmin oldun mu, Sparkhawk?” diye ters ters yukarı bakarak sordu.</p>

    <p class="calibre3">“Tam değil, ama bu bir başlangıç. Kapının içinde seni aradığımda daha iyi anlayacağım.”</p>

    <p class="calibre3">Talen iç çekti ve diğer gizli ceplerine uzanıp Dolmant’m şimdiden taşmış ellerine birkaç eşya daha ekledi.</p>

    <p class="calibre3">“Sanırım bu oğlanı da yanınıza alıyorsunuz, Sparkhawk?” diye soran Dolmant kıymetli şeylerini papaz cüppesine yerleştiriyordu.</p>

    <p class="calibre3">“Evet, Ekselansları” diye cevapladı Sparkhawk.</p>

    <p class="calibre3">“İyi. Sokaklarda başı boş dolaşmadığını bilerek daha rahat uyuyacağım. Acele edin, oğlum, Tanrı hızıyla.” Başpiskopos sonra katırını döndürdü ve sokaktan yukarı sürdü.</p>
  </div>
</body>
</html>
