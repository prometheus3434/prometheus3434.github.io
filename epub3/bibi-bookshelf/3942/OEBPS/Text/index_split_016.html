<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Kırık Kalpler Tamircisi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <p class="block12"></p>

  <h1 class="block11" id="toc_id_4">On ikinci Bölüm</h1>

  <p class="block30"></p>

  <p class="block14">Pazar sabahı her iki çift de kimi zaman mutfakta öpüşüyor, kimi zaman yukarıdaki koridorda el ele yürüyor, kimi zaman da ani hareketlerle birbirlerinin sırtlarını okşuyorlardı; aslında bunu Cutlasslar, Jayhawk-Joneslardan daha çok yapıyorlardı. Joy ve Harry ne zaman birbirlerine sarılsalar Rebecca’ya yakalanıyorlardı. Halbuki Rebecca’nın onlan gözetlemek gibi bir niyeti yoktu. Rebecca bir kez de Harry’yi en sevdiği cümle olan “Beni dinlemiyorsun”, Joy’u da her zaman söylediği “Ondan bahsetmiyorum” cümlelerini söylerken duymuştu.</p>

  <p class="block14">O sabah simit, krem peynir ve taze sıkılmış portakal suyu eşliğinde kahvaltılarını ederlerken, Aimee ve Charles, gezi her iki çift içinde başarıya ulaştığına göre artık evlerine, hayatlarına geri dönebilmek için izin istemişlerdi. Aimee aylardır masasının çekmecesinde beklettiği evlat edinme formunu bir an önce doldurmak için can atıyordu. Joy ve Harry de Rex’i özlemişti, bu nedenle onlar da gitme taraftarıydı.</p>

  <p class="block14">Rebecca da, Joy ve Harry’nin oğullarının olduğu evlerinin yemyeşil çimenlerine geri dönmelerinden yanaydı. Her ikisinin de eski günlerine geri dönmelerinde oranın çok daha faydalı olacağına inanıyordu.</p>

  <p class="block14">Bu sebeple Rebecca kahvaltıdan sonra saat 10.00’da kendini Aşk Otobüsü’nde, saat 10.40’ta da evde bulmuştu. Onu karşılamaya kimse gelmemişti, Charlie bile. Theo eve öğleden sonra saat üçte döneceğini söylemişti. Bu yüzden de Rebecca’nın köpeğini alabilmesi için biraz beklemesi gerekiyordu.</p>

  <p class="block14">Rebecca beklerken Ellie’yi aramıştı. Ellie her ne kadar iyi olmasa da Rebecca’ya aksini söylemiş ve Maggie ile birlikte yeni bir kulüp hazırlığında olduklarını haber vermişti. Kulüp, Wiscasset Amansız Eskiler Kulübü’ydü. Her türlü eski kabulleriydi. Eski kız arkadaşlar, eski kocalar da buna dahildi. Ellie geziye katılan iki çiftin akıbetini sormuş ve birbirine uyumlu gibi görünen çiftler için umudun olduğunu duymak onu mutlu etmişti. Uzun süreli ilişkilerin hepsinin de kaderi kötü olacak diye bir kural yoktu demek, iki yıllık evlilik pek çok kişi için uzun bir süre olmasa da, Rebecca’nın da en uzun ilişkisi ancak o kadar sürmüştü. Rebecca ilişkilerin inişleri ve çıkışlannın olup olmadığı konusunda kararsızdı. Gerçekten an gelip de çiftler birbirine “Senden hoşlanmıyorum” diyebilir miydi? Yoksa geçen son bir yıldır Rebecca’nın hissettikleri, onun kalbinin bu ilişkiden çoktan vazgeçtiği anlamına mı geliyordu? Bazen Michael’ı sevdiğini hissediyor, içinde ona karşı bir kıpırtı duyuyordu. Bu hisle tüm parmakları uyuşurken, hayatta olduğuna binlerce kez şükrediyordu. Uzun gerginliklerin yaşandığı günlerde ise sabahlan Michael uyurken, her zaman yanı başında bulundurduğu su sürahisini tepesinden aşağı boşaltmamak için kendini zor tutuyordu. Yavaş yavaş boca etmek istiyordu suyu.</p>

  <p class="block14">Rebecca’nın babasının cenazesinin tüm detaylarıyla ilgilenen Michael’dı.</p>

  <p class="block14">Ama Joy’un hiçbir değer ifade etmediğini söyleyen de oydu.</p>

  <p class="block14">İşte bir Michael klasiği daha. An gelir, Rebecca’yı koskoca bir yükün altmdan kaldmp ona derin nefes aldırır; bazense onu yaşamaktan bıktıracak kadar nefessiz bırabrdı.</p>

  <p class="block14">Evlilik de böyle bir şey miydi? Hep ite kaka, ala vere mi ilerlerdi? Bir keresinde Charlotte’un, Peter’ın kendine olan güveninden nefret ettiğini ve onun dünyadaki en adi pislik olduğunu söylediğini duymuştu. Ertesi günse kol kola, burun buruna çıkmışlardı Rebecca’nın karşısma. Ve Rebecca, Charlotte’a aralannın nasıl bu kadar çabuk düzelebildiğini sorduğunda, Charlotte şaşkınlıkla gözlerini Rebecca’ya dikip, “Tatlım, biz evliyiz,” demişti. Sanki Rebecca bunun ne anlama geldiğini biliyormuş gibi.</p>

  <p class="block14">Rebecca’nm bunun ne demek olduğuyla ilgili hiçbir fikri yoktu. Yani bu, insanın evliyken her şeyi affedebileceği anlamına mı geliyordu? Bir evliliği neyin bozduğunu ya da üe zaman bozduğunu nasıl anlıyorlardı? Ellie’nin bu aşamaya gelmesi hayli uzun sürmüştü mesela...</p>

  <p class="block14">Rebecca annesinin, eğer babasının o yaz Pia JayhawkTa bir ilişki yaşadığını duysaydı nasıl bir tepki vereceğini merak etti. Bebeği bilseydi neler olurdu acaba? Rebecca’nın ilk aklına gelen, annesinin ihaneti affetmeyip, babasını bırakacağı olmuştu. Ama bundan tam olarak emin olamıyordu. Annesini tanıyordu, babasını da öyle. Yine de evlilikleri, görünenin iç yüzü onlara özeldi. Annesi hakkında emin olduğu tek bir şey vardı. O da eğer evliliklerini bitirme kararı alırsa bunun sebebi babasının ona olan ihaneti değil, çocuğuna sırtını dönüşü olurdu.</p>

  <p class="block14">Rebecca, Marianne’in yan kapıdan içeri girdiğini duydu. Yanına gittiğinde onu üzerindeki minik duvaklı şapkasıyla kilise kıyafetleri içinde elindeki alışveriş poşetlerini yerleştirirken buldu. Rebecca ona bir şeyler yapmak istediğini söyleyip aldıklannı yerleştirmeyi teklif etti, Marianne de minnettar bir şekilde üzerini değiştirmeye gitti. Üzerine geçirdiği polar bir kazak ve kot pantolonla geri döndüğünde, Rebecca’yla birlikte içi her zamanki olağan kremayla doldurulmuş beş tepsi whoopie turtası hazırlamışlardı.</p>

  <p class="block14">Rebecca turtanın ununu ölçüp, karıştırma kabına dökerken, “Marianne, sence erkekler eşlerini neden aldatır?” diye sordu.</p>

  <p class="block14">“Zor soru,” dedi Marianne şeker, tereyağı ve yumurtaları çırparken. Rebecca ona yanm fincan yağı ve vanilyayı uzatıp, ardından da kendi kanşımına kakao ekledi. “Bu cevabı kimsenin bilebildiğini sanmıyorum. Ne Tanrı, ne evlilik danışmanlan ne de Einstein. Bana kalırsa dünyadaki erkek sayısı kadar farklı sebep vardır.”</p>

  <p class="block14">Rebecca iç geçirdi. “Bence de.”</p>

  <p class="block14">Rebecca’ya babasının henüz üç yıllık evliyken annesini aldatmış ve sonraki on beş yıl boyunca başka bir kadını aklından hiç geçirmemiş olması çok tuhaf geliyordu. Babasının Joy’a yazdığı mektuplardan birinde de belirttiği gibi, Jimmy Carter bile başka kadınları arzularken, babası kalbinin kapılarım bu duyguya tamamen kapamıştı. Neden? Rebecca’ya göre bunun sebebi suçluluk, korku ve dummun getirdiği bir ağırbaşlılık üçlüsüydü. Geçirdiği kısırlık ameliyatı, bir daha asla bulmaca keyfini yanda bırakan bir telefonun gelmemesi anlamına geliyorsa da, yaşadığı yasak ilişkinin “görünmeyen” sonucu omuzlarında taşıdığı koca bir yüktü. Onu diğer kadınlara bakmaktan alıkoyan işte tam da bu histi. Rebecca bundan adı gibi emindi.</p>

  <p class="block14">Marianne elektrikli mikseri açtı. “Sen evli değilsin, değil mi?”</p>

  <p class="block14">Rebecca, “Ben mi? Hayır, sadece merak ettim,” diyerek, kabartma tozu ve karbonatı ölçülerine göre çırpma kabının içine boşalttı.</p>

  <p class="block14">Marianne, Rebecca’ya önce dikkatle baktı, ardmdan da, “Benim kocam da beni iki kez aldattı. Ve dürüst olmam gerekirse, evet, içim çok acıdı ama çok da fazla aldınş etmedim,” dedi.</p>

  <p class="block14">Rebecca duyduklarıyla tek kaşını havaya dikmişti. “Neden?”</p>

  <p class="block14">“Hımm, ilki oğlumun veli toplantılarından birinde ta-kışlığım kadınlardan biriydi. Kadın sırf bana acı çektirmek için kocamın peşine düştü. Onunla aynı ofiste çalışıyordu. Seksi kıyafetleri, dekolte bluzları ve Miracle sutyenleriyle ona yanaşmaya çalıştı. Kocam en sonunda dayanamadı tabii. Kadm, bu dedikodunun kulağıma gelmesi için de elinden geleni yaptı. Böylece istediğini elde etmiş oldu.”</p>

  <p class="block14">Rebecca elinde tuttuğu tuzla öylece kalakaldı. “Ne yani, üzülmedin mi?”</p>

  <p class="block14">Marianne ellerini üzerindeki önlüğe silip içini çekti. “O kadınla yatmasına her şeyden daha çok üzüldüm. Ama komplimanlar, kadının koca memeleri ve kocamın kulağına fısıldayıp durduğu baştan çıkarıcı sözler yüzünden, kocam daha fazla dayanamayıp onunla birlikte oldu.”</p>

  <p class="block14">“Bir de İkincisi var demiştin?”</p>

  <p class="block14">“İş yerinden bir sürtük daha. Ama bu kez kadın ondan gerçekten hoşlanmıştı. Onu benden alacağını düşünmüştü. Ne karmaşaydı, bir görsen. Kocam tamamen seks ilişkisi yaşarken, kadm bir aşk ilişkisi yaşadığını sanıyordu.”</p>

  <p class="block14">Rebecca hazırladığı toz kanşımı Marianne’e uzattı. Marianne de bekletmeden kanşımı kendi kâsesinin içine döktü. Üzerine biraz süt ekleyip, yeniden çırpmaya başladı. “Peki, bunu nasıl öğrendin?”</p>

  <p class="block14">“Ofisinde çalışan kadınlardan biri telefonla haber verdi. Kocamın iş arkadaşlanndan biriyle sarmaş dolaş olduğunu söyledi. Tam da bu kelimeyi kullanmıştı. <i class="calibre6">Sarmaş dolaş</i> oluyorlar. Böylece işin adiliğini kendince hafifletiyordu. Her neyse, kocam bana kadınla ilişkisini bitirmeye çalıştığını. ama kadının bunu bir türlü kabul etmediğini söyledi. Ben de bir <i class="calibre6">Öldüren Cazibe</i> vakası yaşamadan ona işten ayrılmasını söyledim. Nitekim ayrıldı. Üç ay işsiz dolaştıktan sonra, nihayet eski müdürlük pozisyonuna yakın yeni bir iş bulabildi.”</p>

  <p class="block14">“Daha sonra hiç telefon geldi mi?”</p>

  <p class="block14">Marianne çalıştırdığı mikseri durdurdu. “Hayır. Ama eminim ki o yine gönlünü eğlendirmiştir.”</p>

  <p class="block14">“Ve... bu senin için hiç problem değildi, öyle mi?” “Evet veya hayır. Ah, Rebecca, çok karışık, gerçekten. Hayır, kabul etmiyorum. Elbette ki etmiyorum. Ama düşününce, eğer sadece seks içinse, bir orta yaş kriziyse ve monoton hayatın tekdüzeliğinden kaçışsa, bir nebze kabul edilebilir. Aaron’ın beni sevdiğini biliyordum. Beni tüm kalbi ve ruhuyla seviyordu. Sanınm en sonunda aldınş etmemeye alıştım, nasıl olsa bunu tekrar yapacaktı.</p>

  <p class="block14">Rebecca tepsilerin üzerine hazırlanan hamurdan kaşıkla parçalar bırakmaya başladı. “Peki ya ona rest çekseydin?” “Bence'bana tamam deyip, ilişkilerini daha dikkatli yaşamaya başlayacaktı.”</p>

  <p class="block14">“Sence eşini aldatmayan erkek var mıdır? Mümkün mü bu? Ölüm onlan ayırana kadar tek eşli yaşayan bir erkek var mıdır?”</p>

  <p class="block14">“Elbette vardır. Hatta ben de birkaç tane tanıyorum.” Rebecca’ya sarıldı. “Umanm seni evlilikten soğutmamışım-dır,” dedi.</p>

  <p class="block14">Rebecca, “Hayır. Gerçekler iyidir, öyle değil mi?” dedi.</p>

  <p class="block14">Bu sırada ikinci tepsisini bitirmiş, hamurları üçüncü tepsiye koymaya başlamıştı.</p>

  <p class="block14">“Elbette, ama şunu aklından hiç çıkarma, mutlak doğrularda bile gerçeklik payı azdır. Evet, hayatta doğrular da var, yalanlar da. Ama hafifletici durumlar da var. Bazen en ufacık şeyin bile bir anlamı olabilir. Annem buna ‘esnek olmak’ derdi.”</p>

  <p class="block14"><i class="calibre6">Benim annemse buna bahane uydurma, derdi,</i> diye düşündü Rebecca. “Peki, ya farkında olmadan fazla esnek olursan ne olacak? Ne zaman esnek olmaman gerektiğini nasıl anlayacaksın?”</p>

  <p class="block14">Marianne tepsileri firma sürdü. “Bir şekilde anlıyorsun. Bir sabah uyanıyorsun ve bakıyorsun ki artık esnek değilsin. Gözlerini farklı biri olarak açıyorsun. Sana bir şey söyleyeyim mi? O sabah farklı uyandığını, bir sonuca ulaştığını bile bile bunu uygulamaktan vazgeçersen hayat zindan olmaya başlar. Bir süre devam eder -belki birkaç ay, belki bir sene-ama ruhunu kemirip bitirir. Tükenirsin.”</p>

  <p class="block14">Bu çok acıydı.</p>

  <p class="block14">Marianne, Rebecca’nm yüz ifadesine aldırmaksızın devam etti. “Tatlım, eminim ki ‘Kalbini dinle!’ sözünü duy-rauşsundur. işte bu tam da o. Her ne kadar beynin emin değilse de, günlerce, hatta haftalarca mütemadiyen birlikte uyandığın hislerinin peşine düşersin. İşte o an hiçbir şeyden pişman olmamaya başlarsın, hatalanndan bile. Kalp aslında bazılarının sandığı kadar aptal değildir.”</p>

  <p class="block14">“Kafam kanştı. Bir taraftan ne demek istediğini anlıyorum, ama bir taraftan da ne anlama geldiklerini bir türlü oturtamıyorum.”</p>

  <p class="block14">Marianne gülümsedi. “Bu her zaman kötü değildir.” Rebecca duvardaki geyik şeklindeki saate baktı. Saat üçe on vardı. Önlüğünü çıkarıp, askıdaki diğer önlüklerin yanına astı. “Eğer bana ihtiyacın kalmadıysa, gidip Theo’dan Charlie’yi alacağım. Çok özledim o küçük adamı.”</p>

  <p class="block14">Marianne gülümsedi. “İşine bak. Parasını tıkır tıkır ödeyen bir müşteriye göre çok bile yardım ettin.”</p>

  <p class="block14">Rebecca, Marianne’le pasta yapmaktan çok keyif almıştı. Tabii ki bu, onun bu işi sevdiği anlamına gelmiyordu. Tek başına pasta yaparken ya malzemelerin ölçüsünü ayarlamayı sıkıcı buluyor ya da kabartma tozunu karbonatı ekleyip eklemediğini unutup, her seferinde yeni baştan başlamak zorunda kalıyordu. Ama başka biriyle konuşa konuşa pasta yapmak onun için bir zevkti. Ve fırından tüm eve yayılan güzel kokuları aldığında bu işi daha da çok seviyordu. Her yer tıpkı annesinin tarçınlı çörek yaptığı Noel sabahlarında olduğu gibi kokardı. Ve elbette Rebecca ortaya çıkan sonucu seviyordu. Fırından yeni çıkan sımsıcak whoopie turtaları her şeye bedeldi. Yuvarlak küçük keklerin yarısını alıp, üzerine bir parça krema koyarak erimesini seyretmeye bayılıyordu.</p>

  <p class="block14">Pasta yapma konusunda tek sevmediği şey ise, bu işin tamamen keyfe keder bir sonucunun olmasıydı. Ölçüp kanş-tırır, fırının üzerindeki zamanlayıcıyı ayarlarsın, ama her seferinde aldığın sonuç birbirinden farklı olur. Neden canı gerçekten bir şeyler pişirmek istediğinde yaptığı karışımlar bazen fmndan iyi çıkarken, bazen sonuç tam bir fiyasko oluyordu ki? İşte bu yüzden New York’taki evinde mutfak çekmecelerinden biri hazır yemek broşürleriyle doluydu.</p>

  <p class="block14">Rebecca kendinin ve Marianne’in beyninin içinde uğuldayıp duran düşüncelerini de yanına alarak, Theo’nun evine doğru yola koyuldu. Deniz kenanndan gitmeyi tercih etmişti. Serin okyanus melteminin kafasını bir nebze olsun boşaltmasını umuyordu. Ama olmadı. Tüm düşüncüleri silip süpüren şey okyanus değil, Theo Granger’ın arka bahçedeki görüntüsü olmuştu. Rebecca, Theo’nun güneş ışığının vurduğu kura sansı saçlannı ve bronz kollannı adeta büyülenerek izlemişti. Gözlerini, insanın iştahını kabartan uzun ve güçlü bedenin üzerinde gezdirmişti. Yine uzun kollu bir tişört (bu seferki koyu yeşildi) ve düşük bel kot pantolon giyinmişti. Rebecca, annesi Norah Strand’in en sevdiği şiirin meşhur bir dizesini anımsayarak. <i class="calibre6">Güzellik Abidesi,</i> diye düşündü. Zihnindeki sahnede annesiyle beraber yürüyorlar ve annesi yağmaya başlayan kar tanelerinden birini yakalayıp, “Güzel şeyler sonsuza dek yaşar,” diyordu. Oysaki kar tanesi annesinin eline ilk değdiği an eriyip yok oluyordu.</p>

  <p class="block14">Charlie havlamaya başlayıp, kendi etrafında çılgınca dönmeye başladı. Theo, onun dikkatini neyin bu kadar çektiğini görebilmek için başını kaldırdı. Rebecca’yı görmesiyle, yüzünde beliriveren tebessüm adeta tüm vücudunu aydınlatmıştı.</p>

  <p class="block14">Ah Tannm, demek o da Rebecca’dan hoşlanıyordu.</p>

  <p class="block14">Theo, Rebecca için bahçe kapısını açarken “Bu kadar heyecanlanmana şaşırmamak lazım, Charlie,” dedi. “Hoş geldin.”</p>

  <p class="block14">Rebecca diz çöküp Charlie’yi kucakladı. Önünde sırtüstü yatıveren köpeğinin kamını okşamaya başlamıştı. Theo’nun önlerine bir oyuncak fırlatmasıyla hem Charlie, hem de Spock koşarak yanlarından uzaklaştı. Köpekler iyi arkadaşlardı. Belli ki Theo’nun kendisi de iyi bir arabulucuydu.</p>

  <p class="block14">Rebecca’nın şu an en çok istediği şey, tıpkı Joy’un kocasının kollarına atıldığı gibi, kendisini Theo’nun kollanna atmaktı. O güçlü kollar onu sarsın, desteklesin, ona güç versin istiyordu. Aynen Joy’u öğrendiği gün Michael’ın da yaptığı gibi... Rebecca, Michael’ın kollarında o gün hissettiği güvenin, onun o kaslı kollarından mı, yoksa kendinden mi kaynaklandığını merak ediyordu. Belki de güçlü bir kucaklaşmaya o kadar ihtiyacı vardı ki, karşısmda her kim olursa olsun aynı hisse kapılacaktı.</p>

  <p class="block14">Theo, “Yorgun görünüyorsun,” dedi. “Güzelsin ama bitkin gibisin. Nasıl geçti hafta sonun?”</p>

  <p class="block14">“Ellie ve Tim başaramadılar. Ama diğer iki çift ayakla-nnı yere daha sağlam basıyor gibiler.”</p>

  <p class="block14">“Ellie için çok üzüldüm,” dedi Theo. “Nasıl şimdi, iyi mi?”</p>

  <p class="block14">“O erken ayrıldı. Şu an Maggie’nin yanında. Ellie’yle o ilgileniyor.”</p>

  <p class="block14">Theo başını tamam anlamında salladı. “Bir şeyler yedin mİ? Az önce eve dönerken Mama’s’dan pizza almıştım.” “Harika bir pazar kahvaltısı yaptım. Ama yine de sağ ol.”</p>

  <p class="block14">“Otursana o halde,” dedi. “Bu çelloyu yaparkenki güvenilir yardımcım sen olabilirsin. Arlene, Matteo için sipariş vermişti.” Theo’nun hemen arkasında bir çalışma masası, üzerinde de henüz yeni yeni yontmaya başladığı güzel bir ağaç kütüğü vardı.</p>

  <p class="block14">“Mateo bugünlerde daha mı iyi?”</p>

  <p class="block14">“Yok. Kız arkadaşı onu terk etti.”</p>

  <p class="block14">“Aaa, zavallı çocuk.” Anlaşılan bugünlerde aşktan yana herkesin başı dertteydi. Kocaman, yapış yapış, zor bir duyguydu aşk.</p>

  <p class="block14">Rebecca birden Theo’nun yaşanan bir tartışmanın ardından kendini atölyesine atıp, saatlerce kendini bir şeyleri oymakla oyaladığını düşündü. Sonra da ona sarıldığını. Rebecca kendini birden yorgun, fena halde bitkin hissetmeye başlamıştı. “Çok yorgunum ve eve gitmek istiyorum. Ama sağ ol yine de. Ve Charlie’ye baktığın için teşekkürler.”</p>

  <p class="block14">Theo dönüp Rebecca’ya baktı. “Evin olan yere mi, yoksa Finch’s’e mi?”</p>

  <p class="block14">“Bilmiyorum.” Gözyaşları gözlerinde yeniden titreşmeye başlamıştı. Rebecca gözlerini kırpıştırarak onları savurdu. “Gerçekten bilmiyorum.”</p>

  <p class="block14">Theo çalışmayı bıraktı. “O halde bu, Wiscasset’ta kalman için iyi bir neden. Zaten nasıl olsa buradasın.”</p>

  <p class="block14">Rebecca gözlerini okyanusa, onun o uçsuz bucaksız mavi-kahverengiliğine çevirdi. Gerçekten de iyi bir nedendi. “Anlaştık. O halde evim şimdilik Finch’s’in oteli. Orada her ne varsa kafamı toparlamama yarıyor.”</p>

  <p class="block14">Rebecca o an Arlene’in <i class="calibre6">‘‘Tarifin gizi buranın havasında saklı. ’’</i> dediğini hatırladı. Kadın haklı olmalıydı. Gerçekten de Maine’nin havasında bir şey vardı ve Rebecca’nın ruhunu dinlendiriyordu.</p>

  <p class="block14">“Her neyse, sanırım Charlie’yle birlikte biraz yürüyüş yapsak iyi olacak,” dedi Rebecca.</p>

  <p class="block14">Theo başıyla onayladı onu. “O zaman sonra görüşürüz.” Bu da en az bir kucaklaşma kadar iyi gelmişti.</p>

  <p class="block14">Rebecca, Charlie’yle birlikte çardaklı parka gitmişti. LÜTFEN KÖPEĞİNİZİN DIŞKILARINI TOPLAYINIZ yazısının hemen yanında bir plastik poşet dağıtıcısının olma fikrini takdir etmişti, çünkü çıkarken yanına poşet almayı unutmuştu. Park yemyeşil çimenleri, ağaçların arasında ilerleyen daracık yolu ve üzerinde ferforjeden yapılmış bir rüzgârgülü olan ahşap çardaklı bir yerdi. Parkın diğer ucunda Golden Retriever cinsi iki köpeğini gezdiren bir çift gördü. “Ee, şimdi ne olacak Charlie? Yine aynı soruya döndüm,” dedi.</p>

  <p class="block14">Charlie o sevimli küçük suratını Rebecca’nın koluna dayadı.</p>

  <p class="block14">Rebecca onun kulaklarının arkasını okşarken, “Sen de bilmiyorsun, değil mi?” dedi. “Şimdi nereye gitmeliyim? Ne yapmalıyım? Tüm bu sorulan neden cevaplayamıyorum?” Birden telefonu çalmaya başladı. Arayan Michael’dı. Rebecca dudağını ısınp yanıtladı. “Selam.”</p>

  <p class="block14">“Bugün pazar, Rebecca. Sensiz geçen ikinci pazar. Artık eve dönüyor musun?”</p>

  <p class="block14">Rebecca da içinden. <i class="calibre6">Evet, dönüyor musun,</i> diye sordu. “Michael, keşke söylediklerim senin için bir anlam ifade etse. Ama şu an eve dönmeye hazır değilim. Sanırım burada bir süre daha kalmak istiyorum. JoyTa olan ilişkimi ilerletmem lazım. Burada olmalıyım.”</p>

  <p class="block14">Michael derin bir nefes verdi. “Hiçbir şey anlamıyorum. Yani şimdi orada mı kalıyorsun? Ne sebeple acaba?” “Dedim ya. JoyTa olan ilişkimi ilerletmek için.” “Pekâlâ. Demek JoyTa olan ilişkini geliştirmek için. Hani şu seni orda görmek dahi istemeyen yabancı için, değil mi? Bence neden orada kalmak istiyorsun biliyor musun?” Aslında Rebecca’nın bunu bilmeye ihtiyacı vardı. Michael belki buz gibi biri olabilirdi, ama öngörüleri kimi zaman inanılmaz derecede iyiydi.</p>

  <p class="block14">“Bana kalırsa orada kalıyorsun, çünkü kaçıyorsun Rebecca. Baban öldü. Büroda işler hiç de iyi gitmiyor. İlişkimizde sorunlar yaşıyoruz. Tüm bunlar yüzünden buradan çekip gittin. Ve Joy seni orada istemiyor. Bunun üzerine düşmüyor. Kalbini memnun edeceksin diye onu hayatına zorla dahil edemezsin.”</p>

  <p class="block14">“Onu kalbime zorla dahil ettiğim falan yok, Michael. Tannm.”</p>

  <p class="block14">“Her neyse. O sana gelmiyor ama sen ona gitmeye çabalıyorsun. Ve bu senin doğrun. Onun adına adımlar attığını söylüyorsun, ama aslında kendi adına atıyorsun. Kararları veren sensin. Orada kalmaya karar veren sensin.”</p>

  <p class="block14">“O halde buna bir şeylerden kaçıyorum denemez, öyle değil mi? Bir şeyleri kovalıyorum. Neden bunu anlamıyorsun?”</p>

  <p class="block14">“Çünkü saçmalık. Ortada kovalayacak bir şey yok, anlamıyor musun? Yok yere bir ilişki mi yaratacaksın? Olmayan bir şey varmış gibi mi davranacaksın?”</p>

  <p class="block14">Tanrım, Michael tam da eski kafalı bir büyükanne gibiydi. Ona karşı kazanmak imkânsızdı.</p>

  <p class="block14">“Bu hafta sonu bir şeyler oldu, Michael. Joy’un turla-nndan birine katıldım. Bu seferki, ilişkileri iyi gitmeyen çiftler içindi. Yanlış anlama, ben katılımcı falan değildim. Arabuluculuktaki geçmişimle...”</p>

  <p class="block14">“Sen bir arabulucu falan değilsin, Rebecca. Sen bir yasal danışmansın. Ve son zamanlarda hata üstüne hata yapan bir danışmansın. Umuyorum ki Joy sana feraga’ın ame imzalat-mıyordur...”</p>

  <p class="block14"><i class="calibre6">Seni pislik!</i> “Haklı çıkmak için ağzına geleni söylemek zorunda mısın?” diyerek lafını kesti Rebecca. “Arabulucular böyle mi yapıyor? Ağzına geleni söyle ki, karşındakinin eninde sonunda seninle hemfikir olmaktan başka çaresi kalmasın. Çünkü sen zaten her zaman haklısın, değil mi? Gri diye de bir renk var.”</p>

  <p class="block14">“Güzel. İşte yine akla kara konusuna geldik. Firma artık senin yerine geçici bir personel mi yoksa kadrolu birini mi alması gerektiğini bilmek istiyor.” Michael yeniden derin bir nefes verdi. “Rebecca, herkes senin zor zamanlar geçirdiğinin farkında. İşin halen seni bekliyor. Ama orada ne yaptığını bilmem gerek.”</p>

  <p class="block14">Rebecca, “Biliyorum,” dedi ve o an fark etti ki Michael aslında sadece işi için konuşmuyordu. Gözlerini karşısında uzayıp giden parkın yeşilliklerine dikip, sonra da yumdu. “Bence yerime kadrolu birini almalısınız. Ne zaman döneceğimi bile bilmiyorum. Zaten yeri doldurulmayacak biri de sayılmam.”</p>

  <p class="block14">Michael, “Lanet olsun ki, o kadar da yeri doldurulabilir biri değilsin,” diyerek telefonu kapattı.</p>

  <p class="block14">Rebecca otel odasına geri döndüğünde, kapısının önüne bırakılmış küçük bir sepet bulmuştu. Sepeti eline almasıyla, beyaz örtünün altından sıcacık ve güzel bir koku çalındı burnuna. Bezi kaldırdığında, fırından yeni çıkmış somun bir ekmek ve üzerindeki etikete siyah mürekkeple ÇİLEK, EYLÜL yazılan bir kavanoz reçel bulmuştu.</p>

  <p class="block14">Üzerlerine bir de küçük bir kart iliştirilmişti. <i class="calibre6">Teşekkürler</i> <i class="calibre6">-Joy.</i></p>

  <p class="block14">Rebecca gülümseyip hemen Joy’u aradı. “Ekmeği kendin mi pişirdin?”</p>

  <p class="block14">“O sayede biraz düşünebiliyorum.”</p>

  <p class="block14">“Ne düşünüyorsun ki?”</p>

  <p class="block14">“Hafta sonunun ne kadar başarılı geçtiğini. Zavallı Ellie için bile öyleydi. Artık Tim’i hayatından çıkarmaya hazır.”</p>

  <p class="block14"><i class="calibre6">Ama ben seni çıkarmaya hazır değilim,</i> diye düşündü Rebecca. Son iki hafta sonunu birlikte geçirmelerine rağmen, aralarındaki bağ henüz yok denecek kadar azdı. Hatta aralarında bir şey... yoktu.</p>

  <p class="block14">“Ee, New York’a dönüyor musun?” diye sordu Joy.</p>

  <p class="block14">“Dönmemi istiyor musun?”</p>

  <p class="block14">Sessizlik. “Aslında gitmeni istemiyorum. Ve bana artık eskisi kadar yabancı değilsin. İç dünyamı çoğu kişiden daha iyi biliyorsun.”</p>

  <p class="block14">Rebecca’nın kalbi bir an için ağzına gelir gibi olmuştu.</p>

  <p class="block14">“Durum, yani durumumuz ortada,” dedi Joy.</p>

  <p class="block14">Rebecca gülümsedi. Joy’un Daniel Strand’le büyümediği ne kadar da belliydi.</p>

  <p class="block14">“Yani demem o ki, her şey ortada, Rebecca. Sen benim üvey kardeşimsin. Burada ya da, yüzlerce kilometre uzaktaki New York’ta da olsan bu değişmeyecek. Hatta sanırım seninle New York’tayken baş etmek çok daha zor olacak benim için. Üstelik o harika “Gözden ırak olan, gönülden de ırak olur,” deyişine rağmen. Çünkü ben seni aklımdan bir türlü çıkaramıyorum, Rebecca. İnan bana denedim bunu. Eğer burada kalırsan, en azından seni hayatımda bir yere oturtmaya çalışınm, hislerimi daha iyi ölçüp tartar, ne yapacağıma daha kolay karar veririm. Yani, hiçbir şey olmamış gibi, gözlerimizi kapayıp kardeş olamayız ya.”</p>

  <p class="block14"><i class="calibre6">Yok yere bir ilişki mi yaratacaksın? Olmayan bir şey</i> <i class="calibre6">varmış gibi mi davranacaksın?...</i></p>

  <p class="block14">“Doğm. Ve bu konuda ben de ne yapacağımı bilmiyorum. Belki ortak bir noktamız olsaydı. Ne bileyim, ikimiz de yeni anne olmuş olsaydık ya da ikimizin de çocuğu anaokuluna gitseydi ya da ikimiz de bekâr, işsiz ve bu dünyada yapayalnız olsaydık.”</p>

  <p class="block14">“Kendin için hissetliklerin bunlar mı?” diye sordu Joy.</p>

  <p class="block14">“Böyle hissediyordum ama burada öyle bir şey var ki. Tanıştığım insanlar ve tabii ki sen bana farklı hissettiriyorsunuz.”</p>

  <p class="block14">“Babamızdan bahsetmeyi istemiyorum,” dedi Joy. “Harry şimdi bunun bir geri adım olduğunu düşünecek, ama gerçekten o konulara girmeyi hiç istemiyorum.”</p>

  <p class="block14">“Bunu anlayabilirim.”</p>

  <p class="block14">“Ama mutlaka konuşacak başka şeyler vardır, değil mi?”</p>

  <p class="block14">“Kesinlikle. O zaman kendimize başka konular buluruz.”</p>

  <p class="block14">Rebecca’nm içi rahatlamıştı. Birinin insafına kalmak ne de tuhaf bir histi. Üstelik de bu kişi onu terk etmeye çalışan bir sevgili değildi. Rebecca bunun ne demek olduğunu zaten çoktandır biliyordu. Ama Joy’la yaşadıkları bu şey çok farklıydı. Burada sözü geçen Joy’du. Rebecca’yı hayatında isteyip istemediğine kadar verecek olan oydu. Dizginler bu kez Rebecca’nın elinde değildi. O an birden, Seinfıeld dizisinde George Costanza’nın onu terk etmesine bir türlü izin vermeyen eğlenceli ve ümitsiz kadım a<span class="text23">nıms</span>adı.</p>

  <p class="block14">“Joy, bir şeyi merak ediyorum, acaba Rex’i bir ara parka götürebilir miyim? Ya da belki okuma saatinde ona eşlik edebilirim? Onu yakından tanımayı gerçekten çok isterim. Tabii senin için de uygunsa.”</p>

  <p class="block14">Sessizlik. Ve sonrasında: “Yann sabah saat on buçukta bir şeyler okumak için onu kütüphaneye götürecektim. Sen de bize katılabilirsin, eğer istersen.”</p>

  <p class="block14">“Teşekkürler, Joy. Bunun benim için ne demek olduğunu bilemezsin. Orada görüşürüz.”</p>

  <p class="block14">“Pekâlâ, şimdilik hoşça kal,” dedi Joy.</p>

  <p class="block14">“Şimdilik hoşça kal,” diye tekrarladı Rebecca. Kalbinin üzerindeki ağırlık artık kalkmış gibiydi.</p>

  <p class="block14">Rebecca yatağına uzanıp gözlerini tavana dikti. Uyuya-mıyordıkEkmeğinden bir dilim daha kesti, ama bu kez üzerine reçel sürmemişti. Kendine bir fincan da çay yapıp pencerenin önüne geçti. Gece yarısından hemen önceydi. Charlie kapının önünde bir şeyleri koklayıp duruyordu. Rebecca üzerine bir kazak, bir çift çorap ve botlarını geçirip köpeğini de alarak kendini dışarı attı. Bu kez her zaman gittikleri yolun aksi istikametinde yürüyorlardı. Charlie duvar diplerinde birikmiş yaprakları koklayarak koştura koştura yürüyordu. Sokaklarda kimseler yoktu, ama Rebecca yine de kendini son derece güvende hissediyordu. Tam köşeyi dönmek üzereydi ki, gözleri birden hayatında gördüğü en güzel ulu ağaca takılıp kaldı. Ağacın yaprakları ay ışığının altında ışıldayarak renk değiştiriyorlar; kâh kırmızı, kâh dore, kâh san oluyorlardı. Rebecca ağacın altında durabilmek için karşıya geçmişti. Bir keresinde annesi ona, ne zaman canını bir şey sıksa, bir konuda karar vermekte zorlansa ya da bir şeyi anlamamakta dirense Central Park’a gidip, yemiş veren bir ağacın altında durduğunu ve bir şekilde cevaba hep ulaştığını söylemişti. Bu ulu ağaç belki yemiş vermiyordu ama çok yaşlı ve bilge görünüyordu.</p>

  <p class="block14">Rebecca ağacın yere en yakın dalının altında durdu. Öyle ki kıpırtısız yumuşacık yapraklar şakaklarını okşuyordu. Rebecca eğer burada günlerce dursa, belki de Marianne’in de dediği gibi kalbi ona bir şeyler fısıldayacaktı. Belki Michael’ı gerçekten sevip sevmediğini söylerdi ona. Eve gidip gitmemesini de. İnsanlar binlerini sevip sevmediklerini gerçekten kendilerine sorabilirler miydi, merak etti. Hep dendiği üzere, insan kimi sevdiğini bilmez miydi?</p>

  <p class="block14">Kesin olarak bildiği tek bir şey vardı; o da burada, Joy’un yanında kalmak istediğiydi. Yoksa Michael haklı mıydı? Onun da dediği gibi burası Rebecca’ya ait olacağı, kaçıp saklanacağı, ondan bir şeylerin beklenmeyeceği bir yer olanağı mı sunuyordu? Ne yani, Michael doğru mu söylüyordu? Yoksa tam da şu an bulunduğu yer... başlı başına bir hata mıydı?</p>

  <p class="block14">Cevap biraz beklemek zorunda kalacaktı, çünkü Charlie tasmasını yanlışlıkla Rebecca’nın bacaklanna dolamıştı. Rebecca dönüp zıplayarak kendini kurtarmaya çalışırken görmüştü evi.</p>

  <p class="block14">Ev.</p>

  <p class="block14">Wiscasset’a geldiği ilk gün Mama’s’taki tabloda gördüğü ev. Beyaz kepenkleri, çiçek saksıları ve Arnavut kaldırımlı bir yolu olan o sarı ev. Evin mimarisi, Theo’nun el yapımı kulübesi ile üçgen çatılı evler arasında bir yerlerdeydi. Rebecca ağacın altında öylece durup, evi, onun o tatlı sarılığını izlemeye kojoıldu. Evin hemen önünde bir veranda, verandada da bir sallanan sandalye vardı. Rebecca fark etti ki, bu ev o tabloda gördüğü evin aynısı değildi ama çok benzeriydi.</p>

  <p class="block14">Rebecca, Theo’nun onun için yapacağı bahçe salıncağım düşündü. Orada onunla el ele oturduğunu düşledi. Kendisinin o evde olduğunu, kâh içeri girip, kâh dışarı çıktığını hayal etti.</p>

  <p class="block14">Burada yaşadığını düşündü.</p>

  <p class="block14">Evin bahçesindeki tabelada SATILIK yazıyordu. Rebecca bunu görünce gülümsedi. O an, kol çantasına koyduğu danışmanlık yüksek lisans programı kitaplarıyla verandanın taştan yapılmış üç basmağını tırmandığını hayal etti. İkinci katın merdivenine bakarak, içeride ön bahçedeki ağacı gören çalışma masasına oturup, yanı başında bir fincan çay, ayak-lannın dibinde Charlie’yle çalıştığını hayal etti.</p>

  <p class="block14">Ama bu sadece bir hayaldi. Gerçek ise, yaşadıklan tüm sorunlara rağmen Michael’la bir araya gelip, çözüme kavuşturmak zorunda oldukları bir meselenin olduğuydu. Aslında Michael, Rebecca’yı New York’ta canını sıkan şeylerden kaçmakla suçlarken çok da haksız sayılmazdı. Bunda işinin de, ilişkilerinin de, şehrin stresinin de payı vardı. Rebecca burada, sadece başka birinin hayatında misafir olan bir New Yorkluydu. Buraya kök salıp da, sırf hayallerinin evini Maine gibi küçük bir kasabada buldu diye bu evi alacak hali yoktu.</p>

  <p class="block14">Ama yine de emlakçınm adını ve numarasını bir yere not etmeyi ihmal etmedi.</p>

  <p class="calibre7" id="calibre_pb_17"></p>
</body>
</html>
