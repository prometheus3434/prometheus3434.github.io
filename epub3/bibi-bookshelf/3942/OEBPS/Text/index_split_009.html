<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Kırık Kalpler Tamircisi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block24">Sevgili Joy,</p>

  <p class="block26"><i class="calibre6">Artık on üç yaşındasın ve bunun ne anlama geldiğini çok iyi biliyorum. Bu gerçeği Rebecca ’yla öğrendim. Geçirdiğin dönem tam bir SORUN dönemi. Bu elbette Rebecca 'nın sorunlu biri olduğu anlamına gelmiyor. O iyi bir kız. Yani,</i> <i class="calibre6">çoğu</i> <i class="calibre6">zaman... Dalton adında bir erkek arkadaşı var. Dalton, ne isim ama. Bu onun ilk erkek arkadaşı ve görsen, aşkından adeta ölüyor. Ama ne yazık ki kaçınılmaz son gelip çattı ve Dalton Rebecca yi bu gece hayal kırıklığına uğrattı. Okul balosundan önce ortadan kaybolarak Rebecca yi yüzüstü bıraktı. Gerçi Rebecca ve Charlotte yine de baloya gittiler ve bil bakalım, ne oldu? Dalton çoktan baloya gelip başka bir kızla dans ediyordu bile. Beni arayıp onu oradan almamı söyledi ve uzun uzun ağladı. Erkeklerin neden onu değil de, başka kızları seçtiğine bir türlü anlam veremiyordu.</i></p>

  <p class="block24">Bu konuda ona cevap verebilecek son insan benim sanırım. Ama bu soru bir şekilde bana anneni anımsattı. Ne diye çok harika bir kadın, bir eş ve çocuğumun annesi olan karımı bırakıp ben de onu seçmiştim ki? Rebecca ya bazen insanların, içinde başka duygular uyandırabilen başka insanları da sevebileceğini söylemek istedim ama bunu ona açıklayamazdım. Bunun yerine tek yapabildiğim bir sürü basmakalıp söz söylemek oldu.</p>

  <p class="block24">An geliyor, en çok sevdiğin insanı değil de, hayatına en çok anlam katan insanı seçiyorsun. Bu anneni Rebecca ’nın annesinden daha çok sevdiğim anlamına gelmiyor. Ah, Tanrım, neler saçmalıyorum ben böyle? Tek bildiğim sadece an gelip de bir karar aldığın. Hatta bazen üzerine uzun uzun düşünmeden aldığın bir karardır bu. O an doğru olduğuna inanırsın. Eski kararına dönüp bakmazsın bile. Ta ki uzun bir süre geçinceye kadar.</p>

  <p class="block26">Rebecca, Dalton ve ilk kalp kınklığıyla ilgili babasıyla yaptığı o konuşmayı hatırlıyordu; <i class="calibre6">“Her şey düzelecek tatlım. Hayatına başkaları girecek. O seni hak etmiyordu. Emin ol, iki gün sonra yeni birini bulacaksın. ”</i></p>

  <p class="block27" id="calibre_pb_10"></p>
</body>
</html>
