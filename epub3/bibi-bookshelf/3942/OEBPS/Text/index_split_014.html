<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Kırık Kalpler Tamircisi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block24">Bugüne kadar annen ve ilişkimiz hakkında konuşmaktan kaçındım. Çünkü bunu anlayabileceğini sanmıyordum, ama artık on sekizinde olduğuna göre her şeyi anlatabilirim. Pia 'nın sana benim nasıl biri olduğumdan çok fazla bahsettiğini sanmıyorum, çünkü birbirimizi çok iyi tanıyacak kadar vakit geçirmedik. Ama yine de hep, sanki onu uzun zamandır tanıyormuşum gibi hissettim.</p>

  <p class="block24">İçimden bir ses sana benden çok bahsetmediğini söylüyor. Bunun sebebi bana âşık olmanın yanlışlığına olan inancı olabilir. Kim bir hatanın sonucu olarak baba sahibi olmak ister ki? Hayır, onun sana benim ne aşağılık, ne de aptal bir adam olduğumdan bahsettiğini hiç sanmıyorum. Bende bir şeyler buldu, bir şeylerim onu, onun güzel ve özgür ruhunu cezp etti. Sanıyorum onu güldürebiliyordum. Düşünsene, ben, Nuu Yook dedikleri yerde çalışan ufacık bir avukat...</p>

  <p class="block26"><i class="calibre6">Şu an “Evet, tabii ya, ’’ deyip, yaptıklarımın neresinin eğlenceli olduğunu sorguladığını tahmin edebiliyorum. Her açıdan. Pia ile bir ilişki yaşayıp, sonra da onu yüzüstü bı-rakmam bunlardan biri. Eğer anlamanda biraz yardımcı olacaksa, ki hiç sanmıyorum, ama Pia’nın toparlayacağını biliyordum. Büyükannen ve büyükbaban çok iyi insanlar. Onları sadece bir kez gördüm. Tabii onlar Pia ’yla bir ilişki yaşadığımı bilmiyorlardı. Ama öylesine sıcak, öylesine candan insanlardı ki... Pia’ya kol kanat gereceklerinden, ona destek olacaklarından hiç şüphem yoktu. Bu his, bir şekilde benim</i> <i class="calibre6">yükümü hafifletti diyebilirim.</i></p>

  <p class="block24">Anneni ilk kez Wiscasset sahilindeki, artık çok fazla gidilmeyen eski iskelenin orada gördüm. Karımla çok büyük bir kavga etmiştik ve Rebecca bir öfke nöbetine tutulmuştu. Ben kapıyı çarpıp kendimi dışarı atmış ve biraz hava almaya çıkmıştım. Yolun sonunda kendimi birden yosun kaplı o ıssız iskelenin orada buldum. Oturup denize, deniz kabukları fırlatmaya başladım. Bir yandan da hafif oldukları için çok uzağa gitmediklerine öfkeleniyordum.</p>

  <p class="block26"><i class="calibre6">Birdenbire arkamdan bir kadın, "Bunu dene,</i> ” <i class="calibre6">dedi. Döndüğümde, üzerine Madonna gibi çılgın kesimli siyah elbiseler giymiş, çılgın saçlı ve bir yığın gümüş takı takıp takıştırmış bir kadın gördüm. Bana sahilde bulduğunu söylediği bir taşı uzattı. Üzerindeki o mükemmel pürüzlerini boyamayı düşündüğünü, ama bu ağır haliyle benim işime daha çok yarayacağını söyledi.</i></p>

  <p class="block24">Taşı avucumun içine koydu. Tırnaklarında o çılgın siyah ojeler vardı. Parlaklığını bugün bile hatırlayabiliyorum. Tam atmaya hazırlanıyordum ki, öfkemin geçmesi için taşı elimde tutmamın iyi geldiğini görerek vazgeçtim ve yeniden ona uzattım. Sonra bana, "İşyerinde yorucu bir gün geçirmişsiniz, galiba, ” gibi bir şey söyledi. Üzerimdeki haki renkli I^Kgo pantolonla dalga geçtiğini hatırlıyorum. Sonrasında saatlerce yürüyüp uzun uzun sohbet ettik. Her şeyden konuştuk. Aramızdaki çekim ikimizi de hayretler içinde bırakmıştı.</p>

  <p class="block26"><i class="calibre6">Onu o gün öyle çok güldürmüştüm ki! Onu ilk kez öptü-Sümde de gülüyordu. O kendine özgü kahkahasını atarken.</i> <i class="calibre6">ben birden dönüp dudaklarına yapışıvermiştim. Bir an bile tereddüt etmemiştim.</i></p>

  <p class="block24">O da bana karşılık vermişti. Orada öylece durup, o eski ve çürümeye yüz tutmuş iskelenin orda bir saat boyunca öpüştük. Ondan sonra da çok konuşmadık zaten. Sadece el ele tutuşup yürüdük, öpüştük, sonra durup oturduk ve kâh okyanusu, kâh birbirimizi seyrettik. Hiç konuşmadan bir ilişki yaşadığın oldu mu hiç? Tüm sorularının cevabını, tüm dertlerinin çaresini sadece birinin gözlerinin içine bakarak buldun mu? İşte o gün yaşadığımız buydu.</p>

  <p class="block24">O gece aynı yerde buluşmak için sözleştik ve işte o gece... ilk kez birlikte olduk. Orada bulunduğum iki hafta boyunca her gün buluştuk. Eve dönme vakti geldiğinde, bu ilişkinin sadece bir yaz aşkı olarak kalacağını, bir nevi “seneye aynı yerde ” denilen ilişkilerden biri olacağını düşünüyordum.</p>

  <p class="block24">New York 'a geri döndüğümde, annenle sadece birkaç kez telefonda görüştük. Ama Norah -Rebecca ‘nın annesi-ile aramızda geçen şey bir şekilde çözüme kavuşmuştu ve sanki yaşadığım o ilişki bana beni yemden hatırlatmıştı. Buna bir anlam verebiliyor musun, bilemiyorum. Pia ’ya ona değer verdiğimi ama evliliğimi de kurtarmak istediğimi, bu yüzden bir daha görüşmememiz gerektiğini söyledim. Beni anlayışla karşıladı, zaten ona söyleyecek çok söz bırakmamıştım. Sesini bir daha altı hafta sonra, hamileliğini haber verdiğinde duydum. Bu haberle adeta dilim tutulmuş, tek kelime edememiştim. En sonunda telefonu yüzüme kapattı.</p>

  <p class="block24">Sonra da sekiz ay sonra arayıp, bana doğduğunu haber verdi- Anne ve babasının Maple Yolu üzerinde küçük mavi bir ev almasına yardım ettiklerini, eğer istersem onu orada bulabileceğimi söyledi. Ona haber verdiği için teşekkür ettim, hepsi bu. Sonra da bu konuyu zihnimden tamamen söküp attım. Zihnin böyle bir özelliğinin olması ne ilginç, değil mi? Baş edemediği şeyi kaldırıp atabiliyor. Yani buna belki de baş etmek istemediği demek daha doğru olur.</p>

  <p class="block24">Çok üzgünüm Joy. Doğru olanı yapamadım. Artık on sekizinde olduğuna göre, günün birinde evleneceğin adamı seçebilirsin. Umuyorum ki ben seçimlerini etkilemem. Yaptıklarım daha doğrusu yapmadıklarım kararlarını belirlemez. Umarım seni delicesine sevecek, hem güzel, hem de zor gününde yanında olacak iyi birini seçersin.</p>

  <p class="block24">On sekizinci yaşın kutlu olsun, Joy.</p>

  <p class="block24">Daniel Strand</p>

  <p class="calibre7" id="calibre_pb_15"></p>
</body>
</html>
