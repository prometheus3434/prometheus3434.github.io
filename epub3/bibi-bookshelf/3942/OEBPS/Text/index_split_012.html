<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Kırık Kalpler Tamircisi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block24">Sevgili Joy,</p>

  <p class="block24">Artık on sekizindesin. Tanrım. Yetişkin oldun.</p>

  <p class="block24">Nasıl oldu bu? Yıllar nasıl da bu denli hızlı geçti?</p>

  <p class="block24">Bir yandan, içimde hep bir kıpırtıyla bugünün gelmesini bekledim. Acaba izimi sürüp beni bulur musun diye merak ettim. Biliyorum ki bunu eğer istesen daha önce de yapabilirdin, ama on sekiz yaşında bir reşit olmak bazen bazı işleri daha da kolaylaştırır. Ya da belki de kafamda canlanan bir gencin ağzından dökülen şu cümle oldu: ‘On sekizime geldiğimde, babamı bulacağım. ’</p>

  <p class="block24">Elbette ki, bunu hiç düşündün mü, beni bulmayı içinden geçirdin mi bilemiyorum. Ve eğer bunu başarıp da bir gün kapıma gelseydin, nasıl bir tepki verirdim onu da bilemiyorum. Annen bana hamile olduğunu söylediğindeki gibi mi yapardım; yoksa sanki sen orada hiç yokmuşsun gibi kapıyı suratına mı çarpardım, bilemiyorum. Sanıyorum ki, varlığından, Rebecca ’ya hissettireceklerimden korkardım.</p>

  <p class="block24">Siz İkiniz pekâlâ iki kız kardeş olabilirdiniz. Aslında öylesiniz de. Sadece birbirinizin varlığından haberdar değilsiniz, o kadar. Belki sen onun varlığım biliyorsundur. Annenin sana benimle ilgili ne anlattığım hep merak etmişimdir. Senden iki yoş büyük bir kardeşinin olduğunu bilip bilmediğini de.</p>

  <p class="calibre7" id="calibre_pb_13"></p>
</body>
</html>
