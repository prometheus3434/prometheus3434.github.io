<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Kırık Kalpler Tamircisi</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block24">Sevgili Joy,</p>

  <p class="block24">On üç gün önce pankreas kanseri olduğumu öğrendim. Henüz bundan kimseye bahsetmedim, Rebecca ya bile. Bir tek sana söylüyorum. Eğer yarın bir gün ölecek olursam, Joy Jayhcnvk, senden sadece seni gerçekten de çok sevdiğimi bilmeni istiyorum. Muhtemelen buna inanmayacaksın. Ama seni varlığından haberdar olduğum ilk günden bu yana çok seviyorum. Sen bunu hiç bilmemiş olsan da...</p>

  <p class="block24">Birini sevebilirsin ama yanında olamayabilirsin. Birini sevebilirsin ama onu hiç görmemiş olabilirsin. Var olmasını bile sevmiş olabilirsin. Bunu nereden bildiğimi soracak olursan, bizzat deneyerek öğrendim. Bu gerçeği hissettim.</p>

  <p class="block24">Şimdi artık yirmi altı yaşındasın ve büyük bir ihtimalle benden nefret ediyorsun. Ama ben seni seviyorum, Joy. Hep sevdim. Belki her şeyi açıklamam mümkün değil, bu kolay bir şey sayılmaz. Sana ve annene sırt çevirdiğim için beni affedebilecek misin bilmiyorum. Umarım gün gelir edersin. Sana babalık yapmadım ve artık zamanı geri çevirmemin de imkânı yok. Bu yüzden senden bilmeni istediğim iki şey var: Birincisi, üzgünüm, hem de çok, Joy. Çok, çok üzgünüm. Ve de İkincisi, seni gerçekten çok seviyorum.</p>

  <p class="block24">Son birkaç haftadır düşündüğüm bir şey var. Artık bu dünyadaki vaktim giderek kısaldığına göre, bu konuda bir şeyler yapsam hiç fena olmayacak. Bu senin için yapabileceğim tek şey. Bugüne kadar yaptıklarımın içinde en kötüsü benim kardeş olan iki kızım olduğu gerçeğini reddetmemdi. Senin hiç kardeşin var mı bilemiyorum ama Rebecca tek çocuk. Hep bir kız kardeşi olsun istemişti. Beş yaşından beri bize yalvarıp durdu. Oysaki bir kardeşi zaten vardı. Aslında farkında olmadan tüm bu olanların içinde yer aldınız. Ve artık bir şekilde yollarınız kesişse fena mı olur?</p>

  <p class="block25">Daniel Strand</p>

  <p class="calibre7" id="calibre_pb_21"></p>
</body>
</html>
