<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>ON BEŞİNCİ BÖLÜM</title>
</head>
<body>
<p class="p3"><span class="t12"><b>ON BE</b></span><span class="t12"><b>Ş</b></span><span class="t12"><b>İ</b></span><span class="t12"><b>NC</b></span><span class="t12"><b>İ</b></span><span class="t12"><b> BÖLÜM</b></span></p>
<p>&nbsp;</p>
<p>Lord Ashford kendi odasını turnuva bitene kadar Prens Baelor'a devretmişti ve Egg -hayır Aegon, bu isme alışması gerekti- ona lordun odasına kadar Dunk'a eşlik etti. Baelor mum ışığında kitap okuyordu. Dunk önünde eğildiğinde &quot;Kalk,&quot; dedi prens. &quot;Şarap ister miydiniz?&quot; </p>
<p>&quot;Eğer sizin için de uygunsa, Majesteleri.&quot; </p>
<p>&quot;Sör Duncan'a bir kadeh Dorne kırmızısı doldur Aegon,&quot; diye emretti Prens. &quot;Ama sörün üzerine dökmemeye çalış, ona yeterince zarar verdin zaten.&quot; </p>
<p>&quot;Çocuk şarabı dökmez, Majesteleri,&quot; dedi Dunk. &quot;O iyi bir çocuk ve iyi bir yaver. Ve bana zarar vermek istemez, bundan eminim.&quot; </p>
<p>&quot;Zarar vermek için illaki bunu arzu etmek gerekmez. Aegon abisinin kuklacılara yaptığını gördüğünde bana gelmeliydi. Bunun yerine o sizin yanınıza koştu. Bunda bir iyilik yok. Sizin yaptığınız ise Sör... Şey, sizin yerinizde olsam ben de aynı şeyi yapardım ancak ben gezici bir şövalye değil, diyarın bir prensiyim. Her ne sebepten olursa olsun bir kralın torununa öfke ile saldırmak mantıklı bir davranış değildir.&quot; </p>
<p>Dunk onaylar bir şekilde başını salladı. Egg ona ağzına kadar şarap dolu bir kadeh uzattı. Dunk kadehi kabul edip bir yudum aldı. </p>
<p>&quot;Argon'dan <i>nefret ediyorum.</i>&quot; Dedi Egg şiddetli bir şekilde. &quot;Ve Sör Duncan'ın yanına koştum çünkü kale çok uzaktaydı amca.&quot; </p>
<p>&quot;Aerion senin abin.&quot; Dedi prens kararlı bir şekilde. &quot;Ve rahipler de bize kardeşlerimizi sevmemizi öğütler. Aegon, bizi yalnız bırak. Sör Duncan ile baş başa konuşmak istiyorum.&quot; </p>
<p>Çocuk elindeki şarap sürahisini bırakıp kaskatı bir şekilde eğildi. &quot;Siz nasıl emrederseniz, Majesteleri.&quot; Çocuk odanın kapısına doğru gitti ve kapıyı arkasından yavaşça kapattı. </p>
<p>Baelor Kırıkmızrak uzunca bir süre Duncan'ın gözlerinin içine bakıp, &quot; Sör, size şunu sormama izin verin. Ne kadar iyi bir şövalyesiniz Sör Duncan? Gerçekten. Ne kadar yeteneklisiniz?&quot; </p>
<p>Dunk ne diyeceğini bilemedi. &quot;Sör Arlan bana kılıç ve kalkan kullanmayı, çalışma tahtası ile at üzerinde nasıl mızrak kullanılacağını öğretti.&quot; </p>
<p>Prens Baelor bu cevabı beğenmemiş görünüyordu. &quot;Kardeşim Maekar birkaç saat önce kaleye döndü. Veliahtını buranın güneyinde, bir gün uzaklıktaki bir handa sarhoş halde bulmuş. Maekar her ne kadar bunu kabul etmese de, içten içe kendi çocuklarının bu turnuvada benim çocuklarımı gölgede bırakacağını umuyordu. Bunun yerine iki evladı da onu utandırmayı seçti. Peki ne yapacak? Sonuçta onlar kendi canından ve kanından. Maekar çok sinirli ve bu sinirini çıkaracağı bir hedef bulmak zorunda. Bu yüzden de o sizi seçti.&quot; </p>
<p>&quot;Beni mi?&quot; dedi Dunk sefil bir halde. </p>
<p>&quot;Aerion çoktan babasını doldurmuştur. Ve Daeron'un da size bir yardımı dokunmayacak. Kendi korkaklığını örtmek için kardeşime, turnuvaya doğru gelirken dev gibi bir haydut şövalyenin Aegon'u kaçırdığını söylemiş. Bu hikâyedeki haydut şövalye korkarım ki sizsiniz sör. Daeron'un hikâyesine göre kendisi kayıp kardeşini kurtarmak adına, bu zamana kadar her yerde sizi ve kardeşini aramış.&quot; </p>
<p>&quot;Ama Egg onlara gerçeği anlatır, Aegon yani.&quot; </p>
<p>&quot;Egg onlara gerçeği anlatacak, bundan hiç şüphem yok,&quot; dedi Prens Baelor. &quot;Ancak sizin de bildiğiniz gibi çocuk yalancılıkla biliniyor. Kardeşim hangi evladına inanacak? Kuklacıların meselesine gelirsek, Aerion hikâyeyi çarpıtmayı bitirdiğinde iş vatana ihanete kadar varacak. Ejderha, kraliyet ailesinin simgesidir. Ve boynu vurulmuş bir ejderhanın kanlar içinde kalması sahnesi... şey, hiç şüphesiz ki masumca bir sahne ancak mantıktan da ziyadesi ile uzak. Aerion bunu üstü kapalı bir şekilde Targaryen Hanesine bir saldırı ve isyana teşebbüs olarak nitelendiriyor. Maekar da büyük ihtimalle bu düşünceye katılacak. Kardeşimin çabuk sinirlenen, asabi bir karakteri vardır ve Daeron onun için büyük bir hayal kırıklığı olduğundan beri bütün umutlarını ve dileklerini Aerion üzerine inşa etti.&quot; Prens şarabından bir yudum aldı ve kadehi kenara kaldırdı. &quot;Kardeşimin neye inanıp inanmadığı ötesinde salt gerçek olan tek bir şey var. O da sizin ejder kanından birine el kaldırmış olmanız. İşlediğiniz bu suç için sınanacak, yargılanacak ve cezalandırılacaksınız.&quot; </p>
<p>&quot;Cezalandırılmak mı?&quot; dedi Dunk. Kelimedeki vurgu hiç hoşuna gitmemişti. </p>
<p>&quot;Aerion dişlerinizle veya dişleriniz olmadan, kellenizi almak istiyor. Size söz veririm ki bunu elde edemeyecek. Ancak sizin yargılanmanızı engelleyemem. Kral babam buradan binlerce kilometre uzakta olduğu için, jüride ben ve kardeşim ile buranın lordu olan Lord Ashford ve onun derebeyi Yüksekbahçe'den Lord Tyrell olacak. En son kraliyet mensubu birine el kaldırıldığında saldıran kişinin kullandığı elinin kesilmesi hükmolundu.&quot; </p>
<p>&quot;<i>Elim mi kesilecek?</i>&quot; dedi Dunk korkudan donakalmış bir şekilde. </p>
<p>&quot;Ve bir de ayağınız. Bir de tekme attınız değil mi?&quot; </p>
<p>Dunk konuşamaz haldeydi. </p>
<p>&quot;Emin olun ki, jüridekilere merhametli olmalarını tavsiye edeceğim. Kral Eli ve tahtın varisi olduğumdan ötürü sözlerimin az çok bir ağırlığı vardır. Ancak kardeşimin de öyle. İşin riskli tarafı da burası.&quot; </p>
<p>&quot;Ben...&quot; dedi Dunk. &quot;Ben... Majesteleri, ben...&quot; <i>Onlar isyan niyetinde de</i><i>ğ</i><i>illerdi. Sadece a</i><i>ğ</i><i>açtan bir ejderhayd</i><i>ı</i><i>, asla bir prensi simgelemiyordu,</i> demek istedi ancak sanki konuşma yetisini kaybetmiş gibiydi. Ve hitabet konusunda da hiç bir zaman iyi olmamıştı. </p>
<p>&quot;Başka bir seçeneğiniz daha var elbette.&quot; Dedi Prens Baelor yavaşça. &quot;Sonucu iyi mi olur kötü mü olur bilemeyeceğim lakin, sanık konumundaki her şövalyenin dövüş ile yargılanma hakkına sahip olduğunu size hatırlatayım. Bu yüzden size bir kez daha soruyorum; Ne kadar iyi bir şövalyesiniz Sör Uzun Duncan. Gerçekten. Ne kadar yeteneklisiniz?&quot; </p>
<p>&nbsp;</p>
</body>
</html>