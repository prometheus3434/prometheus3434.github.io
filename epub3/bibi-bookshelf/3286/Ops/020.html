<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>ON ALTINCI BÖLÜM</title>
</head>
<body>
<p class="p3"><span class="t12"><b>ON ALTINCI BÖLÜM</b></span></p>
<p>&nbsp;</p>
<p>&quot;Yediler Yargısı&quot; dedi gülerek Prens Aerion. &quot;Bu benim hakkım, değil mi?&quot; </p>
<p>Prens Baelor kızgın bir şekilde parmaklarını masaya vuruyordu. Solunda ise Lord Ashford onaylarcasına başını salladı. &quot;Peki neden?&quot; diye sordu Prens Maekar oğluna doğru yaklaşarak. &quot;Bu gezici şövalye ile tek başına karşılaşıp tanrıların, senin suçlamalarının doğruluğunu yargılamasından korkuyor musun?&quot; </p>
<p>&quot;Korkmak mı?&quot; dedi Aerion. &quot;Böylesine birinden hem de. Yapma baba, ben aslında sevgili kardeşimi düşünüyorum. Daeron da bu Sör Duncan tarafından aldatıldı ve onun kanını isteyebilecek ilk kişi aslında o. Yediler Yargısı, ikimizin de onunla yüzleşmesine olanak sağlıyor.&quot; </p>
<p>&quot;Bana iyilik yapma kardeşim&quot; diye mırıldandı Daeron Targaryen. Prens Maekar'ın en büyük oğlu, Dunk onu handa gördüğünden daha kötü görünüyordu. Ama bu sefer aklı başında ve ayık gibi görünüyordu; kırmızı siyah yeleği şarap lekeleriyle dolu değildi ama gözleri kan çanağı gibiydi ve parlak bir ter alnını kaplamıştı. &quot;Sefil şövalyeyi öldürürken sizi alkışlamak benim için yeterli.&quot; </p>
<p>&quot;Çok naziksin tatlı kardeşim,&quot; dedi gülerek Prens Aerion, &quot;ama gerçeği kendi bedenini de tehlikeye atarak kanıtlama hakkını elinden almak çok bencilce olur. Yediler Yargısı'nda ısrar etmek zorundayım.&quot; </p>
<p>Dunk afallamıştı. &quot;Majesteleri, lordlarım,&quot; dedi Dunk kürsüye doğru. &quot;Anlamıyorum, bu Yediler Yargısı nedir?&quot; </p>
<p>Prens Baelor endişeli bir şekilde oturduğu yerden kalktı ve &quot;Dövüşle yargılanmanın bir başka çeşididir bu. Kadim ve nadir görülen bir çeşidi. Bu gelenek Andallar ve onların yedi tanrısı ile birlikte Dar Deniz'in ötesinden gelmiştir. Tüm dövüşle yargılamalarda suçlayan ve sanık, tanrılardan aralarındaki meseleyi çözmelerini ister. Andalların inanışına göre ise eğer iki tarafta da yedi şampiyon dövüşürse, bununla şereflendirilen yedi tanrı meseleyle daha çok ilgilenir ve adil bir sonucun ortaya çıkmasını sağlarmış.&quot; </p>
<p>&quot;Konuya daha basit olarak yaklaşırsak belki de Yediler'in kılıç dövüşüne ayrı bir düşkünlüğü vardır.&quot; dedi Leo Tyrell alaycı bir gülümsemeyle. &quot;Ne olursa olsun, Sör Aerion bu hakka sahip. Yediler Yargısı yapılmalı.&quot; </p>
<p>&quot;O zaman yedi adamla mı dövüşmem gerekecek?&quot; diye sordu Dunk umutsuzca. </p>
<p>&quot;Tabi ki de yalnız dövüşmeyeceksiniz sör,&quot; dedi Prens Maekar sabırsızca. &quot;Aptalı oynamayın, bunun bir yararı olmaz. Dövüş yediye yedi olmalı. Yanınızda dövüşecek altı şövalye bulmalısınız.&quot; </p>
<p><i>Alt</i><i>ı</i><i> </i><i>ş</i><i>övalye</i>! diye düşündü Dunk. Ona altı bin şövalye bul deseler de fark eden bir şey olmazdı. Ne kardeşi, ne kuzeni, ne de savaşta omuz omuza çarpıştığı eski arkadaşları vardı. Neden altı yabancı, soylu iki prense karşı sefil gezici bir şövalyeyi korusun ki? &quot;Majestelerim, lordlarım,&quot; dedi Dunk, &quot;ya hiç kimse benim için dövüşmek istemezse?&quot; </p>
<p>Maekar Targaryen Dunk'a soğukça baktı. &quot;Eğer bir dava adilse, iyi adamlar onun uğruna dövüşecektir. Eğer sizin için savaşacak hiçbir şampiyon bulamazsanız sör bu ancak sizin suçlu olduğunuzdandır. Bundan daha açık bir şey olabilir mi?&quot; </p>
<p>&nbsp;</p>
</body>
</html>