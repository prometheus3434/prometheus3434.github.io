<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>DÖRDÜNCÜ BÖLÜM</title>
</head>
<body>
<p class="p3"><span class="t12"><b>DÖRDÜNCÜ BÖLÜM</b></span></p>
<p>&nbsp;</p>
<p>Normal zamanlarda çayır halk için güzel yeşil bir alan olarak hizmet verirdi ama şimdi tamamen değişmişti Bir gecede ikinci bir şehir yükselmişti çayırda. Ama bu ipekten şehir, taştan yapılma kız kardeşinden daha büyük ve görkemliydi. Düzinelerce tüccar alanın kenarında mallarını boşaltmış; keçeler, meyveler, kuşaklar, ayakkabılar, postlar, şahinler, çömlekler, mücevherler, kurşun oymalar, baharatlar, kuş tüyleri ve daha birçok ürünü satıyorlardı. Hokkabazlar, kuklacılar ve büyücüler kalabalığın arasında gezip hünerlerini sergiliyorlardı, tıpkı fahişelerin ve yankesicilerin yaptığı gibi. Dunk kesesini sıkıca kavramıştı. Ateşin üzerinde cızırdayan sosislerin kokusunu alınca Dunk'ın ağzı sulanmaya başladı. Bir bakır sikke karşılığında bir sosis ve onu mideye indirmek için de bir boynuz bira aldı. Yemeğini yerken Dunk, boyanmış ve ağaçtan yapılma bir şövalye ile bir ejderhanın savaşını izledi. Ejderhayı oynatan kuklacı aynı zamanda göz alıcıydı. Uzun boylu, zeytin tenli, siyah Dorne saçlarına sahip bir içim suydu. Kız bir mızrak kadar inceydi ve neredeyse hiç göğüsleri yoktu, ama Dunk onun yüzünden ve parmaklarının ejderhaya can veriş şeklinden hoşlanmıştı. Eğer fazladan bir bakır sikkesi olsaydı kesinlikle bunu kıza verirdi, ancak şu an elindeki her sikkeye ihtiyacı vardı. </p>
<p>Umut ettiği gibi tüccarların arasında zırhçılar da vardı. Çatallanmış mavi sakalı olan bir Tyroshlu, işlemeli miğferler, kuşların ve canavarların şeklinde işlenmiş, altın ve gümüş kaplamalı muazzam şeyler satıyordu. Başka bir yerde çelik bıçaklar satan bir kılıç ustası ve bir başka yerde de işçiliği daha iyi olan bir usta buldu ama eksik olan şeyi bir kılıç değildi. </p>
<p>İhtiyacı olan adam sıranın en sonlarındaydı. Önündeki masada güzel bir örme zırh ile patlak bir çift zırh eldiveni sergileniyordu. Dunk zırhları yakından inceledi ve &quot;İyi iş çıkarıyorsun&quot; dedi. </p>
<p>&quot;Daha iyisi yok&quot; dedi tıknaz adam. Demirci bir buçuk metreden fazla değildi, ama göğsü ve kolları Dunk'ınkiler kadar genişti. Siyah sakalları, kocaman elleri vardı ve hiç yumuşak başlı biri gibi görünmüyordu. </p>
<p>&quot;Turnuva için zırha ihtiyacım var&quot; dedi Dunk. &quot;Boyun zırhı, baldır zırhı ve büyük bir miğferle beraber iyi bir zırh.&quot; İhtiyarın yarım miğferi başına oluyordu ama Dunk yarım miğferin burun çubuğunun verebileceğinden daha fazla koruma istiyordu. </p>
<p>Zırhçı Dunk'ı baştan aşağı süzdü ve &quot;Sen büyük bir adamsın ama senden daha büyüklerine zırh yaptım.&quot; dedi. Masanın arkasından geldi demirci &quot;Diz çök, o omuzları ölçmek istiyorum. Eveet ve o kalın boynunu.&quot; Dunk diz çöktü. Zırhçı Dunk'ın omuzları boyunca düğümlü bir ip uzatıp homurdandı ve ipi boynuna kaydırıp tekrar homurdandı. &quot;Kaldır kollarını. Hayır, sağ kolunu.&quot; Demirci üçüncü kez homurdandı ve &quot;Şimdi kalkabilirsin&quot; dedi. Baldırının kalınlığı ve belinin genişliği beraberinde başka homurdanmaları da getirdi. &quot;Yük arabamda sana uyacak birkaç parçam var.&quot; dedi zırhçı işi bittiğinde. &quot;Altın veya gümüşle bezenip güzelleştirilmiş bir şey değil seni uyarıyorum şimdiden, sadece iyi çelik, güçlü ve şatafatsız. Ben miğfer gibi görünen miğferler yaparım, uçan domuzlar veya garip egzotik meyveler gibi görünen miğferler değil, ama yüzüne bir mızrak darbesi aldığında benim miğferlerim seni daha iyi korur.&quot; </p>
<p>&quot;Tüm istediğim bu, evet&quot; dedi Dunk &quot;Ne kadar peki fiyatı ?&quot; &quot;Sekiz yüz gümüş, o da günümde olduğum için.&quot; </p>
<p>&quot;<i>Sekiz yüz mü?</i>&quot; beklediğinden fazlaydı. &quot;Be... ben takas için sana eski bir zırh verebilirim daha küçük bir adam için yapılmış... ve bir yarım miğfer ile bir zırh yelek... &quot; </p>
<p>Çelik Pate sadece kendi yaptıklarını satar.&quot; dedi zırhçı. &quot;Ama metalleri işime yarayabilir. Eğer çok paslanmadıysa alır ve sana uygun hale getirmek için altı yüz gümüşe tekrar döverim.&quot; </p>
<p>Pate'den parasını turnuvadan sonra ödemek üzere zırhı almak için yalvarabilirdi ama nasıl bir cevap alacağını zaten biliyordu. Dunk, tüccarların gezici şövalyelere güvensizliğiyle nam saldığını bilecek kadar, ihtiyarla yolculuk etmişti. &quot;Sana şimdilik iki gümüş vereceğim, zırhı ve geri kalan parayı da yarın.&quot; </p>
<p>Zırhçı Dunk'ın yüzüne baktı ve onu biraz inceledi &quot;İki gümüş sana bir gün kazandırır. Sonrasında malımı başka bir adama satarım.&quot; Dunk kesesinden gümüşleri çıkardı ve zırhçının nasırlı eline koydu. &quot;Paranın hepsini alacaksın, buraya şampiyon olmak için geldim.&quot; </p>
<p>&quot;Gerçekten mi?&quot; dedi Pate paralardan birini ısırırken. &quot;Ve diğer şövalyeler de onca yolu sırf seni alkışlamak için teptiler ha?&quot; </p>
<p>&nbsp;</p>
</body>
</html>