<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>ON DOKUZUNCU BÖLÜM</title>
</head>
<body>
<p class="p3"><span class="t12"><b>ON DOKUZUNCU BÖLÜM</b></span></p>
<p>&nbsp;</p>
<p>Tüccarlar katarlarını Çayır'ın batı sınırındaki dişbudak ve huş ağaçlarının altına çekmişlerdi. Dunk ağaçların altında durup, çaresizce birkaç gün önce kuklacıların katarının olduğu boş yere baktı. <i>Gitmi</i><i>ş</i><i>ler.</i> Böyle olacağından endişe etmişti zaten. <i>E</i><i>ğ</i><i>er kale duvar</i><i>ı</i><i> kadar kal</i><i>ı</i><i>n kafal</i><i>ı</i><i> olmasayd</i><i>ı</i><i>m, ben de kaçard</i><i>ı</i><i>m. </i>Kalkan konusunda ne yapacağını merak etti. Yeni bir tane alacak kadar parası olduğunu zannediyordu. Tabi satılık bir tane bulabilirse… </p>
<p>&quot;Sör Duncan,&quot; Karanlığın içinden bir ses onu çağırdı. Dunk döndüğünde karşısında, elinde demir bir fener ile Çelik Pate'i buldu. Zırhçının sırtındaki kısa deri pelerini saymazsak, belden yukarısı çıplaktı ve geniş göğsü ile kalın kolları koyu kıllarla kaplıydı. &quot;Eğer kalkanını aramaya geldiysen kız bana bıraktı.&quot; Dunk'ı baştan aşağı süzdü ve, &quot;Ellerin ile ayakların yerli yerinde. Demek ki dövüşle yargılanma olacak, öyle değil mi?&quot; </p>
<p>&quot;Yediler Yargısı olacak. Bunu nereden bildin?&quot; </p>
<p>&quot;Şey, seni öpüp lord da yapabilirlerdi ancak bu pek olacak gibi değildi. Ve eğer öbür türlüsü olsaydı, bazı uzuvların kısalmış olurdu. Şimdi beni izle.&quot; </p>
<p>Adamın katarı, kenarlarındaki kılıç ve örs resimleri sayesinde kolayca fark ediliyordu. Dunk, Pate'in peşinden katarın içine girdi. Zırhçı elindeki feneri bir kancaya astıktan sonra omzundaki pelerini çıkardı ve başının üzerindeki raftan aşağıya işlenmiş bir tunik indirdi. Duvara menteşeli bir tahtayı çekip bir masa oluşturdu. Sonra da Dunk'a doğru kısa bir tabure atıp &quot;Otur,&quot; dedi. </p>
<p>Dunk oturdu. &quot;Nereye gitti kız?&quot; </p>
<p>&quot;Dorne'a gittiler. Kızın amcası bilge bir adam. Çabuk giden çabuk unutulur. Durursan ve etrafta görünürsen ejderin hatırlaması daha olası. Bunun yanında adam, kızın senin ölüşünü görmesi gerekmediğini düşündü.&quot; Pate katarın sonuna doğru gidip karanlıkta bir şeyler karıştırdıktan sonra Dunk'ın kalkanı ile birlikte geri geldi. &quot;Kalkanının kasnağı adi, paslı, kırılgan ve eski çeliktendi.&quot; Dedi. &quot;Yeni bir tane dövdüm. İki kat kalın, arkasında boydan boya kayış kaplı. Eskisinden daha ağır ancak daha da dayanıklı. Boyamayı da kız yaptı.&quot; </p>
<p>Kız, Dunk'ın hayal ettiğinden bile daha iyi bir iş çıkarmıştı. Fenerin ışığında bile, günbatımı renkleri zengin ve parlak, ağaç ise uzun, güçlü ve asil duruyordu. Kayan yıldız meşeden gökyüzüne parlak bir kesik atmış gibiydi. Ancak Dunk kalkanı eline aldığında yanlış düşünmüş gibiydi. Yıldız <i>dü</i><i>ş</i><i>üyordu,</i> bu nasıl bir armaydı böyle? Kendisi de yıldız kadar hızlı mı düşecekti yere? Ve günbatımı da gecenin habercisiydi. &quot;Kadeh kullanmaya devam etmeliydim.&quot; Dedi sefil bir halde. &quot;Kadehin uçmak için kanatları vardı en azından ve Sör Arlan kadehin ağzına kadar içilmeye hazır inanç, birlik ve iyi şeylerle dolu olduğunu söylerdi. Bu kalkan baştan aşağı ölüm ile boyanmış gibi.&quot; </p>
<p>&quot;Karaağaç ölmemiş,&quot; diye belirtti Pate. &quot;Yaprakları ne kadar yeşil gördün mü? Yaz yaprakları kesinlikle. Üzerine kurtlar, kuzgunlar, kuru kafalar çizili kalkanlar gördüm. Hatta kanlı kelleler ile asılmış insan şekilleri bile. Onlar kadar bu kalkan da iyi hizmet edecektir. Eski kalkan tekerlemesini biliyor musun? <i>Me</i><i>ş</i><i>e ve demir beni iyi koru...</i>&quot; </p>
<p>&quot;…<i>yoksa ölüp giderim cehenneme do</i><i>ğ</i><i>ru,</i>&quot; diye bitirdi Dunk. Bu tekerleme yıllardır aklına gelmemişti. İhtiyar ona yıllar önce öğretmişti bu tekerlemeyi. &quot;Yeni kasnak ve yaptığın bütün şeyler için ne kadar istiyorsun?&quot; diye sordu Pate'e. </p>
<p>&quot;Senden mi?&quot; dedi Pate sakalını kaşıyarak. &quot;Bir bakır yeter.&quot; </p>
<p>&nbsp;</p>
</body>
</html>