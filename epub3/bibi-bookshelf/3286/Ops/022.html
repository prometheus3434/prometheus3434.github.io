<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title>ON SEKİZİNCİ BÖLÜM</title>
</head>
<body>
<p class="p3"><span class="t12"><b>ON SEK</b></span><span class="t12"><b>İ</b></span><span class="t12"><b>Z</b></span><span class="t12"><b>İ</b></span><span class="t12"><b>NC</b></span><span class="t12"><b>İ</b></span><span class="t12"><b> BÖLÜM</b></span></p>
<p>&nbsp;</p>
<p>&quot;Bir dövüşle yargılama.&quot; dedi Raymun karamsar bir şekilde. &quot;Tanrılar merhamet etsin Duncan, bu savaş mızrakları, seher yıldızları ve savaş baltaları demek... ayrıca kılıçlar da köreltilmiş olmayacak, anlıyor musun?&quot; </p>
<p>&quot;İsteksiz Raymun&quot; diye alay etti kuzeni Sör Steffon. Altından ve akiklerden yapılmış elması, sarı yün pelerinine tutturulmuştu. &quot;Korkmana gerek yok kuzenim bu bir şövalye dövüşü. Sen de bir şövalye olmadığına göre postun güvende. Sör Duncan, en azından bir Fossoway'iniz var, olgun olanı. Aerion'un o kuklacılara neler yaptığını gördüm, bu dövüşte seninleyim.&quot; </p>
<p>&quot;Ve ben tabi ki,&quot; diye atıldı Raymun sinirli bir şekilde. &quot;ben sadece-&quot; </p>
<p>Kuzeni onun lafını kesti. &quot;Başka kimler bizimle dövüşüyor Sör Duncan?&quot; </p>
<p>Dunk çaresizce ellerini açtı. &quot;Başka kimseyi tanımıyorum. Aslında Sör Manfred Dondarrion var ama kendisi şövalyeliğime tanıklık bile etmedi, hayatını benim için riske atacağını sanmam.&quot; </p>
<p>Sör Steffon biraz tedirgin görünüyordu. &quot;O zaman beş iyi adama daha ihtiyacımız var. Şükürler olsun ki beşten çok daha fazla arkadaşım var. Leo Uzundiken, Gülen Fırtına, Lord Caron, Lannisterlar, Sör Otho Bracken... ve evet bir de Blackwoodlar tabi ama bir meydan dövüşünde Brackenler ile Blackwoodları aynı safta dövüştüremezsin. Gidip bazılarıyla konuşacağım.&quot; </p>
<p>&quot;Uyandırılmak hoşlarına gitmeyecek,&quot; diye belirtti kuzeni. </p>
<p>&quot;Mükemmel,&quot; dedi Sör Steffon. &quot;Öfkeli olurlarsa daha vahşice savaşırlar. Bana güvenebilirsiniz Sör Duncan. Kuzenim, şafaktan önce dönmezsem zırhımı getir ve Gazap'ı eyerleyip zırhını kuşandır. Sizinle meydan okuyanların otlağında buluşurum.&quot; dedi ve kahkaha attı. &quot;Bu, uzunca bir süre hatırlanacak bir gün olacak.&quot; Çadırdan çıktığında Sör Steffon, neredeyse mutlu gibi gözüküyordu. </p>
<p>Raymun ise pek o kadar mutlu değildi. &quot;Beş şövalye.&quot; dedi kuzeni gittikten sonra somurtarak. &quot;Duncan, umutlarını yok etmek istemem ama...&quot; </p>
<p>&quot;Ama kuzenin bahsettiği adamları getirirse...&quot; </p>
<p>&quot;Leo Uzundiken? Bracken Vahşisi? Gülen Fırtına?&quot; Raymun dikildi. &quot;Evet hepsini tanıyor buna şüphe yok ama bu kişilerden herhangi birin onu tanıdığına emin değilim. Steffon bunu şöhret için bir fırsat olarak görüyor ama bu senin hayatın anlamına geliyor Duncan. Kendi adamlarını bulmalısın. Sana yardım ederim. Yetersiz sayıda şampiyonun olmasındansa fazla şampiyonunun olması iyidir.&quot; Dışarıdan gelen bir gürültüyle Raymun kafasını çevirdi. &quot;Hey, kim oradaki?&quot; diye sordu ve o anda içeri, iliklerine kadar ıslanmış bir çocukla yağmurdan sırılsıklam olmuş siyah bir pelerini olan zayıf bir adam girdi. </p>
<p>&quot;Egg sen misin?&quot; Dunk ayağa kalktı. &quot;Burada ne işin var?&quot; </p>
<p>&quot;Sizin yaverinizim,&quot; dedi çocuk. &quot;Zırhınızı kuşandırıp silahlarınızı hazırlayacak birine ihtiyacınız var sör.&quot; </p>
<p>&quot;Lord baban kaleyi terk ettiğini biliyor mu peki?&quot; </p>
<p>&quot;Tanrılar merhamet etsin, umarım bilmiyordur.&quot; dedi Daeron Targaryen pelerinini, tokasını çözüp omuzlarından aşağı bırakırken. </p>
<p>&quot;Sen? Çıldırdın mı sen, buraya nasıl gelirsin?&quot; Dunk bıçağını kılıfından çıkardı. &quot;Bunu tam karnına saplamalıyım.&quot; </p>
<p>&quot;Belki de,&quot; diye kabul etti Prens Daeron. &quot;Ama yerinde olsam bana bir kadeh şarap doldururdum. Ellerime baksana.&quot; Ellerinden birini uzattı ve nasıl titrediğini gösterdi. </p>
<p>Dunk öfkeyle Daeron'un üzerine yürüdü. &quot;Ellerin umrumda bile değil. Benim hakkımda yalan söyledin.&quot; </p>
<p>&quot;Babam küçük kardeşimin nereye kaybolduğunu sorduğunda bir şeyler söylemeliydim.&quot; diye cevapladı prens. Dunk'ı ve bıçağını görmezden gelerek oturdu ve &quot; Aslına bakarsanız Egg'in gittiğinin farkına bile varmamıştım. Şarap kadehimin dibinde değildi ve ben de başka bir yere bakmadım onu aramak için, sonuç olarak...&quot; diyerek iç çekti. </p>
<p>&quot;Sör, babam yedi suçlayıcının arasına katılacak,&quot; diye araya girdi Egg. &quot;Ona bunu yapmaması için yalvardım ama beni dinlemeyecektir. Aerion ve Daeron'un onurlarını kurtarmanın tek yolunun bu olduğunu söylüyor.&quot; </p>
<p>&quot;Tabi ki onurumun kurtarılması için yalvardığımdan değil.&quot; dedi Prens Daeron suratını ekşiterek. &quot;Onurumu kim aldıysa mesele ben olduğum sürece onu istediği kadar elinde tutabilir. Ama maalesef buradayız ve bir hiç uğruna Sör Duncan. Benden korkmanıza gerek yok, atlardan daha az sevdiğim bir şey varsa o da kılıçlardır. Ağırlar ve korkunç bir şekilde keskinler. İlk hücumda yiğit görünmek için elimden gelenin en iyisin yapacağım ama sonrasında... aslında belki miğferimin yan tarafına hoş bir vuruş yapabilirsiniz. Miğferimi titretin ama çok fazla olmasın, beni anlıyorsunuz değil mi? Kardeşlerim, iş dövüşe, dansa, düşünmeye ve kitap okumaya geldiğinde rahatlıkla boyumun ölçüsünü alabilirler ama hiçbiri çamurun içinde bilinçsizce yatma konusunda benim tırnağım olamaz.&quot; </p>
<p>Dunk ona sadece bakabildi ve <i>acaba prens onu aptal yerine mi koyuyor</i>, diye düşündü. &quot;Neden geldin?&quot; </p>
<p>&quot;Neyle karşılaşacağın hakkında seni uyarmak için.&quot; dedi Daeron. &quot;Babam, Kral Korumaları'na onun yanında dövüşe katılmalarını emretti.&quot; </p>
<p>&quot;Kral Korumaları mı?&quot; dedi Dunk afallamış bir şekilde. </p>
<p>&quot;Evet, burada olan üç tanesine. Şükürler olsun ki amcam Baelor diğer dördünü soylu büyükdedemin yanında bıraktı.&quot; </p>
<p>Egg hemen isimleri söyledi. &quot;Sör Roland Crakehall, Sör Duskendaleli Donnel ve Sör Willem Wylde.&quot; </p>
<p>&quot;Çok az seçenekleri vardı.&quot; dedi Daeron. &quot;Kral'ı ve kraliyet ailesini korumaya yeminliler, kardeşlerim ve ben de ejder kanı taşıyoruz, tanrılar yardımcımız olsun.&quot; </p>
<p>Dunk parmaklarıyla tek tek saydı. &quot;Kral Korumaları ile beraber altı kişi ediyor. Yedinci adam kim peki?&quot; </p>
<p>Prens Daeron omuz silkti. &quot;Aerion birini bulacaktır. Eğer gerekirse bir şampiyon satın alacaktır. Kendisinin pek para sıkıntısı yok.&quot; </p>
<p>&quot;Senin adına kimler dövüşecek?&quot; diye sordu Egg. </p>
<p>&quot;Raymun'un kuzeni Sör Steffon.&quot; </p>
<p>Daeron ürkmüş göründü. &quot;Ne! Sadece bir kişi mi?&quot; </p>
<p>&quot;Sör Steffon birkaç arkadaşına sormaya gitti.&quot; </p>
<p>&quot;Ben de senin için birilerini getirebilirim,&quot; dedi Egg. &quot;Şövalyeleri. Bunu yapabilirim.&quot; </p>
<p>&quot;Egg,&quot; dedi Dunk. &quot;Senin öz kardeşlerinle dövüşeceğim.&quot; </p>
<p>&quot;Daeron'a zarar vermeyeceksin ama,&quot; dedi çocuk. &quot;sana kendini yere atacağını söyledi. Ve Aerion'a gelince... Hatırlıyorum, küçükken geceleri yatak odama gelir ve bıçağını bacaklarımın arasına dayardı. Çok fazla erkek kardeşi olduğunu ve belki bir gece beni kız kardeşi yapıp sonrasında benimle evlenebileceğini söylerdi. Ayrıca kedimi de kuyuya attı. Yapmadığını söylüyor ama o hep yalan söyler.&quot; </p>
<p>Prens Daeron yorgun bir şekilde omuz silkti. &quot;Egg doğru söylüyor. Aerion bir canavar. Kendini insan biçimini almış bir ejderha sanıyor, bilirsiniz işte. Zaten bu yüzden kukla şovunda bu kadar gaddarlık yaptı. Ne yazık ki bir Fossoway olarak doğmamış, öyle olsaydı kendini bir elma sanardı ve biz de biraz daha güvende olurduk ama görüyorsunuz işte.&quot; Eğilip yere düşen pelerinini aldı ve üzerindeki yağmur damlalarını silkti. &quot;Babam kılıcımı bilememin neden bu kadar uzun sürdüğünü merak etmeden önce kaleye dönmeliyim ama gitmeden önce, sizinle biraz yalnız konuşabilir miyiz Sör Duncan? Benimle yürür müsünüz?&quot; </p>
<p>Dunk prense bir an şüpheyle baktı. &quot;Nasıl isterseniz. Majesteleri.&quot; dedi ve hançerini kılıfına koydu. &quot;Kalkanımı da almalıyım ayrıca.&quot; </p>
<p>&quot;Egg ve ben sana şövalye arayacağız.&quot; diye söz verdi Raymun. </p>
<p>Prens Daeron pelerinini boynuna bağladı ve kukuletasını kafasına çekti. Dunk hafifçe yağan yağmurun altında onu takip etti. Tüccarların katarlarına doğru yürüdüler. </p>
<p>&quot;Seni rüyamda gördüm,&quot; dedi prens. </p>
<p>&quot;Bunu handa söylemiştiniz zaten.&quot; </p>
<p>&quot;Öyle mi? Tamam öyle olsun her neyse. Benim rüyalarım seninkiler gibi değildir Sör Duncan. Benimkiler gerçektir ve beni korkuturlar. Onlarla birlikte sen de beni korkutuyorsun. Rüyamda seni ve ölü bir ejderhayı gördüm. Büyük bir yaratık, tüm çayırı kaplayacak kadar kocaman kanatları olan devasa bir yaratık. Ejderha tam senin üstüne düştü, sen yaşıyordun ama ejderha ölmüştü.&quot; </p>
<p>&quot;Onu ben mi öldürdüm?&quot; </p>
<p>&quot;Orasını bilemem, ama sen oradaydın ve ejderha da öyle. Biz Targaryenler bir zamanlar ejderhaların efendileriydik. Ejderhaların hepsi yok oldu ama biz yaşamaya devam ettik. Bugün ölüp ölmemek umurumda değil, sebebini ancak tanrılar bilir ama gerçekten umrumda değil. Bu yüzden elinden gelirse bana bir iyilik yap ve öldürdüğün kişinin kardeşim Aerion olduğundan emin ol.&quot; </p>
<p>&quot;Ölüp ölmemek benim de umrumda değil.&quot; dedi Dunk. </p>
<p>&quot;Sizi öldürmeyeceğim sör. Suçlamalarımı da çekeceğim ama Aerion kendininkileri de çekmeden bir işe yaramaz bu.&quot; diye iç çekti Daeron. &quot;Sizi öldürecek olan benim yalanım olabilir. Öyle olursa gerçekten çok özür dilerim. Cehennemin birinin dibini boylayacağım ve görünüşe göre içinde şarap olmayan birinin.&quot; omuz silkti prens ve Dunk, ayrıldıklarında soğuk yumuşak yağmuru hissetti. </p>
<p>&nbsp;</p>
</body>
</html>