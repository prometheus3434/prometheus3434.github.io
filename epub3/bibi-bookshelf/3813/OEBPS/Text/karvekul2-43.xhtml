<html xmlns="http://www.w3.org/1999/xhtml">
<head>
  <title>karvekul2-43</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-38"><span class="bold">93. Ben Bir Leydi Taklidi Yaparken</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Yemeği odamda kendi başıma yedim; aşçı h</span><span class="char-style-override-9" xml:lang="ar-SA">âlâ iş görür vaziyette görünüyordu ama evdeki diğer çalışanlarla ilgili huzursuzluğu havadan dahi koklayabilirdiniz. Bu rahatsız durumun panik eşiğine dayanmak üzere olduğunu düşünüyordum</span><span class="char-style-override-9"> - artık çalışanların mekânı terk etmelerinin öncelikli nedeninin ateş veya sıtma değil, farelerin batan gemiden kaçarlarken duydukları his olmasının daha muhtemel olduğunu varsayıyordum.</span></p>

    <p class="Normal para-style-override-7"><span class="char-style-override-9">Minik penceremden kasabanın küçük bir kısmını görebiliyordum, alacakaranlık altındaki bu kısım huzurlu görünüyordu. Buradaki ışık dağdakinden hayli farklıydı - düz, boyutsuz ışınlar, limandaki evleri ve balıkçı teknelerini keskin hatlarla vurguluyor fakat sonra, sahilin kalan kısmını gizleyecek şekilde, flu bir havaya bürünerek hatları olmayan bir sonsuzluğa baktığımı düşünmeme neden oluyordu.</span></p>

    <p class="Normal para-style-override-7"><span class="char-style-override-9">Bunları kafamdan atıp kütüphaneden aldığım mürekkep, tüy ve kâğıdı çıkardım. Konaktan dışarıya nasıl not yollayabileceğimi bilmiyordum ama h</span><span class="char-style-override-9" xml:lang="ar-SA">âlâ</span><span class="char-style-override-9"> biraz param vardı ve eğer fırsat olursa...</span></p>

    <p class="Normal para-style-override-7"><span class="char-style-override-9">Hemen Fergus’la Marsali’ye yazdım, olanları kısaca anlatıp Fergus’tan Brunswick’le Wilmington’da Jamie’yi sordurmasını istedim.</span></p>

    <p class="Normal para-style-override-7"><span class="char-style-override-9">Kendi kendine düşündüğüm şey, eğer Jamie yaşıyorsa, büyük ihtimalle Wilmington hapishanesinde olduğuydu. Brunswick daha küçük bir beldeydi, Johnston Kalesi’nin devasa gölgesinin altında kalıyordu ve bu kale bir milis garnizonu olduğu için Jamie’yi oraya götürmek için bir nedenleri olamazdı - ama, öyle yaptılarsa da... oradaki kumanda Yüzbaşı Collet adındaki bir İsviçre göçmenindeydi; Jamie bu adamı tanıyordu, orada güvende olurdu.</span></p>

    <p class="Normal para-style-override-7"><span class="char-style-override-9">Başka kimleri tanıyordu? Sahil boyunca, Düzenleyici</span><span class="char-style-override-9" xml:lang="ar-SA"> günlerinden kalma bir sürü tanıdığı vardı. John Ashe de bunlardan biriydi; Jamie onunla omuz omuza Alamance’a ilerlemişti ve her gece kurduğumuz kamplar da yan yanaydı; adamı kamp ateşimizde birçok gece eğlendirmiştik. Ashe de Wilmington’lıydı.</span></p>

    <p class="Normal para-style-override-7"><span class="char-style-override-9">Koridordan odama gelen ayak seslerini duyduğumda John Ashe’e yalvaran mektubumu henüz bitirmiştim. Kâğıdı hemen katlayıp mürekkebin bulaşmasını önemsemeden öteki notun yanına, cebime yerleştirdim. Kaçak getirdiğim mürekkep ve kâğıt hakkında bir şey yapmak için ise zamanım yoktu - yatağın altına itmek dışında.</span></p>

    <p class="Normal para-style-override-7"><span class="char-style-override-9">Gelen elbette Webb’di, gardiyanım. Artık konağın ayak işlerinden sorumlu işçisi olmuştum belli ki; Bayan Martin’in odasına gidip kadının ihtiyaç duyduğu eşyalarını toplamam istendi.</span></p>

    <p class="Normal para-style-override-7"><span class="char-style-override-9" xml:lang="ar-SA">Şikâyetçi olmasını ya da </span><span class="char-style-override-9">histerik bir tepki vermesini beklerdim ancak kadın giyinmiş, sakin, soğukkanlı, yapıcı bir buyurganlık içinde ve hatta yer yer işimde yardımcıydı.</span></p>

    <p class="Normal para-style-override-7"><span class="char-style-override-9">Tabii bunda işin ortasında içeri giren valinin etkisi büyüktü. Adamın yüzü endişe içindeydi; karısı hemen yanına gidip şefkat dolu ellerini kocasının omuzlarına koydu.</span></p>

    <p class="Normal para-style-override-7"><span class="char-style-override-9">“Zavallı Jo,” dedi yumuşakça. “Yemek yiyebildin mi?”</span></p>

    <p class="Normal para-style-override-7"><span class="char-style-override-9">“Hayır, boş ver; yerim bir ara.” Karısını alnından öpen valinin gözlerindeki endişe, kadına bakarken bir nebze azaldı. “Şimdi iyisin, değil mi Betsy? Eminsin, değil mi?” Adamın birden İrlandalı olduğunun farkına vardım - en azından İngiliz-İrlandalı melezi olmalıydı; aksanından belli etmiyordu ama o an kullandığı tedbirsiz dildeki kıvraklık bu yönünü ele veriyordu.</span></p>

    <p class="Normal para-style-override-7"><span class="char-style-override-9">“Tamamen iyileştim,” dedi kadın emin bir sesle. Bayan Martin kocasının elini tuttu ve karnına götürdü, gülümsedi. “Bak, nasıl tekmeliyor...”</span></p>

    <p class="Normal para-style-override-7"><span class="char-style-override-9">Adam da gülümsedi ve karısının elini kaldırıp öptü.</span></p>

    <p class="Normal para-style-override-7"><span class="char-style-override-9">“Özleyeceğim seni tatlım,” dedi kadın çok yumuşakça. “Kendine çok iyi bak, tamam mı?”</span></p>

    <p class="Normal para-style-override-7"><span class="char-style-override-9">Adam gözlerini hızla kırpıştırdı, sonra gözlerini yere eğip yutkundu.</span></p>

    <p class="Normal para-style-override-7"><span class="char-style-override-9">“Tabii ki,” dedi adam kısık sesle. “Tatlı Betsy. Biliyorsun ki normalde sensizliğe dayanamam- ”</span></p>

    <p class="Normal para-style-override-7"><span class="char-style-override-9">“Biliyorum tabii. Bilmesem bu kadar korkmazdım. Ben- ” Kadın o anda kafasını kaldırdı, benim de orada olduğumun farkına vardı. “Bayan Fraser,” dedi çok farklı bir tonda, “l</span><span class="char-style-override-9" xml:lang="ar-SA">ütfen mutfağa inin ve beyefendiye bir tepsi hazırlayın. Sonra da kütüphaneye götürebilirsiniz.”</span></p>

    <p class="Normal para-style-override-7"><span class="char-style-override-9">Ufak bir reveransla dışarı çıktım. Elime geçmesini beklediğim fırsat mıydı bu yoksa?</span></p>

    <p class="Normal para-style-override-7"><span class="char-style-override-9">Koridorlar, merdivenler ıssızdı, duvardaki lambalardan gelen dışında bir ışık da yoktu - kokudan anladığım kadarıyla, lambalardaki yanan balık yağıydı. Tuğla duvarlı mutfak, elbette bodrum kattaydı ve normalde arı vızıltısına benzer bir gürültüyle dolup taşması gereken merdiven sahanlığının sessizliği, bana sanki mutfağa değil, tekinsiz bir zindana iniyormuşum gibi hissettirdi.</span></p>

    <p class="Normal para-style-override-7"><span class="char-style-override-9">Mutfakta minik ocak ateşi dışında bir ışık kaynağı yoktu - fakat bunaltıcı sıcağa rağmen onun etrafında toplanmış üç hizmetçi vardı. Topuklarımın sesini duyduklarında ürküp döndüler, karanlığın içinde yüzleri seçilemiyordu. Arkalarındaki kazandan çıkan buhar, bir anlığına bana karşımda Macbeth’in üç cadısını korkunç bir kehanet seansı sırasında rahatsız ettiğimi düşündürttü.</span></p>

    <p class="Normal para-style-override-7"><span class="char-style-override-9">“Çifter çifter uğraş didin,” dedim mutlulukla, onlara yaklaşırken kalbim biraz daha hızla atmaya başlamış olsa da. “Kaynar kazan, ateş çetin.”</span></p>

    <p class="Normal para-style-override-7"><span class="char-style-override-9">“Uğraş didin kısmını iyi bildin,” dedi yumuşak bir kadın sesi ve güldü. Daha yaklaşınca yüzlerinin görünmemesinin nedeninin siyah olmaları olduğunu fark ettim; bunlar muhtemelen köle oldukları için evden kaçamayanlardı.</span></p>

    <p class="Normal para-style-override-7"><span class="char-style-override-9">Benim mesajlarımı da taşıyamazlardı o halde ama dostane davranmanın bir zararı olmazdı. Gülümsedim onlara.</span></p>

    <p class="Normal para-style-override-7"><span class="char-style-override-9">Utangaçlıkla gülümseyerek bana karşılık verdiler, merakla beni incelediler. Daha önce onları hiç görmemiştim - onlar da beni görmemişlerdi fakat kim olduğumu bildiklerini düşünüyordum.</span></p>

    <p class="Normal para-style-override-7"><span class="char-style-override-9">“Vali karısını mı gönderiyor?” diye sordu gülmüş olan, hafif bir şeyler isteğim üzerine raftan bir tepsi indirirken.</span></p>

    <p class="Normal para-style-override-7"><span class="char-style-override-9">“Evet,” dedim. Dedikodunun burada neredeyse bir para birimi olduğunun farkına vardım ve konuşabileceğimi düşündüğüm her konuda konuştum. Üçü etrafta dolanıp yiyecekleri hazırlamaya başladılar.</span></p>

    <p class="Normal para-style-override-7"><span class="char-style-override-9">Molly, aşçı olan, kafasını iki yana salladı. Ateşin parıltısında kafasındaki beyaz başlık sanki gün batımındaki bir bulut gibi parıldıyordu.</span></p>

    <p class="Normal para-style-override-7"><span class="char-style-override-9">“Zaman kötü, çok kötü,” dedi, ötekiler de ona mırıltılarla onay verdiler. Davranışlarından anladığım kadarıyla valiyi seviyorlardı ancak hislerinden bağımsız olarak, köle oldukları için kaderleri sahiplerine bağlıydı.</span></p>

    <p class="Normal para-style-override-7"><span class="char-style-override-9">Onlarla konuşurken farkına vardım ki evden kaçmaları mümkün olmasa dahi, en azından ara sıra buradan çıkabilirlerdi; birinin alışveriş yapması gerekiyordu ve etrafta onlardan başka pek birisi kalmış gibi görünmüyordu. Sukie, bana gülmüş olan, sabahları balık ve taze sebze almaya giderdi ve ondan istediğimde, notlarımı matbaacıya götürmeye gönülsüzlük etmedi -nerede olduğunu bildiğini, “o raflarında kitaplar olan dükkân” olduğunu söyledi- tabii küçük bir bedel karşılığında.</span></p>

    <p class="Normal para-style-override-7"><span class="char-style-override-9">Parayla kâğıtları göğsüne tıkıştırdı, bana bilmiş bir bakış attı, göz kırptı. Ne olduğunu sandığını Tanrı bilir ama ben de göz kırptım, sonra da tepsiyi alıp ışıklı, balık kokulu alemlere doğru yol almaya başladım.</span></p>

    <p class="Normal para-style-override-7"><span class="char-style-override-9">Valiyi kütüphanede tek başına, kâğıtlar yakarken buldum. Masasına koyduğum tepsiye başını hafifçe sallayarak karşılık verdi ama dokunmadı. Ne yapacağıma karar veremedim ancak sonra, birkaç saniye kalakaldıktan sonra her zamanki yerime oturdum.</span></p>

    <p class="Normal para-style-override-7"><span class="char-style-override-9">Vali son bir demet kâğıdı ateşe fırlattı, sonra da kararıp kıvrılan kâğıtların arkalarından dalgın dalgın baktı. Güneş battıktan sonra oda biraz serinlemişti ama pencereler -elbette- sıkıca kapatılmıştı, sıvılaşan nemler derecikler oluşturarak süslü camın üstünde akıyordu. Yanaklarım ve burnumda da benzer bir ıslaklık olduğunu fark edince en yakınımdaki pencereyi açtım ve serin akşam havasını içime çektim. Hava sinir bozucu bir sıcaklığa sahipti ama temizdi, bahçeden gelen hanımeli ve güllerin kokusuyla bezeliydi, alttan alta da uzaktaki kıyının nemini getiriyordu.</span></p>

    <p class="Normal para-style-override-7"><span class="char-style-override-9">Bir de ahşap dumanı taşıyordu tabii; dışarıda yanan ateşler vardı. Konağı koruyan askerler, arazide belirli aralıklarla işaret ateşleri yakmışlardı. Eh, bunun sivrisinekleri uzak tutacağı kesindi - bir saldırı olursa tamamen gafil avlanmayacaktık ayrıca.</span></p>

    <p class="Normal para-style-override-7"><span class="char-style-override-9">Vali gelip arkamda durdu. Bana pencereyi kapamamı söylemesini bekliyordum ama öylece durup çimenlerine ve uzun, çakıllarla kaplı araba yoluna bakmakla yetindi. Ay yükselmişti ve ışığıyla yerlerinden edilmiş olan savaş toplarını hafifçe görünür kılıyordu. İşlemez haldeki silahlar, yan yana dizilmiş cesetlere benziyorlardı.</span></p>

    <p class="Normal para-style-override-7"><span class="char-style-override-9">Bir süre sonra vali masasına döndü ve beni yanına çağırıp kopyalanacak bir tomar resmi yazışma verdi, bir başka tomarın da düzenlenip dosyalanmasını istedi. Pencereyi açık bıraktı; bir şey olursa duymak istediğini düşündüm.</span></p>

    <p class="Normal para-style-override-7"><span class="char-style-override-9">Her zaman ortalıkta görünen Webb’in o anda nerede olduğunu merak ettim. Kona</span><span class="char-style-override-9" xml:lang="ar-SA">ğın içinden gelen başka bir ses yoktu; Bayan Martin muhtemelen toplanmayı tek başına bitirip yatağa girmişti.</span></p>

    <p class="Normal para-style-override-7"><span class="char-style-override-9">Ara sıra saatin vurması dışında bir şey tarafından rahatsız edilmeden çalışmaya devam ettik. Vali ara ara ayağa kalkıp tomarlarca kâğıdı ateşe attı, benden istediği kopyaları alıp büyük, deri klasörlere yerleştirdikten sonra etraflarını bir bantla tutturdu, masasına yerleştirdi. Peruğunu çıkartmıştı; saçları kestane rengiydi, kısa ve kıvırcıktı - benim hastalıktan sonra sahip olduğum saçları andırıyordu. Ara sıra duraksadı, kafasını </span><span class="char-style-override-9" xml:lang="ar-SA">çevirip</span><span class="char-style-override-9"> dinledi.</span></p>

    <p class="Normal para-style-override-7"><span class="char-style-override-9">Linç için toplanmış bir kalabalıkla karşı karşıya kalmış olduğum için adamın ne için kulak kesildiğini iyi biliyordum. O anda ne ummam gerektiğini, neden korkmam gerektiğini kestiremiyordum. Elim birkaç dakikada bir kramplarla kasılmaya başlamıştı, ötekiyle onu ovmak zorunda kaldığım için duraks</span><span class="char-style-override-9" xml:lang="ar-SA">ıyordum</span><span class="char-style-override-9"> ama dünyanın geri kalanından uzaklaştıran, zihnimi uyuşturan bir iş olduğu için çalışmaya devam ettim.</span></p>

    <p class="Normal para-style-override-7"><span class="char-style-override-9">Vali bir şeyler yazmaya başlamıştı; koltuğunda kıpırdandı, mindere rağmen rahatsız bir havası vardı. Bayan Martin kocasının bir çıbandan muzdarip olduğunu söylemişti daha önce. Adamın tedavi için bana güveneceğinden hayli şüpheliydim.</span></p>

    <p class="Normal para-style-override-7"><span class="char-style-override-9">Kalçalarından birinin üstüne yüklenerek elini bir eliyle ovuşturdu. Saat geç olmuştu artık; adam hem yorgun hem rahatsızdı. Ben de yorulmuştum, gözlerimi sulandıran, çenemi kırmaya çalışan esnemelerimi güçlükle bastırıyordum. Adam bütün bitkinliğini hiçe sayarak çalışmaya devam etti, ara sıra kapıya bakıyordu. Kimi bekliyordu ki?</span></p>

    <p class="Normal para-style-override-7"><span class="char-style-override-9">Arkamdaki pencere h</span><span class="char-style-override-9" xml:lang="ar-SA">âlâ açıktı, yumuşak, kan kadar sıc</span><span class="char-style-override-9">ak esinti bana uzanıp okşuyordu ama aynı zamanda ensemdeki tüyleri dikleştirecek, mum ışığını vahşice titretecek kadar da şiddetliydi. Alev bir tarafa yatıp sönecek gibi olunca vali hemen elini siper edip bunu engelledi.</span></p>

    <p class="Normal para-style-override-7"><span class="char-style-override-9">Esinti geçti, hava duruldu, artık gelen tek ses dışarıdaki ağustosböceklerindendi. Vali tamamen önündeki kâğıda odaklanmış gibi görünüyordu ancak sonra birden kafasını kaldırdı, açık kapıdan içeri bir şey girdiğini görmüş gibiydi.</span></p>

    <p class="Normal para-style-override-7"><span class="char-style-override-9">Bir süre oraya bakmayı sürdürdü, sonra gözlerini kırpıştırdı ve tekrar kâğıda baktı. Ama dikkatli dağılmıştı bir kere. Tekrar boş kapı ağzına baktı -ben de istemsizce oraya bakıyordum artık- sonra gözlerini kırpıştırdı.</span></p>

    <p class="Normal para-style-override-7"><span class="char-style-override-9">“Biri... birini gördünüz mü... içeri giren oldu mu Bayan Fraser?” diye sordu.</span></p>

    <p class="Normal para-style-override-7"><span class="char-style-override-9">“Hayır efendim,” dedim, esneyişimi edepli bir hareketle örterek.</span></p>

    <p class="Normal para-style-override-7"><span class="char-style-override-9">“Yaa...” Hayal kırıklığına uğramı</span><span class="char-style-override-9" xml:lang="ar-SA">ş bir havayla tüyünü eline aldı</span><span class="char-style-override-9"> ama bir şey yazamadı. Tüy orada, sanki normal yeriymiş gibi asılı kaldı.</span></p>

    <p class="Normal para-style-override-7"><span class="char-style-override-9">“Birini mi bekliyordunuz acaba?” diye sordum nazikçe. Adam beklenmedik bir soruyla muhatap kalınca şaşırmıştı, kafasını ani bir hareketle kaldırdı.</span></p>

    <p class="Normal para-style-override-7"><span class="char-style-override-9">“Ha- aa, hayır. Yani...” Evin arka tarafına bakan kapıyı tekrar gözlerken sesi sönüp gitti.</span></p>

    <p class="Normal para-style-override-7"><span class="char-style-override-9">“Oğlum,” dedi. “Sevgili Sam’imiz. O burada öldü de, geçen yılın sonunda. Sekiz yaşındaydı sadece. Bazen... bazen onu gördüğümü sanıyorum,” dedi adam sessizce ve kafasını kağıtlara gömdü, dudaklarını büzdü.</span></p>

    <p class="Normal para-style-override-7"><span class="char-style-override-9">Hemen duygulandım, gidip adama şefkat göstermek istedim ancak ketum havası yüzünden bunu yapmaya çekindim.</span></p>

    <p class="Normal para-style-override-7"><span class="char-style-override-9">“Üzgünüm,” dedim onun yerine sessizce. Adam konuşmadı, kafasını yavaşça sallayıp bana bakmadan işine devam etti. Ben de aynısını yaptım.</span></p>

    <p class="Normal para-style-override-7"><span class="char-style-override-9">Bir süre sonra saat başı oldu, gece iki. Duvar saatinin yumuşak, tatlı bir sesi vardı; vali durup dinledi, gözleri dalmıştı.</span></p>

    <p class="Normal para-style-override-7"><span class="char-style-override-9">“Çok geç oldu,” dedi, son nota havaya karışırken. “Sizi çok fazla tuttum Bayan Fraser. Affedin.” Üzerinde çalıştığım kâğıtları bırakmamı işaret edince ayağa kalktım. Uzun süredir oturuyor olmaktan dolayı kaskatı kesilmiştim.</span></p>

    <p class="Normal para-style-override-7"><span class="char-style-override-9">Eteklerimi silkeleyerek elimden geldiğince düzelttim, sonra da kapıya yöneldim; o anda fark ettim ki adam kendi tüyünü, mürekkebini kaldırmamıştı.</span></p>

    <p class="Normal para-style-override-7"><span class="char-style-override-9">“Siz de yatsanız iyi olur, biliyorsunuz,” dedim adama, kapı ağzında ona dönerek.</span></p>

    <p class="Normal para-style-override-7"><span class="char-style-override-9">Konak sessizdi. Ağustos böcekleri bile ses çıkarmayı kesmişlerdi ve koridorda uyumakta olan askerin yumuşak horlayışı dışında neredeyse mükemmel bir sessizlik vardı.</span></p>

    <p class="Normal para-style-override-7"><span class="char-style-override-9">“Evet,” dedi Vali Martin, yüzüne hafif ve yorgun bir gülümseme oturtarak. “Yakında.” Ağırlığını öteki kalçasına verdi, tüyünü kaldırıp kafasını tekrar kâğıtlara gömdü.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Sabah beni uyandıran olmadı, kendi kendime uyandığımda güneş çoktan doğmuştu. Sessizliği dinlerken, bir an, geceleyin herkesin konağı terk ettiği, beni burada içeri kilitli halde, aç kalıp ölmek üzere bıraktıklarından korktum. Ama sonra, hemen ayağa kalkıp dışarı bakınca, her zamanki gibi kırmızı ceketli askerlerin nöbet tuttuklarını gördüm. Arazinin dışında kasabalıların oluşturdukları iki-üç kişilik gruplar yürüyüp geçiyorlardı, bazıları durup konağa bakıyorlardı.</span></p>

    <p class="Normal para-style-override-7"><span class="char-style-override-9">Sonra alt katta küçük tıkırtılar, insanların çıkaracağı tipte sesler duyunca rahatladım; terk edilmemiştim. Ama aşçı beni çıkarmaya gelene kadar açlıktan ölecek gibi oldum.</span></p>

    <p class="Normal para-style-override-7"><span class="char-style-override-9">Adam beni Bayan Martin’in yatak odasına götürdü; odanın boş olduğunu görünce şaşırdım. Aşçı beni orada bıraktı; bir-iki dakika sonra mutfak kölelerinden biri olan Merilee geldi. Evin bu kısmında olmaktan dolayı gergin bir havası var gibiydi.</span></p>

    <p class="Normal para-style-override-7"><span class="char-style-override-9">“Neler oluyor?” diye sordum ona. “Bayan Martin nerede, biliyor musun?”</span></p>

    <p class="Normal para-style-override-7"><span class="italik char-style-override-8">“Onu</span><span class="char-style-override-9"> biliyorum,” dedi, bundan başka bir şeyden emin olamadığını belirten bir tonla. “Bu sabah şafaktan hemen önce gitti. Bay Webb götürdü, gizlice, bir at arabasına bindirdi kolilerle.”</span></p>

    <p class="Normal para-style-override-7"><span class="char-style-override-9" xml:lang="ar-SA">Şaşkınlıkla kafa</span><span class="char-style-override-9">mı salladım. Kadının hemen gitmiş olması mantıklıydı; valinin tehdit altında olduğu izlenimi vermek istememesi, yani korktuğu tepkiyi cesaretlendirmekten çekinmesini anlıyordum.</span></p>

    <p class="Normal para-style-override-7"><span class="char-style-override-9">“Ama Bayan Martin gittiyse,” dedim, “ben neden buradayım? Sen neden buradasın?”</span></p>

    <p class="Normal para-style-override-7"><span class="char-style-override-9">“Ah, onu da biliyorum aslında,” dedi Merilee, birazcık rahatlayarak. “Sizi giydirmem gerekiyor, hanımefendi.”</span></p>

    <p class="Normal para-style-override-7"><span class="char-style-override-9">“Ama benim giyinmeye ih-” Birden yatağın üstünde duran giysileri fark ettim: Bayan Martin’in son moda olan “polonez” tarzında işlenmiş, çiçek desenli, günlük elbiselerinden biri, yanında hayli geniş iç etekler, ipek çoraplar ve yüzü örtecek kadar büyük bir hasır şapkayla birlikteydi.</span></p>

    <p class="Normal para-style-override-7"><span class="char-style-override-9">Demek ki benden valinin karısının yerine geçmem isteniyordu. Buna itiraz etmek için geçerli bir sebebim olamazdı; koridorda konuşmakta olan valiyle kâhyanın sesi kulaklarımdaydı - beni eğer konaktan çıkaracaklarsa bu zaten çok iyi bir haberdi.</span></p>

    <p class="Normal para-style-override-7"><span class="char-style-override-9">Fakat ben Bayan Martin’den altı-yedi santim kadar uzundum ve gövde kısmında olması gereken şişkinlik olmayınca elbise aşağı sarkıyordu. Onun ayakkabılarından birine girmem mümkün değildi ama benimkiler de evden ayrıldığımdan beri başımdan geçen onca maceraya rağmen, kabul edilemeyecek kadar kötü halde değillerdi. Merilee derinin parlaması için onları hafif bir yağla iyice silip temizledi; en azından hemen dikkat çekecek kadar kaba durmuyorlardı.</span></p>

    <p class="Normal para-style-override-7"><span class="char-style-override-9">Geniş siperlikli şapka yüzümü tamamen örttüğü ve saçlarım da onun altında gizlendiği için, en azından Bayan Martin’i iyi tanımayan insanları kandırabilecek bir kopya haline gelmiştim. Vali beni görünce bir an yüzünü buruşturdu, etrafımda dolandı, giysinin ne kadar oturduğunu görmek için birkaç yeri çekiştirdi ama sonra beni başıyla selamlayıp kolunu uzattı.</span></p>

    <p class="Normal para-style-override-7"><span class="char-style-override-9">“Hizmetinizdeyim hanımefendi,” dedi kibarca. Vali Martin’in koluna girdim ve birlikte ön kapıya gidip bizi bekleyen arabaya bindik.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>