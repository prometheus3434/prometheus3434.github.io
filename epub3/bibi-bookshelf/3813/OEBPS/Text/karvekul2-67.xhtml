<html xmlns="http://www.w3.org/1999/xhtml">
<head>
  <title>karvekul2-67</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-60"><span class="bold">116. Dokuzuncu Ellesmere Kontu</span></p>

    <p class="Normal para-style-override-9"><span class="bolditalik char-style-override-8"> </span></p>

    <p class="Normal para-style-override-9"><span class="bolditalik char-style-override-8">9 Temmuz 1776</span></p>

    <p class="Normal para-style-override-7"><span class="bolditalik char-style-override-8"> </span></p>

    <p class="Normal para-style-override-7"><span class="char-style-override-9">“Su soğuk olmayacak.”</span></p>

    <p class="Normal para-style-override-7"><span class="char-style-override-9">Düşünmeden konuşmuştu.</span></p>

    <p class="Normal para-style-override-7"><span class="char-style-override-9">“Çok fark etmez herhalde.” Roger yanağında bir sinir seğirince hemen yanağını çevirdi. Brianna elini uzattı, nazikçe, temkinsiz davranıldığında patlayabilecek bir bombaymışçasına dokundu. Roger ona baktı, tereddüt etti, sonra karısının elini küçük bir gülümsemeyle tuttu.</span></p>

    <p class="Normal para-style-override-7"><span class="char-style-override-9" xml:lang="ar-SA"> “Üzgünüm,” dedi.</span></p>

    <p class="Normal para-style-override-7"><span class="char-style-override-9">“Ben de üzgünüm,” dedi Bree yumuşakça. Birbirlerine sokulmuş, parmaklarını kenetlemiş halde durdular, suyun dar kumsalda gerileyişini, her dalgayla bir santim daha kumu çıplak bırakışını izlediler.</span></p>

    <p class="Normal para-style-override-7"><span class="char-style-override-9">Akşamın loşluğunda sahil gri ve kasvetli bir hale bürünmüştü, nehir suyundan gelen çakıllarla bezeliydi. Su kumlardan uzaklaştıkça, limanın suyu bulanık kahverengi bir hal alıyordu. Bu lekeli sular demirlenmiş gemilerin olduğu yeri dahi geçiyor, neredeyse açık denize kadar varıyordu. Gelgit yön değiştirdiğinde okyanusun berrak gri suyunu getirecek, Fear Burnu’nu, çamurlu kumları ve üstündeki her şeyi yıkayacaktı.</span></p>

    <p class="Normal para-style-override-7"><span class="char-style-override-9">“Şurada,” dedi Bree, onları duyabilecek kadar yakında biri olmamasına rağmen usulca konuştu yine. Kafasını eğip çamurun içine gömülmüş bir grup bağlama direğini işaret etti. Birine bir kik bağlanmıştı; piretta adı verilen, limanda gidip gelen dört kürekli “yusufçuklar” da ötekine.</span></p>

    <p class="Normal para-style-override-7"><span class="char-style-override-9">“Emin misin?” Roger duruşunu değiştirdi, sahile göz gezdirdi.</span></p>

    <p class="Normal para-style-override-7"><span class="char-style-override-9">Soğuk çakılların suyun terk edişiyle hâkim olduğu sahilde küçük yengeçler dolanmaya başlamıştı; kendilerine av bulma olasılığını hemen değerlendiriyorlardı.</span></p>

    <p class="Normal para-style-override-7"><span class="char-style-override-9">“Eminim. </span><span class="italik char-style-override-8">Blue Boar</span><span class="char-style-override-9">’dakiler konuşurken duydum. Bir gezgin nerede olduğunu sorunca, Bayan Smoots depoların yanındaki eski bağlama direklerinden bahsetti.” İkiye ayrılmış bir dilbalığı ölüsü kayaların arasında yatıyordu, üstünden geçen sular beyaz etinin net, kansız görünmesini sağlamıştı. Yengeçler küçük pençeleriyle leşi parçalara ayırıyor, minik ağızları açık halde avlarını çimdikliyorlardı. Bree manzarayla midesinin kalktığını hissedince sertçe yutkundu. Sonrası önemli değildi; biliyordu bunu. Ama yine de...</span></p>

    <p class="Normal para-style-override-7"><span class="char-style-override-9">Roger dalgınca kafasını salladı. Gözlerini limanın rüzgârına karşı kıstı, mesafeleri hesapladı.</span></p>

    <p class="Normal para-style-override-7"><span class="char-style-override-9">“Hayli kalabalık olacak sanırım.”</span></p>

    <p class="Normal para-style-override-7"><span class="char-style-override-9">Zaten kalabalıktı; gelgitin yön deği</span><span class="char-style-override-9" xml:lang="ar-SA">ştirmesine en az bir saat vardı</span><span class="char-style-override-9"> ama insanlar ikili, üçlü, dörtlü gruplar halinde limana doğru ilerliyorlar, rüzgâra siper olan mumcu dükkânının önünde pipolarını tüttürüyorlar, tuzlanmış balık fıçılarının üstüne oturup sohbet ediyor, birbirlerine orayı gösteriyorlardı. Bayan Smoots doğru söylemişti; çoğu insan bağlama direklerini, orada duran daha az tanınan yoldaşlarını işaret ediyordu.</span></p>

    <p class="Normal para-style-override-7"><span class="char-style-override-9">Roger kafasını iki yana salladı.</span></p>

    <p class="Normal para-style-override-7"><span class="char-style-override-9">“O taraftan olmalı; en iyi oradan görünüyor.” Limanın iç kavisini, önünde üç geminin sallandığı ana iskeleyi kafasıyla gösterdi. “Gemilerden biri... olabilir mi dersin?”</span></p>

    <p class="Normal para-style-override-7"><span class="char-style-override-9">Brianna beline bağlı kesenin içini karıştırdı ve küçük, pirinç dürbününü</span><span class="char-style-override-9" xml:lang="ar-SA"> çıkardı. Gemilere bakarken kaşları çatıldı, dudakları büzüldü</span><span class="char-style-override-9"> - iki direkli, Bay Chester’a ait olan balıkçı teknesi ve Britanya filosuna ait olan, öğleden sonra gelen büyük bir gemi.</span></p>

    <p class="Normal para-style-override-7"><span class="char-style-override-9">“Ah,” diye mırıldandı, çünkü merceğin odağına tanıdık, açık renkli bir kafa denk gelmişti. “Bu o mu şimdi... vay be, o gerçekten!” Göğsünün içinde bir sevinç kıvılcımı hissetti, içi ısındı.</span></p>

    <p class="Normal para-style-override-7"><span class="char-style-override-9">“Kim?” Roger çıplak gözlerini kısarak oraya baktı.</span></p>

    <p class="Normal para-style-override-7"><span class="char-style-override-9">“John! Lord John!”</span></p>

    <p class="Normal para-style-override-7"><span class="char-style-override-9">“Lord John Grey mi? Emin misin?”</span></p>

    <p class="Normal para-style-override-7"><span class="char-style-override-9">“Evet! İki direkli olanda - Virginia’dan geldi herhalde. Ah, gitmiş ama oradaydı, gördüm!” Heyecanla Roger’a döndü, dürbünü katlayıp kocasının kolunu kavradı.</span></p>

    <p class="Normal para-style-override-7"><span class="char-style-override-9">“Haydi! Gidip bulalım onu. Yardım eder bize.”</span></p>

    <p class="Normal para-style-override-7"><span class="char-style-override-9">Roger onu takip etti ama karısından daha az hevesliydi.</span></p>

    <p class="Normal para-style-override-7"><span class="char-style-override-9">“Anlatacak mısın ona? Sence mantıklı mı bu?”</span></p>

    <p class="Normal para-style-override-7"><span class="char-style-override-9">“Hayır ama fark etmez. Beni tanıyor o.”</span></p>

    <p class="Normal para-style-override-7"><span class="char-style-override-9">Roger sert bir bakış attı fakat sonra yüzündeki katılığı isteksiz bir gülümsemeye dönüştürdü.</span></p>

    <p class="Normal para-style-override-7"><span class="char-style-override-9">“Yani senin aklına taktığın şeyi yapacağını biliyor, o yüzden seni durdurmaz diyorsun, öyle mi?”</span></p>

    <p class="Normal para-style-override-7"><span class="char-style-override-9">Brianna da gülümsedi, gözleriyle ona teşekkür etti. Roger bu fikri sevmemişti -nefret etmişti hatta, Bree onu suçlamıyordu- ama onu durdurmaya da çalışmamıştı. O da Brianna’yı tanıyordu.</span></p>

    <p class="Normal para-style-override-7"><span class="char-style-override-9">“Evet. Haydi, kaybolmadan yakalayalım!”</span></p>

    <p class="Normal para-style-override-7"><span class="char-style-override-9">Limanın kavisinin içinde, manzara meraklılarının arasından geçmek için uğraşarak biraz fazla vakit harcadılar. </span><span class="italik char-style-override-8">The Breakers</span><span class="char-style-override-9">’ın dışında kalabalık daha da yoğunlaşmıştı. Bir grup kırmızı ceketli asker, bazıları kaldırıma oturmuş, bazıları ayakta durur halde ortalığa dağılmıştı; tavernaya sığamayacak kadar fazlaydılar. Arjantin bira bardakları ve diğer içkiler içeriden elden ele getiriliyor, kafalarının üstünden geçen askerlerin üstüne umursamazca saçılıyordu. </span></p>

    <p class="Normal para-style-override-7"><span class="char-style-override-9">Yorgun ama kendinde görünen bir çavuş, hanın ahşap duvarına dayanmış, bir kâğıt yığınına göz gezdiriyordu. Bunu yaparken bir yandan -aynı anda- emirler vermeye ve etli böreğini yemeye devam ediyordu. Etrafa dağılmış bu adamlar ve eşyalarının yanından geçerlerken Brianna burnunu buruşturdu; deniz tutmasının ve yıkanmamışlığın getirisi olan o bet koku havayı kirletmişti.</span></p>

    <p class="Normal para-style-override-7"><span class="char-style-override-9">Birkaç seyirci, askerleri görünce sessizce bir şeyler söyledi; onlardan çok daha fazlası alkış tuttu, el salladı ve karşılığında neşe dolu bağırışlar duydu. </span><span class="italik char-style-override-8">Scorpion</span><span class="char-style-override-9">’un bağırsaklarından henüz kurtulmuş olan askerler, elde ettikleri hürriyetle, taze yemek ve içkiyle fazlasıyla mutlu olmuşlardı - kimin ne yaptığını, ne söylediğini umursayamayacak kadar fazla.</span></p>

    <p class="Normal para-style-override-7"><span class="char-style-override-9">Roger, Brianna’nın önüne geçip kalabalığı omuzlarının, dirseklerinin yardımıyla yardı. Askerler Brianna’yı görünce hayranlık dolu bağırış ve ıslıklarına hâkim olamadılar ama Brianna kafasını kaldırmadı, gözlerini önünde yürümekte olan Roger’ın ayaklarından ayır</span><span class="char-style-override-9">madı.</span></p>

    <p class="Normal para-style-override-7"><span class="char-style-override-9" xml:lang="ar-SA">İskelenin ucundaki kalabalığın içinden çıktıklarında rahat bir nefes aldı. Rıhtımın öteki ucunda, askerlerin ekipmanları </span><span class="italik char-style-override-8">Scorpion</span><span class="char-style-override-9">’dan indiriliyordu ama iki direkli yelkenlinin yanında daha az trafik vardı. Brianna durdu, Lord John’un saçlarının açık rengini fark edebilmek için etrafı iyice taradı.</span></p>

    <p class="Normal para-style-override-7"><span class="char-style-override-9">“Burada!” Roger kolundan çekiştirdi ve Brianna’nın o yöne dönmesini sağladı fakat sonra aniden durup Brianna’nın ona çarpmasına neden oldu.</span></p>

    <p class="Normal para-style-override-7"><span class="char-style-override-9">“Ne- ” Brianna terslenmeye başlayacakken durdu, göğsünün ortasına bir yumruk yemiş gibi oldu.</span></p>

    <p class="Normal para-style-override-7"><span class="char-style-override-9">“Tanrı aşkına, </span><span class="italik char-style-override-8">bu</span><span class="char-style-override-9"> kim?” dedi Roger yumuşakça, karısının düşüncelerine tercüman olarak.</span></p>

    <p class="Normal para-style-override-7"><span class="char-style-override-9">Lord John Grey iskelenin öteki ucunda duruyordu, kırmızı ceketli askerlerden biriyle neşe dolu bir sohbet içindeydi. Bir subaydı bu; altın rengi örgüsü omuzlarında parıldıyordu, kollarının birinin altında dantelli bir üçgen şapka taşıyordu. Ama Brianna’nın dikkatini bu kadar çeken ayrıntı dış görünüş değildi.</span></p>

    <p class="Normal para-style-override-7"><span class="char-style-override-9">“H. Roosevelt aşkına,” diye fısıldadı, dudaklarının uyuştuğunu hissetti.</span></p>

    <p class="Normal para-style-override-7"><span class="char-style-override-9">Adam uzun boyluydu -</span><span class="char-style-override-9" xml:lang="ar-SA">çok uzun</span><span class="char-style-override-9">- omuzları hayli genişti, beyaz çoraplı baldırları, endamının diğer hoş ayrıntılarıyla birlikte istiridyeci kızların ilgisini çekiyordu. Ama bu vücut yapısı değildi Brianna’nın omurgasının üstündeki deriyi ürperten; o duruş, iskelet, başın dikliği, bakışları hemen üstüne çeken o doğal özgüven.</span></p>

    <p class="Normal para-style-override-7"><span class="char-style-override-9">“Babam bu,” dedi Brianna, ağzından çıkarken bile söylediğinin ne kadar mantıksız olduğunun farkında olarak. Jamie Fraser anlaşılamaz bir sebepten üniforma giyerek asker kılığına bürünüp rıhtıma gelmiş gibi de hissettirmiyordu bu manzara - bu başka bir adamdı. Limanın karşısındaki bir şeye bakmak için döndüğünde, Brianna onun gerçekten farklı olduğunu gördü - babası gibi ince ve kaslıydı ama narin ve çocuksu bir havası vardı. Zarifti ama ergen tedirginliği h</span><span class="char-style-override-9" xml:lang="ar-SA">âlâ</span><span class="char-style-override-9"> üzerindeydi.</span></p>

    <p class="Normal para-style-override-7"><span class="char-style-override-9">Biraz daha döndü, sırtı sudan seken ışıkla aydınlandı. Brianna dizlerinin çözülmek üzere olduğunu hissetti. Uzun, düz bir burun ve üstünde geniş bir alın... geniş, Vikingler’e has o elmacık kemiğinin ani kavisi... Roger karısını kolundan sertçe tuttu ama dikkati en az onun kadar bu genç adamın üstündeydi.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Tanrım... ben... lanetleneceğim,” dedi Roger. </span></p>

    <p class="Normal para-style-override-7"><span class="char-style-override-9">Brianna yutkundu, yeterince nefes almaya çalıştı.</span></p>

    <p class="Normal para-style-override-7"><span class="char-style-override-9">“Sen de ben de. Ve </span><span class="italik char-style-override-8">o</span><span class="char-style-override-9"> da.”</span></p>

    <p class="Normal para-style-override-7"><span class="char-style-override-9">“O?”</span></p>

    <p class="Normal para-style-override-7"><span class="char-style-override-9">“O işte. Lord John. Gel haydi.” Roger’ın kolundan kurtulup oraya doğru ilerlemeye başladı, kendini sanki vücudundan ayrılmış, uzaktan kendini izliyormuş gibi hissediyordu.</span></p>

    <p class="Normal para-style-override-7"><span class="char-style-override-9">Brianna sanki bir lunaparkın içindeki bir eğlence evindeymiş, oradaki tuhaf aynalardan birine bakıyor, kendini -yüzünü, endamını, vücut hareketlerini-</span><span class="char-style-override-9" xml:lang="ar-SA"> kırmızı bir ceket, karaca derisi bir pantolon içinde izliyormuş gibi</span><span class="char-style-override-9">ydi. Saçlar kızıl değildi, kestane rengiydi ama onunkiler gibi gürdü ve aynı dalgal</span><span class="char-style-override-9" xml:lang="ar-SA">ı yapıya sahipti, alnın bitişinde iki zıt yöne doğru ayrıldığı yer bile aynıydı.</span></p>

    <p class="Normal para-style-override-7"><span class="char-style-override-9">Lord John kafasını hafifçe çevirdi ve Brianna’yı gördü. Gözleri dehşetle büyüdü, yüz hatları korkuyla gerildi. Tek eliyle titrek bir hareket yaptı, Brianna’nın daha da yaklaşmasını engellemeye çalıştı ama bir metro trenini durdurmaya çalışmakla aynı şeydi bu.</span></p>

    <p class="Normal para-style-override-7"><span class="char-style-override-9">“Merhabalar!” dedi Brianna neşeyle. “Sizi burada görmek ne güzel Lord John!”</span></p>

    <p class="Normal para-style-override-7"><span class="char-style-override-9">Lord John’dan cılız, kıkırtılı, üstüne basılmış bir ördekten beklenecek bir ses çıktı ama Brianna’nın ilgisi onda değildi. Genç adam ona dönmüş, samimiyetle gülümsüyordu.</span></p>

    <p class="Normal para-style-override-7"><span class="italik char-style-override-8">Ulu Tanrım, babamın gözlerini de almış.</span><span class="char-style-override-9"> Kara kirpikli ve etrafındaki ten hayli genç, kırışıksız - ama aynı, çekik Fraser gözleri. Tıpkı Brianna’nınkiler gibi.</span></p>

    <p class="Normal para-style-override-7"><span class="char-style-override-9">Brianna’nın kalbi öyle bir atıyordu ki herkesin bunu duyabildiğinden emindi. Bununla birlikte, genç adam durumda bir tuhaflık olduğunu düşünmüyor gibiydi; gülümseyerek fakat ciddiyetle Brianna’ya selam verdi.</span></p>

    <p class="Normal para-style-override-7"><span class="char-style-override-9">“Hizmetinizdeyim hanımefendi,” dedi, Lord John’a bir bakış attı, tanıştırılmayı bekledi.</span></p>

    <p class="Normal para-style-override-7"><span class="char-style-override-9">Lord John kendini büyük bir güçle topladı, sonra da sağ bacağını geri çekerek abartılı bir reverans yaptı.</span></p>

    <p class="Normal para-style-override-7"><span class="char-style-override-9">“Ulu Meryem. Ne kadar... güzel, sizi tekrar görebilmek. Hiç bilmiyordum...”</span></p>

    <p class="Normal para-style-override-7"><span class="char-style-override-9">Ya, bilmiyordun tabii, diye düşündü ama gülümsemeye devam etti. Roger’ın yanında olduğunu, kafasını sallayarak, lordun selamına bir karşılık verdiğini, genç askere dik dik bakmamak için çabaladığını algılayabiliyordu.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Oğlum,” dedi Lord John, “William, Ellesmere Lordu.” Brianna’ya kısılmış</span><span class="char-style-override-9" xml:lang="ar-SA"> gözlerle baktı, bir şey söylemeye cesareti olup olmadığını ölçüyor gibiydi</span><span class="char-style-override-9">. “Roger MacKenzie ve eşinin huzurundasın William.”</span></p>

    <p class="Normal para-style-override-7"><span class="char-style-override-9">“Beyefendi. Bayan MacKenzie.” Genç adam, Brianna onun ne yapmak istediğini anlayamadan elini aldı, bir reveranstan sonra küçük, resmi bir öpücük kondurdu.</span></p>

    <p class="Normal para-style-override-7"><span class="char-style-override-9">Teninde bu beklemedi</span><span class="char-style-override-9" xml:lang="ar-SA">ği nefesi duyduğunda Brianna</span><span class="char-style-override-9"> neredeyse soluksuz kaldı. Ama sağlam durdu, subayın elini tuttu ve amaçladığından daha fazla sıktı. Genç adam bir an rahatsız bir ifade takındı fakat hemen zarif bir tavırla toparlandı. Brianna’nın ilk görüşte sandığından çok daha gençti; o üniforma ve özgüvenli duruşu daha büyük görünmesine neden oluyordu. Subay ona temiz hatlarına yerleştirdiği hafif bir somurtmayla bakıyordu, sanki onu tanımaya çalışıyordu.</span></p>

    <p class="Normal para-style-override-7"><span class="char-style-override-9">“Galiba...” diye başladı, tereddüt etti. “Tanışmış mıydık Bayan MacKenzie?”</span></p>

    <p class="Normal para-style-override-7"><span class="char-style-override-9">“Hayır,” dedi Brianna, sesinin normal çıkmasına bayağı şaşırarak. “Hayır, sanmıyorum. Hatırlardım sizi.” Boğumlu çenesinin etrafı hafifçe yeşermiş olan Lord John’a hançer gibi bir bakış fırlattı.</span></p>

    <p class="Normal para-style-override-7"><span class="char-style-override-9">Ama Lord John da bir zamanlar askerdi. Kendini yine büyük bir çabayla toparladı, sonra da elini William’ın koluna koydu.</span></p>

    <p class="Normal para-style-override-7"><span class="char-style-override-9">“Sen gidip adamlarını görsen iyi olur William,” dedi. “Daha sonra birlikte yemek yiyelim mi?”</span></p>

    <p class="Normal para-style-override-7"><span class="char-style-override-9">“Yemeği albayla yiyeceğim, söz verdim baba,” dedi William. “Ama senin de bize katılmana itiraz edeceğini sanmıyorum. Fakat sofraya oturuşumuz çok geçe kalabilir,” diye ekledi. “Sabah bir idam varmış sanırım. Benim birliklerimin kasabadaki muhtemel bir huzursuzluğa karşın hazır durumda olması istendi. Her şeyi organize etmek biraz zaman alacak.”</span></p>

    <p class="Normal para-style-override-7"><span class="char-style-override-9">“Huzursuzluk.” Lord John, William’ın omzunun üstünden Brianna’ya bakıyordu. “Bir huzursuzluk mu bekleniyor yani?”</span></p>

    <p class="Normal para-style-override-7"><span class="char-style-override-9">William omuz silkti.</span></p>

    <p class="Normal para-style-override-7"><span class="char-style-override-9">“Bilemiyorum baba. Politik bir mesele değil gerçi, bir korsanmış sadece. Sorun çıkacağını sanmam.”</span></p>

    <p class="Normal para-style-override-7"><span class="char-style-override-9">“Bu günlerde her şey politik Willie,” dedi babası, biraz sertçe. “Asla unutma bunu. Ayrıca, hazırlıksız yakalanmaktansa sorun için hazırlıklı olmak yeğdir.”</span></p>

    <p class="Normal para-style-override-7"><span class="char-style-override-9">Genç adam biraz kızardı ama ifadesini bozmadı.</span></p>

    <p class="Normal para-style-override-7"><span class="char-style-override-9">“Öyle,” dedi boğukça. “Yerel koşullarla ilgili bilgim kısıtlı, daha sonra sana akıl danışmam gerekiyor baba.” Biraz rahatladı ve dönüp Brianna’ya reverans yaptı.</span></p>

    <p class="Normal para-style-override-7"><span class="char-style-override-9">“Sizinle tanıştığıma çok memnun oldum Bayan MacKenzie. Hizmetinizdeyim beyefendi.” Roger’a baş</span><span class="char-style-override-9" xml:lang="ar-SA">ını</span><span class="char-style-override-9"> salladı, sonra döndü ve iskelede ilerlemeye başladı, üçgen şapkasını otoriter bir görünüm verecek şekilde kafasına yerleştirdi.</span></p>

    <p class="Normal para-style-override-7"><span class="char-style-override-9">Brianna derin bir nefes aldı, bunu yaparken nefesi verdiğinde konuşabilecek olmayı ümit etti. Lord John erken davrandı.</span></p>

    <p class="Normal para-style-override-7"><span class="char-style-override-9">“Evet,” dedi sadece. “Öyle tabii.”</span></p>

    <p class="Normal para-style-override-7"><span class="char-style-override-9">Beynindeki bütün o düşüncelerin, tepkilerin, duyguların düğümünün içinde, o an en önemli gördüğüne sarıldı Brianna.</span></p>

    <p class="Normal para-style-override-7"><span class="char-style-override-9">“Annem biliyor mu?”</span></p>

    <p class="Normal para-style-override-7"><span class="char-style-override-9">“Jamie biliyor mu?” diye sordu Roger aynı anda. Brianna ona afallamış gözlerle baktı; Roger tek kaşını kaldırdı. Evet, bir erkeğin varlığından haberdar olmadığı bir çocuğu olabilirdi. O yapmıştı.</span></p>

    <p class="Normal para-style-override-7"><span class="char-style-override-9">Lord John iç geçirdi. William’ın gidişiyle birlikte biraz rahatlamıştı, yüzünün doğal rengi geri dönüyordu. Kaçınılmaz bir şeyi gördüğünde tanıyabilecek kadar uzun süre askerlik yapmıştı.</span></p>

    <p class="Normal para-style-override-7"><span class="char-style-override-9">“İkisi de biliyor, evet.”</span></p>

    <p class="Normal para-style-override-7"><span class="char-style-override-9">“Kaç yaşında?” diye sordu Roger birden. Lord John ona sertçe döndü.</span></p>

    <p class="Normal para-style-override-7"><span class="char-style-override-9">“On sekiz. Geriye doğru saymaya zahmet etmeyin; 1758 oluyor. Helwater adında bir yerde, Göller Bölgesi’nde.”</span></p>

    <p class="Normal para-style-override-7"><span class="char-style-override-9">Brianna bir nefes daha aldı, bu kez daha rahattı.</span></p>

    <p class="Normal para-style-override-7"><span class="char-style-override-9">“Tamam. Peki bu- o- yani, annemden... o... dönmeden önceydi- önce miydi?”</span></p>

    <p class="Normal para-style-override-7"><span class="char-style-override-9">“Evet. Fransa’dan, güya- sizin doğup büyüdüğünüz yerden yani, anladığım kadarıyla.” Bu kez matkap gibi bir bakış atan lord oldu; Brianna’nın sığ bir Fransızca’sı olduğunu iyi biliyordu.</span></p>

    <p class="Normal para-style-override-7"><span class="char-style-override-9">Brianna yüzünün kızardığını hissetti.</span></p>

    <p class="Normal para-style-override-7"><span class="char-style-override-9">“Sır tutma zamanı değil,” dedi. “Eğer annem ve benim hakkımdaki gerçekleri bilmek istiyorsan, anlatırım ama sen de bana </span><span class="italik char-style-override-8">onu</span><span class="char-style-override-9"> anlatacaksın.” Kafasını öfkeyle arkaya, tavernaya doğru gerdi. “Kardeşimi!”</span></p>

    <p class="Normal para-style-override-7"><span class="char-style-override-9">Lord John dudaklarını büzdü, bir yandan düşünürken Brianna’yı kısılmış</span><span class="char-style-override-9" xml:lang="ar-SA"> gözlerle tarttı. Sonunda baş salladı.</span></p>

    <p class="Normal para-style-override-7"><span class="char-style-override-9">“Pekâlâ. Ama annenle baban da burada, Wilmington’da mı?”</span></p>

    <p class="Normal para-style-override-7"><span class="char-style-override-9">“Evet. Aslında...” Kafasını kaldırdı, sahilin ince pusunun içinden güneşin yerini tespit etmeye çalıştı. Yakıcı bronz daire, ufkun hemen üstündeydi. “Yemek için onlarla buluşacaktık.”</span></p>

    <p class="Normal para-style-override-7"><span class="char-style-override-9">“Burada mı?”</span></p>

    <p class="Normal para-style-override-7"><span class="char-style-override-9">“Evet.”</span></p>

    <p class="Normal para-style-override-7"><span class="char-style-override-9">Lord John hızla Roger’a döndü.</span></p>

    <p class="Normal para-style-override-7"><span class="char-style-override-9">“Bay McKenzie. Kayınpederinizi hemen bulun ve onu Dokuzuncu Ellesmere Kontu’nun varlığından haberdar edin. Ona bu haberi alır almaz Wilmington’dan gitmeye karar vereceğini düşünecek kadar güvendi</span><span class="char-style-override-9" xml:lang="ar-SA">ği</span><span class="char-style-override-9">mi aktarın.”</span></p>

    <p class="Normal para-style-override-7"><span class="char-style-override-9">Roger bir an öylece baktı, kaşlarını ilgiyle çattı.</span></p>

    <p class="Normal para-style-override-7"><span class="char-style-override-9">“Ellesmere Kontu mu? Nasıl başardı bunu ya hu?”</span></p>

    <p class="Normal para-style-override-7"><span class="char-style-override-9">Lord John normal rengine zaten kavuşmuştu; bu tepkiyle biraz daha renklendi. Yüzü pespembe kesildi.</span></p>

    <p class="Normal para-style-override-7"><span class="char-style-override-9">“Boş verin! Gidecek misiniz? Jamie, yanlışlıkla onunla karşılaşmadan önce derhal kasabayı terk etmeli - ya da birisi ikisini ayrı ayrı görüp haklarında dedikodu yaymadan.”</span></p>

    <p class="Normal para-style-override-7"><span class="char-style-override-9">“Jamie’nin gideceğinden şüpheliyim,” dedi Roger, Lord John’a pis pis bakarak. “En azından yarından önce.”</span></p>

    <p class="Normal para-style-override-7"><span class="char-style-override-9">“Neden?” dedi hemen Lord John, hesap sorarcasına, gözlerini ikisi arasında gezdirerek. “Zaten neden buradasınız? İdamı- ah, hayır, Tanrım, yapmayın.” Elini yüzüne kapattı ve yavaşça aşağı indirdi. Parmaklarının arasından bitkin bir yüz belirdi.</span></p>

    <p class="Normal para-style-override-7"><span class="char-style-override-9">Brianna alt dudağını ısırdı. Lord John’u ilk gördüğünde bundan yalnızca memnuniyet duymakla kalmamış, planına onu da dahil edebileceğini düşünerek içindeki endişenin de bir parça azaldığını hissetmişti. Ancak, bu yeni karışıklıkla birlikte, ne ortaya çıkan durumu hazmedebiliyordu, ne de tam olarak ailesini düşünebiliyordu. Roger’a ne yapması gerektiğini sorar gözlerle baktı.</span></p>

    <p class="Normal para-style-override-7"><span class="char-style-override-9">Roger ona döndüğünde eşler arasındaki o uzun, telepatik bakışmalardan birini yaşadılar. Roger kafasını salladı, Brianna’nın yerine bir karar verdi.</span></p>

    <p class="Normal para-style-override-7"><span class="char-style-override-9">“Ben gidip Jamie’yi bulayım. Sen de Lord hazretleriyle biraz sohbet edersin, ha?”</span></p>

    <p class="Normal para-style-override-7"><span class="char-style-override-9">Eğilip karısını öptükten sonra döndü ve uzun adımlarla iskelede ilerlemeye başladı. Öyle sert adımlarla ilerliyordu ki insanlar ister istemez kenara çekiliyor, yol veriyorlardı.</span></p>

    <p class="Normal para-style-override-7"><span class="char-style-override-9">Lord John gözlerini kapamıştı, dua ediyor gibiydi - muhtemelen güç istiyordu. Brianna adamı kolundan tuttuğunda gözleri hemen, sanki kolunu bir at ısırmışçasına ürkerek açıldı.</span></p>

    <p class="Normal para-style-override-7"><span class="char-style-override-9">“Benim sandığım kadar göze çarpıyor muyuz?” dedi. “Kardeşimle ben.” Kelime ağzına garip geldi. Kardeşim.</span></p>

    <p class="Normal para-style-override-7"><span class="char-style-override-9">Lord John ona baktı, sarı kaşlarını çatıp yüzünü inceledi.</span></p>

    <p class="Normal para-style-override-7"><span class="char-style-override-9">“Öyle sanırım,” dedi yavaşça. “Benim için öyle, orası kesin. Yoldan geçen biri, herhalde o kadar fark etmez. Saç renkleriniz farklı, o kesin, ayrıca cinsiyet farkı var; onun üniforması... Ama tatlım, sen de biliyorsun, senin dış gör</span><span class="char-style-override-9" xml:lang="ar-SA">ünüşün o kadar göze çarpıyor ki- </span><span class="char-style-override-9">” O kadar tuhaf kaçıyor ki demek istemişti. Brianna alttaki anlamı kavradı, iç geçirdi.</span></p>

    <p class="Normal para-style-override-7"><span class="char-style-override-9">“İnsanlar bana zaten dik dik bakıyor,” diye bitirdi lordun yerine. Şapkasının siperliğini çekti, indirdi, hem saçlarını, hem de yüzünü saklayacak konuma getirdi. Gölgesinin içinden Lord John’a öfkeyle baktı. “O zaman onu tanıyan kimsenin beni göremeyeceği bir yere gitsek iyi olur, değil mi?”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9" xml:lang="ar-SA">İskele ve pazar sokakları tıklım tıklım</span><span class="char-style-override-9">dı. Kasabadaki bütün içkili mekânlar -birkaç tane özel yer de bunlara dahil olmak üzere- çok geçmeden askerlerle dolacaktı. Babasıyla Jem, Alexander Lillington’ın yanındaydı; annesi de Mandy’yle birlikte Doktor Fentiman’a gitmişti. İkisi de iş ve dedikodu merkezi olan bu yerlere, ne olur ne olmaz diye gitmemeye karar vermişti - en azından öğrenmesi gereken her şeyi öğrenene kadar. Lord John her şeyi anlatmak için kendisinin de hazır olduğuna emin olmadığını ama naz yapacak bir durumda da bulunmadıklarını söylemişti.</span></p>

    <p class="Normal para-style-override-7"><span class="char-style-override-9" xml:lang="ar-SA">Ücra bir yer bulma gereksinimleri, onları iki seçenek arasında bırakmıştı: mezarlık ve yarış parkuru. Brianna, sesinden sertliği esirgemeden, o anda ölümü hatırlatacak herhangi bir şey görmek istemediğini söylemişti.</span></p>

    <p class="Normal para-style-override-7"><span class="char-style-override-9">“Ölümü hatırlamak,” dedi Lord John dikkatlice, Brianna’yı geniş bir su birikintisinin etrafından dolandırırken. “Yarınki idamdan bahsediyorsun herhalde, değil mi? Stephen Bonnet gerçekten, öyle mi?”</span></p>

    <p class="Normal para-style-override-7"><span class="char-style-override-9">“Evet,” dedi Brianna dalgınca. “Ama o mesele bekleyebilir. Akşam yemeği için bir sözün yok, değil mi?”</span></p>

    <p class="Normal para-style-override-7"><span class="char-style-override-9">“Hayır ama- ”</span></p>

    <p class="Normal para-style-override-7"><span class="char-style-override-9">“William,” dedi Brianna, kumdan </span><span class="char-style-override-9" xml:lang="ar-SA">çemberin</span><span class="char-style-override-9"> etrafından geçerlerken ayaklarına bakarak. “William... Dokuzuncu Ellesmere Kontu, öyle dedin, değil mi?”</span></p>

    <p class="Normal para-style-override-7"><span class="char-style-override-9">“William Clarence Henry George,” dedi Lord John. “Ashness Vikontu, Helwater Süvarisi, Derwent Baronu ve evet, Dokuzuncu Ellesmere Kontu.”</span></p>

    <p class="Normal para-style-override-7"><span class="char-style-override-9">Brianna dudaklarını büzdü.</span></p>

    <p class="Normal para-style-override-7"><span class="char-style-override-9">“Yani bütün dünya, babasının başka biri olduğunu düşünüyor. Jamie Fraser olmadığını yani.”</span></p>

    <p class="Normal para-style-override-7"><span class="char-style-override-9">“Evet ve bir merhum olduğunu,” dedi lord karşılık olarak. “Sekizinci Ellesmere Kontu, Ludovic yani. Anladığım kadarıyla sekizinci kont tam olarak... şey... varisi doğduğu gün ölmüş.”</span></p>

    <p class="Normal para-style-override-7"><span class="char-style-override-9">“Neden, şoktan dolayı</span><span class="char-style-override-9" xml:lang="ar-SA"> mı?” Brianna’nın tehlikeli bir ruh haline sahip olduğu aşikârdı; John Grey onda hem babasının kontrollü öfkesini, hem de annesinin sivri dilini tesp</span><span class="char-style-override-9">it edince bunu çok ilginç buldu - bileşim hem büyüleyici hem de endişe vericiydi. Ama lordun bu konuşmayı onun şartlarında sürdürmeye hiç niyeti yoktu.</span></p>

    <p class="Normal para-style-override-7"><span class="char-style-override-9">“Mermiyle,” dedi sahte bir neşeyle. “Baban öldürdü onu.”</span></p>

    <p class="Normal para-style-override-7"><span class="char-style-override-9">Brianna boğulur gibi oldu, olduğu yerde kalakaldı.</span></p>

    <p class="Normal para-style-override-7"><span class="char-style-override-9">“Bu arada, bu herkesin bildiği bir şey değil,” dedi Lord John, Brianna’nın tepkisini fark etmemiş gibi davranarak. “Ölüm raporunda kaza yazıldı, sanıyorum yanlış da değildi.”</span></p>

    <p class="Normal para-style-override-7"><span class="char-style-override-9">“Yanlış da değildi demek,” diye tekrar etti Brianna, biraz sersemlemiş bir sesle. “Eh, tabii- yani, vurulmak da bir şanssızlık sonuçta.”</span></p>

    <p class="Normal para-style-override-7"><span class="char-style-override-9">“Dedikodular çıktı elbette,” dedi lord, birden Brianna’nın kolunu tutup onu tekrar ileri çekerek. “Ama William’ın büyükannesi ve büyükbabası dışındaki tek tanık, İrlandalı bir arabacıydı, o da kazadan hemen sonra emekli olup Sligo’ya yerleşti. Çocuğun annesi de o gün öldüğü için dedikodular kontun ölümünü- ”</span></p>

    <p class="Normal para-style-override-7"><span class="char-style-override-9">“Annesi de mi </span><span class="char-style-override-9" xml:lang="ar-SA">öldü?” Brianna bu sefer durmadı</span><span class="char-style-override-9"> ama derin mavi gözleriyle keskin bir bakış attı. Lord John, Fraserlar’ın kedi bakışlarına yeterince alışık olduğu için soğukkanlılığını yitirmedi.</span></p>

    <p class="Normal para-style-override-7"><span class="char-style-override-9">“Adı Geneva Dunsany’ydi. William doğduktan hemen sonra öldü - onun ölümü tamamen doğal bir doğum kanamasından oldu.”</span></p>

    <p class="Normal para-style-override-7"><span class="char-style-override-9">“Tamamen doğal.” Brianna yine, sessizce lafı tekrarladı. Bir bakış daha attı. “Bu... Geneva kontla mı evliydi? Babamla...” Sözcük boğazına yapıştı sanki; John Grey onun yüzüne bakınca, Brianna’nın içinde şüphe ve antipati duygularının yükseldiğini okuyabiliyordu.</span></p>

    <p class="Normal para-style-override-7"><span class="char-style-override-9"> “Bana söylemedi. Ben de sormazdım, ne olursa olsun,” dedi açıkça. Brianna tekrar o bakışlardan birini fırlatınca ilgi dolu bir karşılık buldu. “Jamie’nin Geneva Dunsany’yle olan ilişkisi her neydiyse, bunu şahsen başka bir adamın evliliğini mahvederek onun onuruna leke sürmek olarak algılayamam.”</span></p>

    <p class="Normal para-style-override-7"><span class="char-style-override-9">Brianna biraz rahatladı ancak adamın kolunu sıkıca tutmaya devam etti.</span></p>

    <p class="Normal para-style-override-7"><span class="char-style-override-9">“Ben de,” dedi, biraz isteksizce, “Ama...” Dudakları kasılıp gevşedi. “Sence babam ona âşık mıydı?” diyebildi sonunda.</span></p>

    <p class="Normal para-style-override-7"><span class="char-style-override-9">Lord John’u korkutan sorunun muhatabı oluşu değil, kendisinin bunu ona sormayı akıl etmemiş olduğunu fark etmesiydi - Jamie’den ziyade, kendi kendine bile. Neden olmasın, diye düşündü. Kıskanmaya hakkı yoktu, evet ki kıskanacak kadar ahmaksa da Geneva Dunsany konusunda geriye dönük bir çekememezlik yapmak oldukça saçma olurdu; kızın ölümünden yıllar sonraya kadar William’ın annesinden haberi olmamıştı.</span></p>

    <p class="Normal para-style-override-7"><span class="char-style-override-9">“Hiçbir fikrim yok,” dedi sadece.</span></p>

    <p class="Normal para-style-override-7"><span class="char-style-override-9">Brianna’nın parmakları adamın kolunda tıkırdadı; kolunu da çekerdi ama lord elini elinin üstüne koymuştu.</span></p>

    <p class="Normal para-style-override-7"><span class="char-style-override-9">“Lanet olsun,” diye mırıldandı ve John Grey’in kısa adımlarına uyum göstererek yürümeye devam etti. Etrafta otlar bitmişti, parkurun kumunda da filizleniyordu. Brianna bir yabani çavdar kümesine tekme savurdu, kuru otları kenara dağıttı.</span></p>

    <p class="Normal para-style-override-7"><span class="char-style-override-9">“Eğer âşıklarsa, onunla neden evlenmemiş?” diye sordu sonunda.</span></p>

    <p class="Normal para-style-override-7"><span class="char-style-override-9">Lord John, hayretler içinde kahkahayı bastı.</span></p>

    <p class="Normal para-style-override-7"><span class="char-style-override-9">“Evlenecekmiş! Ah, canım kızım, baban ailenin seyisiydi!”</span></p>

    <p class="Normal para-style-override-7"><span class="char-style-override-9">Brianna’nın gözlerinde bir afallama ışıltısı belirdi - lord, kız eğer konuşabilseydi, çıkaracağı tepkiden emindi: </span><span class="italik char-style-override-8">“Ee?”</span></p>

    <p class="Normal para-style-override-7"><span class="char-style-override-9">“Sen nasıl bir yerde yetiştirildin böyle?” diye sordu John Grey sertçe, olduğu yerde durarak.</span></p>

    <p class="Normal para-style-override-7"><span class="char-style-override-9">Kızın gözlerinde bir hareketlilik olduğunu görebiliyordu; Jamie’deki yüzünü gizleme yeteneğinin aynısına sahipti ama annesinin şeffaflığından da nasibini almıştı. Gözler sonunda bir karar aldı, yarım saniye sonra dudakları hafif bir gülümsemeyle kıvrıldı.</span></p>

    <p class="Normal para-style-override-7"><span class="char-style-override-9">“Boston,” dedi. “Ben bir Amerikalı’yım. Ama barbarlığımdan zaten haberin vardı, değil mi?”</span></p>

    <p class="Normal para-style-override-7"><span class="char-style-override-9">Cevap niyetine bir homurtu geldi.</span></p>

    <p class="Normal para-style-override-7"><span class="char-style-override-9">“Cumhuriyetçi tavrını açıklıyor bu elbette,” dedi adam son derece duygusuz bir sesle. “Ama ben yine de derim ki ailenin iyiliği için, bu tehlikeli duygularını gizlemen yeğdir. Babanın kendine yetecek </span><span class="char-style-override-9">kadar derdi var zaten. Bununla birlikte, bir baronetin kızının bir seyisle evlenmesinin mümkün olamayacağının garantisini sana bizzat verebilirim - ne kadar tuhaf bir durumda olursa olsunlar.”</span></p>

    <p class="Normal para-style-override-7"><span class="char-style-override-9">Bir homurtu yanıtı da bu beyana geldi; son derece vurgulu ve feminenlikten uzak bir tepkiydi bu. Lord John iç geçirdi ve yanındaki hanımefendinin elini tekrar tuttu ve koltukaltına yerleştirdi.</span></p>

    <p class="Normal para-style-override-7"><span class="char-style-override-9">“Aynı zamanda kefaletle serbest kalmış bir mahkûmdu da - bir Jacobite’ti, haindi. İnan bana, evlenmek ikisinin de aklının ucundan geçmemiştir.”</span></p>

    <p class="Normal para-style-override-7"><span class="char-style-override-9">Nemli hava Brianna’nın tenine işliyor, yanaklarına düşmüş tellere yapışıyordu.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">O olay başka bir ülkedeydi,</span><span class="char-style-override-9">” diye alıntıladı yumuşak bir sesle. “</span><span class="italik char-style-override-8">Hem ayrıca, o kız da öldü.</span><span class="char-style-override-9">”</span></p>

    <p class="Normal para-style-override-7"><span class="char-style-override-9">“Çok doğru,” dedi lord sessizce.</span></p>

    <p class="Normal para-style-override-7"><span class="char-style-override-9">Bir süre ıslak kumların</span><span class="char-style-override-9" xml:lang="ar-SA"> içinde sessizce ilerlediler, düşünceleriyle baş başa kaldılar. Sonunda Brianna öyle bir iç geçirdi ki lord bunu hem işitti, hem de içinde hissetti.</span></p>

    <p class="Normal para-style-override-7"><span class="char-style-override-9">“Eh, artık ölmüş nasıl olsa ve kont da- peki, babamın onu </span><span class="italik char-style-override-8">neden</span><span class="char-style-override-9"> öldürdüğünü biliyor musun? Bunu söyledi mi sana?”</span></p>

    <p class="Normal para-style-override-7"><span class="char-style-override-9">“Baban o konuda hiç konuşmadı. Geneva, kont hatta doğrudan William’ın ebeveynliğiyle de ilgili benimle konuşmadı.” Soğukkanlılıkla anlatıyordu, gözleri papirüsgillerden bir bitkinin yanında, kumu karıştırmakta olan bir çift martıya odaklanmıştı. “Ama ben biliyorum.”</span></p>

    <p class="Normal para-style-override-7"><span class="char-style-override-9">Brianna’ya bir bakış attı.</span></p>

    <p class="Normal para-style-override-7"><span class="char-style-override-9">“William </span><span class="italik char-style-override-8">benim </span><span class="char-style-override-9">oğlum sonuçta. En azından yaygın anlamda.” Bundan çok daha fazlasıydı elbette ama bunu Jamie’nin kızıyla tartışmak istemiyordu.</span></p>

    <p class="Normal para-style-override-7"><span class="char-style-override-9">Brianna’nın kaşları kalktı.</span></p>

    <p class="Normal para-style-override-7"><span class="char-style-override-9">“Evet. Nasıl oldu peki?”</span></p>

    <p class="Normal para-style-override-7"><span class="char-style-override-9">“Söylediğim gibi, William’ın ebeveyni -o tarihte bilinen anne-babası- o doğduğu gün öldüler. Babası, yani kont, yakın bir akrabaya sahip değildi, bu yüzden oğlan büyükbabasının himayesine verildi, Lord Dunsany’nin yani. Geneva’nın kız kardeşi Isobel, William’ın annesi unvanını aldı. Ben de- ” Heyecansız bir tavırla omuz silkti. “Isobel’le evlendim. William’ın vesayetini, Dunsany’nin de rızasıyla üzerime aldım; William da, altı yaşından beri beni üvey babası olarak görüyor - o benim oğlum.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Sen? </span><span class="italik char-style-override-8">Evlendin?</span><span class="char-style-override-9">” Gözlerini açarak, inanamaz bir havayla bakması lordu rahatsız etti.</span></p>

    <p class="Normal para-style-override-7"><span class="char-style-override-9">“Evlilik hakkında oldukça acayip tepkiler veriyorsun,” dedi adam tersçe. “Birbirimize gayet yakışıyorduk.”</span></p>

    <p class="Normal para-style-override-7"><span class="char-style-override-9">Kızıl kaşlardan biri kalktı; Brianna babasının tıpkısı oldu o anda.</span></p>

    <p class="Normal para-style-override-7"><span class="char-style-override-9">“Karın da öyle mi düşünüyordu?” diye sordu, annesinin şüpheci sesinin aynısıyla; üstelik bu soruyu o da sormuştu. Annesi sorduğunda Lord John ne diyeceğini şaşırmıştı. Ama bu kez hazırlıklıydı.</span></p>

    <p class="Normal para-style-override-7"><span class="char-style-override-9">“O olay,” dedi kısaca, “başka bir ülkedeydi ve Isobel...” Umduğu üzere, bu kadar Brianna’yı susturmaya yetti.</span></p>

    <p class="Normal para-style-override-7"><span class="char-style-override-9">Kumdan </span><span class="char-style-override-9" xml:lang="ar-SA">çemberin</span><span class="char-style-override-9"> öteki ucunda, gezginlerin kamp kurduğu yerde bir ateş yanıyordu. İnsanlar idamı izlemek için nehrin ağzına mı gelmişlerdi acaba? İsyancı milislere katılmaya mı gelmişlerdi yoksa? Lord John’un kafasından bunlar geçerken, ateş dumanının içinden bir siluet ayaklandı; lord hemen Brianna’yı geldikleri yöne geri döndürdü. Aralarındaki diyalog zaten yeterince tuhaftı, bir de başkalarının duymasına gerek yoktu.</span></p>

    <p class="Normal para-style-override-7"><span class="char-style-override-9">“Ellesmere’i sordun,” dedi, sohbetin kontrolünü tekrar eline alarak. “Lord Dunsany tarafından adli tıp müfettişine anlatılan, Ellesmere’in ona yeni üretilmiş bir tabanca gösterirken silahın yanlışlıkla ateş aldığıydı. İnanılmaması için anlatılan hikâyelerden biriydi bu - amaçlanan, insanlara kontun karısı öldükten sonra üzüntüden kendini vurduğunu ama Dunsanyler’in, çocuğun hatırına, cinayet olarak göstermek istediklerini düşündürtmekti. Adli tıp müfettişi hikâyedeki sahtekârlığı da bu sahtekarlığın gereğini de kavradı ve bozmadı.”</span></p>

    <p class="Normal para-style-override-7"><span class="char-style-override-9">“Ben bunu sormamıştım,” dedi Brianna, keskin bir sesle. “Babamın onu niye vurduğunu sormuştum.”</span></p>

    <p class="Normal para-style-override-7"><span class="char-style-override-9">Lord iç geçirdi. Kızın İspanyol Engizisyonu’nda hayli yüksek bir mevki sahibi olabileceğini düşündü kederle; kimsenin ne kaçmasına ne de işten kaytarmasına izin vermezdi.</span></p>

    <p class="Normal para-style-override-7"><span class="char-style-override-9">“Anladığım kadarıyla, Kont hazretleri, bebeğin kendi kanından olmadığını kavrayıp çocuğu pencereden dışarı, on metre aşağıdaki taşlara doğru bırakmaya niyetlenmiş,” dedi.</span></p>

    <p class="Normal para-style-override-7"><span class="char-style-override-9">Brianna’nın benzi cümlenin yarısında solmuştu.</span></p>

    <p class="Normal para-style-override-7"><span class="char-style-override-9">“Nasıl öğrenmiş?” diye sordu hemen. “Hem, babam bir seyisse, orada ne işi varmış ki? Kont onu- yani onun... bundan sorumlu olduğunu biliyor muymuş?” Brianna ürperdi, belli ki içinden kontun Jamie’yi gayrimeşru çocuğunun ölümüne tanıklık etmesi, sonra da onun kaderini paylaşması için huzuruna çağırdığı bir sahne geçiriyordu. Lord John bunu algılamakta hiç zorlanmıyordu, çünkü aynı şeyi kendisi, hem de birden fazla kez hayal etmişti.</span></p>

    <p class="Normal para-style-override-7"><span class="char-style-override-9">“Güzel bir kelime seçimi,” diye yanıt verdi John duygusuz bir tonda. “Jamie Fraser tanıdığım birçok adamdan daha ‘sorumlu’ biridir. Kalanını ise bilmiyorum. Olanların özünü biliyorum, </span><span class="char-style-override-9" xml:lang="ar-SA">çünkü Isobel biliyordu; annesi oradaymış ve muhtemelen olanları en basit hatlarıyla anlatmıştır.”</span></p>

    <p class="Normal para-style-override-7"><span class="char-style-override-9">“Yaa.” Brianna ayağının önünde gördüğü küçük bir taşı kasten tekmeledi, taş önündeki kum yığınının üstünden geçip bir metre kadar ötede durdu. “Babama da sormadın yani?”</span></p>

    <p class="Normal para-style-override-7"><span class="char-style-override-9">Taş lordun hizasındaydı; o da yürürken düzgün bir tekme attı ve ileriye, tekrar Brianna’nın önüne yolladı.</span></p>

    <p class="Normal para-style-override-7"><span class="char-style-override-9">“Geneva, Ellesmere veya William’ın şahsı hakkında babanla hiç konuşmadım - bir tek Isobel’le evleneceğimden ve William’ı vasisi olarak bütün yükümlülüklerimi yerine getireceğimden haberdar etmek için konuşmuştum.”</span></p>

    <p class="Normal para-style-override-7"><span class="char-style-override-9">Brianna taşı ayağının altına aldı, yumuşak kumlara doğru sürüyüp bıraktı, sonra da durdu.</span></p>

    <p class="Normal para-style-override-7"><span class="char-style-override-9">“Hiçbir şey demedin mi yani? O ne dedi o zaman?” diye sert bir merakla sordu.</span></p>

    <p class="Normal para-style-override-7"><span class="char-style-override-9">“Hiçbir şey.” Dik bakışlara John Grey de aynı şekilde karşılık verdi.</span></p>

    <p class="Normal para-style-override-7"><span class="char-style-override-9">“Isobel’le neden evlendin?”</span></p>

    <p class="Normal para-style-override-7"><span class="char-style-override-9">John iç geçirdi. Artık kaytarmanın bir anlamı kalmamıştı.</span></p>

    <p class="Normal para-style-override-7"><span class="char-style-override-9">“William’a bakabilmek için.”</span></p>

    <p class="Normal para-style-override-7"><span class="char-style-override-9">Brianna’nın kalın kızıl kaşları neredeyse saçlarıyla birleşecekti.</span></p>

    <p class="Normal para-style-override-7"><span class="char-style-override-9">“Öylece evlendin demek, yani sırf Jamie Fraser’ın gayrimeşru çocuğunun bakımını üstlenebilmek için hayatını alt</span><span class="char-style-override-9" xml:lang="ar-SA">üst ettin, öyle mi? Ondan sonra da bu konuda </span><span class="italik char-style-override-8">hiç </span><span class="char-style-override-9">konuşmadınız, ha?”</span></p>

    <p class="Normal para-style-override-7"><span class="char-style-override-9">“Hayır,” dedi lord şaşkınca. “Elbette konuşmadık.”</span></p>

    <p class="Normal para-style-override-7"><span class="char-style-override-9">Yavaşça, kaşlar tekrar aşağı indi, kafa iki yana sallandı.</span></p>

    <p class="Normal para-style-override-7"><span class="char-style-override-9">“Erkekler,” dedi Brianna eleştirel bir tonla. Kasabaya bir bakış attı. Hava sakindi, Wilmington’ın bacalarından çıkan dumanlar, ağaçların üzerinde kalın bir tabaka oluşturuyordu. Sahil görünmüyordu; orada o an bir ejderha bile uzanıyor olabilirdi. Ama o boğuk, kalın ses sürüngengillere ait değildi; insanlar küçük gruplar halinde fakat durmaksızın parkurun yanından kasabaya doğru ilerliyorlardı.</span></p>

    <p class="Normal para-style-override-7"><span class="char-style-override-9">“Hava neredeyse karardı. Geri dönmeliyim.” Brianna kasabaya giden patikaya yöneldi; Lord John da onu takip etti, bir an rahatladı ama sonra, henüz engizisyon gösterisinin bitmediğini kabullendi.</span></p>

    <p class="Normal para-style-override-7"><span class="char-style-override-9">Brianna’nın ise yalnızca bir sorusu kalmıştı.</span></p>

    <p class="Normal para-style-override-7"><span class="char-style-override-9">“Ona ne zaman söyleyeceksin?” diye sordu, ağaçların yanına vardığında ona dönerek.</span></p>

    <p class="Normal para-style-override-7"><span class="char-style-override-9">“Kime, neyi?” dedi John, aniden gelen soruyla irkilerek.</span></p>

    <p class="Normal para-style-override-7"><span class="char-style-override-9">“Kardeşime.” Lord John’a sertçe baktı. “William’a.” İçindeki kızgınlık, ismin tadıyla birlikte azalmaya başladı. H</span><span class="char-style-override-9" xml:lang="ar-SA">âlâ</span><span class="char-style-override-9"> donuktu ama içinde bir heyecan da yükselmeye başlamıştı. Lord John sanki midesi fena halde bozulmuş gibi hissetti. Çenesinin altında soğuk terler boşaldı, bağırsakları yumru yumru oldu. Dizlerinin bağı çözüldü.</span></p>

    <p class="Normal para-style-override-7"><span class="char-style-override-9">“Sen delirdin mi?” Brianna’nın koluna yapıştı - hem düşmemek için, hem de kızın kaçmasına engel olmak için.</span></p>

    <p class="Normal para-style-override-7"><span class="char-style-override-9">“Anladığım kadarıyla babasının kim olduğunu tam olarak bilmiyor,” dedi, kaba bir tavırla. “Babamla bu konuyu hiç konuşmadığınız düşünülürse, herhalde kardeşimle de bunu konuşmanın bir anlamı olacağını sanmadın. Ama o bir yetişkin artık, bilmeye kesinlikle hakkı var.”</span></p>

    <p class="Normal para-style-override-7"><span class="char-style-override-9">Lord John boğuk bir iniltiyle gözlerini kapadı.</span></p>

    <p class="Normal para-style-override-7"><span class="char-style-override-9">“İyi misin?” diye sordu Brianna. John onun incelemek için yaklaştığını hissetti. “Pek iyi görünmüyorsun.”</span></p>

    <p class="Normal para-style-override-7"><span class="char-style-override-9">“Otur,” dedikten sonra, John Grey sırtını bir ağaca verip çöktü ve Brianna’yı da yanına, yere çekti. Derin bir nefes aldı, gözlerini kapalı tuttu, düşüncelerin kafasında akıp gitmesine izin verdi. Şaka yapıyor herhalde, diye düşündü. Elbette etmiyor, diye yanıt verdi zihninin dikkatli tarafı. Brianna’nın belirgin bir mizah anlayışı vardı ama o anda bunu kullandığına dair bir emare yoktu.</span></p>

    <p class="Normal para-style-override-7"><span class="char-style-override-9">Kız bunu yapamazdı. John ona izin veremezdi. Bunu düşünmesi dahi- ama onu nasıl durdurabilirdi ki? Brianna eğer onu dinlemezse, belki de Jamie ya da Claire...</span></p>

    <p class="Normal para-style-override-7"><span class="char-style-override-9">Bir el lordun omzuna dokundu.</span></p>

    <p class="Normal para-style-override-7"><span class="char-style-override-9">“Üzgünüm,” dedi Brianna yumuşakça. “Durup düşünemedim.”</span></p>

    <p class="Normal para-style-override-7"><span class="char-style-override-9">John Grey’in içi rahatladı. Bağırsaklarının düğümünün çözüldüğünü hissetti, gözlerini açtı ve kızın ona tuhaf, berrak, kendisinin anlayamadığı bir acıma duygusuyla baktığını gördü. Bağırsakları tekrar kasıldı, oracıkta müthiş bir gaz </span><span class="char-style-override-9" xml:lang="ar-SA">çıkarmak</span><span class="char-style-override-9"> zorunda kalacağından korktu.</span></p>

    <p class="Normal para-style-override-7"><span class="char-style-override-9">Bağırsakları, Brianna’yı beyninden daha iyi okumuştu.</span></p>

    <p class="Normal para-style-override-7"><span class="char-style-override-9">“Düşünmeliydim,” dedi Brianna kendini eleştiren bir sesle. “Sana neler hissettirebileceğimi hesap edemedim. Söylediğin gibi o senin oğlun. Sen büyüttün onu, onu ne kadar sevdiğini görebiliyorum. William’ın babamı öğrenip bundan daha önce haberi olmadığı için seni suçlamasının ne kadar korkunç bir şey olabileceğini şimdi hayal edebiliyorum.” Brianna adamın köprücük kemiğini ovuyordu; John bunun muhtemelen onu rahatlatmak amacıyla yapılan bir şey olduğunu ama bu amaca katiyen ulaşamadığını düşündü.</span></p>

    <p class="Normal para-style-override-7"><span class="char-style-override-9">“Ama- ” diye başladı fakat Brianna o sırada elini tutmuş, kendi elleri arasına almış, içtenlikle sıkıyordu, mavi gözleri yaşlarla parıldıyordu.</span></p>

    <p class="Normal para-style-override-7"><span class="char-style-override-9">“Öyle olmayacak,” dedi ikna edici bir tonla. “William seni hep sevmeli. İnan bana. Benim başıma da aynı şey geldi - yani, babam hakkındaki gerçeği öğrendiğimde. Başta inanmak istemedim; zaten bir babam vardı ve onu çok seviyordum, başka bir baba istemiyordum. Ancak sonra babamla tanıştım, o zaman- yani, </span><span class="italik char-style-override-8">o</span><span class="char-style-override-9">... öyle biri ki- ” Hafifçe omuz silkti, kolunu kaldırıp bileğindeki dantelle gözünü sildi.</span></p>

    <p class="Normal para-style-override-7"><span class="char-style-override-9">“Ama önceki babamı unutmadım,” dedi çok yumuşakça. “Asla da unutmayacağım. Asla.”</span></p>

    <p class="Normal para-style-override-7"><span class="char-style-override-9">Durumun genel ciddiyetine rağmen duygulanan Lord John boğazını temizledi.</span></p>

    <p class="Normal para-style-override-7"><span class="char-style-override-9">“Evet. Şey... duygularım eminim ki içini rahatlatıyordur canım. Ben de William’</span><span class="char-style-override-9" xml:lang="ar-SA">ın şu anki hürmetiyle sevgisini</span><span class="char-style-override-9">n benzer şekilde olduğunu ve ileride de öyle kalacağını ummakla birlikte, şunu söylemek isterim ki demek istediğim şey bu değildi.”</span></p>

    <p class="Normal para-style-override-7"><span class="char-style-override-9">“Değil miydi?” Brianna kafasını kaldırdı, genişlettiği gözlerindeki yaşlar kirpiklerini kara mızraklara döndürmüştü. Gerçekten çok güzel bir genç kadındı; John hafif bir şefkat duygusu hissetti.</span></p>

    <p class="Normal para-style-override-7"><span class="char-style-override-9">“Değildi,” dedi, sohbetin havasına aykırı kaçmamak için kibarca konuşarak. “Bak tatlım, sana William’ın kim olduğunu söyledim - ya da kim olduğunu sandığını.”</span></p>

    <p class="Normal para-style-override-7"><span class="char-style-override-9">“Vikont bilmem ne, onu mu diyorsun?”</span></p>

    <p class="Normal para-style-override-7"><span class="char-style-override-9"> Lord derin bir nefes aldı, efkârla bıraktı.</span></p>

    <p class="Normal para-style-override-7"><span class="char-style-override-9">“Aynen öyle. Gerçek anne-babasını bilen beş insan, on sekiz yıldır, William da dahil olmak üzere kimsenin onun Ellesmere Kontu olduğundan şüphelenmemesi için büyük çaba sarf etti.”</span></p>

    <p class="Normal para-style-override-7"><span class="char-style-override-9">Brianna bunu duyunca gözlerini indirdi, utangaç bir yüz ifadesiyle dudaklarını kastı. Tanrı aşkına, lord o anda bile Roger’ın Jamie’yi zamanında bulmuş olduğunu umuyordu; Jamie Fraser, kızından daha inatçı olma ihtimali olan yegâne insandı.</span></p>

    <p class="Normal para-style-override-7"><span class="char-style-override-9">“Anlamıyorsun,” dedi sonunda Brianna. Gözlerini kaldırdığında, lorda bir karara vardığını belli etti.</span></p>

    <p class="Normal para-style-override-7"><span class="char-style-override-9">“Gidiyoruz,” dedi birden. “Roger, ben ve- ve çocuklar.”</span></p>

    <p class="Normal para-style-override-7"><span class="char-style-override-9">“Ya?” dedi John dikkatlice. Bu, birçok açıdan iyi bir haber olabilirdi. “Nereyi düşünüyorsunuz? İngiltere’ye mi döneceksiniz? İskoçya’ya mı? İngiltere ya da Kanada’yaysa, size yardımcı olabilecek birçok tanıdığım- ”</span></p>

    <p class="Normal para-style-override-7"><span class="char-style-override-9">“Hayır. Oralara değil. Sizin ‘tanıdıklarınız’ olan bir yere gitmeyeceğiz.” Lord John’a acı bir gülümsemeyle baktı, sonra devam etmeden önce sertçe yutkundu.</span></p>

    <p class="Normal para-style-override-7"><span class="char-style-override-9">“Yani, şöyle ki gittik mi... bir daha</span><span class="char-style-override-9" xml:lang="ar-SA"> dönmeyeceğiz. Sanmıyorum-</span><span class="char-style-override-9"> bir daha görüşemeyiz herhalde.” John Grey içten içe basiretini toparladığını hissetse de kızın rahatsızlığıyla dertlendi.</span></p>

    <p class="Normal para-style-override-7"><span class="char-style-override-9">“Seni çok özleyeceğim Brianna,” dedi nazikçe. Hayatının büyük bölümünde askerlik yapmış, sonra bir diplomat olmuştu. Ayrılıklara, kayıplara, ölüp kendilerinden mahrum bırakan arkadaşlara alışmıştı. Ama bu garip kızı tekrar göremeyecek olacağını duymak, içinde beklenmedik bir hüzn</span><span class="char-style-override-9" xml:lang="ar-SA">ü</span><span class="char-style-override-9">n kabarmasına neden oldu. Neredeyse kendi kızımmış gibi, diye düşünd</span><span class="char-style-override-9" xml:lang="ar-SA">ü şaşkınca.</span></p>

    <p class="Normal para-style-override-7"><span class="char-style-override-9">Ama gerçekte bir oğlu vardı ve Brianna’nın ağzından çıkan sonraki sözlerle bütün dikkatini tekrar topladı.</span></p>

    <p class="Normal para-style-override-7"><span class="char-style-override-9">“Şunu demek istiyorum,” dedi, John’a doğru hafifçe, normalde zarif bir vücut hareketi olarak görülebilecek şekilde eğilerek, sonra da darbeyi vurdu: “William’la konuşmak zorundayım, ona anlatmak zorundayım. Elime bir daha bu şans geçmeyecek.” Sonra, yüz ifadesi değişti, elini göğsüne götürdü.</span></p>

    <p class="Normal para-style-override-7"><span class="char-style-override-9">“Gitmem lazım,” dedi birden. “Mandy- Amanda, kızım- beslemem lazım onu.”</span></p>

    <p class="Normal para-style-override-7"><span class="char-style-override-9">Laf ağzından çıkar çıkmaz ayağa kalktı ve yürüyüp gitti, parkurun kumunun üstünde bir fırtına bulutu gibi, felaket tehdidini her adımında hissettirerek kasabaya doğru ilerledi.</span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>