<html xmlns="http://www.w3.org/1999/xhtml">
<head>
  <title>karvekul2-13</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-10"><span class="bold">65. İlan Etme Zamanı</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Jamie at üstündeki beş adamla Woolam değirmeninin yakınında karşılaştı. İkisi yabancıydı, ikisi Salisbury’den tanıdığı adamlardı - Green ve Wherry adında eski Düzenleyiciler, yani fanatik </span><span class="char-style-override-9" xml:lang="ar-SA">Özgürlükçü</span><span class="char-style-override-9"> olmalıydılar. Beşinci adam ise gözleri hariç buz gibi bir yüzle bakan Richard Brown’du.</span></p>

    <p class="Normal para-style-override-7"><span class="char-style-override-9" xml:lang="ar-SA">İçindeki konuşarak anlaşma aşkına sessizce küfretti. O olmasa, her zamanki gibi MacDonald’dan Coopersville’de ayrılırdı. Ama şiirlerden bahsetmişlerdi</span><span class="char-style-override-9"> -şiirler, evet, lanet şiirler- ve birbirlerini eğlendirmişlerdi. O an boş yolda tek başına, iki ata göz kulak oluyordu; MacDonald da o sırada çalıların arasında bağırsaklarının isyanına teslim oluyordu.</span></p>

    <p class="Normal para-style-override-7"><span class="char-style-override-9">Amos Green baş</span><span class="char-style-override-9" xml:lang="ar-SA">ı</span><span class="char-style-override-9">yla selam vermişti ve geçip gidecekti ama Kitman Wherry dizginleri çekti; yabancılar da aynısını yaptılar, merakla baktılar.</span></p>

    <p class="Normal para-style-override-7"><span class="char-style-override-9">“James, nereye böyle arkadaş?” diye kendine has üslubuyla sordu Quaker mezhebinden olan Wherry. “Halifax’teki toplantıya mı geliyorsun? Bize eşlik etmeni çok isteriz doğrusu.”</span></p>

    <p class="Normal para-style-override-7"><span class="char-style-override-9">Halifax. Sırtında ter damlalarının ilerlediğini hissetti. Yazışma Komitesi’nin bir sonraki toplantısı oradaydı. Kıta Kongresi için delegeler seçilecekti.</span></p>

    <p class="Normal para-style-override-7"><span class="char-style-override-9">“Yol üstündeki bir arkadaşımı görmeye gidiyorum,” diye yanıt verdi nazikçe, MacDonald’ın atını başıyla göstererek. “Ama arkanızdan geleceğim; belki yolda tekrar karşılaşırız.” </span><span class="italik char-style-override-8">Hiç sanmam</span><span class="char-style-override-9">, diye düşündü, Brown’a bakmamaya özen göstererek.</span></p>

    <p class="Normal para-style-override-7"><span class="char-style-override-9">“Hoş karşılanacağınızdan emin değilim Bay Fraser.” Green medenice konuştu fakat Wherry’ye şaşkınca ona döndürecek kadar soğuk bir ton kullandı. “Cross Creek’te olandan sonra yani.”</span></p>

    <p class="Normal para-style-override-7"><span class="char-style-override-9">“Öyle mi? Peki siz masum bir adamın katledilmesine ya da katranla tüye bulanmasına müsaade eder miydiniz?” O an tartışmayı hiç istemiyordu fakat hiçbir şey söylememek asla olmazdı.</span></p>

    <p class="Normal para-style-override-7"><span class="char-style-override-9">Yabancılardan biri yola tükürdü.</span></p>

    <p class="Normal para-style-override-7"><span class="char-style-override-9">“Pek masum değil, eğer Fogarty Simms’ten bahsediyorsanız. Küçük Kralcı bozuntusu,” diye lafını bitirdi.</span></p>

    <p class="Normal para-style-override-7"><span class="char-style-override-9">Green de tükürdü. “Cross Creek’teki komite ona bir ders vermeye karar vermiş ama sanıyorum Bay Fraser karşı çıkmış. Çok acayip bir olaymış duyduğum kadarıyla,” dedi bilmişçe, eyerin üstünde arkaya doğru sarkarak Jamie’yi daha yüksekten süzdü. “Dediğim gibi, Bay Fraser- şu sıralar pek gözde değilsiniz.”</span></p>

    <p class="Normal para-style-override-7"><span class="char-style-override-9">Wherry yüzünü buruşturmuş, bir Jamie’ye bir Green’e bakıyordu. “Bir adamı katran ve tüyden kurtarmak, siyasi görüşü ne olursa olsun, herkesin sahip olması gereken bir erdemdir, en azından bana öyle geliyor,” dedi sertçe.</span></p>

    <p class="Normal para-style-override-7"><span class="char-style-override-9">Brown nahoş şekilde güldü.</span></p>

    <p class="Normal para-style-override-7"><span class="char-style-override-9">“Size öyle geliyor, orası öyle. Başkalarına değil. Bir adamı yanında dolaştırdıklarıyla tanırsın. Hem, sonra şu teyzeniz var, ha?” dedi, Jamie’ye yönelerek. “Bir de ünlü Bayan MacDonald var. Şu konuşmasını okudum- Simms’in gazetesinin son baskısında vardı,” diye ekledi, nahoş gülüşünü tekrar ederek.</span></p>

    <p class="Normal para-style-override-7"><span class="char-style-override-9">“Teyzemin misafirlerinin benimle ilişkisi yok,” dedi Jamie, çıkarabildiği en doğrudan sesle.</span></p>

    <p class="Normal para-style-override-7"><span class="char-style-override-9">“Yok mu? Teyzenizin kocası ne olacak peki- yoksa o dayınız falan, kadın da yengeniz mi?”</span></p>

    <p class="Normal para-style-override-7"><span class="char-style-override-9">“Duncan mı?” Hayreti sesine yansımıştı; yabancılar birbirlerine bakıp yüz ifadelerini yumuşattılar. “Yoo, kendisi teyzemin dördüncü kocası olur- dostumdur da. Ne olmuş ona?”</span></p>

    <p class="Normal para-style-override-7"><span class="char-style-override-9">“Duncan Innes, Farquard Campbell ve daha birçok Kral yanlıları ile kol kola geziyor. İngiltere’yle ilişkilerin düzelebilmesi için o kadar çok bildiri dağıttılar ki o parayla gemi yapılırdı. Bilmediğinize şaşırdım Bay Fraser.”</span></p>

    <p class="Normal para-style-override-7"><span class="char-style-override-9">Jamie şaşırmakla kalmamış, neye uğradığını şaşırmıştı ama belli etmedi.</span></p>

    <p class="Normal para-style-override-7"><span class="char-style-override-9">“Herkesin fikri kendine,” dedi omuz silkerek. “Duncan istediğini yapar. Ben de öyle yapacağım.”</span></p>

    <p class="Normal para-style-override-7"><span class="char-style-override-9">Wherry duyduklarını baş</span><span class="char-style-override-9" xml:lang="ar-SA">ını sallayarak onaylıyordu</span><span class="char-style-override-9"> ama ötekilerin yüzleri şüphecilikten orta derece bir kine kadar değişen ifadelere sahipti.</span></p>

    <p class="Normal para-style-override-7"><span class="char-style-override-9">Yanındakilerin tepkileri Wherry tarafından fark edilmemişti.</span></p>

    <p class="Normal para-style-override-7"><span class="char-style-override-9">“Senin fikrin ne peki arkadaş?” diye sordu kibarca.</span></p>

    <p class="Normal para-style-override-7"><span class="char-style-override-9">Eh, bu sorunun geleceği belliydi. İlanının şartlarını ara sıra kafasından geçirdiğinde aklına saçma kahramanlıklar gerektiren, büyük tehlikeler içeren ve daha birçok farklı özelliği olan değişik ortamlar gelmişti. Ama böyle konularda sıkça karşılaştığı üzere, Tanrı’nın mizah anlayışı yine zihnini ters köşeye yatırmıştı. Yine o geri alınamaz kararla karşı karşıyaydı ve asilerin arasına katılacaktı - hem de bu noktaya gelene kadar can düşmanı olacaklarla ittifak yapmak zorundaydı. Tozlu yolun kenarında, arkasındaki çalılarda çömelip pantolonunu indirmiş, üniformalı bir Kraliyet yetkilisi o anda da yanındaydı üstelik.</span></p>

    <p class="Normal para-style-override-7"><span class="char-style-override-9">“Ben özgürlükten yanayım,” dedi, konumundan şüphe duyulmasına biraz şaşırdığını belirten bir tonla.</span></p>

    <p class="Normal para-style-override-7"><span class="char-style-override-9">“Öyle misiniz?” Green sertçe baktı, sonra da çenesini MacDonald’ın atına doğru kaldırdı - atın eyerinde MacDonald’ın askeri kılıcı asılıydı, güneşte parlayarak kendini fazlasıyla belli ediyordu. “Yanınızda neden kızıl ceketli gezdiriyorsunuz o halde?”</span></p>

    <p class="Normal para-style-override-7"><span class="char-style-override-9">“Arkadaşım olur kendisi,” dedi Jamie sakince.</span></p>

    <p class="Normal para-style-override-7"><span class="char-style-override-9">“Kızıl ceket mi?” Yabancılardan biri eyerinin üstünde sanki bir arı tarafından saldırıya uğramışçasına geri çekildi. “Kızıl ceketlilerin burada ne işi var?” Adam paniklemişti, etrafını ani hareketlerle kolaçan etmeye başladı; sanki topraktan çıkıp ya da ağaç kovuğundan fırlayıp saldıracak yaratıklar olabileceğinden şüphelenir gibiydi.</span></p>

    <p class="Normal para-style-override-7"><span class="char-style-override-9">“Bir tane var sadece, bildiğim kadarıyla,” dedi Brown sakinleşmesini istediğini ima eden bir sesle. “Adı MacDonald. Gerçek bir asker değil; yarı maaşla emekli olmuş, Vali’ye çalışıyor.”</span></p>

    <p class="Normal para-style-override-7"><span class="char-style-override-9">Yanındaki o kadar rahatlamış görünmüyordu.</span></p>

    <p class="Normal para-style-override-7"><span class="char-style-override-9">“Ne işin var bu MacDonald’la?” diye sordu Jamie’ye hesap sorarcasına.</span></p>

    <p class="Normal para-style-override-7"><span class="char-style-override-9">“Dediğim gibi arkadaşım olur.” Karşısındakilerin tutumu bir anda şüpheci ve kindarlıktan açık düşmanlığa evrilmişti.</span></p>

    <p class="Normal para-style-override-7"><span class="char-style-override-9">“Vali’nin casusu olur o adam aynı zamanda,” dedi Green netlikle.</span></p>

    <p class="Normal para-style-override-7"><span class="char-style-override-9">Bunun yanlış bir tarafı yoktu ve Jamie taşradakilerin yarısının bundan haberdar olduğunun farkındaydı. MacDonald kendisini ve işlerini sakınmak için hiçbir çaba göstermemişti. Bunu inkâr etmek, Jamie’nin ya ahmak ya da ikiyüzlü olduğuna delalet olurdu - ya da ikisine birden.</span></p>

    <p class="Normal para-style-override-7"><span class="char-style-override-9">Adamlar huzursuzlandılar; birbirlerine bakıp ellerini silahlarına götürdüler.</span></p>

    <p class="Normal para-style-override-7"><span class="char-style-override-9" xml:lang="ar-SA">Çok güzel, diye düşündü Jamie. Durumun ironisinden yeterince tatmin olmayan Tanrı, birkaç saniye önce müttefiki olduğunu açıkladığı kişilerle ölümüne dövüşmesi gerektiğine karar vermişti. Bunun nedeni isyan ettiği Kraliyet ailesini savunan bir asker olacaktı hem de.</span></p>

    <p class="Normal para-style-override-7"><span class="char-style-override-9">“Çıkarın onu oradan,” dedi Brown atını dürterek hafifçe öne sürerek. “Bakalım şu arkadaşınız neler söyleyecek bize.”</span></p>

    <p class="Normal para-style-override-7"><span class="char-style-override-9">“Belki ona ufak bir ders veririz, o da gidip Vali’ye ders vermeye kalkar, ha?” Nükteli cümleye rağmen, lafın sahibi olan yabancı şapkasını çıkardı ve eyerinin kenarına dikkatle yerleştirdi. Hazırlanıyordu.</span></p>

    <p class="Normal para-style-override-7"><span class="char-style-override-9">“Durun!” Wherry doğruldu, diğerlerini elini kaldırarak durdurmaya çalıştı. Ama bunu yapmadan önce Jamie’ye danışsa, bunun etki etmesi için birkaç dakika geriye gitmeleri gerektiğini duyardı. “Ellerinizi kana bulamak- ”</span></p>

    <p class="Normal para-style-override-7"><span class="char-style-override-9">“Ne olur ki?” Brown yüzüne bir Azrail gülüşü yerleştirdi, gözlerini Jamie’ye sabitledi ve eyerine bağlanmış kırbacı açtı. “Maalesef elimizde katran yok. Ama şöyle güzel bir dayak, mesela üstüne bir de giysilerini alırsak... Vali’ye kadar ciyaklaya ciyaklaya giderler, değil mi?”</span></p>

    <p class="Normal para-style-override-7"><span class="char-style-override-9" xml:lang="ar-SA">İkinci yabancı güldü ve tekrar tükürdü; tükürük Jamie’nin ayağına geldi.</span></p>

    <p class="Normal para-style-override-7"><span class="char-style-override-9">“İyi olur doğrusu, evet. Cross Creek’te tek başına iki düzine adama karşı gelmişsin Fraser, öyle duydum. Şimdi beşe ikiyiz, kazanma şansın ne kadar dersin?”</span></p>

    <p class="Normal para-style-override-7"><span class="char-style-override-9">Jamie şansını hayli yüksek görüyordu. Elindeki dizginleri bıraktı, döndü ve kendisini iki atın arasına attı, ince bir çığlıkla birlikte atların yanlarına tokat attı, sonra da yol kenarındaki </span><span class="char-style-override-9" xml:lang="ar-SA">çalıların arasına balıklama daldı. Otların, taşların arasında dört ayak üstündeki son hızıyla ilerlemeye başladı.</span></p>

    <p class="Normal para-style-override-7"><span class="char-style-override-9">Arkasında atların şaha kalktığını, kişnediğini, diğer atları bu tavırlarıyla gerginleştirmeye başladığını duydu. Atlarını tekrar kontrol almaya çalışan adamlardan da öfke ve panik nidaları yükseliyordu.</span></p>

    <p class="Normal para-style-override-7"><span class="char-style-override-9">Kısa bir yokuştan aşağı kaydı, söktüğü otlar ve kazınan toprak ayaklarının altında birikti, yokuşun bittiği yerde dengesini kaybetti, düştü, sonra kalkıp bir meşe korusunun içine daldı. Oradaki fidan sırasının arkasına sığındı, soluklandı.</span></p>

    <p class="Normal para-style-override-7"><span class="char-style-override-9">Bir tanesi cesaret edip -ya da öfkelenip- atından inmiş ve çalıların arasına dalıp onu takip etmişti; yoldan gelen huzursuz sesleri bastıran, çok yakından gelen hışırtı seslerini ve küfürleri duyabiliyordu. Jamie yaprakların arasında dikkatle bakınca, şapkası çıkmış, saçları dağılmış Richard Brown’un elinde tüfekle etrafını kolaçan ettiğini gördü.</span></p>

    <p class="Normal para-style-override-7"><span class="char-style-override-9">Karşısına dikilmekle ilgili bütün düşünceleri kayboldu; çorabındaki küçük bir bıçak dışında silahsızdı ve Richard Brown’un onu hemen vuracağından emindi - ötekiler geldiğinde de kendini savunduğunu iddia edip rahatlıkla kurtulurdu.</span></p>

    <p class="Normal para-style-override-7"><span class="char-style-override-9">Yokuşun yukarısına, yola doğru baktığında kırmızı bir renk gördü. Brown da o yöne döndü, aynı şeyi gördü ve tüfeğini nişanlayıp ateş etti. Ceketinin bir ağaç dalına asmış olan düşünceli Donald MacDonald, Brown’un arkasındaki ağacın adeta içinden çıktı ve adamın kafasına geniş bir ağaç dalı geçirdi.</span></p>

    <p class="Normal para-style-override-7"><span class="char-style-override-9">Brown yere düştü, bir anlığına neye uğradığını şaşırdı; o anda Jamie saklandığı fidanların arkasından çıktı, MacDonald’ı eliyle yanına çağırdı. Birlikte ormanın derinliklerine doğru kaçtılar; oradaki bir derenin yanında bir süre beklediler, sonra yukarıdan bir süre ses gelmeyince, durumu kontrol etmek için yola göz atmaya karar verdiler.</span></p>

    <p class="Normal para-style-override-7"><span class="char-style-override-9">Adamlar gitmişti. MacDonald’ın atı da yoktu. Kulakları inmiş, gözleri sulu sulu bakan Gideon, onları görünce sinirle kişnedi, kocaman sarı dişlerini gösterip salyasını akıttı. Brown ve yanındakiler belli ki kuduz bir atı çalmamayı akıl etmişlerdi ama yine de hayvanı bir ağaca bağlamış ve koşum takımını mahvettikten sonra boynuna asmışlardı. MacDonald’ın artık iki parça halindeki kılıcı tozların içinde, kınından ayrılmış halde duruyordu.</span></p>

    <p class="Normal para-style-override-7"><span class="char-style-override-9">MacDonald parçaları aldı, biraz inceledi, sonra kafasını iki yana salladı ve parçaları kemerine sıkıştırmaya karar verdi.</span></p>

    <p class="Normal para-style-override-7"><span class="char-style-override-9">“Jones onarabilir mi sence?” diye sordu. “Yoksa Salisbury’ye mi gitmeliyim?”</span></p>

    <p class="Normal para-style-override-7"><span class="char-style-override-9">“Wilmington ya da New Bern,” dedi Jamie, ağzını eliyle silerek. “Dai Jones kılıç tamir edebilecek yeteneğe sahip değil ama duyduğum kadarıyla Salisbury’de yeni arkadaşlar bulacakmışsın.” Salisbury artık Düzenleyiciler’in yeni kalbiydi ve cumhuriyet karşıtlığı orada h</span><span class="char-style-override-9" xml:lang="ar-SA">âlâ</span><span class="char-style-override-9"> çok popülerdi. Kendi kalbi normal ritmine geri dönmüştü ama gerginlikten kalma diz titremesi tamamen geçmemişti.</span></p>

    <p class="Normal para-style-override-7"><span class="char-style-override-9">MacDonald yavaşça kafa salladı, sonra Gideon’a baktı. “Sağlam mıdır senin bu hayvan?”</span></p>

    <p class="Normal para-style-override-7"><span class="char-style-override-9">“Hayır.”</span></p>

    <p class="Normal para-style-override-7"><span class="char-style-override-9">Gideon’un bu tedirgin hali, Jamie’nin ona eşlik eden bir at olmadan binme riskine girmeyeceği anlamına geliyordu; tabii ki MacDonald’ı da beraberinde bindirip bu dizginleri olmayan hayvanı daha da kızdırmak söz konusu olamazdı. En azından eyerdeki halatı bırakmışlardı. Isırılmadan aygırın üstünden bu halatı geçirmeyi başardı ve Tepe’ye doğru yürüyerek dönmeye başladılar.</span></p>

    <p class="Normal para-style-override-7"><span class="char-style-override-9">“Büyük şanssızlık,” dedi MacDonald bir süre sonra, düşünceli bir sesle. “Yani, bizi birlikte görmeleri. Konseylerine girme şansın kaldı mı sence? Sırf o toplantıda bir gözüm, bir kulağım olsun diye sol kolumu feda edebilirdim, o kadar söyleyeyim sana!”</span></p>

    <p class="Normal para-style-override-7"><span class="char-style-override-9">Jamie o anda fark etti ki kararını ani bir şekilde ilan ettiği anda davasına ihanet ettiği yol arkadaşı tarafından duyulmuştu ve hemen sonrasında ilanla birlikte müttefik olmayı düşündüğü kişiler tarafından öldürülmenin eşiğine gelmişti - ve iki taraf da kendisini inandırıcı bulmamıştı.</span></p>

    <p class="Normal para-style-override-7"><span class="char-style-override-9">“Tanrı güldüğünde nasıl bir ses çıkıyor diye merak ediyor musun Donald?” diye sordu düşünceli bir sesle.</span></p>

    <p class="Normal para-style-override-7"><span class="char-style-override-9">MacDonald dudaklarını büzdü, ufka baktı; koyu bulutlar dağın omzunun ardından yaklaşıyordu.</span></p>

    <p class="Normal para-style-override-7"><span class="char-style-override-9">“Gök gürültüsü gibidir diye düşünüyorum,” dedi. “Sence?”</span></p>

    <p class="Normal para-style-override-7"><span class="char-style-override-9">Jamie kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır, bence çok küçük, fark edilmez bir ses çıkıyor.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>