<html xmlns="http://www.w3.org/1999/xhtml">
<head>
  <title>karvekul2-35</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-30"><span class="bold">85. Çalıntı Gelin</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Malva’nın ölümünün üstünden bir hafta geçmişti; h</span><span class="char-style-override-9" xml:lang="ar-SA">âlâ</span><span class="char-style-override-9"> katilin kimliği hakkında en ufak bir iz yoktu. Tepe’de dedikodular, pis bakışmalar başını almış yürümüşt</span><span class="char-style-override-9" xml:lang="ar-SA">ü</span><span class="char-style-override-9"> ama Jamie’nin bütün çabalarına rağmen, elimize hiçbir bilgi geçememişti.</span></p>

    <p class="Normal para-style-override-7"><span class="char-style-override-9">Günler geçtikçe Jamie’nin daha da gerginleştiğini, bir şeyler yapılması gerektiğini görebiliyordum. Fakat ne yapılabileceği hakkında bir fikrim yoktu.</span></p>

    <p class="Normal para-style-override-7"><span class="char-style-override-9" xml:lang="ar-SA">Çarşamba sabahı, kahvaltıdan sonra, Jamie odasındaki pencereden dışarı bir süre kızgın bakışlar attıktan sonra masasını aniden yumrukladı, yerimden sıçramama neden oldu.</span></p>

    <p class="Normal para-style-override-7"><span class="char-style-override-9">“Yeter artık, daha fazla tahammül edemeyeceğim,” dedi sonunda. “Bu çılgınlığa bir dakika daha maruz kalırsam delireceğim. Bir şeyler yapmam lazım. Yapacağım da.” Beyanına bir karşılık almayı beklemeksizin kapıyı açtı ve koridora, “Joseph!” diye bağırdı.</span></p>

    <p class="Normal para-style-override-7"><span class="char-style-override-9">Bayan Bug’ın isteği üzerine mutfak bacasını temizlemekte olan Bay Wemyss ürkmüş bir ifadeyle ve üstünde is izleri olan solgun bir tenle belirdi.</span></p>

    <p class="Normal para-style-override-7"><span class="char-style-override-9">Jamie çalışma odasının zemininin kara lekelerle kaplanmasına aldırmadı -kilimi yakmıştı-Bay Wemyss’in gözlerinin içine buyurgan bakışlarla baktı.</span></p>

    <p class="Normal para-style-override-7"><span class="char-style-override-9">“İstiyor musun o kadını?” diye sordu sertçe.</span></p>

    <p class="Normal para-style-override-7"><span class="char-style-override-9">“Hangi kadını?” Bay Wemyss doğal olarak neye uğradığını şaşırmıştı. “Nasıl- haa, siz... </span><span class="italik char-style-override-8">Fraulein</span><span class="char-style-override-9"> Berrisch’ten mi bahsediyorsunuz?”</span></p>

    <p class="Normal para-style-override-7"><span class="char-style-override-9">“Kim olacak? İstiyor musun?” diye tekrar etti Jamie.</span></p>

    <p class="Normal para-style-override-7"><span class="char-style-override-9">Bay Wemyss’e ne istediği sorulmayalı çok uzun zaman olmuştu, belliydi. Adamın bunun şaşkınlığını üstünden atabilmesi için belli bir zaman geçmesi gerekti.</span></p>

    <p class="Normal para-style-override-7"><span class="char-style-override-9">Jamie’nin acımasız ısrarı sonucunda, Bay Wemyss önce </span><span class="italik char-style-override-8">Fraulein</span><span class="char-style-override-9">’ın arkadaşlarının kadının nasıl mutlu olacağını daha iyi bildiklerinden emin olduğunu, kendi uygunsuzluğu, fakirliği ve genel değersizliğinin bir koca olmak için yetersizliğine delalet olduğunu anlattı ama sonra, ısrar devam edince, sonunda, eğer </span><span class="italik char-style-override-8">Fraulein</span><span class="char-style-override-9"> bu işe çok ters bakmazsa, belki... yani...</span></p>

    <p class="Normal para-style-override-7"><span class="char-style-override-9">“Evet, efendim,” dedi, ağzından çıkanın netliğinden kendi kendine korkarak. “İstiyorum. Çok istiyorum!” dedi dayanamayarak.</span></p>

    <p class="Normal para-style-override-7"><span class="char-style-override-9">“Güzel,” dedi Jamie memnuniyetle. “Gidip alalım onu o zaman.”</span></p>

    <p class="Normal para-style-override-7"><span class="char-style-override-9">Bay Wemyss’in şaşkınlıktan ağzı açık kaldı; benimki de. Jamie yanıma geldi, büyük bir mutluluk ve güvenle emirlerini verdi.</span></p>

    <p class="Normal para-style-override-7"><span class="char-style-override-9">“Genç Ian’ı bulabilir misin Sassenach? Bayan Bug’a da yemek hazırlamasını söyle; bir hafta seyahat edecek dört erkek için. Sonra da Roger Mac’e haber ver, bir papaza ihtiyacımız olacak.”</span></p>

    <p class="Normal para-style-override-7"><span class="char-style-override-9">Ellerini birbirine mutluluk içinde sürttü, sonra Bay Wemyss’in omzuna dostane şaplaklar atarak bakımsız giysilerden tozlar çıkmasına neden oldu.</span></p>

    <p class="Normal para-style-override-7"><span class="char-style-override-9">“Git kendini toparla Joseph,” dedi. “Saçlarını da kes. Sana gidip bir gelin çalacağız.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“...</span><span class="italik char-style-override-8">göğsünün üstüne de bir tabanca, bir tabanca,” </span><span class="char-style-override-9">diye okudu şarkıyı Genç Ian</span><span class="italik char-style-override-8">. “Evlendir beni, evlendir beni, papaz efendi, yoksa ben senin cenazende papaz olurum. Cenazende papaz olurum!</span><span class="char-style-override-9">”</span></p>

    <p class="Normal para-style-override-7"><span class="char-style-override-9">“Tabii,” dedi Roger, Willie adındaki genç ve cesur bir adamın arkadaşlarıyla birlikte genç bir kadını alıkoyduğu ama genç kadının da çetin çıktığı o şarkıyı keserek, “Willie’den biraz daha becerikli olduğunu varsayıyoruz, gece için yani; ne diyorsun Joseph?”</span></p>

    <p class="Normal para-style-override-7"><span class="char-style-override-9">Temizlenmiş, güzelce giyinmiş, heyecanla canlanmış olan Bay Wemyss ona aval aval baktı - ne kastettiği hakkında en ufak bir fikri yoktu. Eyer çantasının bağını sıkmakta olan Roger sırıttı.</span></p>

    <p class="Normal para-style-override-7"><span class="char-style-override-9">“Genç Willie, o genç kadınla kendisini silah zoruyla evlendirtmeye çalışıyor, bunun için bir papazı zorluyor,” diye açıkladı, “ama sonra, bu çalıntı gelini yatağa götürdüğünde, kadın onu reddetmiş - adam ne denediyse başarılı olamamış.”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Dön bana Willie, dön bakire tenime, dön bakire tenime!</span><span class="char-style-override-9">” diye şakıdı Ian.</span></p>

    <p class="Normal para-style-override-7"><span class="char-style-override-9">“Aklında olsun,” dedi Roger, Gideon’un üstüne kendi eyer çantasını yüklemekte olan Jamie’ye, “eğer </span><span class="italik char-style-override-8">Fraulein</span><span class="char-style-override-9" xml:lang="ar-SA"> gönülsüzse...”</span></p>

    <p class="Normal para-style-override-7"><span class="char-style-override-9">“Neye? Joseph’le evlenmeye mi gönülsüz olacak?” diyen Jamie, Bay Wemyss’in sırtını sıvazladı, sonra da ellerini havada birleştirip kendinden hayli küçük olan adamı eyere yöneltti. “Böyle bir fırsatı kaçıracak bir kadın hayal bile edemiyorum, değil mi </span><span class="italik char-style-override-8">a charaid</span><span class="char-style-override-9">?”</span></p>

    <p class="Normal para-style-override-7"><span class="char-style-override-9">Jamie her şeyin yerli yerinde olduğundan emin olmak için açıklığa bir göz attı, sonra da merdivenleri koşarak çıkıp bana küçük bir veda öpücüğü verdikten sonra tekrar koşarak Gideon’un üstüne atladı; hayvan uysal davrandı, onu ısırmaya çalışmadı.</span></p>

    <p class="Normal para-style-override-7"><span class="char-style-override-9">“Kendine iyi bak, </span><span class="italik char-style-override-8">mo nighean donn</span><span class="char-style-override-9">,” dedi gözlerimin içine gülümseyerek. Sonra da, birkaç İskoç yağmacısı gibi, atların ve Ian’ın çığlıklarının büyük gürültüsüyle açıklıktan ayrıldılar.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Nedense, erkeklerin Tepe’den ayrılması işleri biraz kolaylaştırdı. Elbette konuşmalar aynen devam etti ama günah keçisi olarak bakılacak Jamie ya da Ian’ı etrafta göremeyince, söylentiler başı kesilmiş tavuklar kadar şuursuz bir hale geldi; sevimsiz ama zararsız yakıştırmalar olarak kaldı.</span></p>

    <p class="Normal para-style-override-7"><span class="char-style-override-9">Ev de teyakkuz halindeki bir kaleden, yalnızca bir fırtınanın merkezi olma mertebesine geriledi.</span></p>

    <p class="Normal para-style-override-7"><span class="char-style-override-9">Ayrıca, Bay Wemyss evde olmayınca, Lizzie de ziyarete geldi ve minik Rodney Joseph’i getirdi. Roger sağ olsun, genç babaların Tilgath-pileser ve Ichabod isimleri üzerinde düşünmelerini engellemişti. Artık Rory olarak tanınan Rogerina’da henüz bir sorun çıkmamıştı ama Roger bu isimlere sahip bir çocuğu vaftiz etmeye dayanabileceğinden pek emin olamıyordu.</span></p>

    <p class="Normal para-style-override-7"><span class="char-style-override-9">Rodney çok uyumlu bir çocuğa benziyordu, bunun bir sebebi de, ona ne derseniz diyin gözlerinizin içine hayret dolu bir merakla bakmasıydı. Lizzie’nin doğum sırasındaki şaşkınlığı da yerini büyük bir keyfe bırakmıştı. Jo’yla Kezzie’yi kıskandırabilecek bu ilgi, onların da aynı hissetmeleri sayesinde sorun yaratmıyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">İkisi de durdurulmadıkları zamanlarda, yarım saat boyunca Rodney’nin bağırsak hareketlerini büyük bir heyecanla, eskiden hayvan avlama tekniklerini anlattıkları neşeyle anlatabiliyordu. Dediklerine göre domuzlar gibi Rodney de her şeyi yemekten hoşlanıyordu.</span></p>

    <p class="Normal para-style-override-7"><span class="char-style-override-9">Erkeklerin gelin kaçırma seferine çıkışlarından birkaç gün sonra, Brianna yanına Jemmy’yi de alarak geldi; Lizzie de Rodney’yi getirerek bize eşlik etti. Mutfakta Amy McColum ve bana katıldılar, beraber dikiş diktik. Bir süre çocuklarla ilgilendikten sonra, kendimizi bir şüpheliler listesi oluşturmaya, Tepe’deki erkek nüfusunu baştan aşağı gözden geçirmeye adadık.</span></p>

    <p class="Normal para-style-override-7"><span class="char-style-override-9">Konu üzerinde, doğal olarak daha derin bir ilgim vardı ama genç hanımlar da adaletin yerini bulması için benim kadar istekli duruyorlardı - bu arada, benim ve Jamie’nin Malva Christie’nin ölümüyle herhangi bir ilgimiz olabileceğine de ihtimal vermek şöyle dursun, tartışmaya bile açmıyorlardı.</span></p>

    <p class="Normal para-style-override-7"><span class="char-style-override-9">Kendi adıma, böyle açık tartışmaların faydalı olduğunu düşünüyordum, çünkü zaten içten içe sürekli olan biteni ölçüp tartıyor, tahminlerde bulunmaya çalışıyordum. Çok zor bir zihin egzersiziydi bu. Tanıdığım her erkeği soğukkanlı bir katil yerine koymanın yanı sıra, bir de cinayetin kendisinin kafamda tekrar yaşanması, Malva’yı bulduğum anın sürekli aklıma gelmesi gibi yan etkileri vardı.</span></p>

    <p class="Normal para-style-override-7"><span class="char-style-override-9">“Bobby’nin yapmış olabileceğini düşünmek dahi istemiyorum,” dedi Bree, elindeki çorabı örmeye devam ederken. “Çok iyi bir oğlana benziyor.”</span></p>

    <p class="Normal para-style-override-7"><span class="char-style-override-9">Lizzie bunu duyunca çenesini indirdi, dudaklarını büzdü.</span></p>

    <p class="Normal para-style-override-7"><span class="char-style-override-9">“Çok iyidir, evet,” dedi. “Ama nasıl derler, sıcakkanlıdır diyeyim.”</span></p>

    <p class="Normal para-style-override-7"><span class="char-style-override-9">Hepimiz ona döndük.</span></p>

    <p class="Normal para-style-override-7"><span class="char-style-override-9">“Eh,” dedi, “ona izin vermedim fakat beni çok zorladı. Hayır dediğim zaman da gitti, ağacın tekini tekmeledi.”</span></p>

    <p class="Normal para-style-override-7"><span class="char-style-override-9">“Reddettiğim zaman benim kocam da yapardı bunu,” dedi Amy, düşünceli halde. “Ama boğazımı kesmezdi, eminim.”</span></p>

    <p class="Normal para-style-override-7"><span class="char-style-override-9">“Ancak Malva bu kişiyi reddetmemiş,” dedi Bree, örgü iğnesine gözlerini kısarak bakarken. “Sorun burada. Kim öldürdüyse, kız hamile olduğu için öldürmüş, herkese anlatacağından korkmuş.”</span></p>

    <p class="Normal para-style-override-7"><span class="char-style-override-9">“Ooo!” dedi Lizzie neşeyle. “Güzel, o halde Bobby asla olamaz, değil mi? Çünkü babam onu terslediğinde” -babasından bahsedince yüzü düştü; adam Rodney’nin doğumunu bile kutlamamıştı- “Malva’yla evlenmek istememiş miydi? Ian öyle demişti, yani çocuk ondan olsa... Bay Christie kızının onunla evlenmesine razı gelmek zorunda kalırdı, değil mi?”</span></p>

    <p class="Normal para-style-override-7"><span class="char-style-override-9">Amy kafasını salladı, mantıklı bulmuştu bunu. Fakat Bree’nin itirazları vardı.</span></p>

    <p class="Normal para-style-override-7"><span class="char-style-override-9">“Doğru ancak</span><span class="char-style-override-9" xml:lang="ar-SA"> kız bebeğin onda</span><span class="char-style-override-9">n olmadığını söyleyip duruyordu, ayrıca çocuk kızın hamile olduğunu duyunca böğürtlen çalılarının orada kusuverdi” -dudakları iğrenmeyle büzüldü- “hem de hemen. Belki, duyduğu kıskançlıkla öldürmüştür, ne dersiniz?”</span></p>

    <p class="Normal para-style-override-7"><span class="char-style-override-9">Lizzie’yle Amy bunun üstüne düşünceli bir hal aldılar; ikisi de Bobby’yi severlerdi ancak bu mantıklı açıklamayı göz ardı edemezlerdi.</span></p>

    <p class="Normal para-style-override-7"><span class="char-style-override-9">“Merak ettiğim şey,” diye biraz tereddüt ederek lafa girdim, “katilin daha yaşlı bir adam olup olmadığı. Kıza ilgi duyan delikanlılar herkesin malumu zaten, evet ama kız yanlarından geçerken ona bakan birden fazla evli adam gördüm.”</span></p>

    <p class="Normal para-style-override-7"><span class="char-style-override-9">“Benim adayım Hiram Crombie,” dedi Bree hemen, iğnesini çorabın topuğuna daldırarak. Herkes güldü fakat</span><span class="char-style-override-9" xml:lang="ar-SA"> kız kafasını iki yana salladı.</span></p>

    <p class="Normal para-style-override-7"><span class="char-style-override-9">“Yoo, ciddiyim ben. Çok dindar, tutucu olanlarda her zaman bir sapıklık çıkıyor; ya çekmeceleri kadın çamaşırlarıyla dolu oluyor, ya kilise korosundaki oğlanlara sarkıyorlar...”</span></p>

    <p class="Normal para-style-override-7"><span class="char-style-override-9">Amy’nin alt çenesi kontrolden çıkarak üst çeneden ayrıldı.</span></p>

    <p class="Normal para-style-override-7"><span class="char-style-override-9">“Kadın çamaşırları mı?” dedi hayretler içinde. “Yani... kombinezonlar, korseler falan mı? Ne yapacaklar ki onlarla?”</span></p>

    <p class="Normal para-style-override-7"><span class="char-style-override-9">Brianna soruyu duyunca kızardı, hedef kitlesinin entelektüel seviyesinin tekrar farkına vardı. Öksürdü, toparlamak için bir şeyler düşünmeye başladı ama hayli çaresizdi.</span></p>

    <p class="Normal para-style-override-7"><span class="char-style-override-9">“Ee... yani, laf ağzımdan çıkarken... Fransız iç çamaşırlarını düşünüyordum,” dedi zayıf bir sesle. “Şey... dantelli şeyler.”</span></p>

    <p class="Normal para-style-override-7"><span class="char-style-override-9">“Fransız...” diye tekrar etti Lizzie, sonra da bilmiş bir şekilde kafasını salladı. Fransız kadınlarının</span><span class="char-style-override-9" xml:lang="ar-SA"> kötü ününden herkes haberdardı</span><span class="char-style-override-9"> ama Fraser Tepesi’nde benden başka herhangi bir kadının onlarla karşılaştığından oldukça şüpheliydim. Ama Bree’nin ağzından kaçırdığı lafın ucunu toparlamak adına, onlara La Nestlé’yi, Fransa Kralı’nın metresini anlattım. Göğüs uçlarını deldirmiş, mahkemeye altın küpeli göğüslerini sergileyerek gelen kadın.</span></p>

    <p class="Normal para-style-override-7"><span class="char-style-override-9">“Birkaç ay daha böyle giderse,” dedi Lizzie umutsuz bir sesle, göğüslerini şevkle emmekte olan Rodney’e bakarak, “ben de yapabilirim onu. Jo’yla Kezzie’yle söyleyeyim de postları satıp iki tane alsınlar.”</span></p>

    <p class="Normal para-style-override-7"><span class="char-style-override-9">Buna gülerken ön kapının çalındığını fark etmedik - Jamie’nin çalışma odasında oynamakta olan Jemmy’yle Aidan mutfağa gelip bize söylemeseler haberimiz olmayacaktı.</span></p>

    <p class="Normal para-style-override-7"><span class="char-style-override-9">“Ben bakarım.” Bree elindeki işi bıraktı ama ben çoktan ayağa kalkmıştım.</span></p>

    <p class="Normal para-style-override-7"><span class="char-style-override-9">“İşine bak sen, ben kalktım,” dedikten sonra elime bir mum alıp karanlık koridordan geçtim, kalbim gümbürdüyordu. Karanlık bastıktan sonra gelen ziyaretçiler beraberlerinde her zaman farklı bir aciliyet getiriyorlardı.</span></p>

    <p class="Normal para-style-override-7"><span class="char-style-override-9">Bu da öyleydi ama beklediğim bir şey değildi. Bir an, kapı ağzında durmakta olan uzun kadını tanıyamadım. İnce, soluk tenli... Sonra fısıldadı: “</span><span class="italik char-style-override-8">Frau</span><span class="char-style-override-9"> Fraser? Ben, şey... girebilir miyim acaba?” Cümlesi biter bitmez kendini kollarıma bıraktı.</span></p>

    <p class="Normal para-style-override-7"><span class="char-style-override-9" xml:lang="ar-SA">İçeridekiler hemen bana yardıma geldiler. Joseph Wemyss’in müstakbel çalıntı gelini olması gereken Monika Berrisch’i banka yatırdık, üstünü örttük, hurma şerbeti içirdik.</span></p>

    <p class="Normal para-style-override-7"><span class="char-style-override-9">Kendine gelmesi uzun sürmedi - aslında açlık ve yorgunluk dışında bir şeyi yoktu. Üç gündür yemek yemediğini söyledi; doğrulup çorbasını içerken yolculuğunu, gelişini anlattı.</span></p>

    <p class="Normal para-style-override-7"><span class="char-style-override-9">“Kocamın kız kardeşi,” dedi kadın, pastırmalı bezelyeli çorbanın tadıyla gözlerini bir an kapattığında. “Beni istemedi o. Kocam</span><span class="char-style-override-9" xml:lang="ar-SA"> kötü bir kaza geçirip arabasını yitirdiğinde, artık bana da yer yokmuş orada, </span><span class="char-style-override-9">fazlaymışım.”</span></p>

    <p class="Normal para-style-override-7"><span class="char-style-override-9">Joseph’i de özlemiş ama ailesine karşı gelip ona dönmek için ne cesaretini toplayabilmiş, ne de bunu rahat rahat yapabilmesi için herhangi bir parası varmış.</span></p>

    <p class="Normal para-style-override-7"><span class="char-style-override-9">“Yaa...” Lizzie kadını yakından, merakla inceliyordu. “Sonra?”</span></p>

    <p class="Normal para-style-override-7"><span class="italik char-style-override-8">Fraulein</span><span class="char-style-override-9"> Berisch büyük, kibar gözlerini ona çevirdi.</span></p>

    <p class="Normal para-style-override-7"><span class="char-style-override-9">“Dayanamadım artık,” dedi kadıncağız. “Joseph’in yanında olmak istedim. Çok istedim. Kocamın kız kardeşi, o da gitmemi istedi, o yüzden bana biraz para verdi. Geldim ben de,” dedi kadın, hafifçe omuz silkerek. Çorbasından bir kaşık daha aldı.</span></p>

    <p class="Normal para-style-override-7"><span class="char-style-override-9">“Yani... yürüdünüz mü?” diye sordu Brianna. “Halifax’ten mi?”</span></p>

    <p class="Normal para-style-override-7"><span class="italik char-style-override-8">Fraulein</span><span class="char-style-override-9"> Berrisch baş salladı, örtünün altından ayağını uzattı. Ayakkabılarının tabanı fena halde aşınmıştı; aşınan yerleri giysilerinden kopardığı, kestiği, yırttığı bez ve deri parçalarıyla yamamıştı.</span></p>

    <p class="Normal para-style-override-7"><span class="char-style-override-9">“Elizabeth,” dedi, Lizzie’ye içten gözlerle bakarak. “Gelmeme kızmamışsındır umarım. Baban... burada mı? O da kızmaz umarım.”</span></p>

    <p class="Normal para-style-override-7"><span class="char-style-override-9">“Yoo, hayır,” dedim, Lizzie’yle bakışarak. “Kızmaz… burada değil ama seni görünce havalara uçacağından şüphen olmasın!”</span></p>

    <p class="Normal para-style-override-7"><span class="char-style-override-9">Bay Wemyss’in Tepe’de olmadığını duyduğunda asılan yüzü, nerede olduğunu söylediğimizde güller açtı. Elindeki kaşığı sanki Bay Wemyss’in kafasıymış gibi, göğsünün üstüne şefkatle gömerek, “</span><span class="italik char-style-override-8">Oh, mein Kavalier!</span><span class="italik char-style-override-12">8</span><span class="char-style-override-9">” dedi. Neşeyle gülümseyerek yüzlerimizi süzdü - sonunda, Lizzie’nin ayaklarının üstündeki sepette şekerlemekte olan Rodney’yi fark etti.</span></p>

    <p class="dip" xml:lang="en-GB">8 Alm. Şövalyem benim! (Ç.N.)<span class="char-style-override-13"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">“Bu da kimmiş?” diye bağırdı birden. O kadar da derin uyumamakta olan Rodney, uykulu kara gözlerini hemen kadına dikti.</span></p>

    <p class="Normal para-style-override-7"><span class="char-style-override-9">“O benim küçük oğlum, Rodney Joseph - ikinci ismini babamdan alıyor.” Lizzie ufaklığı sepetten çıkardı ve tombul dizlerini çenesine doğru çekmiş Rodney’yi yavaşça Monika’nın kollarına teslim etti.</span></p>

    <p class="Normal para-style-override-7"><span class="char-style-override-9">Kadın bebeğe Almanca sevgi sözcükleri sarf etti, ağzı kulaklarına vardı.</span></p>

    <p class="Normal para-style-override-7"><span class="char-style-override-9">“Ee, anneanne şefkati, tabii...” dedi Brianna kulağıma; kahkaha bir saniye içinde korsemden yukarı çıkmaya çalıştı. Malva öldüğünden beri gülmemiştim. Dayanamayıp koyuverince iyi geldi.</span></p>

    <p class="Normal para-style-override-7"><span class="char-style-override-9">Lizzie tuhaf evliliklerini, oluşan durumu Monika’ya açıkladı; kadın kafasını salladı, anlayış gösterdiğini belirten mimikler yaptı ama ben ne kadarını anlayabildiğinden emin değildim - aynı anda Rodney’le bebekçe konuşmaya devam ediyordu çünkü.</span></p>

    <p class="Normal para-style-override-7"><span class="char-style-override-9">“Bundan sonra Lizzie’den uzak kalması çok zor,” dedim Bree’ye, ağzımın kenarıyla. “Torunuyla karısının arasını açacak, öyle mi? Hah!”</span></p>

    <p class="Normal para-style-override-7"><span class="char-style-override-9">“Tabii canım, yani... çifte damat fena mı hem?” dedi Brianna.</span></p>

    <p class="Normal para-style-override-7"><span class="char-style-override-9">Amy bu şefkat dolu sahneye biraz efkârlı gözlerle bakıyordu. Yanındaki Aidan’a uzandı, sarıldı.</span></p>

    <p class="Normal para-style-override-7"><span class="char-style-override-9">“Ne kadar fazla o kadar iyi,” dedi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>