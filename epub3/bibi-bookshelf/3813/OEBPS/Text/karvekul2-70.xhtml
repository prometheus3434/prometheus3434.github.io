<html xmlns="http://www.w3.org/1999/xhtml">
<head>
  <title>karvekul2-70</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-63"><span class="bold">119. Gönülsüz Ayrılık</span></p>

    <p class="Normal para-style-override-9"><span class="bolditalik char-style-override-8"> </span></p>

    <p class="Normal para-style-override-9"><span class="bolditalik char-style-override-8">Eylül 1776</span></p>

    <p class="Normal para-style-override-7"><span class="bolditalik char-style-override-8"> </span></p>

    <p class="Normal para-style-override-7"><span class="char-style-override-9">Aidan ve Jemmy birden yanında bittiklerinde Roger su borularının ucunda yatıyordu.</span></p>

    <p class="Normal para-style-override-7"><span class="char-style-override-9">“Baba! Baba, Bobby geldi!”</span></p>

    <p class="Normal para-style-override-7"><span class="char-style-override-9">“Ne, Bobby Higgins mi?” Roger doğruldu, sırt kaslarının sızladığını hissetti. Büyük eve baktığında bir at göremedi. “Nerede?”</span></p>

    <p class="Normal para-style-override-7"><span class="char-style-override-9">“Mezarlığa çıktı,” dedi Aidan, ciddi bir havayla. “Sizce hayaleti görmeye mi gitti?”</span></p>

    <p class="Normal para-style-override-7"><span class="char-style-override-9">“Sanmıyorum,” dedi Roger sakince. “Ne hayaleti?”</span></p>

    <p class="Normal para-style-override-7"><span class="char-style-override-9">“Malva Christie’nin hayaleti,” dedi Aidan hemen. “Ortalıkta Geziniyor. Herkes öyle diyor.” Oğlan cesur bir tonla konuşuyordu ama yine de kollarını</span><span class="char-style-override-9" xml:lang="ar-SA"> göğsünde</span><span class="char-style-override-9"> kavuşturdu. Daha önce bu haberi duymamış olan Jemmy’nin gözleri ardına kadar açıldı.</span></p>

    <p class="Normal para-style-override-7"><span class="char-style-override-9">“Neden geziniyormuş? Bir yere mi gitmeye çalışıyormuş?”</span></p>

    <p class="Normal para-style-override-7"><span class="char-style-override-9">“Öldürüldüğü için, aptal,” dedi Aidan. “Öldürülenler hep gezinirler. Katillerini ararlar.”</span></p>

    <p class="Normal para-style-override-7"><span class="char-style-override-9">“Saçmalama,” dedi Roger ona sertçe, Jemmy’nin yüzündeki huzursuz ifadeyi görünce. Jem tabii ki Malva Christie’nin öldüğünü biliyordu, çünkü Tepe’deki</span><span class="char-style-override-9" xml:lang="ar-SA"> tüm çocuklar gibi, o da cenazesine gitmişti. Ama annesiyle babası ona bunun bir cinayet olduğunu söylememişlerdi.</span></p>

    <p class="Normal para-style-override-7"><span class="char-style-override-9">Eh, böyle bir şeyi gizli tutmak zaten çok zordu, diye düşündü Roger. Jem’in kâbuslar görmemesini umdu.</span></p>

    <p class="Normal para-style-override-7"><span class="char-style-override-9">“Malva’nın ortalıkta dolandığı, birini aradığı yok,” dedi, çıkarabildiği en ikna edici sesle. “Onun ruhu artık cennette, İsa’nın yanında. Orada huzur içinde, mutlu ve bedeni de- yani, insanlar öldükten sonra bedenlerine ihtiyaç duymazlar. O yüzden geride kalanlar bedenleri gömerler ve ölü bedenler, Son Gün’e kadar orada kalırlar.”</span></p>

    <p class="Normal para-style-override-7"><span class="char-style-override-9">Aidan bu duyduklarıyla hiç ikna olmamıştı.</span></p>

    <p class="Normal para-style-override-7"><span class="char-style-override-9">“Joey McLaughlin onu görmüş, iki hafta önce cuma günü,” dedi, parmak uçlarında yaylanarak. “Ormanda, ağaçların arasında geziyormuş, simsiyah giysiler içindeymiş - acıyla inliyormuş.”</span></p>

    <p class="Normal para-style-override-7"><span class="char-style-override-9">Jemmy’nin keyfi iyice kaçmaya başlamıştı. Roger küreği elinden bıraktı ve oğlunu kucağına aldı.</span></p>

    <p class="Normal para-style-override-7"><span class="char-style-override-9">“Joey McLaughlin biraz fazla kaçırmış o zaman,” dedi. İki oğlan da sarhoşluk kavramından oldukça haberdardı. “Eğer ormanda tiz sesler çıkararak dolanıyordu diyorsa, herhalde Rollo’yu görmüştür. Yine de gelin o zaman, gidip Bobby’yi bulalım. Malva’nın mezarını da gözlerinizle görürsünüz.”</span></p>

    <p class="Normal para-style-override-7"><span class="char-style-override-9">Elini Aidan’a uzattı; çocuk eli mutlulukla tuttu ve yol boyu konuşmadı.</span></p>

    <p class="Normal para-style-override-7"><span class="char-style-override-9">Sahi, gittiklerinde Aidan ne yapacaktı? Gidecekleri düşüncesi, başta, aniliğinden dolayı o kadar gerçeklikten kopuk, rüya gibi gelen o düşünce, artık günlük düşüncelerine sinsi sinsi sızmaya ve gitgide daha da yoğunlaşmaya başlamıştı. Brianna’nın su boruları için toprağı kazarken, saman taşırken, odun keserken ve diğer angaryalarla meşgul olurken, aklından sürekli şunlar geçiyordu: “Çok kalmadı.” Yine de günün birinde Tepe’yi bir daha göremeyecek olmak, kulübenin kapısını iterek açıp Brianna’yı pis bir deney başında bulamayacak olmak, Jem’le Aidan’ın ayak altında vınnnlarıyla oynadıklarını göremeyecek olmak, hâlâ imkânsız geliyordu.</span></p>

    <p class="Normal para-style-override-7"><span class="char-style-override-9">Bu gerçeklikten uzaklık duygusu, pazar vaazlarında ya da papazlık görevlerini -her ne kadar h</span><span class="char-style-override-9" xml:lang="ar-SA">âlâ</span><span class="char-style-override-9"> mevkisi resmiyet kazanmış olmasa da- yerine getirdiği diğer işlerde daha da ağır basıyordu. İnsanların ilgili, ilgisiz, sıkıcı, meymenetsiz, dalgın, endişeli ve daha birçok ifade taşıyan yüzlerine bakarken, onları öylece kaderlerine terk edecek olduğuna, gidecek olduğuna inanamıyordu. Nasıl anlatacaktı bunu, hele ki üstlerinde sorumluluk hissettiklerine - Aidan ve annesine?</span></p>

    <p class="Normal para-style-override-7"><span class="char-style-override-9">Dualar etmiş, güç istemiş, Tanrı’dan yol göstermesini dilemişti.</span></p>

    <p class="Normal para-style-override-7"><span class="char-style-override-9">Yine de... yine de Amanda’nın mavi el tırnakları, nefesindeki o hafif hırıltı sanki hep yanındaydı. Ocracoke’taki derenin yanındaki uzun taşlar her gün yaklaşıyor, her gün daha da belirginleşiyordu.</span></p>

    <p class="Normal para-style-override-7"><span class="char-style-override-9">Bobby Higgins gerçekten de mezarlıktaydı. Atını çamların altına bağlamış, Malva’nın mezarının başına oturmuştu, başı düşünceli bir tavırla eğilmişti. Ama Roger çocuklarla birlikte görüş alanına girince hemen kafasını kaldırdı, yüzü soluk ve karamsardı. Ayağa kalktı, Roger’ın elini sıktı.</span></p>

    <p class="Normal para-style-override-7"><span class="char-style-override-9">“Seni tekrar görmek güzel Bobby. Ee, siz biraz gidip oynayın, olur mu?” Jemmy’yi yere bırakt</span><span class="char-style-override-9" xml:lang="ar-SA">ı ve oğlanın Malva’nın mezarına</span><span class="char-style-override-9"> -</span><span class="char-style-override-9" xml:lang="ar-SA">üstü solgun yabani çiçeklerle kaplıydı</span><span class="char-style-override-9">- </span><span class="char-style-override-9" xml:lang="ar-SA">şüphe dolu bir bakış attıktan sonra hemen, neşe içinde Aidan’la birlkte sincap peşinde koşturmaya gittiğini gördüğüne sevindi.</span></p>

    <p class="Normal para-style-override-7"><span class="char-style-override-9">“Sen- ee- seni bir daha görebileceğimi sanmıyordum,” dedi biraz tuhaf bir tavırla. Bobby gözlerini indirdi, pantolonundaki çam iğnelerini yavaş yavaş silkelemeye başladı.</span></p>

    <p class="Normal para-style-override-7"><span class="char-style-override-9">“Şey... efendim, durum şu ki burada kalmaya geldim. Eğer bir sakıncası yoksa,” diye ekledi telaşla.</span></p>

    <p class="Normal para-style-override-7"><span class="char-style-override-9">“Kalmaya mı? Ama- sorun değil de,” dedi Roger, şaşkınlığını üstünden atmaya çalışarak, “bunun sebebi sakın- aranızda, Lord hazretleriyle yani, bir anlaşmazlık yaşanmadı umarım?”</span></p>

    <p class="Normal para-style-override-7"><span class="char-style-override-9">Bobby bu soruyla afalladı, kafasını emin bir tavırla iki yana salladı.</span></p>

    <p class="Normal para-style-override-7"><span class="char-style-override-9">“Yoo, hayır, efendim! Lord hazretleri bana hep çok kibar davrandı, beni evine aldığından beri.” Duraksadı, alt dudağını ısırdı. “Sadece-</span><span class="char-style-override-9" xml:lang="ar-SA"> şöyle ki efendim, Lord </span><span class="char-style-override-9">hazretlerinin yanında konaklayan birçok kişi oluyor bu günlerde; siyasetçiler, önemli insanlar... ordudakiler...”</span></p>

    <p class="Normal para-style-override-7"><span class="char-style-override-9">Dayanamadı ve yanağındaki, artık pembeleşmiş fakat h</span><span class="char-style-override-9" xml:lang="ar-SA">âlâ</span><span class="char-style-override-9"> belirgin duran yara izine dokundu. O iz hep kalacaktı. Roger delikanlının demek istediğini anladı.</span></p>

    <p class="Normal para-style-override-7"><span class="char-style-override-9">“Orada pek rahat edemedin yani?”</span></p>

    <p class="Normal para-style-override-7"><span class="char-style-override-9">“Öyle efendim.” Bobby minnettar gözlerle baktı. “Çoğu zaman Lord hazretleri, ben ve aşçı olurduk, üçümüz. Bazen akşam yemeğine bir misafir gelirdi, bir gece ya da birkaç gece kalıp giderdi. Sorunsuz olurdu, basit de diyebilirsiniz. Lord hazretlerinin mesajlarını dağıtmaya, işlerini yapmaya gittiğimde insanlar yüzüme dik dik bakmışlardı ama yalnızca ilk birkaç kez; alışmışlardı buna” -yüzüne tekrar dokundu- “o yüzden sorun yoktu. Ama şimdi...” Mutsuz bir yüz ifadesiyle lafı yarıda kesti, sert, kibirli İngiliz askerlerinin yüz</span><span class="char-style-override-9" xml:lang="ar-SA">ündeki o lekeyi hor görüşlerini</span><span class="char-style-override-9"> -ya da fazla kibar davranışlarını- hayal etmeyi Roger’a bıraktı.</span></p>

    <p class="Normal para-style-override-7"><span class="char-style-override-9">“Lord hazretleri üzüldüğümü gördü; o açıdan çok iyi birisidir. Beni çok özleyeceğini ama eğer şansımı başka bir yerde denemek istersem bana on sterlin vereceğini ve iyi dileklerini ileteceğini söyledi.”</span></p>

    <p class="Normal para-style-override-7"><span class="char-style-override-9">Roger hafif bir ıslık öttürdü. On sterlin hiç yabana atılmayacak bir meblağdı. Bir servet sayılmazdı ama Bobby’nin kendi yolunda gitmesi</span><span class="char-style-override-9" xml:lang="ar-SA"> için oldukça yeterliydi.</span></p>

    <p class="Normal para-style-override-7"><span class="char-style-override-9">“Çok güzel,” dedi Roger. “Niyetinin buraya gelmek olduğunu biliyor muydu?”</span></p>

    <p class="Normal para-style-override-7"><span class="char-style-override-9">Bobby kafasını iki yana salladı.</span></p>

    <p class="Normal para-style-override-7"><span class="char-style-override-9">“Ben bile emin değildim,” dedi. “Önce, yapmam gereken- ” Lafını birden kesti, Malva’nın mezarına baktı, sonra Roger’a döndü ve boğazını temizledi.</span></p>

    <p class="Normal para-style-override-7"><span class="char-style-override-9">“Karar vermeden önce Bay Fraser’la konuşmak en iyisi dedim. Burada da bana göre bir iş olmayabilir artık.” Cümle yapısına aykırı olarak, bu aslında bir soruydu. Tepe’deki herkes Bobby’yi tanıyordu, onu kabullenmi</span><span class="char-style-override-9" xml:lang="ar-SA">şlerdi, yani sıkıntı bu değildi</span><span class="char-style-override-9"> ama Lizzie evlenmiş, Malva da ölmüştü... Bobby de evlenmek istiyordu.</span></p>

    <p class="Normal para-style-override-7"><span class="char-style-override-9">“Demek öyle... Bence bir yer edinirsin kendine,” dedi Roger, Aidan’a düşünceli gözlerle dönerek - oğlan bir ağacın dalına dizleriyle tutunarak aşağı sarkıyor, Jemmy de ona kozalaklar fırlatıyordu. İçinde çok tuhaf, minnet ve kıskançlık karışımı bir his doğdu.</span></p>

    <p class="Normal para-style-override-7"><span class="char-style-override-9">“Aidan!” diye bağırdı. “Jem! Dönüyoruz, haydi!” Sonra da rahat bir tavırla Bobby’ye baktı. “Sanırım Aidan’ın annesiyle tanışmamıştın - Amy McCallum’la. Genç bir dul, bir evi var, biraz toprağı da. Büyük evde çalışıyor, oraya yemeğe gelirsen...”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“Bunu bazen aklımdan geçiriyordum,” diye itiraf etti Jamie. “Merak etmiştim yani, anladın mı? Ya yapabilirsem? Nasıl olurdu?”</span></p>

    <p class="Normal para-style-override-7"><span class="char-style-override-9">Brianna’ya bir bakış attı, gülümsedi, sonra da çaresiz bir tavırla omuz silkti.</span></p>

    <p class="Normal para-style-override-7"><span class="char-style-override-9">“Ne dersin kızım? Ne yapardım orada? Nasıl olurdu?”</span></p>

    <p class="Normal para-style-override-7"><span class="char-style-override-9">“Ee, tabii- ” Brianna durdu, babasını o dünyanın içinde hayal etmeye çalıştı - araba kullanır mıydı? Takım elbisesini kuşanıp bir büroya gider miydi? Bu o kadar komik geldi ki Brianna dayanamayıp güldü. Işıklandırmaları kapatılmış bir sinemada, Jem ve Roger’la birlikte </span><span class="italik char-style-override-8">Godzilla</span><span class="char-style-override-9"> filmleri de izler miydi acaba?</span></p>

    <p class="Normal para-style-override-7"><span class="char-style-override-9">“Jamie tersten yazılınca nasıl okunur?” diye sordu.</span></p>

    <p class="Normal para-style-override-7"><span class="char-style-override-9">“Eimaj herhalde,” diye cevap verdi babası şaşırarak. “Neden sordun?”</span></p>

    <p class="Normal para-style-override-7"><span class="char-style-override-9">“Sorun çıkmazdı herhalde,” dedi Brianna gülümseyerek. “Boş ver neden sorduğumu. Sen- ee, şey, herhalde... gazete çıkarabilirdin. Matbaa makineleri orada daha büyük ve daha hızlı; haberleri toplamak için daha fazla insana ihtiyaç duyuluyor... onun dışında şimdikinden çok da farklı değil. İşi becerirsin.”</span></p>

    <p class="Normal para-style-override-7"><span class="char-style-override-9">Jamie kafasını salladı, birleştirdiği kalın kızıl kaşları tıpkı kızınınkiler gibiydi.</span></p>

    <p class="Normal para-style-override-7"><span class="char-style-override-9">“Olabilir,” dedi biraz şüpheci bir sesle. “Çiftçi olabilir miydim dersin? İnsanlar hâlâ yemek yiyordur herhalde, birinin arzı sağlaması gerek.”</span></p>

    <p class="Normal para-style-override-7"><span class="char-style-override-9">“Olabilirdin.” Brianna etrafına baktı, mekânın bütün evcimen detaylarını hafızasına kaydetmeye çalıştı: çamurun içinde huzurla eşelenen tavuklar, ahırın yumuşak ve eski tahtaları, beyaz domuzun evin temelindeki yuvasına girdiği yerdeki kazınmış toprak... “O zamanda da</span><span class="char-style-override-9" xml:lang="ar-SA"> tıpkı şimdiki gibi çiftçilik yapan insanlar var; dağlarda, küçük alanlarda ça</span><span class="char-style-override-9">lışıyorlar. Zor bir yaşam tabii- ” Babasının gülümsediğini görünce, bir kahkahayla karşılık verdi. “Tamam, belki bu hayattan o kadar da farklı değil ama şehirlerdeki hayat çok daha kolay.”</span></p>

    <p class="Normal para-style-override-7"><span class="char-style-override-9">Duraksadı, düşündü.</span></p>

    <p class="Normal para-style-override-7"><span class="char-style-override-9">“Dövüşmek zorunda kalmazdın,” dedi biraz sonra.</span></p>

    <p class="Normal para-style-override-7"><span class="char-style-override-9">Babası bunu duyduğuna şaşırmış gibi görünüyordu.</span></p>

    <p class="Normal para-style-override-7"><span class="char-style-override-9">“Öyle mi? Ama savaşlar çıktığını söylemiştin, değil mi?”</span></p>

    <p class="Normal para-style-override-7"><span class="char-style-override-9">“Orası öyle, o kesin,” dedi Bree, görüntüler gözünün önüne gelince midesine iğneler battı: gelincik tarlaları, beyaz haçlarla dolu alanlar - alev almış bir adam, derisi yanmış halde koşan bir çocuk, beynine kurşun girmeden önce adamın yüzünün aldığı hal... “Ama... yani, savaşanlar sadece genç erkekler. Hepsi de değil, bazıları sadece.”</span></p>

    <p class="Normal para-style-override-7"><span class="char-style-override-9">“Hmm.” Jamie kaşlarını çatıp biraz düşündü, sonra gözlerini kaldırıp kızının yüzünü taradı.</span></p>

    <p class="Normal para-style-override-7"><span class="char-style-override-9">“Sizin bu dünyanız, Amerika yani,” dedi sonunda, ciddiyetle, “bu hürriyet... Ödenecek korkunç bir bedel olacak. Değecek mi dersin?”</span></p>

    <p class="Normal para-style-override-7"><span class="char-style-override-9">Sessiz kalıp düşünme vakti Brianna’daydı. Sonunda, elini babasının sert, sıcak, demir kadar sağlam koluna koydu.</span></p>

    <p class="Normal para-style-override-7"><span class="char-style-override-9">“Seni kaybetmeye neredeyse hiçbir şey değmez,” diye fısıldadı. “Ama belki bu yaklaşabilir.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Mevsim kışa dönmeye ve geceler uzamaya başladığında, insanlar karanlığa uyanırlar artık. Yatakta uzun süre yatmış olmak kolları ve bacakları uyuşturur, fazla uzun süren rüyalar kendi içinde sarmallaşır, bitmek bilmez. Genel kural şudur; insan vücudu yedi-sekiz saatten uzun uykulara adapte olamaz - peki geceler sekiz saatten uzun olunca ne olur?</span></p>

    <p class="Normal para-style-override-7"><span class="char-style-override-9" xml:lang="ar-SA">İkinci uykuya geçilir. Karanlık bastırdıktan hemen sonra, yorgunluktan uyuyakalırsınız ama sonra uyanır, beslenmek için suya çıkan bir alabalık gibi rüyalardan kendini</span><span class="char-style-override-9">zi</span><span class="char-style-override-9" xml:lang="ar-SA"> sıyırırsınız. O sırada eğer y</span><span class="char-style-override-9">anınızda yatan da uyanırsa -ki uzun yıllar yan yana yatan kişiler, birbirleri uyandıkları zaman hemen anlarlar- o zaman gecenin derinliğinde, birbirinizle paylaşabileceğiniz küçük, özel bir yer edinmiş olursunuz. Bu boşlukta ayağa kalkar, esner, yatağa tatlı bir elma getirir, onu dilimleyip yanınızdakiyle paylaşırsınız, parmaklarınız onun dudaklarına dokunur. Bu, günün işleriyle bölünme riski olmayan bir diyalog kurma lüksüdür aynı zamanda - bir de sonbaharın dingin ay ışığı altında, yavaş yavaş sevişebilme lüksüdür.</span></p>

    <p class="Normal para-style-override-7"><span class="char-style-override-9">Sonrasında da yan yana yatar, sevgilinizin rüyalarının siz bilinçaltının örtüsünün ardına tekrar dalarken teninizi okşamasına izin verirsiniz; şafağın çok uzak olduğunu bilip rahat bir uyku daha çekersiniz - ikinci uyku işte budur.</span></p>

    <p class="Normal para-style-override-7"><span class="char-style-override-9">O gece, ilk uykumun yüzeyinden kafamı yavaşça çıkarırken fark ettim ki az önce gördüğüm son derece erotik rüyanın gerçekte de bir temeli varmış.</span></p>

    <p class="Normal para-style-override-7"><span class="char-style-override-9">“Kendimi hiçbir cesedi taciz edecek biri olarak görmemiştim Sassenach.” Jamie’nin mırıltılı sesi kulağımın altındaki hassas deriyi gıdıkladı. “Ama sandığımdan daha çekici bir fikirmiş.”</span></p>

    <p class="Normal para-style-override-7"><span class="char-style-override-9">Buna yanıt verecek kadar ayılmamıştım henüz ama kalçamı ona öyle bir dayadım ki Jamie bunu kaligraf elinden çıkma bir yazma kadar zarif buldu. Derin bir nefes aldı, kalçalarımı sertçe tuttu ve beni, kelimenin birçok anlamı bakımından, kaba bir şekilde uykumdan uyandırdı.</span></p>

    <p class="Normal para-style-override-7"><span class="char-style-override-9">Kancaya takılmış bir balık gibi kıvrandım, Jamie’nin doğru tercüme ettiği küçük, kısa tepkiler verdim; beni yüz üstü yatırdı ve hem uyandırdı, hem de uyardı.</span></p>

    <p class="Normal para-style-override-7"><span class="char-style-override-9">Sonunda altımda dümdüz olmuş yastıkların içinden ter içinde, nefes nefese çıktım. Bütün sinir uçlarım titriyordu ve tamamen ayılmıştım.</span></p>

    <p class="Normal para-style-override-7"><span class="char-style-override-9">“Bu da nereden çıktı?” diye sordum. Henüz kendini çekmemiş</span><span class="char-style-override-9">ti; kestane ağaçlarının üstündeki altın renkli yarımayın ışığı altında, h</span><span class="char-style-override-9" xml:lang="ar-SA">âlâ</span><span class="char-style-override-9"> birbirimize kenetlenmiş halde yatıyorduk. Muziplikle korkmuş arası bir küçük ses çıkardı.</span></p>

    <p class="Normal para-style-override-7"><span class="char-style-override-9">“Seni uyurken izleyince uyandırmadan edemiyorum Sassenach.” Eliyle göğsümü okşadı - bu kez kibarca. “Sensiz yalnızlık çekiyorum galiba.”</span></p>

    <p class="Normal para-style-override-7"><span class="char-style-override-9">Sesinde tuhaf bir vurgu hissedince ona döndüm ama arkamda, karanlığın içinde yüzünü göremedim. O yüzden elimi uzattım ve h</span><span class="char-style-override-9" xml:lang="ar-SA">âlâ</span><span class="char-style-override-9"> yarısı benimkine sarılı haldeki bacağına dokundum. Kasılı olmadığı halde bile sertti bacağı, kaslarının uzun çizgileri elimin altında uzanıyordu.</span></p>

    <p class="Normal para-style-override-7"><span class="char-style-override-9">“Buradayım,” dedim ve</span><span class="char-style-override-9" xml:lang="ar-SA"> gövdemi saran kolu birden kasıldı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Nefesinin boğazında takıldığını hissettim ve kasığındaki elim bir anda kasıldı.</span></p>

    <p class="Normal para-style-override-7"><span class="char-style-override-9">“Ne oldu?” dedim.</span></p>

    <p class="Normal para-style-override-7"><span class="char-style-override-9">Nefes aldı ama hemen cevap vermedi. Kendini biraz geri çektiğini, eliyle yastığın altını aradığını hissettim. Sonra eli benim üzerimde gezindi, arkamdan dolandı ve kasığında duran elimi tuttu. Parmakları parmaklarıma dolandı, elimin içine küçük, sert, toparlak bir nesne bıraktı.</span></p>

    <p class="Normal para-style-override-7"><span class="char-style-override-9">Yutkunduğunu duydum.</span></p>

    <p class="Normal para-style-override-7"><span class="char-style-override-9">Avcumdaki taş, her ne ise, dokunuşumla ısınıyordu. Üstünde başparmağ</span><span class="char-style-override-9" xml:lang="ar-SA">ımı gezdirdim; ham bir taştı bu</span><span class="char-style-override-9"> ama büyüktü, parmak eklemlerimden birinin boyutundaydı.</span></p>

    <p class="Normal para-style-override-7"><span class="char-style-override-9">“Jamie...” dedim, boğazımın düğümlendiğini hissettim.</span></p>

    <p class="Normal para-style-override-7"><span class="char-style-override-9">“Seni seviyorum,” dedi ve o kadar yakınımda olmasına rağmen, </span><span class="char-style-override-9" xml:lang="ar-SA">öyle kısık sesle söyledi ki zorlukla duydum.</span></p>

    <p class="Normal para-style-override-7"><span class="char-style-override-9">Bir süre öylece kaldım, taşın elimde ısındığını hissettim. Avcumun içinde, kalbimle eşzamanlı olarak zonkladığını elbette hayal ediyordum. Nereden geçirmişti bunu eline?</span></p>

    <p class="Normal para-style-override-7"><span class="char-style-override-9">Sonra kıpırdandım - ani olmayan bir hareketle, yavaş yavaş, vücudumu onunkinden uzaklaştırdım. Ayağa kalktım, başım döndü, odada volta attım. Sonra pencereyi açtım, güz esintisini yatakta ısınmış boynumda hissettim - ardından kolumu geri çektim ve minik objeyi gecenin karanlığına doğru fırlattım.</span></p>

    <p class="Normal para-style-override-7"><span class="char-style-override-9">Sonra yatağa geri geldim, yastığın üstünde saçlarının oluşturduğu dağınık karaltıyı, ay ışığında parlayan gözlerini gördüm.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Seni seviyorum,” diye fısıldadım ve örtünün altına, yanına kıvrıldım, kollarımı etrafında doladım, onu kendime çektim. Taştan daha sıcaktı -</span><span class="char-style-override-9" xml:lang="ar-SA">çok daha sıcaktı</span><span class="char-style-override-9">- ve kalbi benimkiyle senkronize atıyordu.</span></p>

    <p class="Normal para-style-override-7"><span class="char-style-override-9">“Eskisi kadar cesur değilim artık, anlıyor musun?” dedi çok yumuşak bir sesle. “Sensiz yaşayabilecek kadar cesur değilim.”</span></p>

    <p class="Normal para-style-override-7"><span class="char-style-override-9">Ama deneyecek kadar cesurdu.</span></p>

    <p class="Normal para-style-override-7"><span class="char-style-override-9">Kafasını kendime çektim ve hem kalın, hem pürüzsüz, hem de capcanlı saçlarını okşadım.</span></p>

    <p class="Normal para-style-override-7"><span class="char-style-override-9">“Koy şu kafanı yastığa be adam,” dedim yumuşakça. “Şafağa daha çok var.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>