<html xmlns="http://www.w3.org/1999/xhtml">
<head>
  <title>karvekul2-28</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-23"><span class="bold">78. Erkeklerin Evrensel Kardeşliği</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Brianna büyük, kil çanaklardan birinin üstündeki bezi kaldırdı ve kokladı, ağır toprak kokusu hoşuna gitti. Açık renk karışımı bir çubukla karıştırırken, ara sıra kıvam</span><span class="char-style-override-9" xml:lang="ar-SA">ını kontrol ederek çubuğu kaldırıp üstündeki karışımın düşüşünü izliyordu.</span></p>

    <p class="Normal para-style-override-7"><span class="italik char-style-override-8">Fena değil</span><span class="char-style-override-9">. Bir gün sonra preslenebilecek kadar çözünmüş olacaktı. Biraz daha seyreltilmiş sülfürik asit solüsyonu eklemeyi düşündü ama vazgeçti ve yanındaki kâseye, Jemmy ve Aidan tarafından özenle toplanmış kızılcık ve erguvan çiçeklerinin taç yapraklarına uzandı. Grimsi posanın içine bunlardan biraz serpiştirdi, karıştırdı, sonra bezi tekrar kapadı. Ertesi gün soluk çizgiler halini alacaklardı ama kâğıt yapraklar</span><span class="char-style-override-9" xml:lang="ar-SA">ı</span><span class="char-style-override-9"> haline geldiklerinde gölge olarak gözükmeyi sürdüreceklerdi.</span></p>

    <p class="Normal para-style-override-7"><span class="char-style-override-9">“Kâğıthanelerin çok kötü koktuğunu duymuştum.” Roger çalıların arasından geçip onun yanına geldi. “Onlar başka bir şey mi kullanıyorlar acaba?”</span></p>

    <p class="Normal para-style-override-7"><span class="char-style-override-9">“Hayvan postu dövmek zorunda kalmamış olduğuma sevin,” dedi Bree şakayla. “Ian’ın dediğine göre Kızılderili kadınları köpek pisliği kullanıyorlarmış.”</span></p>

    <p class="Normal para-style-override-7"><span class="char-style-override-9">“Avrupalı tabakhaneciler de öyle. Nasıl gidiyor?”</span></p>

    <p class="Normal para-style-override-7"><span class="char-style-override-9">Karısının yanına yanaşıp küçük kâğıt fabrikasını ilgiyle inceledi: içleri kullanılmış kâğıtların parçaları, ipek ve kumaş kıymıkları, keten lifleri, sukamışı özleri ve Brianna’nın parçalara ayırarak faydalanabileceğini düşündüğü daha bir sürü şeyle dolu bir düzine büyük, kil çanak. Brianna küçük bir delik açıp kırık su borularından birini toplama havzası olarak kullanmış ve düzgün bir su kaynağı yaratmıştı; yakınlarda, taş ve ahşapla inşa ettiği platformun üstünde, posayı preslerken kullandığı ipek örtüler duruyordu.</span></p>

    <p class="Normal para-style-override-7"><span class="char-style-override-9">Bir yandaki kâsede ölü bir güve vardı. Roger ona uzanınca Brianna hemen kışkışladı.</span></p>

    <p class="Normal para-style-override-7"><span class="char-style-override-9">“Böcekler içlerine girip boğuluyorlar sürekli ama sert kabukları olmadığı sürece sorun değil. Yeterli sülfürik asidim olduğu sürece posanın katığı oluyorlar. Yalnızca kanatları tamamen çözünmüyor. Zar kanatlılar kâğıtta kötü görünmüyor ama kızılkanatlar </span><span class="char-style-override-9" xml:lang="ar-SA">öyle değil</span><span class="char-style-override-9">.” Sonra da kâselerden birinden kızılkanatlı bir böcek çıkarıp çalılara fırlattı. Ardından su kabağıyla biraz daha su alıp karıştırmaya devam etti.</span></p>

    <p class="Normal para-style-override-7"><span class="char-style-override-9">“Şaşırmadım. Bu sabah bir tanesinin üst</span><span class="char-style-override-9" xml:lang="ar-SA">üne bastım, yaratık dümdüz oldu</span><span class="char-style-override-9"> ama sonra tekrar hacim kazanıp uzaklaştı. Bir de sırıttı galiba.” Sonra bir an durdu, düşündü ve bunun üzerine Brianna cesaretlendirici bir ses çıkardı.</span></p>

    <p class="Normal para-style-override-7"><span class="char-style-override-9">“Diyorum ki... acaba Jem’i akşam yemeğine büyük eve götürebilir misin? Hatta ikiniz geceyi de orada geçirirsiniz belki, ha?”</span></p>

    <p class="Normal para-style-override-7"><span class="char-style-override-9">Brianna hayretle baktı.</span></p>

    <p class="Normal para-style-override-7"><span class="char-style-override-9">“Aklından ne geçiyor? Gordon Lindsay için bir bekârlığa veda partisi mi vereceksiniz?” On yedi yaşında, utangaç bir oğlan olan Gordon, Woolam’s Mill’den bir Quaker kızla sözlenmişti; birkaç gün önce, geline çeyiz için küçük ev eşyaları dilenmek için dolanırken haberleri olmuştu.</span></p>

    <p class="Normal para-style-override-7"><span class="char-style-override-9">“Pastaların içinden kızlar çıkmayacak,” dedi Roger net bir şekilde, “ama erkek erkeğe bir toplantı. Fraser Tepesi Locası’nın ilk toplantısı.”</span></p>

    <p class="Normal para-style-override-7"><span class="char-style-override-9">“Loca... nasıl yani, Masonlar gibi mi?” Brianna şüpheci gözlerle baktı. Roger kafasını salladı, esintiyle ensesinde kabaran siyah telleri eliyle düzeltti.</span></p>

    <p class="Normal para-style-override-7"><span class="char-style-override-9">“Tarafsız bölge,” diye açıkladı. “Toplantıları b</span><span class="char-style-override-9" xml:lang="ar-SA">üyük </span><span class="char-style-override-9">evde ya da Tom Christie’nin evinde yapmayı teklif etmek istemedim - iki tarafa da meyletmek doğru olmaz diye düşündüm de diyebilirsin.”</span></p>

    <p class="Normal para-style-override-7"><span class="char-style-override-9">Brianna başıyla onayladı. “Tamam ama neden masonluk?” Masonlar hakkında gizli bir topluluk oldukları ve Katolikler’in kabul edilmedikleri dışında bir şey bilmiyordu.</span></p>

    <p class="Normal para-style-override-7"><span class="char-style-override-9">Bunu Roger’a söyleyince Roger güldü.</span></p>

    <p class="Normal para-style-override-7"><span class="char-style-override-9">“Doğru,” dedi, “Papa kırk yıl kadar önce yasakladı.”</span></p>

    <p class="Normal para-style-override-7"><span class="char-style-override-9">“Neden? Papa’nın ne işi var masonlarla?” diye sordu ilgiyle.</span></p>

    <p class="Normal para-style-override-7"><span class="char-style-override-9">“Güçlü bir örgütler de ondan. Para ve nüfuz sahibi birçok adam locada. Bu örgüt uluslararası çizgileri aştığı için -ve Papa’yı endişelendirecek kadar güç kazandığı için- Katolikler’e yasak. Gerçi, eğer doğru hatırlıyorsam, yasaklamasının asıl nedeni olarak dinin yerine geçmeye çalışmasını göstermişti ama... Ha, evet, bir de şeytana tapmaları.”</span></p>

    <p class="Normal para-style-override-7"><span class="char-style-override-9">Güldü, devam etti. “Ardsmuir’de, hapisteyken babanın da bir loca açtığını biliyor muydun?”</span></p>

    <p class="Normal para-style-override-7"><span class="char-style-override-9">“Bahsetmiştir belki ama hatırlayamadım.”</span></p>

    <p class="Normal para-style-override-7"><span class="char-style-override-9">“Katolik şeyini ona hatırlatınca bana o bakışlarından birini attı, ‘Hah, Papa Ardsmuir’de değildi,’ dedi.”</span></p>

    <p class="Normal para-style-override-7"><span class="char-style-override-9"> “Mantıklı,” dedi Brianna, g</span><span class="char-style-override-9" xml:lang="ar-SA">ülümseyerek. “Neden kurmuş peki, söyledi mi?”</span></p>

    <p class="Normal para-style-override-7"><span class="char-style-override-9">“Hapsedilmiş Katolikler’le Protestanları birleştirmek içinmiş. Masonluğun birinci ilkesi, evrensel bir kardeşlik oluşturmak. Bir başka ilke de locanın içinde dinin konuşulmaması.”</span></p>

    <p class="Normal para-style-override-7"><span class="char-style-override-9">“Öyle mi? Ne yapıyorsunuz o zaman?”</span></p>

    <p class="Normal para-style-override-7"><span class="char-style-override-9">“Söyleyemem. Şeytan’a tapmıyoruz ama rahat ol.”</span></p>

    <p class="Normal para-style-override-7"><span class="char-style-override-9">Brianna kaşlarını kaldırınca Roger omuz silkti.</span></p>

    <p class="Normal para-style-override-7"><span class="char-style-override-9">“Söyleyemem,” diye tekrar etti. “Locaya dahil olurken içeridekileri dışarıda anlatmamaya yemin ediyorsun.”</span></p>

    <p class="Normal para-style-override-7"><span class="char-style-override-9">Brianna bunu duyunca biraz kırıldı fakat çok kafaya takmayıp kâselerden birini aldı, içine biraz daha su koydu. Sanki biri içine kusmuş gibi görünüyor, diye düşündü görüntüyü incelerek, sonra da asit şişesine uzandı.</span></p>

    <p class="Normal para-style-override-7"><span class="char-style-override-9">“Kuşkulandım şimdi,” dedi. “Biraz salakça değil mi? Gizli el sıkışma düzenleri falan...”</span></p>

    <p class="Normal para-style-override-7"><span class="char-style-override-9">Roger gülümsedi, alaya alınmasını umursamadı.</span></p>

    <p class="Normal para-style-override-7"><span class="char-style-override-9">“Gizli iş konuşmaları da dönmüyor değil, tamam. Kökeni ortaçağa dayanan bir oluşum, ilk simgelerin bir kısmı da h</span><span class="char-style-override-9" xml:lang="ar-SA">âlâ</span><span class="char-style-override-9"> kullanılıyor - Katolik Kilisesi gibi.”</span></p>

    <p class="Normal para-style-override-7"><span class="char-style-override-9">“Anladım,” dedi Bree kuru bir tonla, posası kıvama gelmiş bir kâseyi kaldırarak. “Peki, burada bir Mason locası açmak babamın fikri miydi?”</span></p>

    <p class="Normal para-style-override-7"><span class="char-style-override-9">“Hayır, benim fikrim.” Roger’ın sesindeki muzip ton kaybolunca Brianna ona döndü.</span></p>

    <p class="Normal para-style-override-7"><span class="char-style-override-9">“İnsanları ortak bir çatı altında buluşturmak için onlara bir sebep vermeliydim Bree,” dedi. “Kadınların öyle bir sebebi var - balıkçıların karıları diğerleriyle birlikte dikiş dikiyor, örgü örüyor, dokuma yapıyor örneğin. İçten içe annenin, senin, Bayan Bug’ın kâfir olduğunuzu ya da pis </span><span class="char-style-override-9" xml:lang="ar-SA">özgürlükçülerden</span><span class="char-style-override-9"> olduğunuzu düşünüyorlarsa da çok fark etmiyor. Erkekler için durum farklı ama.”</span></p>

    <p class="Normal para-style-override-7"><span class="char-style-override-9">Brianna’nın aklından iki cinsiyetin arasındaki zekâ ve sağduyu farkı hakkında düşündüklerini söylemek geçti ama bunun kendisine yarardan çok zarar vereceğini fark etti ve baş sallamakla yetindi. Ayrıca, dikiş kulislerinde dönmekte olan dedikodudan da Roger’ın haberi olmadığı aşikârdı.</span></p>

    <p class="Normal para-style-override-7"><span class="char-style-override-9">“Örtüyü sabit tut, tamam mı?”</span></p>

    <p class="Normal para-style-override-7"><span class="char-style-override-9">Roger istendiği gibi ahşap çerçeveyi tuttu ve içinden geçirilen metalin kenarlarını sertçe çekti.</span></p>

    <p class="Normal para-style-override-7"><span class="char-style-override-9">“Bu toplantıya süt ve kurabiye hazırlamamı ister misin?” dedi Brianna, posalı bulamacı ipek örtünün üstüne bir kaşık aracılığıyla yayarken.</span></p>

    <p class="Normal para-style-override-7"><span class="char-style-override-9">Brianna bunu belli bir iğneleyicilikle, ters</span><span class="char-style-override-9" xml:lang="ar-SA">çe söylemişti ama Roger yine de örtünün arkasından ona gülümsedi. “İyi olur, sağ ol.”</span></p>

    <p class="Normal para-style-override-7"><span class="char-style-override-9">“Dalga geçiyordum!”</span></p>

    <p class="Normal para-style-override-7"><span class="char-style-override-9">“Ben geçmiyordum.” H</span><span class="char-style-override-9" xml:lang="ar-SA">âlâ gülümsüyordu</span><span class="char-style-override-9"> ancak</span><span class="char-style-override-9" xml:lang="ar-SA"> gözlerine ciddiyet hakimdi. Brianna bir anda babasının orada durduğunu gördü, kalbi </span><span class="char-style-override-9">hızla çarptı.</span></p>

    <p class="Normal para-style-override-7"><span class="char-style-override-9">Biri adamlarını idare etmeyi genç yaşta, doğuştan elde ettiği hakkın beraberinde getirdiği görev bilinciyle</span><span class="char-style-override-9" xml:lang="ar-SA"> öğrenmişti; öteki daha sonra öğrenmişti. Ama ikisi de Tanrı’nın yeryüzündeki iradesi olmanın verdiği yükü taşıyorlardı</span><span class="char-style-override-9">,</span><span class="char-style-override-9" xml:lang="ar-SA"> şüphesiz</span><span class="char-style-override-9"> - ikisi de bu görevi sorgusuz kabul etmiş ve layığıyla yerine getirmek ya da ölmek için adeta </span><span class="char-style-override-9">kendilerine söz vermişlerdi. Brianna ikisinin de durumlarının o aşamaya gelmemesini umdu.</span></p>

    <p class="Normal para-style-override-7"><span class="char-style-override-9">“Bana bir saç telini ver,” dedi, hislerini saklamak için gözlerini indirerek.</span></p>

    <p class="Normal para-style-override-7"><span class="char-style-override-9">“Neden?” diye sordu Roger ama konuşurken kafasından birkaç tel sökmüştü bile.</span></p>

    <p class="Normal para-style-override-7"><span class="char-style-override-9">“Kâğıt için, posa tabakası bir kıldan daha kalın olmamalı.” Siyah saç telini ipek örtünün sonuna koydu, sonra da krema yoğunluğundaki sıvıyı daha da yaydı. Yanından ve üstünden geçen ama üstünü kaplamasına izin verilmeyen sıvıyla kıvrılan saç teli, beyazların içinde siyah bir kusur gibi dolanıp duruyordu - tıpkı Bree’nin kalbinin üstündeki minik kırık gibi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>