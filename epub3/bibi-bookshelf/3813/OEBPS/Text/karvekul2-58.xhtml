<html xmlns="http://www.w3.org/1999/xhtml">
<head>
  <title>karvekul2-58</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-52"><span class="bold">107. Yeni Ay</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9" xml:lang="ar-SA">Şafak sökmeden saatler önce demir attılar, küçük bir sandalla kıyıya çıktılar.</span></p>

    <p class="Normal para-style-override-7"><span class="char-style-override-9">“Neresi burası?” diye sordu, uyku mahmuru ve çatallı bir sesle - Bonnet onu karanlıkta uyandırmıştı. Yolda üç yerde durmuşlar, garip tipli adamların ağaçların altından çıkageldiği isimsiz koylara girip fıçı alışverişi yapmışlardı ama Brianna bunların hiçbirinde gemiden çıkarılmamıştı. Bu sefer uzun, alçak bir adaya gelmişlerdi. Kısa ağaçlar her yerdeydi, ölmekte olan ayın ışığıyla her yere puslu bir hava hâkimdi.</span></p>

    <p class="Normal para-style-override-7"><span class="char-style-override-9">“Ocracoke,” diye yanıt verdi Bonnet, sisin içine bakmak için öne eğilerek. “Biraz daha iskeleye doğru Denys.” Emri alan denizci, bir yana hemen daha çok ağırlık verince sandalın burnu yavaşça döndü, kıyıya yaklaştı.</span></p>

    <p class="Normal para-style-override-7"><span class="char-style-override-9">Suyun üstü soğuktu; Brianna, Bonnet’nin kendisini sandala bindirmeden önce sırtına attığı pelerin için minnet duydu. Fakat gecenin ayazı ve açık deniz, aslında ellerini titreten, ayaklarını uyuşturan üşümenin asıl sebebi değildi.</span></p>

    <p class="Normal para-style-override-7"><span class="char-style-override-9">Korsanlar aralarında yumuşakça mırıldandılar, yön biraz daha değişti. Bonnet beline gelen, çamurlu suya girdi ve gölgelerin içine karıştı, sık çalıları kenara itti ve sandalın girmiş olduğu gizli koyu, o karanlık ve pürüzsüz parıltıyı birdenbire ortaya çıkardı. Sandal tepeden sarkan ağaçların altında bir süre ilerledi, sonra durdu ve Bonnet’nin sular içinde yeniden binmesine izin verdi.</span></p>

    <p class="Normal para-style-override-7"><span class="char-style-override-9">Yakınlarında acı bir feryat koptu. Ses o kadar yakından gelmişti ki Brianna irkildi, kalbi küt küt atmaya başladı ama geç olsa da anladı ki yakındaki bir bataklıkta öten bir kuşun sesiydi bu. Gecenin kalanı, özellikle ağır ağır çekilen küreklerin dingin şıpırtısı dışında sessizdi.</span></p>

    <p class="Normal para-style-override-7"><span class="char-style-override-9">Josh’</span><span class="char-style-override-9" xml:lang="ar-SA">ı</span><span class="char-style-override-9"> ve Fulaniler’i de sandala almışlardı; Josh iki büklüm halde, Brianna’nın ayak ucundaydı, titriyordu. Brianna onun rahats</span><span class="char-style-override-9" xml:lang="ar-SA">ızlığını hissedince, pelerin katlarından birini</span><span class="char-style-override-9"> üstünden alıp onun üstüne örttü, sonra da oğlanın omzunu tutup elinden geldiğince cesaret vermeye çalıştı. Bir el yükselip onunkinin üstüne kondu, sıktı; kenetlenmiş halde, tepelerinden sarkan ağaçların altında, karanlık bilinmeze doğru ilerlediler.</span></p>

    <p class="Normal para-style-override-7"><span class="char-style-override-9">Sandal küçük bir iskeleye vardığında gök aydınlanmaya başlamış, ufuk pembe-kırmızı bulutlarla renklenmişti. Bonnet dışarı hopladı, sonra da elini Brianna’ya uzattı. Brianna hiç istememesine rağmen Josh’</span><span class="char-style-override-9" xml:lang="ar-SA">ı bıraktı, ayağa kalktı.</span></p>

    <p class="Normal para-style-override-7"><span class="char-style-override-9">Ağaçların arasında, yarı gizlenmiş bir ev vardı. Gri fıçı tahtalarından yapılma bina, sanki gerçek değilmiş de her an yok olabilirmiş gibi, kalan sislerin içine gömülmüştü.</span></p>

    <p class="Normal para-style-override-7"><span class="char-style-override-9">Ama rüzgârın taşıdığı berbat koku yeterince gerçekti. Bu kokuyu daha önce kendisi duymamıştı ama annesinin net tarifini işitmişti ve hemen tanıdı -</span><span class="char-style-override-9" xml:lang="ar-SA"> açıkta demirlemiş bir köle gemisi vardı. Josh da bunu anlamıştı; Brianna oğlanın aniden nefesinin kesildiğini, sonra da hızla bir şey mırıldandığını duydu</span><span class="char-style-override-9"> - telaşla Meryem Ana’ya Galce dua etmeye başlamıştı.</span></p>

    <p class="Normal para-style-override-7"><span class="char-style-override-9">“Şunları barakaya götür,” dedi Bonnet denizciye, Josh’</span><span class="char-style-override-9" xml:lang="ar-SA">ı</span><span class="char-style-override-9"> ona itip Fulaniler’i de eliyle işaret ederek. “Sonra da gemiye dön. Bay Orden’a söyle,</span><span class="char-style-override-9" xml:lang="ar-SA"> dört gün içinde İngiltere’ye hareket edeceğiz. Gereken tedariklerin kalanını halletsin. Cumartesi günü gelip beni alın, deniz kabarmadan bir saat önce.”</span></p>

    <p class="Normal para-style-override-7"><span class="char-style-override-9">“Josh!” Brianna delikanlının arkasından bağırdı; Josh, korkudan ardına kadar açılmış gözlerle ona baktı ama denizci peşi sıra onu sürükledi. Bonnet de Brianna’yı öteki tarafa, eve doğru ittirdi.</span></p>

    <p class="Normal para-style-override-7"><span class="char-style-override-9">“Bekle! Nereye götürüyor oğlanı? Ne yapacaksınız ona?” Brianna ayaklarını çamura sapladı, mangrov ağaçlarından birine tutundu, hareket etmeyi reddetti.</span></p>

    <p class="Normal para-style-override-7"><span class="char-style-override-9">“Satacağız, başka ne yapsaydık?” Bonnet soru hakkında da Brianna’nın hareket etmemesi hakkında da aynı tavizsiz tavır içindeydi. “Gel buraya canım. Ben kendim de getirebilirim; biliyorsun, öyle olursa hoşuna gitmeyeceğini de biliyorsun.” Uzandı, Brianna’nın pelerininin ucunu arkaya attı ve göğüs ucunu sertçe çimdikleyip neler yapabileceğini gösterdi.</span></p>

    <p class="Normal para-style-override-7"><span class="char-style-override-9" xml:lang="ar-SA">Öfkeyle yanan Brianna pelerini eski yerine çekti, sonra da iyice sarın</span><span class="char-style-override-9">dı. Bonnet çoktan ona arkasını dönmüş ve patikayı tırmanmaya devam etmişti bile, çünkü takip edileceğinden emindi. Müthiş bir utançla, Brianna da öyle yaptı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Kapı en az Bonnet kadar uzun, göğüs ve omuz bölgesi daha da geniş, siyah bir adam tarafından açıldı. Gözlerinin arasında, alnından neredeyse burnunun direğine kadar uzanan, kalın, dikey bir yara vardı ama bu sanki bir kazanın değil, bir kabile geleneğinin sonucu gibiydi, çünkü çok temiz duruyordu.</span></p>

    <p class="Normal para-style-override-7"><span class="char-style-override-9">“Emmanuel, adamım benim!” Bonnet adamı neşeyle selamladı ve Brianna’yı iterek önünde eve girmesini istedi. “Bak kedi bana ne getirdi, bak!”</span></p>

    <p class="Normal para-style-override-7"><span class="char-style-override-9">Siyah adam, Brianna’yı şüpheci bir tavırla tepeden tırnağa süzdü.</span></p>

    <p class="Normal para-style-override-7"><span class="char-style-override-9">“Amma uzun,” dedi, Afrika esintileri taşıyan bir sesle. Brianna’yı omuzlarından tutup çevirdi, elini sırtında dolaştırıp pelerinin üstünden kalçalarını okşadı. “Kıçı etliymiş gerçi, güzel,” diye hafif bir pişmanlıkla kabullendi.</span></p>

    <p class="Normal para-style-override-7"><span class="char-style-override-9">“Değil mi ya? Eh, kızı rahat ettir, sonra da gelip bana buraları bir anlat. Ambar neredeyse dolu. Bu arada dört, yoo beş, beş tane daha siyah geçti elime. Erkekler Kaptan Jackson’a gidebilirler ama kadınlar- uff, yani, onlar bayağı özel parçalar.” Emmanuel’e göz kırptı. “İkizler.”</span></p>

    <p class="Normal para-style-override-7"><span class="char-style-override-9">Siyah adamın yüzü taş kesildi.</span></p>

    <p class="Normal para-style-override-7"><span class="char-style-override-9">“İkizler mi?” dedi korku dolu bir tonda. “Onları eve mi getirdin?”</span></p>

    <p class="Normal para-style-override-7"><span class="char-style-override-9">“Getireceğim,” dedi Bonnet netlikle. “Fulaniler’denler, çok da güzeller doğrusu. İngilizce bilmiyorlar, eğitimleri de yok ama hoşa gidecekleri kesin. Konusu açılmışken, </span><span class="italik char-style-override-8">Signor</span><span class="char-style-override-9"> Ricasoli’den haber aldık mı?”</span></p>

    <p class="Normal para-style-override-7"><span class="char-style-override-9">Emmanuel baş</span><span class="char-style-override-9" xml:lang="ar-SA">ını salladı</span><span class="char-style-override-9"> ama kaşları çatıktı; yara, çatılmış alnın kırışıklarıyla derin bir “V” oluşturdu.</span></p>

    <p class="Normal para-style-override-7"><span class="char-style-override-9">“Perşembe günü burada olacak. </span><span class="italik char-style-override-8">Monsieur</span><span class="char-style-override-9"> Houvener de geliyor. Ama Bay Howard yarın burada.”</span></p>

    <p class="Normal para-style-override-7"><span class="char-style-override-9">“Harikulade. Ben şimdi bir kahvaltı istiyorum, sen de açsındır herhalde, değil mi canım?” diye sordu Brianna’ya dönerek.</span></p>

    <p class="Normal para-style-override-7"><span class="char-style-override-9">Brianna baş</span><span class="char-style-override-9" xml:lang="ar-SA">ını</span><span class="char-style-override-9"> salladı, korku, sinir ve sabah bulantısı arasında gidip gelirken. Hiç vakit kaybetmeden bir şeyler yemeliydi.</span></p>

    <p class="Normal para-style-override-7"><span class="char-style-override-9">“Pekâlâ, güzel. Kızı bir yerlere götür” -eliyle üst kattaki odalardan herhangi birinin iş göreceği yönünde bir işaret yaptı- “sonra da karnını doyur. Ben çalışma odamda yiyeceğim; beni orada bul.”</span></p>

    <p class="Normal para-style-override-7"><span class="char-style-override-9">Emirleri kabul ettiğine dair bir söz veya harekette bulunmaksızın, Emmanuel elini Brianna’nın ensesine bir mengene gibi geçirdi ve onu merdivenlerden çıkardı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Uşak -tabii Emmanuel öyle yerel bir tabirle tarif edilebilirse- onu küçük bir odaya sokup kapıyı da arkasından kapattı. İçeride birkaç eşya vardı; örtüsüz bir yatak, bir yün battaniye, bir de lazımlık. Sonuncusunu hemen kullanıp rahatladı ve sonra odayı keşfetmeye çabaladı.</span></p>

    <p class="Normal para-style-override-7"><span class="char-style-override-9">Odada yalnızca bir tane, küçük, etrafı metal parmaklıklarla çevrili bir pencere vardı. Camsızdı, sadece panjurları vardı; denizin nefesiyle birleşen makiler, odanın tozlu kokusunu biraz temizledi, lekeli yatağın pisliğini bir nebze hafifletti. Emmanuel bir uşak olabilir ama evi pek idare edemediği kesin, diye düşündü Brianna, moralini bozmamaya çalışarak.</span></p>

    <p class="Normal para-style-override-7"><span class="char-style-override-9">Tanıdık bir ses duyduğunu sanınca boynunu oraya çevirdi. Pencereden görülebilecek fazla bir şey yoktu - beyaz, ezilmiş deniz kabukları, evin etrafındaki kumlu çamurlar, cüce çamların tepeleri... Yalnızca, yüzünü pencerenin kenarına iyice dayadığında, uzaklardaki kumsaldan, onu yıkayan beyaz dalgalardan küçük bir manzara</span><span class="char-style-override-9" xml:lang="ar-SA"> görebiliyordu. Orayı izlerken gözünün önünden üç at geçti, sonra görüşünden çıktı</span><span class="char-style-override-9"> - ama rüzgârın taşıdığı kişneyişlerin haber verdiği üzere, onları beş at daha takip etti, onların arkalarından da yedi-sekiz atlık bir grup geldi. Vahşi atlar. Buraya bir yüzyıl önce bırakılmış İspanyol midillilerinin torunları.</span></p>

    <p class="Normal para-style-override-7"><span class="char-style-override-9">Görüntüleri Brianna’yı büyüledi. Uzun bir süre koştukları alanı gözledi, geri dönmelerini umdu fakat</span><span class="char-style-override-9" xml:lang="ar-SA"> dönmediler</span><span class="char-style-override-9">, yalnızca bir sıra pelikan geçip gitti, onları da balık avındaki martılar takip etti.</span></p>

    <p class="Normal para-style-override-7"><span class="char-style-override-9">Atları görünce, birkaç dakika kendini daha az yalnız hissetmişti ancak</span><span class="char-style-override-9" xml:lang="ar-SA"> içindeki boşluk aynen kalmıştı. En azından yarım saattir odadaydı, dışarıdaki koridordan yemek getiren birinin ayak sesleri de gelmiyordu. Dikkatle kapıyı açmayı denedi ve kilitli olmadığını keşfetti.</span></p>

    <p class="Normal para-style-override-7"><span class="char-style-override-9">Alt katta sesler vardı; Brianna evde yalnız değildi. Yulaf lapasıyla pişen ekmeğin sıcak, kendilerine has kokuları havada süzülüyordu.</span></p>

    <p class="Normal para-style-override-7"><span class="char-style-override-9">Bulanmakta olan midesini yutkunarak dizginledi, koridorda sessiz adımlarla ilerleyip basamakları indi. Evin ön kısmındaki bir odadan erkek sesleri geliyordu - Bonnet ve Emmanuel. İkisinin sesleri </span><span class="char-style-override-9">Brianna’nın karnının kasılmasına neden oldu ama kapının kapalı olduğunu görünce odanın önünden parmak uçlarına basarak geçti.</span></p>

    <p class="Normal para-style-override-7"><span class="char-style-override-9">Mutfak evin dışında, küçük bir barakaydı, eve kısa bir geçitle bağlıydı, etrafı evin arkasına kadar uzanan çitlerle çevriliydi. Bu hayli uzun, sivri çitlere bir göz attı fakat önceliği başkaydı - yemek yemek zorundaydı.</span></p>

    <p class="Normal para-style-override-7"><span class="char-style-override-9">Mutfakta biri vardı; çanakların birbirine çarpışını ve bir şeyler mırıldanan kadının sesini duyabiliyordu. Yemeğin kokusu çok güçlüydü; Brianna kapıyı ittirerek açtı, içeri girdi ve duraksadı, aşçının kendisini görmesine izin verdi. O da aşçıyı gördü.</span></p>

    <p class="Normal para-style-override-7"><span class="char-style-override-9" xml:lang="ar-SA">İçinde bulunduğu durum o</span><span class="char-style-override-9">nu o kadar yıpratmıştı ki hayaller görmeye başladığından emindi. Gözlerini kırpıştırmakla yetindi.</span></p>

    <p class="Normal para-style-override-7"><span class="char-style-override-9">“Phaedre,” dedi emin olamadan.</span></p>

    <p class="Normal para-style-override-7"><span class="char-style-override-9">Kız ona döndü, gözleri ardına kadar açıldı ve</span><span class="char-style-override-9" xml:lang="ar-SA"> ağzı şokla açık kaldı.</span></p>

    <p class="Normal para-style-override-7"><span class="char-style-override-9">“Ah, İsa aşkına!” Kız Brianna’nın arkasına panik dolu gözlerle baktı, sonra yalnız olduğunu anlayınca, Brianna’yı kolundan tutup bahçeye çıkardı.</span></p>

    <p class="Normal para-style-override-7"><span class="char-style-override-9">“Ne yapıyorsunuz siz burada?” dedi hesap sorar gibi, sertçe. “Nasıl gelebildiniz, nasıl bulabildiniz burayı?”</span></p>

    <p class="Normal para-style-override-7"><span class="char-style-override-9">“Stephen Bonnet,” demekle yetindi Brianna. “Asıl sen- kaçırıldın mı? River Run’dan mı?” Brianna bunun nasıl ya da neden olabileceğini düşünemiyordu ama hamile olduğunu öğrendiği andan itibaren yaşadıkları, o gerçek dışı hisleri taşıyordu - ne kadarının hamileliğiyle alakalı olduğu hakkında hiçbir fikri yoktu.</span></p>

    <p class="Normal para-style-override-7"><span class="char-style-override-9">Phaedre kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır hanımefendi. Bu Bonnet beni bir ay önce eline geçirdi. Butler diye bir adamdan,” diye ekledi - Butler denen adam her kimse, ondan fena tiksindiğini belli eden bir şekilde dudaklarını kıvırdı.</span></p>

    <p class="Normal para-style-override-7"><span class="char-style-override-9">Brianna ismi bir yerden çıkartacak gibiydi. Bu adın bir kaçakçıya ait olduğuna emindi; hiç tanışmadığı ama ara sıra ismini duyduğu biri. Ama teyzesine çay gibi </span><span class="char-style-override-9" xml:lang="ar-SA">şeyleri</span><span class="char-style-override-9"> getiren kaçakçı o değildi - o, aşırı feminen ve nazik bir adam olan Wilbraham Jones’tu ve Brianna onunla tanışmıştı.</span></p>

    <p class="Normal para-style-override-7"><span class="char-style-override-9">“Anlamıyorum. Yani- ama bir saniye, yiyecek bir şey var mı?” diye sordu birden, midesinin varlığını hissedince.</span></p>

    <p class="Normal para-style-override-7"><span class="char-style-override-9">“Ah, tabii. Siz bekleyin burada.” Phaedre sessiz adımlarla mutfağa döndü, birkaç saniye sonra yarım somun ekmek ve bir kap tereyağıyla geri geldi.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Sağ ol.” Brianna ekmeği aldı ve yağ sürmeye tenezzül bile etme</span><span class="char-style-override-9">den, hemen ağzına tıktı. Sonra bulantı geçene kadar, birkaç dakika boyunca kafasını dizlerinin arasına koyup nefesini düzenlemeye çalıştı.</span></p>

    <p class="Normal para-style-override-7"><span class="char-style-override-9">“Affedersin,” dedi sonunda kafasını kaldırabildiğinde. “Hamileyim de.”</span></p>

    <p class="Normal para-style-override-7"><span class="char-style-override-9">Phaedre kafasını salladı, şaşırmamıştı.</span></p>

    <p class="Normal para-style-override-7"><span class="char-style-override-9">“Kimden?” diye sordu.</span></p>

    <p class="Normal para-style-override-7"><span class="char-style-override-9">“Kocamdan,” dedi Brianna, ters bir sesle; durumun hayli farklı olabileceği aklına çok geç geldi. Phaedre aylar önce River Run’dan gitmişti - o süre zarfında ona neler olmuş olabileceğini ancak Tanrı bilirdi.</span></p>

    <p class="Normal para-style-override-7"><span class="char-style-override-9">“Çok uzun süredir elinde değilsiniz o zaman?” Phaedre eve baktı.</span></p>

    <p class="Normal para-style-override-7"><span class="char-style-override-9">“Hayır. Bir ay demiştin, kaçmayı denedin mi?”</span></p>

    <p class="Normal para-style-override-7"><span class="char-style-override-9">“Bir kere.” Kızın ağzı yine büzüldü. “Şu Emmanuel’i gördünüz mü?”</span></p>

    <p class="Normal para-style-override-7"><span class="char-style-override-9">Brianna kafasını salladı.</span></p>

    <p class="Normal para-style-override-7"><span class="char-style-override-9">“İbo kabilesinden o. Avını selvi bataklığında kovalayıp yakalayınca da pişman edenlerdendir.” Hava sıcak olmasına rağmen kollarını kavuşturdu.</span></p>

    <p class="Normal para-style-override-7"><span class="char-style-override-9">Bahçenin çitleri iki buçuk metrelik, sivri, halatlarla bağlanmış çam dallarından yapılmıştı. Brianna onların üstünden geçebileceğini düşündü, yani Phaedre tırmanması için elleriyle destek olursa... ama tam o anda, öteki tarafta, omzunda tüfekle yürümekte olan bir adamın gölgesini gördü.</span></p>

    <p class="Normal para-style-override-7"><span class="char-style-override-9">Hızlı</span><span class="char-style-override-9" xml:lang="ar-SA"> düşünebilme yetisini kaybetmemiş olsaydı, bunu daha önce akıl ederdi zaten. Burası Bonnet’nin gizlenme yeriydi</span><span class="char-style-override-9"> - ayrıca bahçeye saçılan kutu, bohça ve kasalar göz önünde bulundurulduğunda, değerli yüklerin satılmadan önce getirildiği yerdi. Etrafında korumalar olması son derece doğaldı.</span></p>

    <p class="Normal para-style-override-7"><span class="char-style-override-9">Hafif bir esinti çitin kazıklarının arasından geçti ve kıyıya çıktıklarında Brianna’nın duyduğu o berbat, kesif kokuyu getirdi. Brianna bulanan midesine bir nevi tıpa yapmak için bir lokma daha ekmek yedi.</span></p>

    <p class="Normal para-style-override-7"><span class="char-style-override-9">Phaedre’nin burun delikleri önce açıldı, sonra kötü kokuyla büzüldü.</span></p>

    <p class="Normal para-style-override-7"><span class="char-style-override-9">“Dalgaların ötesinde bir köle gemisi,” dedi sessizce ve yutkundu. “Bay Bonnet’nin ona verecek bir şeyi olup olmadığını görmek için dün kaptanı geldi. Onun burada olmadığını gördü. Kaptan Jackson yarın tekrar gelebilirmiş.”</span><span class="char-style-override-9"/></p>

    <p class="Normal para-style-override-7"><span class="char-style-override-9">Brianna kızın korkusunu neredeyse elle tutacaktı. Huzursuz oldu, bir lokma daha aldı.</span></p>

    <p class="Normal para-style-override-7"><span class="char-style-override-9">“Yapmaz herhalde, yani bu Jackson’a satmaz seni, değil mi?” Brianna aslında Bonnet’den her şeyi beklerdi ama kölelik hakkında artık daha fazla bilgisi vardı. Phaedre çok kıymetliydi: teni açık renkti, gençti, çok güzeldi - ayrıca hizmetçi</span><span class="char-style-override-9" xml:lang="ar-SA"> eğitimi vardı. Afrika’dan getirilenlerin hizmet </span><span class="char-style-override-9">bilgisinin olmadığı bilgisiyle, Brianna, Bonnet’nin bu kızı hemen hemen her yerde, çok iyi fiyata satabileceğinden emindi.</span></p>

    <p class="Normal para-style-override-7"><span class="char-style-override-9">Phaedre kafasını iki yana salladı, dudaklarının rengi solmuştu.</span></p>

    <p class="Normal para-style-override-7"><span class="char-style-override-9">“Sanmam. Ben onun ‘şeker’ dediklerindenim. O yüzden beni bu kadar uzun süre elinde tuttu; haftaya Hint adalarından tanıdıkları gelecek. Sömürgeciler.” Tekrar yutkundu, beti benzi attı. “Güzel kadınları satın alır onlar.”</span></p>

    <p class="Normal para-style-override-7"><span class="char-style-override-9">Brianna’nın yediği ekmek, midesinde aniden vıcık vıcık, pis bir topağa dönüştü. Kendini çok kötü hissetti, ayağa kalktı, birkaç adım attı ve midesindeki bembeyaz, top gibi yığınları kustu.</span></p>

    <p class="Normal para-style-override-7"><span class="char-style-override-9">Stephen Bonnet’nin neşeli sesi kafasında yankılandı.</span></p>

    <p class="Normal para-style-override-7"><span class="italik char-style-override-8">“Kimseye bir faydan olmayacaksa seni neden Londra’ya kadar götürmekle uğraşayım ki? Hem orası biraz yağmurludur; pek sevmezsin, eminim.”</span></p>

    <p class="Normal para-style-override-7"><span class="char-style-override-9">“Güzel kadınları satın alıyorlar,” diye fısıldadı kendi kendine, çitlere tutunup bulantısının geçmesini beklerken. Beyaz kadınları da alıyorlar mıydı?</span></p>

    <p class="Normal para-style-override-7"><span class="char-style-override-9">Neden almasınlar ki, dedi beyninin vicdansızca mantıklı kısmı. Kadınlar mal olarak görülüyordu, siyah ya da beyaz olmaları fark etmezdi. Bir süreliğine de olsa, Lizzie de onun malı olmamış mıydı?</span></p>

    <p class="Normal para-style-override-7"><span class="char-style-override-9">Giysisinin koluyla ağzını sildi ve Phaedre’nin yanına döndü; kız bir bakır rulosunun üstüne oturmuştu, kemikli yüzü endişe doluydu.</span></p>

    <p class="Normal para-style-override-7"><span class="char-style-override-9">“Josh... Josh da bizimleydi. Kıyıya çıktığımızda Josh’u barakaya götürmelerini söyledi.”</span></p>

    <p class="Normal para-style-override-7"><span class="char-style-override-9">“Joshua mı?” Phaedre doğruldu, gözleri kocaman oldu. “Joshua, Bayan Jo’nun seyisi yani, öyle mi? </span><span class="italik char-style-override-8">Burada</span><span class="char-style-override-9" xml:lang="ar-SA"> mı o?”</span></p>

    <p class="Normal para-style-override-7"><span class="char-style-override-9">“Evet. Baraka nerede, biliyor musun?”</span></p>

    <p class="Normal para-style-override-7"><span class="char-style-override-9">Phaedre ayağa fırlamıştı, telaşlı bir tavırla volta atmaya başladı.</span></p>

    <p class="Normal para-style-override-7"><span class="char-style-override-9">“Tam olarak bilemiyorum. Oradaki köleler için yemek yapıyorum ama denizcilerden biri götürüyor oraya. Yine de evden pek uzak değildir.”</span></p>

    <p class="Normal para-style-override-7"><span class="char-style-override-9">“Büyük bir bina mı?”</span></p>

    <p class="Normal para-style-override-7"><span class="char-style-override-9">Phaedre emin bir tavırla kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır hanımefendi. Bay Bonnet tam bir köle taciri değil. Orada </span><span class="char-style-override-9">burada, bulduğu yerde topluyor onları, bu ‘şeker’ dedikleri de buluyor bazen” -bunu derken yüzünü buruşturdu- ”ama burada yirmi tane bile yoktur. Yedikleri yemekten tahmin ediyorum. Evde üç kız var; gerçi o Fulaniler’i getirirse olacak beş.”</span></p>

    <p class="Normal para-style-override-7"><span class="char-style-override-9">Kendini artık daha iyi hisseden Brianna bahçeyi adımladı, işe yarar bir şeyler olup olmadığına baktı. Etraf değerli şeylerle doluydu aslında - </span><span class="char-style-override-9" xml:lang="ar-SA">Ç</span><span class="char-style-override-9">in ipeklerinden porselen tabaklarla dolu kasalara, bakır rulolardan kasa kasa brendi, şarap ve çaya kadar birçok şey vardı. Onlardan birinin kapağını açtı, yaprakların yumuşak kokusunu içine çekip iç huzursuzluğunu bir nebze azalttı. O anda bir fincan sıcak çay için çok şey verirdi.</span></p>

    <p class="Normal para-style-override-7"><span class="char-style-override-9">Kargolar arasında en ilginç olanlarından bazıları da kalın duvarlı ve mühürlü fıçıların içindeki barutlardı.</span></p>

    <p class="Normal para-style-override-7"><span class="char-style-override-9">“Keşke birkaç kibritim olsaydı,” diye mırıldandı kendi kendine, icatlarını özleyerek. “Ya da bir pompalı tüfek.” Ama her ateş aynıydı ve mutfakta da bir alternatif olmalıydı. Eve dikkatli gözlerle baktı, barut fıçılarının nereye yerleştirebileceğini düşündü ancak evde diğer köleler varken evi patlatamazdı. Zaten ondan sonra neler yapabileceğini de bilmiyordu.</span></p>

    <p class="Normal para-style-override-7"><span class="char-style-override-9">Açılan kapının sesiyle yerinden sıçradı; Emmanuel dışarı baktığında Brianna çoktan barut fıçısının başından </span><span class="char-style-override-9" xml:lang="ar-SA">çekilmiş</span><span class="char-style-override-9">, kocaman bir kutuyu incelemeye koyulmuştu. Kutunun içinde bir ayaklı saat vardı; gümüş bir denizde ilerleyen üç yelkenli gemi işlemesiyle süslenmiş yaldızlı kısım, camekanının içinden parıldıyordu.</span></p>

    <p class="Normal para-style-override-7"><span class="char-style-override-9">“Sen,” dedi Emmanuel, çenesiyle çağırdığı Brianna’ya. “Gel yıkan.” Sonra da Phaedre’ye sert bir bakış attı - Phaedre bakışa karşılık vermedi, yerdeki çıraları toplamaya başladı.</span></p>

    <p class="Normal para-style-override-7"><span class="char-style-override-9">Ensesinde tekrar hissettiği elle, Brianna hunharca eve sokuldu.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Emmanuel bu sefer kapıyı kilitledi. Leğen, ibrik ve havlunun yanı sıra, Brianna’ya bir de temiz kombinezon getirdi. Çok uzun bir süre sonra bir tepsi yemek getirdi. Gitmeden önce kendisine sorulan soruları duymazdan geldi ve tekrar kapıyı kilitleyip gitti.</span></p>

    <p class="Normal para-style-override-7"><span class="char-style-override-9">Brianna yatağı pencerenin yanına çekti ve üstünde diz çöktü, dirseklerini parmaklıkların arasından geçirdi. Düşünmekten başka yapılabilecek bir şey yoktu ki bunu da bırakması uzun sürmedi. Ormanı, uzaktaki sahili, minik çamların kumların üstüne düşen gölgelerini izledi.</span><span class="char-style-override-9"/></p>

    <p class="Normal para-style-override-7"><span class="char-style-override-9">Uzun bir süre sonra, dizleri uyuşup dirsekleri acıdığında, pelerinini pis yatağın üstüne örttü ve onca lekeyi, onlara eşlik eden leş gibi kokuyu düşünmemeye çalıştı. Yanına doğru yattı, gökyüzünü izlemeye başladı. Işığın saniyeler içinde sonsuz hareketini gözledi, bunu tuvale aktarabilmek için kullanabileceği boyaları, fırçasının darbelerini detaylarıyla düşündü. Sonra ayağa kalktı, volta attı, adımlarını saydı, uzaklık hesabı yaptı.</span></p>

    <p class="Normal para-style-override-7"><span class="char-style-override-9">Oda iki buçuğa üç metreydi; kaba bir hesapla, bir millik volta atmak için beş yüz yirmi sekiz tur atması gerektiğini buldu. Bonnet’nin ofisinin odanın altında olmasını umdu.</span></p>

    <p class="Normal para-style-override-7"><span class="char-style-override-9">Ama bu da başarılı olmadı; oda kararmaya başladığında iki millik volta atmıştı ama yine de kendine engel olamadı ve Roger’ı düşünmeye başladı - nerelerdeydi, Brianna’dan haberi var mıydı?</span></p>

    <p class="Normal para-style-override-7"><span class="char-style-override-9">Kendini yatağa bıraktı, göğün son kırmızılığının soluşunu izledi. Acaba Roger, o çok istediği unvanına sonunda kavuşabilmiş miydi? Roger kadere inanış sorusu hakkında endişelenmişti, çünkü eğer o fikre tamamen inanmazsa, Kutsal Emirler’i gerektiği gibi uygulayamayacağını düşünüyordu. Kadercilik, Brianna için bir fikirden ibaretti, evet ama Presbiteryenler için bu bir dogmaydı. Aklına o an Hiram Crombie gelince Brianna yüzüne acı bir gülümseme yerleştirdi.</span></p>

    <p class="Normal para-style-override-7"><span class="char-style-override-9">Crombie’nin kaderciliği Cherokeeler’a anlatmaya çalışmasını Ian’dan duymuştu. Adamların çoğu kibarca dinlemiş, sonra umursamamış. Sabah Şakıyan Kuş’un karısı, Sakallı Dil, bir istisna olmuş, argümanı ilgiyle dinlemiş ve Crombie’yi bütün gün takip etmiş, sonra da onu itip kakıp ‘Tanrı dediğin </span><span class="italik char-style-override-8">bunu</span><span class="char-style-override-9"> yapacağımı da biliyor muydu? Nasıl bilsin- </span><span class="italik char-style-override-8">ben</span><span class="char-style-override-9"> bile bilmiyordum!’ gibi şeyler demiş ya da, daha düşünceli davrandığı dakikalarda, yalnızca bu kadercilik işinin kumarda nasıl olduğunu sormuş - çoğu Kızılderili gibi, Sakallı Dil de neredeyse her şey üzerine iddiaya girebilirmiş.</span></p>

    <p class="Normal para-style-override-7"><span class="char-style-override-9">Brianna kadının Crombie’nin ziyaretlerini kısa tutmasının başlıca sebeplerinden biri olduğunu düşündü. Yine de adamın hakkını vermesi lazımdı: pes etmemiş, tekrar tekrar gitmişti. Yaptığı işe inanıyordu.</span></p>

    <p class="Normal para-style-override-7"><span class="char-style-override-9">Roger da öyleydi. Lanet olsun, dedi içinden yorgunca, tekrar aklına gelmişti. O yumuşak yosun rengi gözlerini düşünceleriyle karartmış, parmağını Brianna’nın burnunun kemiğinin üstünde yavaşça gezdiriyordu.</span></p>

    <p class="Normal para-style-override-7"><span class="char-style-override-9">“Fark eder mi gerçekten?” demişti Brianna, sonunda kadercilik tartışmasından sıkıldığında; içten içe Katolik olduğuna, böyle bir </span><span class="char-style-override-9">şeye inanmasına gerek olmamasına, Tanrı’nın gizemli yapısına güvenmekle yetinebilmesine sevinmişti. “İnsanlara yardım edebilecek olman, onları rahatlatabilecek olman daha önemli değil mi?”</span></p>

    <p class="Normal para-style-override-7"><span class="char-style-override-9">Yataktaydılar, mumları sönmüştü, şöminenin minik parıltısının ışığı altında konuşuyorlardı. Roger hareket edince hemen hissediyordu; o sırada Roger’ın eli saçlarındaydı, bir yandan düşünürken bir yandan telleri parmaklarına geçiriyordu.</span></p>

    <p class="Normal para-style-override-7"><span class="char-style-override-9">“Bilmiyorum,” demişti sonunda. O an Brianna’ya bakıp hafifçe gülümsemişti.</span></p>

    <p class="Normal para-style-override-7"><span class="char-style-override-9">“Ama sence de zaman yolcularının hafiften teolojik düşünceye sahip olmaları gerekmez mi?”</span></p>

    <p class="Normal para-style-override-7"><span class="char-style-override-9">Brianna bu sorunun üstüne derin, acı dolu bir nefes alınca Roger’ı güldürmüş ve kaderciliği düşünmeyi bırakmasını sağlamıştı. Roger onu öpmüş, daha dünyevi konulara odaklanmaya başlamıştı.</span></p>

    <p class="Normal para-style-override-7"><span class="char-style-override-9">Ama haklıydı,</span><span class="char-style-override-9" xml:lang="ar-SA"> o taşların arasından geçen herkes kendi kendine şunu soruyordu: </span><span class="char-style-override-9">Neden ben? Bu soruyu Tanrı’dan başka kim cevaplayabilirdi ki?</span></p>

    <p class="Normal para-style-override-7"><span class="italik char-style-override-8">Neden ben? </span><span class="char-style-override-9">Ayrıca, bir de geçişi başarısız olanlar vardı - neden onlar? Aklına onlar gelince hafif bir ürperti hissetti. Geillis Duncan’ın defterine listelenmiş kimliği belirsiz cesetler; varış yerlerine ölüleri gelen, Donner’ın yol arkadaşları. Geillis Duncan’ı düşününce aniden aklına geldi: cadı </span><span class="italik char-style-override-8">burada</span><span class="char-style-override-9"> ölmüştü, kendi zamanının dışında.</span></p>

    <p class="Normal para-style-override-7"><span class="char-style-override-9">Metafiziği bir kenara bırakıp meseleye tamamen bilimsel bir açıdan bakarsa - meselenin bilimsel bir açıklaması olmak zorunda, diye ısrar ediyordu inatla, Geilie Duncan ne düşünürse düşünsün bu yalnızca büyü olamazdı - termodinamik yasalarının emrettiği üzere, kütle ve enerji ne yaratılabilirdi, ne de yok edilebilirdi. Yalnızca değiştirilebilirdi.</span></p>

    <p class="Normal para-style-override-7"><span class="char-style-override-9">Ama nasıl? Zamanda hareket etmek de bu değişme dâhil miydi? Kulağının yanından bir sivrisinek geçti, eliyle onu kışkışladı.</span></p>

    <p class="Normal para-style-override-7"><span class="char-style-override-9" xml:lang="ar-SA">İki yöne de gidilebiliyordu; bunu iyi biliyorlardı. Önlerinde olan gerçeklerden biri de şuydu ki </span><span class="char-style-override-9">-Roger da, annesi de bundan bahsetmemişti, belki onlar fark edememişlerdi- bir yolcu, hareket noktasını kullanarak doğrudan geleceğe gidebilirdi, önce geçmişe gidip sonra geri dönmesi şart değildi.</span></p>

    <p class="Normal para-style-override-7"><span class="char-style-override-9">Yani, eğer biri geçmişe gidip orada öldüyse, tıpkı Geillis Duncan’la Su Samuru Dişi gibi... bunun dengelenebilmesi için birinin geleceğe gidip orada mı ölmesi gerekiyordu?</span><span class="char-style-override-9"/></p>

    <p class="Normal para-style-override-7"><span class="char-style-override-9">Brianna gözlerini kapadı, bu düşünce akışını artık devam ettirebilecek isteği de</span><span class="char-style-override-9" xml:lang="ar-SA"> gücü de kalmamıştı. Uzaklardan gelen dalgaların kumlara vuran seslerini duydu ve aklına köle gemisi geldi. Sonra o kokunun da burnuna geldiğini duyunca birden kalktı, pencereye gitti. Patikanın yalnızca eve bağlanan kısmını görebiliyordu; orayı izlemekteyken, lacivert ceket ve şapkalı bir adam ağaçların arasından, biraz topallayarak ama hızla çıktı; onu takiben, arkasından iki tane paspal görünümlü adam daha geldi. </span><span class="italik char-style-override-8">Denizciler,</span><span class="char-style-override-9"> diye düşündü Brianna, adamların yürüyüş şeklinden anladığı kadarıyla.</span></p>

    <p class="Normal para-style-override-7"><span class="char-style-override-9">Bu adam Kaptan Jackson olmalıydı o halde, Bonnet’yle olan işini halletmeye gelmişti herhalde.</span></p>

    <p class="Normal para-style-override-7"><span class="char-style-override-9">“Ah, Josh,” dedi seslice ve yatağa oturdu, üstüne bir halsizlik çöktü.</span></p>

    <p class="Normal para-style-override-7"><span class="char-style-override-9">Kimdi o? Azize Teresalar’dan biri - Avilalı Teresa mıydı? Tanrı’ya hiddetle yakarırken şunu demişti: </span><span class="italik char-style-override-8">“Eğer arkadaşlarına böyle davranıyorsan, bu kadar az arkadaşın olmasına şaşmamak lazım!”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Roger’ı düşünerek uyuyakalmıştı. Sabah uyandığında zihninde bebeği vardı.</span></p>

    <p class="Normal para-style-override-7"><span class="char-style-override-9">Sabah bulantısı o sabah gündeminde değildi. İçindeki tek his, derin bir huzurdu... gerçi buna bir şey daha eşlik ediyordu. Merak mıydı o?</span></p>

    <p class="Normal para-style-override-7"><span class="italik char-style-override-8">Orada mısın?</span><span class="char-style-override-9"> Ellerini rahmine doğru götürerek bebeğe içinden sordu. Cevap yerine geçebilecek kadar net bir şey gelmedi ama kendi kalbinin attığından ne kadar eminse, sorusunun cevabından da o kadar emindi.</span></p>

    <p class="Normal para-style-override-7"><span class="italik char-style-override-8">Güzel,</span><span class="char-style-override-9"> diye düşündü ve tekrar uykuya daldı.</span></p>

    <p class="Normal para-style-override-7"><span class="char-style-override-9">Bir süre sonra, aşağıdan gelen seslerle uyandı. Aniden doğruldu, yüksek seslerin iyice çoğaldığını duymuştu. Sonra bir bulantı hissetti, tekrar uzandı. Eğer gözlerini kapatıp hareketsiz yatarsa, midesi de sakinleşiyordu.</span></p>

    <p class="Normal para-style-override-7"><span class="char-style-override-9">Sesler bir yükselip bir alçalarak gelmeye devam etti, ara sıra vurgulanmak istenen bir şey için, masaya ya da duvara inen bir yumruk sesi gibi sert bir gümbürtüyle sohbete aroma katılıyordu. Birkaç dakika sonra sesler kesildi. Brianna, kapısının önüne usul usul gelen ayakların sesini duyana kadar sessiz kaldı. Kilit açıldıktan sonra, içeri elinde bir tepsi yemekle Phaedre girdi.</span></p>

    <p class="Normal para-style-override-7"><span class="char-style-override-9">“Ne oluyor aşağıda?” diye sordu kıza.</span></p>

    <p class="Normal para-style-override-7"><span class="char-style-override-9">Phaedre yüzünü buruşturdu.</span></p>

    <p class="Normal para-style-override-7"><span class="char-style-override-9">“Emmanuel olacak adam, o Fulani kadınlardan hoşlanmadı. İbolar’ın batıl inançları… ikizleri uğursuz bilirler, ikiz doğuran kadınları da bebekleri ormana bırakmaya zorlarlar. Emmanuel bu Fulaniler’i ilk iş Kaptan Jackson’la göndermek istiyor, evden ırak olsunlar derdinde. Ama Bay Bonnet bekliyor, Hint Adaları’ndan gelecek adamlar daha çok para verecek diyor.”</span></p>

    <p class="Normal para-style-override-7"><span class="char-style-override-9">“Hint Adaları’ndan gelenler, kimler onlar?”</span></p>

    <p class="Normal para-style-override-7"><span class="char-style-override-9">Phaedre omuzlarını kaldırdı.</span></p>

    <p class="Normal para-style-override-7"><span class="char-style-override-9">“Bilmiyorum. Ticaret yaptığı adamlar. Şekerciler, herhalde. Siz onu yiyin, ben sonra geleceğim.”</span></p>

    <p class="Normal para-style-override-7"><span class="char-style-override-9">Phaedre gitmek için dönerken Brianna birden ona seslendi.</span></p>

    <p class="Normal para-style-override-7"><span class="char-style-override-9">“Dur! Dün söylemedin, seni River Run’dan kim kaçırdı?”</span></p>

    <p class="Normal para-style-override-7"><span class="char-style-override-9">Kız arkasına</span><span class="char-style-override-9" xml:lang="ar-SA"> döndü, tereddüt etti.</span></p>

    <p class="Normal para-style-override-7"><span class="char-style-override-9">“Bay Ulysses.”</span></p>

    <p class="Normal para-style-override-7"><span class="char-style-override-9">“Ulysses mi?” dedi Brianna, inanamadı. Phaedre sesteki şüpheyi sezince ona sert gözlerle baktı.</span></p>

    <p class="Normal para-style-override-7"><span class="char-style-override-9">“</span><span class="char-style-override-9" xml:lang="ar-SA">İ</span><span class="char-style-override-9">nanmıyor musunuz bana?”</span></p>

    <p class="Normal para-style-override-7"><span class="char-style-override-9">“Hayır, hayır,” dedi Brianna hemen. “İnanıyorum da... yani, neden yaptı bunu?”</span></p>

    <p class="Normal para-style-override-7"><span class="char-style-override-9">Phaedre burnundan derin bir nefes aldı.</span></p>

    <p class="Normal para-style-override-7"><span class="char-style-override-9">“Çünkü ben aptal zencinin tekiyim de ondan,” dedi kederle. “Annem demişti zaten, o Ulysses’i kızdırma demişti. Ama dinler miyim hiç?”</span></p>

    <p class="Normal para-style-override-7"><span class="char-style-override-9">“Kızdırdın,” dedi Brianna dikkatle. “Nasıl kızdırdın?” Kıza yatağı işaret etti, oturmasını istedi. Phaedre tereddüt etti ama sonra oturdu, başının üstüne bağladığı beyaz bezi düzeltti, hareketini tekrarladı, kelimelerini toparlamaya çalıştı.</span></p>

    <p class="Normal para-style-override-7"><span class="char-style-override-9">“Bay Duncan,” diyebildi sonunda ve yüzü biraz gev</span><span class="char-style-override-9" xml:lang="ar-SA">şedi. “Çok iyi, nazik bir adam. Hiç</span><span class="char-style-override-9">bir kadınla birlikte olmamış, biliyor muydunuz? Gençken at tepmiş, hayalarına zarar vermiş, o yüzden öyle bir şey yapamayacağını düşünüyor.”</span></p>

    <p class="Normal para-style-override-7"><span class="char-style-override-9">Brianna kafasını salladı; Duncan’ın o derdiyle ilgili annesi bir şeyler söylemişti.</span></p>

    <p class="Normal para-style-override-7"><span class="char-style-override-9">“Eh,” dedi Phaedre iç geçirerek. “Ama kendini yanlış biliyormuş.” Bunu dedikten sonra Brianna’ya baktı, dediğini nasıl değerlendirdiğini tarttı. “Yanlış bir şey yapmak istememişti; ben de öyle... ama... oluverdi.” Omuz silkti. “Ama Ulysses öğrendi bunu. River Run’da olan biten her şeyi öğrenir o, er ya da geç. Belki kızlardan biri söylemiştir ona, belki başka türlü öğrenmiştir ama biliyordu. Bana durmamı söyledi, yanlış yaptığımı söyledi.”</span></p>

    <p class="Normal para-style-override-7"><span class="char-style-override-9">“Durmadın mı?” dedi Brianna.</span></p>

    <p class="Normal para-style-override-7"><span class="char-style-override-9">Phaedre kafasını yavaşça iki yana salladı, dudaklarını öne çıkarttı.</span></p>

    <p class="Normal para-style-override-7"><span class="char-style-override-9">“Bay Duncan istemeyince dururum dedim ona, onu ilgilendirmezdi. Çünkü ben Bay Duncan’ın efendi olduğunu düşünüyordum. Öyle değilmiş, River Run’un efendisi Ulysses’miş.”</span></p>

    <p class="Normal para-style-override-7"><span class="char-style-override-9">“Yani... yani seni al</span><span class="char-style-override-9" xml:lang="ar-SA">ıp götürdü,</span><span class="char-style-override-9"> sattı mı yoksa? Sırf Duncan’la yatmayasın diye?” Neden bu kadar umrunda, diye düşündü Brianna içinden. Jocasta’nın bunu duyup incinmesini mi istememişti acaba?</span></p>

    <p class="Normal para-style-override-7"><span class="char-style-override-9">“Sattı ama ondan değil. Eğer benimle Bay Duncan’ı rahat bırakmazsa onunla Bayan Jo hakkında konuşurum, dedim. Ondan.”</span></p>

    <p class="Normal para-style-override-7"><span class="char-style-override-9">“Bayan Jo’yla...” Brianna gözlerini kırpıştırdı, duyduklarına inanamadı. Phaedre ona baktı ve hafifçe, muzipçe gülümsedi. </span></p>

    <p class="Normal para-style-override-7"><span class="char-style-override-9">“Ulysses, Bayan Jo’yla yirmi yıldan fazladır aynı yatağı paylaşıyor. Annem demişti; Eski Efendi ölmeden önce başlamışlar. Oradaki her köle bilir bunu ama kimse Ulysses’in yüzüne söyleyecek kadar aptal değildi. Ben hariç.”</span></p>

    <p class="Normal para-style-override-7"><span class="char-style-override-9">Brianna tıpkı bir balık gibi ağzını istemsizce açıp kapadığının farkındaydı ama kendine engel olamıyordu. Jocasta Teyze’siyle onun uşağı arasında gördüğü minik samimiyet belirtileri, artık gözünde bambaşka bir anlam kazanmıştı. Teğmen Wolff’un ölümünden sonra Ulysses’i geri almak için o kadar uğraşmasını şimdi daha iyi anlıyordu. Tabii, Ulysses’in derhal harekete geçmesini de. Phaedre’nin anlattıklarına inanılıp inanılmaması başka bir şeydi; Ulysses, o suçlamaya maruz kaldığı anda biterdi.</span></p>

    <p class="Normal para-style-override-7"><span class="char-style-override-9">Phaedre iç geçirdi, yüzünü ovaladı.</span></p>

    <p class="Normal para-style-override-7"><span class="char-style-override-9">“Hiç vakit kaybetmedi. O gece, Bay Jones’la birlikte beni yatağımdan aldılar, battaniyeye sıkıca sarıp bir arabayla dışar</span><span class="char-style-override-9" xml:lang="ar-SA">ı yolladılar. Bay Jones dedi ki köle taciri değilmiş ama Bay Ulysses’e iyilik olsun diye yardım ediyormuş. O yüzden beni elinde tutmayacakmış ama beni nehrin ilerisine götürdü, Wilmington’ta bir lokantacıya sattı. O kadar kötü durumda değildim orada</span><span class="char-style-override-9"> fakat birkaç ay sonra Bay Jones dönüp beni geri aldı - Ulysses için Wilmington yeterince uzak değilmiş. Beni alıp Bay Butler’a verdi; Bay Butler da beni Edenton’a getirdi.”</span></p>

    <p class="Normal para-style-override-7"><span class="char-style-override-9">Gözlerini indirdi, uzun, zarif parmaklarının arasında örtüyü düzeltti. Dudaklarını kasmıştı, yüzü de biraz kızarmıştı. Brianna ona Butler için Edenton’da ne yaptığını sormadı, çünkü muhtemelen bir genelevde </span><span class="char-style-override-9" xml:lang="ar-SA">çalıştırılmış olmalıydı</span><span class="char-style-override-9">.</span></p>

    <p class="Normal para-style-override-7"><span class="char-style-override-9">“Ee... peki... Stephen Bonnet seni orada mı buldu?” diye sormayı yeğledi.</span></p>

    <p class="Normal para-style-override-7"><span class="char-style-override-9">Phaedre kafasını kaldırmadan salladı.</span></p>

    <p class="Normal para-style-override-7"><span class="char-style-override-9">“Beni bir kart oyununda kazandı,” dedi sadece. Sonra ayağa kalktı. “Gitmem lazım, yeterince siyah adamı kızdırdım - o Emmanuel’den daha fazla dayak yemek istemem.”</span></p>

    <p class="Normal para-style-override-7"><span class="char-style-override-9">Brianna yavaş yavaş teyzesiyle Ulysses’i duymanın şokundan çıkıyordu. Aniden aklına bir şey geldi ve yataktan fırladı, kapıya ulaşmadan Phaedre’yi yakaladı.</span></p>

    <p class="Normal para-style-override-7"><span class="char-style-override-9">“Dur, bekle! Bir şey daha soracağım, sen ya da River Run’daki diğer köleler, altın hakkında bir şey biliyor musunuz?”</span></p>

    <p class="Normal para-style-override-7"><span class="char-style-override-9">“Eski Efendi’nin mezarındaki mi? Tabii.” Phaedre sanki soruyu gereksiz bulmuşçasına şaşırmıştı. “Ama kimse ona dokunmaz. Herkes onun üstünde bir lanet olduğunu bilir.”</span></p>

    <p class="Normal para-style-override-7"><span class="char-style-override-9">“Peki kayboluşu hakkında bir şey biliyor musun?”</span></p>

    <p class="Normal para-style-override-7"><span class="char-style-override-9">Phaedre ifadesizce baktı.</span></p>

    <p class="Normal para-style-override-7"><span class="char-style-override-9">“Kayboluşu mu?”</span></p>

    <p class="Normal para-style-override-7"><span class="char-style-override-9">“Ah, bilemezsin, sen... yoktun ki çok önce gitmiştin. Ben Ulysses’le bir alakası var mıdır acaba diye merak etmiştim sadece.”</span></p>

    <p class="Normal para-style-override-7"><span class="char-style-override-9">Phaedre kafasını iki yana salladı.</span></p>

    <p class="Normal para-style-override-7"><span class="char-style-override-9">“Onun hakkında bir şey bilmiyorum. Ama Ulysses’ten her şeyi beklerim; lanetli de olsa.” O anda merdivenden gelen kuvvetli ayak sesleriyle kızın yüzü bir anda soldu. Herhangi bir veda sözcüğü ya da hareketi yapmaksızın kapıdan çıktı ve arkasından kapadı; Brianna anahtarın öteki tarafta telaşla dönüşünü duydu.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Bir kertenkele kadar sessiz olan Emmanuel, öğleden sonra Brianna’ya bir elbise getirdi. Çok kısaydı, kalça kısmı da dardı ama hareli ipekten, mavi ve kaliteli bir şeydi. Daha önce başkası tarafından giyilmiş olduğu aşikârdı; üstünde ter damlacıkları vardı ve kokuyordu - korku kokusu, diye düşündü Brianna, kendini elbisenin içine zorla sokarken.</span></p>

    <p class="Normal para-style-override-7"><span class="char-style-override-9">Emmanuel onu alt kata indirirken Brianna da terlemeye başladı, her ne kadar açık pencerelerden gelen esinti perdeleri yerinden oynatacak kadar güçlü olsa da. Evin büyük kısmı sadeydi, yerler ahşap parkelerle kaplıydı ve mobilya namına da taburelerle karyolalardan başka pek bir şey yoktu. Emmanuel’in onu soktuğu oda, sanki tamamen başka bir eve ait gibiydi.</span></p>

    <p class="Normal para-style-override-7"><span class="char-style-override-9">Renkleri birbirine girmiş, zengin Türk kilimleri zemini kaplıyordu; bunların üstündeki ahşap oymalı, ipek kumaşlı mobilyaların hepsi, farklı stillerde olsalar da çok zarifti. Her yüzey gümüş ve kristal renklerle parıldıyordu. Oda için fazla büyük bir avize, kristal süsleriyle odayı minik gökkuşaklarına boğuyordu. Burası, bir korsanın gözünden, zengin bir adamın odasıydı - stilden ve tarzdan yoksun, salt müsriflikten ibaret bir yığın.</span></p>

    <p class="Normal para-style-override-7"><span class="char-style-override-9">Gelgelelim pencere kenarında oturmakta olan zengin adamın etrafındakilere aldırdığı yoktu. İncecik, peruklu, adem elması çıkık, otuzlarında gösteren bir adamdı bu - tenindeki kırışıklıklar ve sarı ton, tropik bir hastalığa yakalandığının göstergesiydi. Brianna içeri girerken adam kapıya döndü, sonra da ayağa kalktı.</span></p>

    <p class="Normal para-style-override-7"><span class="char-style-override-9">Bonnet misafirinin gönlünü hoş tutmuştu; masadaki sürahiye iki kadeh eşlik ediyor, havaya brendinin tatlı, yoğun kokusunu yayıyordu. Brianna midesinin biraz rahatsızca kımıldadığını hissetti, Türk halılarından birine kussa ona neler yapabileceklerini hayal etti.</span></p>

    <p class="Normal para-style-override-7"><span class="char-style-override-9">“Hah, gelmişsin canım,” dedi Bonnet, gelip Brianna’nın elini tutarak. Brianna elini çekmeye çalışmasına rağmen Bonnet bu hareketi görmezden gelip onu cılız misafire doğru, beline bir el koyarak ittirdi. “Gel, Bay Howard’a selam ver tatlım.”</span></p>

    <p class="Normal para-style-override-7"><span class="char-style-override-9">Brianna sırtını dikleştirdi -dik durunca adamdan en az on santim daha uzun olduğu ortaya çıktı- ve adama öfkeyle baktı.</span></p>

    <p class="Normal para-style-override-7"><span class="char-style-override-9">“Ben burada isteğim dışında tutuluyorum Bay Howard. Kocam ve babam- aah!” Bonnet bileğini tutup sertçe bükmüştü.</span></p>

    <p class="Normal para-style-override-7"><span class="char-style-override-9">“Çok güzel, değil mi?” dedi normal bir sesle, sanki Brianna hiç konuşmamış gibi.</span></p>

    <p class="Normal para-style-override-7"><span class="char-style-override-9">“Ah, evet. Hem de nasıl. Ama </span><span class="char-style-override-9" xml:lang="ar-SA">çok</span><span class="char-style-override-9"> uzun...” Howard, Brianna’nın etrafında döndü, onu şüpheci gözlerle süzdü. “Kızıl saçlı Bay Bonnet? Ben sarışınlardan hakikaten daha çok hoşlanırım.”</span></p>

    <p class="Normal para-style-override-7"><span class="char-style-override-9">“Demek öyle seni pis sıçan!” diye terslendi Brianna birden, bileğindeki acıya rağmen. “Bu seçicilikle nasıl yaşıyorsun sen?” Kendini ani bir hareketle çekip Bonnet’den kurtuldu, Howard’ın üstüne yürüdü.</span></p>

    <p class="Normal para-style-override-7"><span class="char-style-override-9">“Bana bak,” dedi, soğukkanlılığını kaybetmediğini anlatacak bir sesle -adam ürkek gözlerini fazla</span><span class="char-style-override-9" xml:lang="ar-SA"> hızlı kırpıştırmaya başlamıştı- </span><span class="char-style-override-9">“ben çok iyi bir aileden geliyorum, </span><span class="italik char-style-override-8">mükemmel </span><span class="char-style-override-9">bir aileden. Buraya kaçırılarak getirildim. Babamın adı James Fraser, kocamın adı Roger MacKenzie </span><span class="char-style-override-9">ve halam da River Run çiftliğinden Hector Cameron’ın karısı.”</span></p>

    <p class="Normal para-style-override-7"><span class="char-style-override-9">“İyi bir aileden mi geliyor gerçekten?” Howard daha ilgiliydi artık, Bonnet’ye döndü.</span></p>

    <p class="Normal para-style-override-7"><span class="char-style-override-9">Bonnet onaylar şekilde başını eğdi.</span></p>

    <p class="Normal para-style-override-7"><span class="char-style-override-9">“Öyledir efendim. Kanı çok asildir!”</span></p>

    <p class="Normal para-style-override-7"><span class="char-style-override-9">“Hmm. Sağlıklı da görünüyor.” Howard incelemeye devam etti, yaklaştı. “Doğurdu mu daha önce?”</span></p>

    <p class="Normal para-style-override-7"><span class="char-style-override-9">“Evet efendim, çok sağlıklı bir oğlu oldu.”</span></p>

    <p class="Normal para-style-override-7"><span class="char-style-override-9">“Dişler?” Howard parmak uçlarında yükseldi, merakla baktı; Bonnet de Brianna’nın kolunu arkasında kıvırıp sabit durmasını sağladı, sonra da saçlarını çekip ağzını açmasına neden oldu.</span></p>

    <p class="Normal para-style-override-7"><span class="char-style-override-9">Howard fırsattan istifade edip Brianna’nın çenesini tek eliyle tuttu, öteki eliyle ağzının kenarını çekiştirdi, azı dişlerini dürterek kontrol etti.</span></p>

    <p class="Normal para-style-override-7"><span class="char-style-override-9">“Çok güzel,” dedi. “Cildi de çok iyiymiş açıkçası. Ama- ”</span></p>

    <p class="Normal para-style-override-7"><span class="char-style-override-9">Brianna çenesini o anda kurtardı ve son gücüyle Howard’ın başparmağını ısırdı. Etin dişlerinin arasında yer değiştirdiğini hissetti, aniden ağzına kanın bakırlı tadı geldi.</span></p>

    <p class="Normal para-style-override-7"><span class="char-style-override-9">Howard geri çekildi ve Brianna’ya vurmaya çalıştı; Brianna o anda parmağı bırakıp yana kaçtı ve yumruğunu yanağını sıyırıp geçmesini sağladı. Bonnet onu bırakınca geriye doğru iki adım atıp sırtını duvara dayadı.</span></p>

    <p class="Normal para-style-override-7"><span class="char-style-override-9">“Parmağımı kopardı kaltak!” Gözleri acıyla dolan Bay Howard yaralı elini göğsünün üstünde tutuyor, ayakta güçlükle duruyordu. Yüzü öfkeyle dolunca Brianna’ya doğru atıldı, sağlam elini hazırladı ama Bonnet tarafından bileğinden yakalanıp kenara çekildi.</span></p>

    <p class="Normal para-style-override-7"><span class="char-style-override-9">“Sakin olun beyefendi,” dedi. “Ona zarar verebileceğinizi sanmayın sakın. O henüz size ait değil.”</span></p>

    <p class="Normal para-style-override-7"><span class="char-style-override-9">“Kimin olduğu umurumda değil,” diye bağırdı Howard, kan yüzüne hücum etmişti. “Geberteceğim onu dayaktan!”</span></p>

    <p class="Normal para-style-override-7"><span class="char-style-override-9">“Ah, </span><span class="char-style-override-9" xml:lang="ar-SA">öyle demek istemediniz herhalde</span><span class="char-style-override-9"> Bay Howard,” dedi Bonnet, neşeli ve sakinleştirici bir tonla. “</span><span class="char-style-override-9" xml:lang="ar-SA">Ö</span><span class="char-style-override-9">yle bir şey yapsanız </span><span class="char-style-override-9" xml:lang="ar-SA">ç</span><span class="char-style-override-9">ok yazık olurdu. Siz kızı bana bırakın, olur mu?” Cevap beklemeksizin Brianna’yı peşinden sürükleyerek odanın karşı kısmına götürdü ve bütün bunlar olurken kapı ağzında sessizce beklemekte olan uşağa doğru fırlattı.</span></p>

    <p class="Normal para-style-override-7"><span class="char-style-override-9">“Dışarı çıkar şunu Manny, biraz terbiye öğretiver orada, tamam mı? Geri getirmeden önce ağzını da tıka.”</span><span class="char-style-override-9"/></p>

    <p class="Normal para-style-override-7"><span class="char-style-override-9">Emmanuel gülümsemedi ama gözbebeksiz gözlerinin siyah derinliğinde bir şeyler parıldadı. Parmaklarını Brianna’nın bilek kemiklerinin arasına daldırdı; Brianna boşuna bir çabayla kendini çekti, kurtulmaya çalıştı. Seri bir hamleyle, İbo kabilesinden gelme uşak, kolunu onun arkasına kıvırdı ve öne doğru ittirdi. Tendonları kopmaya başlarken acı koluna boydan boya yayıldı; Emmanuel daha da sertçe çekti. Brianna’nın gözleri karardı, karaltının içinden Bonnet’nin sesinin Emmanuel’e seslendiğini duydu.</span></p>

    <p class="Normal para-style-override-7"><span class="char-style-override-9">“Aman yüzüne vurma Manny, kalıcı bir şey de olmasın.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Howard’ın sesi artık o öfkeli, boğuk tonu yitirmişti. H</span><span class="char-style-override-9" xml:lang="ar-SA">âlâ</span><span class="char-style-override-9"> boğuktu aslında ama bu sefer onun yanında korkuya benzer bir şey de vardı.</span></p>

    <p class="Normal para-style-override-7"><span class="char-style-override-9">“Aman Tanrım,” dedi. “Aman... Tanrım.”</span></p>

    <p class="Normal para-style-override-7"><span class="char-style-override-9">“Şahane bir güzellik, öyle değil mi?” diye ona katıldı Bonnet.</span></p>

    <p class="Normal para-style-override-7"><span class="char-style-override-9">“Şahane,” diye tekrar etti Howard. “Gördüğüm en güzel şey olabilir, ah... Teni de bembeyaz! Acaba- ” Adamın sesindeki açlık çok belliydi; Brianna onun ayak seslerini halıda hissetti, yarım saniye sonra elini de kalçasında hissetti. Ağzındaki bezin arkasından panik dolu bir ses çıkardı ama masaya zorla, yüzüstü eğilmişti ve masanın kenarı diyaframını eziyordu, bu yüzden sesi boğuk ve minik bir ciyaklamadan ibaret kaldı. Howard neşeyle güldü ve elini çekti.</span></p>

    <p class="Normal para-style-override-7"><span class="char-style-override-9">“Bak,” dedi heyecanlı bir sesle. “Bak, görüyor musun? Elimin mükemmel bir izi, beyazlığın üstünde kıpkırmızı... ne kadar çekici... ah, geçiyor. Hemen şöyle- ”</span></p>

    <p class="Normal para-style-override-7"><span class="char-style-override-9">Brianna bacaklarını kapadı, kaskatı kesildi; Bonnet özel yerlerini biraz okşadı, sonra çekildi, hatta boynundaki elini de çekti, çünkü müşterisini maldan uzak tutmakla meşguldü.</span></p>

    <p class="Normal para-style-override-7"><span class="char-style-override-9">“Sanırım bu kadarı yeter beyefendi. Sizin malınız değil sonuçta - henüz.” Bonnet neşeyle ama emin bir tonla konuşuyordu. Howard ona hemen bir miktar önerdi ve Brianna’nın ağız bağının arkasından bağırmasına neden oldu fakat bu Bonnet’yi yalnızca güldürdü.</span></p>

    <p class="Normal para-style-override-7"><span class="char-style-override-9">“Çok cömertsiniz efendim ama kabul edersem öteki müşterilerimize ayıp olur, onlara bir teklif yapma şansı dahi vermemiş olurum, değil mi? Sağ olun ama bu parçayı ihaleye</span><span class="char-style-override-9" xml:lang="ar-SA"> çıkaracağım. Sanırım sizin hakkınız şimdilik bu kadar.”</span></p>

    <p class="Normal para-style-override-7"><span class="char-style-override-9">Howard itiraz etti, fiyatı artırmak istedi -samimi bir acelecilikle bekleyemeyeceğini, kızı çok arzuladığını, havanın da beklenmeyecek kadar sıcak olduğunu söyledi- ama Bonnet’nin kendisine karşı koymasına engel olamadı. Birkaç dakika sonra odadan çıkarıldı, Emmanuel onu uğurlarken h</span><span class="char-style-override-9" xml:lang="ar-SA">âlâ</span><span class="char-style-override-9"> itiraz ediyordu.</span></p>

    <p class="Normal para-style-override-7"><span class="char-style-override-9">Bonnet elini boynundan çeker çekmez Brianna ayağa kalkmış, eteklerini hemen aşağı ittirmeye başlamıştı. Emmanuel ağzının yanı sıra ellerini de arkasında bağlamıştı. Zaten yapmamış olsa, Brianna muhtemelen Bonnet’yi çıplak elleriyle öldürmeye çalışırdı.</span></p>

    <p class="Normal para-style-override-7"><span class="char-style-override-9">Bu düşüncesini yüzüne de yansıtmış olmalıydı,</span><span class="char-style-override-9" xml:lang="ar-SA"> çünkü Bonnet ona baktı, sonra tekrar baktı ve güldü.</span></p>

    <p class="Normal para-style-override-7"><span class="char-style-override-9">“Çok iyiydin canım,” dedi ve uzanıp ağzındaki bağı çıkardı. “Bu adam senin kıçını tekrar elleyebilmek için varını yoğunu önüme dökecek.”</span></p>

    <p class="Normal para-style-override-7"><span class="char-style-override-9">“Seni pislik... sen- ” Öfkeyle titriyordu, muhatabının hakkını verecek bir itham bulamamak da pek yardımcı olmuyordu. “Geberteceğim seni!” </span></p>

    <p class="Normal para-style-override-7"><span class="char-style-override-9">Bonnet tekrar güldü.</span></p>

    <p class="Normal para-style-override-7"><span class="char-style-override-9">“Ah, yapma tatlım. Kıçını biraz kızarttık diye mi yani? Sol testisimin diyeti olarak al bunu istersen ya da bir kısmı diyelim.” Sonra da Brianna’nın çenesinin altını okşadı ve sürahinin durduğu masaya doğru ilerledi. “Bir içkiyi hak ettin şimdi. Brendi mi, siyah bira mı?”</span></p>

    <p class="Normal para-style-override-7"><span class="char-style-override-9">Teklifi reddetti, öfkesini korumak istiyordu. Yanakları da kalçaları gibi kıpkırmızı kesilmişti.</span></p>

    <p class="Normal para-style-override-7"><span class="char-style-override-9">“Ne demek o ‘ihale’?” diye hesap sordu adama.</span></p>

    <p class="Normal para-style-override-7"><span class="char-style-override-9">“Bence gayet açık tatlım. Kelimenin anlamını biliyorsundur.” Bonnet alaycı bir bakış attı ve kendisine biraz brendi koyup iki yudumda içti. “Oh.” Nefesini verdi, gözlerini</span><span class="char-style-override-9" xml:lang="ar-SA"> kırpıştırdı, sonra kafasını iki yana salladı.</span></p>

    <p class="Normal para-style-override-7"><span class="char-style-override-9">“Yaa. Senin gibi bir kız için iki tane daha müşterim var canım. Yarın ya da sonraki gün gelip göz atacaklar. Sonra tekliflerini alacağım; herhalde cuma günü Hint adalarına doğru yola çıkmış olursun diye düşünüyorum.”</span></p>

    <p class="Normal para-style-override-7"><span class="char-style-override-9">Sesi son derece ciddiydi. İçinde yükselen hiddeti en fazla körükleyen de bu ton oldu. Bir iş meselesi, bir meta olmuştu. Bonnet için ve onun yerin dibine batası müşterileri için - Bay Howard bunu fazlasıyla belli etmişti. Brianna’nın ağzından çıkanlar önemli değildi; kim olduğu ya da ne istediği hakkında söyledikleri, onların umrunda değildi.</span></p>

    <p class="Normal para-style-override-7"><span class="char-style-override-9">Bonnet o sırada yüzünü izliyor, yeşil gözleriyle onu iyice tartıyordu. Aslında kim olduğu Bonnet’nin umrundaydı; Brianna bunu fark etti ve midesi düğümlendi.</span></p>

    <p class="Normal para-style-override-7"><span class="char-style-override-9">“Kıza ne yaptın Manny?” diye sordu.</span></p>

    <p class="Normal para-style-override-7"><span class="char-style-override-9">“Tahta kaşık,” dedi uşak duygusuzca. “İz istememiştiniz.”</span></p>

    <p class="Normal para-style-override-7"><span class="char-style-override-9">Bonnet kafasını salladı, düşünceliydi.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Kalıcı</span><span class="char-style-override-9"> iz istememiştim,” diye düzeltti. “Bay Ricasoli için olduğu gibi bırakacağız sanırım ama Bay Houvener... eh, bekleyip görelim.”</span></p>

    <p class="Normal para-style-override-7"><span class="char-style-override-9">Emmanuel kafasını sallamakla yetindi ama gözleri birden Brianna’ya döndü ve onu incelemeye başladı. Midesi o anda tersine döndü ve Brianna kustu, güzelim ipek elbiseyi mahvetti.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9" xml:lang="ar-SA">İnce kişneme sesleri ona kadar geldi; vahşi atlar sahilde tepiniyorlardı. Eğer bu bir aşk romanı</span><span class="char-style-override-9"> olsaydı, diye düşündü Brianna acı bir şekilde, yatak örtülerini birbirine dolayıp halat gibi kullanarak aşağı iner, sonra at sürüsünü bulur ve atlarla gizemli bir şekilde anlaşabildiği için bir tanesini binmeye ikna edip kaçardı.</span></p>

    <p class="Normal para-style-override-7"><span class="char-style-override-9">Fakat odada yatak örtüsü yoktu, yalnızca pasaklı, içi denizçimleriyle doldurulmuş bir şiltesi vardı. Hem, o vahşi atlara yaklaşmak bile... Aklına o an Gideon geldi ve gözleri ıslandı.</span></p>

    <p class="Normal para-style-override-7"><span class="char-style-override-9">“Hah, </span><span class="char-style-override-9" xml:lang="ar-SA">şimdi</span><span class="char-style-override-9"> kafayı yemeye başladın,” dedi seslice, gözlerini silerken. “At için ağlıyorsun.” Ama herhangi bir at değil, Gideon içindi gözyaşları. Onu düşünmek, Roger’ı düşünmekten iyiydi ya da Jem’i. Hayır, Jem’i asla düşünemezdi; ne o</span><span class="char-style-override-9" xml:lang="ar-SA">ğlanı, ne oğlanın onsuz, annesi</span><span class="char-style-override-9"> tarafından neden terk edildiğini bilmeden büyüyecek olma ihtimalini. Tabii yeni çocuğu da düşünemezdi, bir kölenin çocuğu olmanın nasıl bir şey olabileceğini de.</span></p>

    <p class="Normal para-style-override-7"><span class="char-style-override-9">Ama onları düşünüyordu işte ve bu düşüncesi, o anki umutsuzluğunu atlatması için yeterliydi.</span></p>

    <p class="Normal para-style-override-7"><span class="char-style-override-9">Pekâlâ, o halde. Kaçacaktı buradan. Mümkünse Bay Ricasoli’yle Bay Houvener teşrif etmeden önce. Odanın içinde bininci kez huzursuzca dolanmaya başladı ama sonra kendini yavaşlamaya, etrafında işe yarar neler olduğunu keşfetmeye zorladı.</span></p>

    <p class="Normal para-style-override-7"><span class="char-style-override-9" xml:lang="ar-SA">Çok az eşya vardı, hepsi de kullanışsızdı. Yemek verilmişti, yıkanması için su da verilmişti, bir tane kumaş havlu ve tarak da bunlara eklenmişti. Tarağı eline alıp silahtan sayılıp sayılmayacağını bir ölçtü, sonra bir kenara fırlattı.</span></p>

    <p class="Normal para-style-override-7"><span class="char-style-override-9">Baca deliği odasından geçiyordu ama şömine yoktu. Tuğlalara birkaç darbe indirdi, yemek kaşığıyla sıvayı kazımaya çalıştı. Sıvanın iyice kazınabilecek kadar çatladığı bir yer buldu ama on beş dakikalık bir çabadan sonra, ancak beş santimlik bir kısmı kazıyabilmişti ve sarf ettiği eforun tuğlaya herhangi bir etkisi yoktu. Bir ay içinde çabaları sonuç verebilirdi ancak kendisi kadar iri birinin on sekizinci yüzyıla ait baca deliğinden geçmesi...</span></p>

    <p class="Normal para-style-override-7"><span class="char-style-override-9">Yağmur yağmak üzereydi; cüce palmiyelerin yapraklarının rüzgârla hışırtısı kulaklarına geldi ve yağmur kokusunu da beraberinde getirdi. Güneşin batmasına daha vardı fakat bulutlarla kararan gökyüzünde kaybolmuştu; oda art</span><span class="char-style-override-9" xml:lang="ar-SA">ık loştu ve içinde mum da yoktu - gerçi</span><span class="char-style-override-9"> kimse bir şeyler okumasını ya da dikiş dikmesini beklemiyordu.</span></p>

    <p class="Normal para-style-override-7"><span class="char-style-override-9">Kendini pencerenin parmaklıklarına onuncu kez fırlattı ve sonuç yine hüsrandı. Yine, bir ay boyunca kaşığın arka tarafını baca tuğlalarına sürte sürte keskinleştirebilir, sonra da pencerenin önündeki metal çerçeveyi yontup belki de bir-iki parmaklığı yerinden sökebilirdi. Ama bir ay vakti yoktu.</span></p>

    <p class="Normal para-style-override-7"><span class="char-style-override-9">Giysiyi elinden almışlardı ve Brianna’yı korsesi ve kombinezonuyla bırakmışlardı. O da bir şeydi. Korsesini çıkardı ve dikişlerin bittiği yeri çekiştirerek korsenin balenini</span><span class="char-style-override-9" xml:lang="ar-SA"> çıkardı</span><span class="char-style-override-9"> -</span><span class="char-style-override-9" xml:lang="ar-SA"> düz, otuz santimlik, göğüs kafesinden</span><span class="char-style-override-9"> göbek deliğine kadar giden, fildişi rengi bir şerit. Taraktan daha iyi bir silah olacağı kesindi. Şeridi bacaya doğru götürdü ve ucunu tuğlaya sürtüp sivriltmeye başladı.</span></p>

    <p class="Normal para-style-override-7"><span class="char-style-override-9">Bununla birini öldürebilir miydi acaba? </span><span class="italik char-style-override-8">Kesinlikle,</span><span class="char-style-override-9"> diye düşündü öfkeyle. </span><span class="italik char-style-override-8">O</span><span class="char-style-override-9"> </span><span class="italik char-style-override-8">kişi de lütfen Emmanuel olsun.</span></p>

    <p class="Normal para-style-override-7"><span class="italik char-style-override-8"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>