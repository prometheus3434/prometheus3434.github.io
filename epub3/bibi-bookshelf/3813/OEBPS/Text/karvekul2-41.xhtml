<html xmlns="http://www.w3.org/1999/xhtml">
<head>
  <title>karvekul2-41</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-36"><span class="bold">91. Hoş Bir Komplo</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Su, Jamie’nin kulağının hemen altında şapırdadı, sesiyle bile onu rahatsız etmeye yetti. Bozulan çamurun ve ölü balıkların kokusu da duvara vurulduğunda aldığı darbe de işe yaramamıştı.</span></p>

    <p class="Normal para-style-override-7"><span class="char-style-override-9">Kıpırdandı, kafasını ya da midesini, mümkünse ikisini de rahat ettirebileceği bir pozisyon bulmaya çalıştı. Onu haşlanmış hindi gibi bağlamışlardı ama yine de yan yatıp dizlerini kendine çekmeyi başardı, bu da biraz rahatlattı.</span></p>

    <p class="Normal para-style-override-7"><span class="char-style-override-9">Yıkık dökük, kayıkhaneye benzer bir yerdeydi; alacakaranlığın son ışıklarında, onu kıyıya getirdiklerinde görmüştü - başta boğacaklarını sanmıştı ama buraya getirip çuval gibi yere sermişlerdi.</span></p>

    <p class="Normal para-style-override-7"><span class="char-style-override-9">“Acele et Ian,” diye mırıldandı, rahatsızlığı artınca biraz daha kımıldanarak. “Bu haltlar benden çoktan geçmiş artık.”</span></p>

    <p class="Normal para-style-override-7"><span class="char-style-override-9">Brown hareket ettiğinde yeğeninin onu takip edebilmek için yeterince yakında olmuş olduğunu, şimdi nerede olduğu hakkında bir fikri olduğunu ümit etmekle yetinmek zorundaydı; oğlanın etrafı didik didik ettiği kesindi. Kayıkhanenin bulunduğu kıyının üstü açıktı, bitkisizdi ama Johnston Kalesi’nin altında, yani Jamie’nin şu an bulunduğu yerin biraz üstündeki tepenin aşağısında sık çalılar vardı.</span></p>

    <p class="Normal para-style-override-7"><span class="char-style-override-9">Ensesi zonkluyordu, ağzının arka kısmında pis bir tat vardı. Bunlara bir de uzun süre önce aldığı bir balta darbesiyle kafası yarıldıktan sonra çektiği berbat baş ağrılarının, sönük de olsa, zamansız bir taklidi eklenmişti. O ağrının aklına ne kadar çabuk geldiğine şaşırdı; uzun yıllar önce olan o olayın anısını bile gömdüğünü sanıyordu. Görünüşe göre kafatasının özel bir hafızası vardı ve bu unutkanlığı yüzünden onu kusturmaya ant içmişti.</span></p>

    <p class="Normal para-style-override-7"><span class="char-style-override-9">Ay tepedeydi, parlıyordu, duvarın ahşap plakalarının arasındaki çatlaklardan ışığını veriyordu. Loşluk nedense sallanıyor, mide bulandırıcı hareketler yapıyor gibiydi; ama Jamie gözlerini kapadı, bütün zihnini Richard Brown’a ve onu bir gün yalnız başına eline geçirirse neler yapacağına yoğunlaştırdı.</span></p>

    <p class="Normal para-style-override-7"><span class="char-style-override-9">Claire’i nereye götürmüştü, ne halt etmeye? Tom Christie de onlarla gittiği için biraz rahatlıyordu; adamın Claire’in öldürülmesine müsaade etmeyeceğini, ayrıca onu bulabilirse Claire’i de bulabileceğini düşünüyordu.</span></p>

    <p class="Normal para-style-override-7"><span class="char-style-override-9">Akıntının rahatsızca ilerleyişinin arasından bir ses geldi. Hafif bir ıslıktı bu - sonra bir şarkıya dönüştü. Sözcükleri biraz zorlanarak anlayınca her şeye rağmen gülümsedi. “Evlendir beni, evlendir beni papaz efendi, yoksa ben senin cenazende papaz olurum. Cenazende papaz olurum!”</span></p>

    <p class="Normal para-style-override-7"><span class="char-style-override-9">Daha da sersemleyeceğini bile bile bağırdı ve birkaç saniye sonra Ian, sevgili yeğeni, yanına gelmiş, bağlarını kesiyordu. Yerde hafifçe yuvarlandı, kramp girmiş kaslarını çalıştırmayı bir süre başaramadı, sonra ellerinin üstünde yükseldi, istifra etti.</span></p>

    <p class="Normal para-style-override-7"><span class="char-style-override-9">“İyi misin Jamie Dayı?” Ian eğleniyor gibiydi, lanet olasıca.</span></p>

    <p class="Normal para-style-override-7"><span class="char-style-override-9">“İdare ederim. Claire nerede, biliyor musun?” Yalpalayarak ayağa kalktı, pantolonunu yokladı; parmakları sosis gibi olmuştu, kırık olan zonkluyordu. Dolaşımın geri gelmesiyle batmalar, karıncalanmalar hissediyordu. Ama kusup rahatlayınca diğerleri önemsiz ayrıntılar olarak kaldı.</span></p>

    <p class="Normal para-style-override-7"><span class="char-style-override-9">“Vay be,” dedi Ian, dayısının bu kadar kısa sürede kendisini o kadar toparlamasından etkilenerek. “Evet, New Bern’e götürmüşler. Oradaki şerife bırakmış olabilirlermiş, Forbes’a göre.”</span></p>

    <p class="Normal para-style-override-7"><span class="char-style-override-9">“Forbes mu?” Jamie hayret içinde döndü, düşmemek için elini son anda çatlak ahşap duvara dayadı. “Neil Forbes mu?”</span></p>

    <p class="Normal para-style-override-7"><span class="char-style-override-9">“Ta kendisi.” Ian dayısının dirseğinin altına elini koyup ona destek oldu; ahşap Jamie’nin ağırlığıyla çatlamıştı. “Brown her yere gidip herkesle konuştu ama sonunda Cross Creek’te Forbes’la iş yaptı.”</span></p>

    <p class="Normal para-style-override-7"><span class="char-style-override-9">“Neler konuştuklarını duydun mu?”</span></p>

    <p class="Normal para-style-override-7"><span class="char-style-override-9">“Duydum.” Ian’ın sesi normaldi ama altında bir heyecan barındırdığı da dayısının kulağından kaçmıyordu - bu başarısından dolayı gurur duymadığı da söylenemezdi.</span></p>

    <p class="Normal para-style-override-7"><span class="char-style-override-9">Brown’un basit bir amacı varmış - artık başında bir angarya haline gelmiş Fraserlar’dan kurtulmak. Forbes’un Jamie’yle geçen yaz bol katranlı takışmasından, sonra Mecklenberg’deki söz düellosundan haberdarmış. Bu yüzden, bir avukat olan Forbes’a, suçlu durumda olduğunu iddia ettiği çifti teslim etmeyi teklif etmiş.</span></p>

    <p class="Normal para-style-override-7"><span class="char-style-override-9">“Adam bir süre volta attı, düşündü -Forbes yani- nehrin yanındaki depodaydılar; ben de katran fıçılarının arkasında saklanıyordum. Sonra birden güldü, aklına acayip mantıklı bir şey gelmiş gibi.”</span></p>

    <p class="Normal para-style-override-7"><span class="char-style-override-9">Forbes, Brown’a Jamie’yi almalarını, bağlamalarını ve Brunswick yakınlarında, kendisinin sahibi olduğu küçük bir araziye götürmelerini önermiş. Jamie oradan bir gemiye bindirilerek İngiltere’ye iade edilebilir, böylece bir daha ne Forbes’un, ne de Brown’un işine karışabilirmiş - karısını savunacak durumda da olamazmış.</span></p>

    <p class="Normal para-style-override-7"><span class="char-style-override-9">Claire de kanuna teslim edilmeliymiş. Suçlu bulunursa, kadının sonu gelmiş olurmuş; bulunmazsa da bu skandal olay üzerine kadının itibarı iki paralık olurmuş - böylece Fraser Tepesi de savunmasız hale gelirmiş, yani İskoç </span><span class="char-style-override-9" xml:lang="ar-SA">Özgürlükçüler’in</span><span class="char-style-override-9"> liderliğine Forbes soyunabilirmiş.</span></p>

    <p class="Normal para-style-override-7"><span class="char-style-override-9">Jamie bunları sessizce dinledi. Öfkesinin içinde istemsizce, küçük bir hayranlık oluştu.</span></p>

    <p class="Normal para-style-override-7"><span class="char-style-override-9">“Hoş bir komploymuş,” dedi. Kendini biraz daha iyi hissetmeye başlamıştı, çünkü halsizliğin yerini kanının pompaladığı öfke alıyordu.</span></p>

    <p class="Normal para-style-override-7"><span class="char-style-override-9">“Daha dur dayı,” dedi Ian. “Stephen Bonnet adında bir beyefendi hatırlıyor musun?”</span></p>

    <p class="Normal para-style-override-7"><span class="char-style-override-9">“Evet. Ne olmuş ona?”</span></p>

    <p class="Normal para-style-override-7"><span class="char-style-override-9">“Seni alıp İngiltere’ye götürecek gemi onunmuş.” Ian’ın sesinde yine muzip bir ton oluştu. “Avukat Forbes bir süredir onunla ortak iş yapıyormuş - hem onunla hem de Wilmington’daki bazı tüccar dostlarıyla. Hem gemi, hem de yükünde ortak pay sahibiler. İngiliz blokajından beri kârları da artmış; şu Bonnet bayağı sağlam bir kaçakçı galiba.”</span></p>

    <p class="Normal para-style-override-7"><span class="char-style-override-9">Jamie kısık sesle, Fransızca okkalı bir küfür etti, kayıkhaneden dışarı baktı. Su sakin ve güzeldi, ayın gümüş yansımasını sergiliyordu. Görünürde bir gemi vardı, bir kâğıdın üstüne düşmüş bir örümcek kadar güzel görünüyordu. Bu Bonnet’ninki miydi?</span></p>

    <p class="Normal para-style-override-7"><span class="char-style-override-9">“Tanrı aşkına,” dedi. “Ne zaman gelecekler dersin?”</span></p>

    <p class="Normal para-style-override-7"><span class="char-style-override-9">“Bilmiyorum,” dedi Ian, ilk kez güvensiz bir tonla. “Akıntı kıyıya doğru mu dersin, denize doğru mu?”</span></p>

    <p class="Normal para-style-override-7"><span class="char-style-override-9">Jamie anlayabilecekmiş gibi aşağıdaki suya baktı.</span></p>

    <p class="Normal para-style-override-7"><span class="char-style-override-9">“Ne bileyim ben? Ne fark eder?” Yüzünü ovuşturdu, düşünmeye çalıştı. Kamasını almışlardı, tabii. Çorabının içinde bir </span><span class="italik char-style-override-8">sgian dhu</span><span class="char-style-override-9"> vardı ama o sekiz santimlik bıçağın pek yardımcı olabileceğini sanmıyordu.</span></p>

    <p class="Normal para-style-override-7"><span class="char-style-override-9">“Yanında ne silah var Ian? Okunu almamışsındır herhalde, ha?”</span></p>

    <p class="Normal para-style-override-7"><span class="char-style-override-9">Ian üzgünce kafasını iki yana salladı. O da dayısının yanına, kayıkhanenin kapısına geldi; gemiyi izlerken ay yüzündeki açlığı yansıttı.</span></p>

    <p class="Normal para-style-override-7"><span class="char-style-override-9">“İki tane iş gören bıçağım var, bir kama, bir de tabanca var. Tüfek de var ama atın yanında bıraktım.” Uzaktaki ağaçların arasındaki karanlığa doğru baktı. “Getireyim mi? Görülebilirim.”</span></p>

    <p class="Normal para-style-override-7"><span class="char-style-override-9">Jamie düşündü, parmaklarını kapı ağzının üstünde tıkırdattı ama kırık parmağı onu durdurdu. Bonnet’yi pusuya yatıp bekledikten sonra haklama düşüncesi adeta bir ihtiyaç gibi geliyordu; Ian’ın açlığını paylaşıyordu. Ama mantığı tüm olasılıkları hesaplamakla meşguldü. Aklının bu kısmı -vahşi olan kısmın silah çekip savaşma isteği kadar şiddetli şekilde-düşman hakkında uzun uzun düşünme ihtiyacı hissediyordu.</span></p>

    <p class="Normal para-style-override-7"><span class="char-style-override-9">Henüz gemiden yaklaşan bir sandal görünmüyordu. Bu geminin Bonnet’ninki olduğunu varsayarak -ki bundan emin değillerdi- onu almaya gelmelerine daha birkaç saat olabileceğini düşündü. Peki, Bonnet’nin bizzat teşrif etme ihtimali neydi? Geminin kaptanı oydu; böyle bir işe astlarını mı gönderirdi, kendi zahmete girer miydi?</span></p>

    <p class="Normal para-style-override-7"><span class="char-style-override-9">Bonnet kayıkhaneye gelecek olan sandalda olursa, Jamie bir tüfekle pusuya yattığı takdirde onu vurabilirdi. O da gelirse. Karanlıkta o olduğu anlaşılabilirse. Vurabilirdi ama öldüreceği garanti değildi.</span></p>

    <p class="Normal para-style-override-7"><span class="char-style-override-9">Ama Bonnet sandalda olmazsa... o zaman sandalın iyice yaklaşmasını bekleyip içine atlamak ve gelenleri haklamak gerekecekti. Kaç kişi gelirdi - iki,</span><span class="char-style-override-9" xml:lang="ar-SA"> üç, dört? Hepsinin öldürülmesi</span><span class="char-style-override-9"> ya da en azından etkisiz hale getirilmesi gerekirdi. Sonra o sandalı gemiye geri götürecekti - gemidekiler elbette sahilde çıkan arbedeyi fark etmiş olacaklar ve sandala bir top güllesi atıp batıracaklar ya da küpeşteye iyice yaklaşmalarını bekleyip küçük silahlarla işlerini bitireceklerdi.</span></p>

    <p class="Normal para-style-override-7"><span class="char-style-override-9">Eğer bir şekilde, fark edilmeden gemiye binmeyi başarırlarsa da içeriyi talan edip o Stephen Bonnet’yi bulacak, gebertecek ve bunu </span><span class="char-style-override-9">mürettebata çaktırmayacaklardı...</span></p>

    <p class="Normal para-style-override-7"><span class="char-style-override-9">Bu zahmetli analiz, bir nefes süresinde gerçekleşti ve zihnen hemen reddedildi. Ele geçirilir ya da öldürülürlerse Claire yalnız, savunmasız kalırdı. Jamie bu riske giremezdi. Ama Forbes’u bulabilirdi, diye düşündü kendini rahatlatmak için - zamanı gelince bulacaktı da.</span></p>

    <p class="Normal para-style-override-7"><span class="char-style-override-9">“Pekâlâ,” dedi, iç geçirerek yeğenine dönerken. “Tek at mı var Ian?”</span></p>

    <p class="Normal para-style-override-7"><span class="char-style-override-9">“Evet,” dedi Ian, benzer şekilde iç geçirerek. “Ama başka bir tanesini nereden çalabileceğimizi biliyorum.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>