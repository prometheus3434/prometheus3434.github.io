<html xmlns="http://www.w3.org/1999/xhtml">
<head>
  <title>karvekul2-19</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-15"><span class="bold">70. Emily</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Brianna sabah uyandığ</span><span class="char-style-override-9" xml:lang="ar-SA">ında kaskatı kesilmişti ve her yanı ağrıyordu </span><span class="char-style-override-9">ama aklında net bir düşünce vardı. </span><span class="italik char-style-override-8">Tamam. Kim olduğumu biliyorum.</span><span class="char-style-override-9"> O an </span><span class="italik char-style-override-8">nerede</span><span class="char-style-override-9"> olduğu konusunda net bir fikir sahibi değildi ama bunun önemi yoktu. Bir süre hareketsiz yattı, hemen kalkıp çişini yapma isteğine rağmen kendini huzurlu hissetti.</span></p>

    <p class="Normal para-style-override-7"><span class="char-style-override-9">Kendi kendine uyanıp düşünceleriyle yalnız kalmayalı ne kadar süre geçtiğini merak etti. Gerçekten, ailemi aramak için taşların arasından geçtiğimden beri bundan mahrum kalmış olmalıyım, diye düşündü.</span></p>

    <p class="Normal para-style-override-7"><span class="char-style-override-9">Dikkatlice esnedi, homurdandı, yavaşça ayağa kalktı ve hem tuvalet ihtiyacını gidermek hem de normal kıyafetini giymek için çalıların arkasına geçti. Sonra kararmış ateş halkasına geri döndü.</span></p>

    <p class="Normal para-style-override-7"><span class="char-style-override-9">Birbirine girmiş saçlarının bağını çözdü, parmaklarını aralarından geçirdi. Yakınlarda Ian’dan da</span><span class="char-style-override-9" xml:lang="ar-SA"> köpekten de iz yoktu</span><span class="char-style-override-9"> ama bu onu endişelendirmemişti. Etraftaki ağaçlar tatlı kuşlarla ve onların her zamanki güzel ötüşleriyle doluydu. Kuşlar onu saatlerdir izliyordu ve onlar da endişeli değillerdi.</span></p>

    <p class="Normal para-style-override-7"><span class="char-style-override-9">Hiçbir zaman kolay uyanan biri olmamıştı ama erken uyananların onu zorla uyandırma çabasına girmemeleri, ölü ateşin acı kokusuna rağmen sabahın havasına ayrı bir tat katmıştı.</span></p>

    <p class="Normal para-style-override-7"><span class="char-style-override-9">Artık neredeyse tamamen ayılmıştı. Çiyle kaplı kavak yapraklarından bir avuç kadarını yüzünü temizlemek için kullandı, sonra da odunların yanına oturup ateşi yakmakla uğraştı. Kahveleri yoktu ama Ian avdaydı ve şanslılarsa, pişirebilecekleri bir şey olacaktı; sırt çantasındaki her şeyi yemişlerdi neredeyse, geriye yalnızca biraz ekmek kalmıştı. </span></p>

    <p class="Normal para-style-override-7"><span class="char-style-override-9" xml:lang="ar-SA">Çakmaktaşıyla çeliği birbirine sürterken</span><span class="char-style-override-9"> yine kendi kendine söylendi, çünkü kıvılcımlar tutuşturmaya yetecek kadar güçlü değillerdi. Ian kamp yapacaklarını haber vermiş olsaydı yanına ateş çeliği alırdı ya da en azından biraz kibrit getirirdi - fakat bir kez daha düşününce, bunun biraz riskli olacağına karar verdi. Bunların cebinde alev alması mümkün ve çok kolaydı.</span></p>

    <p class="Normal para-style-override-7"><span class="char-style-override-9">“Yunanlar nasıl beceriyormuş o zaman?” dedi dışından, üstünde kıvılcım çıkarmaya çalıştığı bir bez parçasına ters ters bakarken. “Na</span><span class="char-style-override-9">sıl bir yol bulmuşlar?”</span></p>

    <p class="Normal para-style-override-7"><span class="char-style-override-9">“Yunanlar ne yapmış?”</span></p>

    <p class="Normal para-style-override-7"><span class="char-style-override-9">Ian ve Rollo geri dönmüşlerdi ve yanlarında yarım düzine yer elması, mavi-gri bir su kuşu getirmişlerdi - küçük bir balıkçıl mı o? diye düşündü Brianna. Rollo bakmasına izin vermedi, avını yerde sürükleyerek bir çalının altına götürdü.</span></p>

    <p class="Normal para-style-override-7"><span class="char-style-override-9">“Ne yapmış Yunanlar?” diye tekrar etti sorusunu Ian, kestanelerle dolu cebini tersyüz ederken.</span></p>

    <p class="Normal para-style-override-7"><span class="char-style-override-9">“Fosfor diye bir madde varmış onlarda. Duymuş muydun?”</span></p>

    <p class="Normal para-style-override-7"><span class="char-style-override-9">Ian ifadesizce baktı, kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır. Neymiş o?”</span></p>

    <p class="Normal para-style-override-7"><span class="char-style-override-9">“Madde işte,” dedi Bree, başka bir şekilde tanımlayamayarak. “Lord John bana biraz yolladı, kibritleri öyle yapabildim.”</span></p>

    <p class="Normal para-style-override-7"><span class="char-style-override-9">“Neyleri- ne?” Ian sanki bilmediği bir dile geçilmiş gibi bakıyordu.</span></p>

    <p class="Normal para-style-override-7"><span class="char-style-override-9">Bree birkaç saniye dik dik baktı, sabah mahmurluğunun farkına vardıktan sonra bu anlaşmazlığın nedenini çözdü.</span></p>

    <p class="Normal para-style-override-7"><span class="char-style-override-9">“Ah,” dedi biraz mahcupça. “Tabii senin haberin yoktu. Şu... benim üretimim olan, ateş çıkaran şeyler. Fosfor sayesinde... çünkü o kendi kendine yanıyor. Eve dönünce gösteririm,” diye çabucak bitirip esnedi ve elindekileri bıraktı.</span></p>

    <p class="Normal para-style-override-7"><span class="char-style-override-9">Ian anlayış belirten bir İskoç homurtusu çıkardı, çakmaktaşıyla çeliği bu defa o eline aldı.</span></p>

    <p class="Normal para-style-override-7"><span class="char-style-override-9">“Ben yaparım. Sen de kestaneleri ayıklayıver, olur mu?”</span></p>

    <p class="Normal para-style-override-7"><span class="char-style-override-9">“Tamam. Al, gömleğini giy.” Brianna’nın kıyafetleri kurumuştu; Ian’ın geyik derisinin rahatlığını özleyecek olsa da kendi av gömleğinin püsküllü, yıpranmış, kalın yünü yine de tenini yeterince ısıtıyordu. Aydınlık bir gündü ama sabahın bu erken saatlerinde hava hayli serindi. Ian ateşle uğraşmaya başlarken battaniyesini üstünden attı, omuzlarındaki deri hemen kabardı.</span></p>

    <p class="Normal para-style-override-7"><span class="char-style-override-9">Ama kuzeninin teklifini kafasını yavaşça iki yana sallayarak reddetti, daha sonra giymeye karar verdi. Çakmaktaşıyla çeliği birbirine</span><span class="char-style-override-9" xml:lang="ar-SA"> sürterken dili konsantrasyonla ağzının kenarından dışarı çıktı, sonra kendi kendine bir şey söylerken tekrar içeri girdi.</span></p>

    <p class="Normal para-style-override-7"><span class="char-style-override-9">“Ne dedin?” dedi Bree, elinde yarı soyulmuş bir kestaneyle.</span></p>

    <p class="Normal para-style-override-7"><span class="char-style-override-9">“</span><span class="char-style-override-9" xml:lang="ar-SA">Şey,</span><span class="char-style-override-9"> bir şey yok- ” Elindekileri tekrar birbirine sürttü ve bir kıvılcım yakaladı. Ona hemen kuru bir demet otla dokundu ve çizgi halinde duman yükselirken ateşe ağaç kabuğu çöpleri, biraz daha kuru ot ve ince çam dalları ekledi.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Ateş için birkaç büyülü sözcük sadece,” diye yarım kalmış lafını </span><span class="char-style-override-9">tamamladı, ateşin üstünden kuzenine gülümseyerek.</span></p>

    <p class="Normal para-style-override-7"><span class="char-style-override-9">Bree alkışladı, sonra elindeki kestaneyi soyup ateşe tuttu.</span></p>

    <p class="Normal para-style-override-7"><span class="char-style-override-9">“Duymamıştım daha önce,” dedi. “Bir daha söylesene.”</span></p>

    <p class="Normal para-style-override-7"><span class="char-style-override-9">“Bu... Galce değil ama. </span><span class="italik char-style-override-8">Kahnyen’kehaka</span><span class="char-style-override-9">.”</span></p>

    <p class="Normal para-style-override-7"><span class="char-style-override-9">Bree hem sözcüklerin kuzeninin dilinde kolaylıkla oluşmasına, hem de sözcüklerin kendisine kaşlarını kaldırarak tepki verdi.</span></p>

    <p class="Normal para-style-override-7"><span class="char-style-override-9">“Sen hiç Mohavk dilinde düşünüyor musun Ian?” diye sordu.</span></p>

    <p class="Normal para-style-override-7"><span class="char-style-override-9">Ian şaşkınlıkla baktı; Bree bu gözlerde biraz da korku olduğunu gördü.</span></p>

    <p class="Normal para-style-override-7"><span class="char-style-override-9">“Hayır,” dedi Ian kısaca, sonra da topuklarının üstünde yükseldi. “Ben odun getireyim.”</span></p>

    <p class="Normal para-style-override-7"><span class="char-style-override-9">“Bende biraz var,” dedi Brianna, bakışlarını Ian’dan ayırmadan. Arkasına uzandı, büyükçe bir çam dalını ateşin içine attı. Kuru iğneler birkaç kıvılcımla birlikte yok oldular ve</span><span class="char-style-override-9" xml:lang="ar-SA"> çıkıntılı kabuklar kenarlardan yavaş yavaş yanmaya başladılar.</span></p>

    <p class="Normal para-style-override-7"><span class="char-style-override-9">“Ne oldu?” dedi Bree. “Mohavk dilini sorunca yani.”</span></p>

    <p class="Normal para-style-override-7"><span class="char-style-override-9">Ian dudaklarını birbirine bastırdı, cevap vermek istemiyordu.</span></p>

    <p class="Normal para-style-override-7"><span class="char-style-override-9">“Gelmemi sen istedin,” dedi Bree, keskin olmayan ama emin bir sesle.</span></p>

    <p class="Normal para-style-override-7"><span class="char-style-override-9">“Evet.” Ian derin bir nefes aldı, sonra gözlerini pişirmek için hazırladığı yer elmalarına </span><span class="char-style-override-9" xml:lang="ar-SA">çevirdi</span><span class="char-style-override-9">.</span></p>

    <p class="Normal para-style-override-7"><span class="char-style-override-9">Brianna da kestaneleri yavaş yavaş soymaya devam etti, kuzeninin karar vermeye çalışmasını izledi. Onun arkasında, Rollo’nun girdiği çalıların içinden çiğneme sesleri, havaya saçılan mavi-gri tüylere eşlik eden hırıltıları geliyordu.</span></p>

    <p class="Normal para-style-override-7"><span class="char-style-override-9">“Dün gece rüya gördün mü Brianna?” diye sordu Ian birden, gözlerini işinden ayırmadan.</span></p>

    <p class="Normal para-style-override-7"><span class="char-style-override-9">Bree o an ayılmaya yardımcı olacak kahve benzeri bir şey olmasını çok istedi ancak yine de yeterince düşünüp saçmalamadan yanıt verebilecek kadar uyanıktı.</span></p>

    <p class="Normal para-style-override-7"><span class="char-style-override-9">“Evet,” dedi, “ben sık rüya görürüm.”</span></p>

    <p class="Normal para-style-override-7"><span class="char-style-override-9">“Biliyorum, Roger Mac bazılarını yazdığını söyledi.”</span></p>

    <p class="Normal para-style-override-7"><span class="char-style-override-9">“Öyle mi?” İşte bunu duyunca, Brianna tamamen ayıldı; kahveye gerek kalmamıştı. R</span><span class="char-style-override-9" xml:lang="ar-SA">üya </span><span class="char-style-override-9">güncesini Roger’dan hiç gizlememişti, evet ama hakkında konuşmamışlardı da. Ne kadarını okumuştu acaba?</span></p>

    <p class="Normal para-style-override-7"><span class="char-style-override-9">“İçindekiler hakkında bir şey söylemedi,” dedi Ian hemen, Bree’nin içinden geçeni sezerek. “Yalnızca yazdığını söyledi. İşte o yüzden... belki önemli olabileceğini düşündüm.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Benim için öyle,” dedi Bree dikkatlice. “Neden...?”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Kahnyen’kehaka</span><span class="char-style-override-9" xml:lang="ar-SA"> rüyalara çok önem verir</span><span class="char-style-override-9"> - İskoç dağlılarından da fazla.” Hafifçe gülümsedi, sonra küllerin içine gömdüğü yer elmalarına döndü. “Peki ne gördün rüyanda?”</span></p>

    <p class="Normal para-style-override-7"><span class="char-style-override-9">“Kuşlar,” dedi Bree, hatırlamaya çalışarak. “Çok kuş gördüm.” Mantıksız da değil, diye düşündü. İçinde bulunduğu orman, şafak sökmeden önce kuş </span><span class="char-style-override-9" xml:lang="ar-SA">şakımalarıyla</span><span class="char-style-override-9"> dolmaya başlamıştı bile; rüyanın içine sızmaları yadırganacak şey değildi.</span></p>

    <p class="Normal para-style-override-7"><span class="char-style-override-9">“Yaa?” dedi Ian merakla. “Canlılar mıydı?”</span></p>

    <p class="Normal para-style-override-7"><span class="char-style-override-9">“Evet,” dedi Bree şaşırarak. “Neden?”</span></p>

    <p class="Normal para-style-override-7"><span class="char-style-override-9">Ian baş salladı, yardımcı olmak için eline bir kestane aldı.</span></p>

    <p class="Normal para-style-override-7"><span class="char-style-override-9">“Rüyada canlı kuş görmek güzeldir, hele ki şarkı söylüyorlarsa. Ölü kuşlar iyi değildir ama.”</span></p>

    <p class="Normal para-style-override-7"><span class="char-style-override-9">“Canlı oldukları netti, şarkı da söylüyorlardı,” dedi Bree hemen, kafasının üstündeki dala bir bakış atarak. Göğsü sarı, kanatları siyah bir kuş, aşağıdaki yemek hazırlığını ilgiyle izliyordu.</span></p>

    <p class="Normal para-style-override-7"><span class="char-style-override-9">“İçlerinden biri seninle konuştu mu?”</span></p>

    <p class="Normal para-style-override-7"><span class="char-style-override-9">Bree gözlerini dikti, kuzeninin ciddi olduğunu gördü. Hem neden konuşmasın ki rüya değil mi sonuçta, diye düşündü.</span></p>

    <p class="Normal para-style-override-7"><span class="char-style-override-9">Ama kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır. Onlar- aa.” Birden güldü, aklına bir şey gelmişti. “Tuvalet kâğıdından yuva yapıyorlardı. Tuvalet kâğıdı hep rüyama girer. Bu... ince, yumuşak bir kağıt çeşididir- şey için, ee... arka tarafı silmek için.”</span></p>

    <p class="Normal para-style-override-7"><span class="char-style-override-9">“Kıçınızı </span><span class="italik char-style-override-8">kâğıtla</span><span class="char-style-override-9" xml:lang="ar-SA"> mı siliyordunuz?” Ağzı dehşe</span><span class="char-style-override-9">tle açılarak baktı. “İsa aşkına Brianna!”</span></p>

    <p class="Normal para-style-override-7"><span class="char-style-override-9">Burnunun altını elinin tersiyle kaşıyan Brianna, bu tepkiye gülmemek için kendini zor tuttu. Şaşırması normaldi; kolonilerde kâğıt fabrikaları yoktu ve tıpkı kendisinin üretimi gibi, küçük ve el yapımı kâğıtlar hariç, her bir yaprak İngiltere’den ithal ediliyordu. Çok kıymetliydi bu yüzden; düzenli olarak İskoçya’daki kız kardeşine yazan babası, mektubun başını normal şekilde yazar, sonra yer kalmayınca kâğıdın sol ve sağ taraflarında, paragrafların kenarındaki boşluklara yazmaya devam edip yer tasarrufu sağlardı. </span><span class="char-style-override-9" xml:lang="ar-SA">Çenesi</span><span class="char-style-override-9"> yer çekimine teslim olan Ian, aslında aşırı tepki göstermiyordu.</span></p>

    <p class="Normal para-style-override-7"><span class="char-style-override-9">“O zamanlarda kâğıt çok ucuz,” dedi. “Gerçekten.”</span></p>

    <p class="Normal para-style-override-7"><span class="char-style-override-9">“Mısır koçanı kadar ucuz değildir herhalde,” dedi, şüphe dolu kısık gözlerle.</span></p>

    <p class="Normal para-style-override-7"><span class="char-style-override-9">“İster inan, ister inanma ama çoğu insanın yakınında mısır tarlası olmayacak o yıllarda,” dedi Brianna, muzip bir tonda. “Ayrıca, Ian- kâğıt oraya koçandan daha nazik davranıyor.”</span></p>

    <p class="Normal para-style-override-7"><span class="char-style-override-9">“Nazik davranıyor...” diye mırıldandı Ian kendi kendine, h</span><span class="char-style-override-9" xml:lang="ar-SA">âlâ</span><span class="char-style-override-9"> duyduğunu hazmetmeye çalışıyordu. “Nazik... Kutsal Ruh aşkına!”</span></p>

    <p class="Normal para-style-override-7"><span class="char-style-override-9">“Bana rüyalarımı soruyordun sahi,” diye hatırlattı Bree. “Sen rüya gördün mü peki?”</span></p>

    <p class="Normal para-style-override-7"><span class="char-style-override-9">“Ne? Ha- hayır.” Dikkatini kafasındaki tuvalet kâğıdı hayalinden normal hayata çevirirken zorlanıp kekeledi. “Gördüysem de hatırlamıyorum aslında.”</span></p>

    <p class="Normal para-style-override-7"><span class="char-style-override-9">Ian’ın çökük yüzüne bakarken, birden onun uykusuzluğunun nedenlerinden birinin de rüyalarda göreceklerinden korkuyor olması olabileceğini fark etti.</span></p>

    <p class="Normal para-style-override-7"><span class="char-style-override-9">Hatta, bu konuyu uzatmasından da çok korkuyordu o anda. Bree’nin yüzüne bakmadan boş bira </span><span class="char-style-override-9" xml:lang="ar-SA">şişesini</span><span class="char-style-override-9"> aldı ve dilini şaklatarak Rollo’yu çağırdı; çenesinde mavi-gri tüyler olan hayvan hemen onu takip etti.</span></p>

    <p class="Normal para-style-override-7"><span class="char-style-override-9">Döndüklerinde, Bree son kestane kabuğunu kesmiş ve küllerin içine, yer elmalarıyla birlikte pişmeleri için gömmüştü.</span></p>

    <p class="Normal para-style-override-7"><span class="char-style-override-9">“Tam zamanında,” dedi kuzenini görünce. “Yer elmaları hazır.”</span></p>

    <p class="Normal para-style-override-7"><span class="char-style-override-9">“Hakikaten tam zamanında,” dedi Ian da gülümseyerek. “Bak elimdekine.”</span></p>

    <p class="Normal para-style-override-7"><span class="char-style-override-9">Bu bir bal peteğiydi, bir arı ağacından çalınmıştı ve balın çok yavaşça akabileceği kadar serin haldeydi. Yeni pişmiş yer elmalarının üstüne bu altın rengi</span><span class="char-style-override-9" xml:lang="ar-SA"> sıvıyı dökerek</span><span class="char-style-override-9"> damaklarına bayram ettirdiler. Kızartılmış, soyulmuş, tatlı kestaneler ve serin dere suyu eşliğindeki bu kahvaltı, Bree’ye kendi zamanından bu yana yediği en iyi kahvaltı olduğunu düşündürdü.</span></p>

    <p class="Normal para-style-override-7"><span class="char-style-override-9">Bunu dışından söyleyince, kuzeni tek kaşını şüpheyle kaldırdı.</span></p>

    <p class="Normal para-style-override-7"><span class="char-style-override-9">“Neymiş bundan daha güzeli?”</span></p>

    <p class="Normal para-style-override-7"><span class="char-style-override-9">“Hmm... çikolatalı </span><span class="char-style-override-9" xml:lang="ar-SA">çörekler</span><span class="char-style-override-9"> olabilir belki. Ya da sıcak çikolata, içinde marşmelovlar varsa. Çikolatayı çok özledim gerçekten.” </span></p>

    <p class="Normal para-style-override-7"><span class="char-style-override-9">“Haydi canım! Çok abartıyorsun çikolatayı; ben de yedim o şeyden,” dedi Ian, gözlerini kıstı, dudaklarını mayhoş tat almış gibi büzdü ve devam etti: “Acı, pis bir şeydi. Edinburgh’da; bir de acayip para almışlardı bir fincanı için.”</span></p>

    <p class="Normal para-style-override-7"><span class="char-style-override-9">Brianna güldü.</span></p>

    <p class="Normal para-style-override-7"><span class="char-style-override-9">“Benim geldiğim yerde </span><span class="char-style-override-9" xml:lang="ar-SA">şeker koyarlar içine</span><span class="char-style-override-9">,” diye karşılık verdi. “Tatlıdır yani.”</span></p>

    <p class="Normal para-style-override-7"><span class="char-style-override-9">“Şekerli çikolata, ha? Ben böyle saçma bir şey duymadım,” dedi Ian ağır ağır. “Kıç silen kâğıdı da geçti...” Bree kuzenin gözündeki muziplik parıltısını gördü ve turuncu yerelmasının bir parças</span><span class="char-style-override-9" xml:lang="ar-SA">ını </span><span class="char-style-override-9">ağzına attı.</span></p>

    <p class="Normal para-style-override-7"><span class="char-style-override-9">“Bir g</span><span class="char-style-override-9" xml:lang="ar-SA">ün elime biraz çikolata geçecek Ian,” dedi yer</span><span class="char-style-override-9">elmasının üstündeki kararmış kabuk parçasını kenara attıktan sonra. “İçine de şeker koyacağım, o zaman neye benzediğini göreceksin.”</span></p>

    <p class="Normal para-style-override-7"><span class="char-style-override-9">Bu sefer de Ian homurdanarak güldü ama konuyla ilgili başka bir şey söylemedi, parmaklarını yalayarak temizlemeye koyuldu.</span></p>

    <p class="Normal para-style-override-7"><span class="char-style-override-9">Rollo da peteğin kalanını halletmiş, balmumunu gürültülü şekilde, büyük bir zevkle yemeye çalışıyordu.</span></p>

    <p class="Normal para-style-override-7"><span class="char-style-override-9">“Bu köpekte timsahların sindirim sistemine benzer bir şey olmalı,” dedi Brianna, onaylamaz gözlerle. “Yemediği bir şey var mı?”</span></p>

    <p class="Normal para-style-override-7"><span class="char-style-override-9">“Henüz tırnak yedirmeye çalışmadım aslında,” dedi Ian gülümseyerek. Rüyalardan konuşurlarken duyduğu rahatsızlık kahvaltı sırasında kaybolmuştu ama geri dönmeye başlıyordu. Kollarını bacaklarının etrafında sarıp oturdu, yükselen güneş yeryüzünü aydınlatıp ateşin ihtişamından çalarken ona düşünceli halde bakmayı sürdürdü.</span></p>

    <p class="Normal para-style-override-7"><span class="char-style-override-9">Yola çıkmak için aceleleri olmadığını fark eden Brianna, gözlerini kuzenine dikerek sabırla bekledi.</span></p>

    <p class="Normal para-style-override-7"><span class="char-style-override-9">“Mohavklar’la yaşarken kahvaltıda ne yiyordunuz Ian?”</span></p>

    <p class="Normal para-style-override-7"><span class="char-style-override-9">O an gözlerini ateşten Brianna’ya </span><span class="char-style-override-9" xml:lang="ar-SA">çeviren</span><span class="char-style-override-9"> Ian’ın dudakları hafifçe kıvrıldı. Gülümseyiş değildi bu, yalnızca dikkatini dağıttığı için sevindiğini belirten, hüzünlü bir ifadeydi. İç geçirdi, kafasını dizlerine koydu, yüzünü sakladı. Bir süre öyle durduktan sonra yavaşça doğruldu.</span></p>

    <p class="Normal para-style-override-7"><span class="char-style-override-9">“Kahvaltı,” dedi net bir sesle, “Güneş Geyiği’ne bağlıydı. En azından başlangıcı.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Ian Murray, bu adam hakkında çok geçmeden bir </span><span class="char-style-override-9" xml:lang="ar-SA">şey yapması gerektiğini düşünüyordu. Güneş Geyiği, karısının kız k</span><span class="char-style-override-9">ardeşi olan Göğe Bakan’ın kocasıydı. </span><span class="italik char-style-override-8">Kahnyen’kehaka </span><span class="char-style-override-9">geleneklerine göre bu iki erkeğin arasında, aynı klandan olmaları dışında herhangi bir akrabalık bulunmuyordu ama Ian yine de Güneş Geyiği’ni zihninin bir kısmından çıkaramıyordu.</span></p>

    <p class="Normal para-style-override-7"><span class="char-style-override-9">Bu çok gizli bir kısımdı. Karısı İngilizce biliyordu ama aralarında konuşmuyorlardı, yalnız kaldıklarında bile. Ian orada bir yıldır kalıyordu, </span><span class="italik char-style-override-8">Kahnyen’kehaka</span><span class="char-style-override-9"> olmaya karar vermişti ve ne Galce ne de İngilizce tek kelime telaffuz etmiş ya da işitmişti. Onun kim olduğunu, nereden geldiğini unuttuğu düşünülüyordu. Ama her gün, yalnız başına kaldığı bir zaman, etrafındaki nesneleri içinden İngilizce olarak tekrar ediyor ve kafasının içinde yankılanmasını dinliyordu; böylelikle dili tamamen unutmamayı hedefliyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">Çanak</span><span class="char-style-override-9"> diye düşündü kendi kendine, küllerin içinde ısınmakta olan kilden kaba bakarak. Aslında o anda yalnız değildi ama kendini son derece yabancı hissediyordu.</span></p>

    <p class="Normal para-style-override-7"><span class="italik char-style-override-8">Mısır</span><span class="char-style-override-9"> diye düşündü, uzun evin direklerinden biri olan cilalı kütüğe sırtını vererek. Birkaç salkım kurutulmuş, mısır koçanı tepesine asılmıştı. Edinburgh’da çuvallara doldurulup satılan tanelerle karşılaştırıldığında, boyanarak aldıkları renklerle çok daha çekici haldeydiler fakat</span><span class="char-style-override-9" xml:lang="ar-SA"> mısırlardı sonuçta. </span><span class="italik char-style-override-8">Soğan</span><span class="bold char-style-override-10"> </span><span class="char-style-override-9">diye düşündü, birbirlerinin içine geçmiş sarı halkalardan oluşan şeye bakarak. </span><span class="italik char-style-override-8">Yatak. Kürk. Ateş.</span><span class="char-style-override-9"> </span></p>

    <p class="Normal para-style-override-7"><span class="char-style-override-14">Karısı gülümseyerek ona doğru eğildi ve kelimeler birden, birbirine geçmiş halde kafasında yüzmeye başladı:</span></p>

    <p class="Normal para-style-override-7"><span class="char-style-override-9">KarakuzgunkarasısaçparlakgöğüstomurcuklarıkasıklaryusyuvarlakevetevetevetEmily...</span></p>

    <p class="Normal para-style-override-7"><span class="char-style-override-14">Karısı eline sıcak bir kâse verdi ve tavşan etiyle mısır ve soğanın zengin aroması burnuna yükseldi. </span><span class="italik char-style-override-15">Yahni</span><span class="char-style-override-14"> diye düşündü, yemek kokusuyla zihnindeki kelime yağmuru durunca. Karısına gülümsedi, elini onun elinin içine koydu, orada biraz tuttu ve kâseye değen derinin sıcaklığını hisetti. Kadının gülümsemesi iyice yayıldı; sonra kalkıp biraz daha yemek getirmeye gitti.</span></p>

    <p class="Normal para-style-override-7"><span class="char-style-override-14">Ian onun gidişini, yürürken kalçalarını savuruşunu izledi. Sonra gözüne Güneş Geyiği çarptı- o da kendi evinin kapısından Emily’yi izliyordu.</span></p>

    <p class="Normal para-style-override-7"><span class="italik char-style-override-15">Piç </span><span class="char-style-override-14">diye düşündü Ian.</span></p>

    <p class="Normal para-style-override-4"><span class="char-style-override-11">***</span><span class="char-style-override-14"/></p>

    <p class="Normal para-style-override-7"><span class="char-style-override-14">“Böyle işte, ilişkimiz bayağı iyi başlamıştı onunla,” diye anlatmaya devam etti Ian, “d</span><span class="char-style-override-14" xml:lang="ar-SA">üzgün bir adam sayılırdı Güneş Geyiği.”</span></p>

    <p class="Normal para-style-override-7"><span class="char-style-override-14">“Sayılır mıydı?” dedi Bree, ilgiyle dinleyerek. “O ne demek?”</span></p>

    <p class="Normal para-style-override-7"><span class="char-style-override-14">Ian elini saçlarının arasında gezdirdi, telleri kirpi dikenleri gibi havaya kaldırdı.</span></p>

    <p class="Normal para-style-override-7"><span class="char-style-override-14">“Yani... arkadaşımdı aynı zamanda. Önce arkadaştık yani, anladın mı? Kardeştik hatta, aynı klandandık.”</span></p>

    <p class="Normal para-style-override-7"><span class="char-style-override-14">“Sonra... karın yüzünden mi kardeşlikten çıktınız?”</span></p>

    <p class="Normal para-style-override-7"><span class="char-style-override-14">Ian derince iç geçirdi.</span></p>

    <p class="Normal para-style-override-7"><span class="char-style-override-14">“Eh... </span><span class="italik char-style-override-15">Kahnyen’kehaka</span><span class="char-style-override-14"> halkı, evliliği biraz- yani, İskoç dağlarındaki gibi bir durum var. Anne-babalar evliliği ayarlama konusunda büyük söz sahibi. Çocukların büyüyüşlerini izliyorlar, birbirlerine </span><span class="char-style-override-14">yakışan bir genç kız ve delikanlı olup olmadığına karar veriyorlar - eğer düzgün bir klandan geliyorsa evlatları için beğendikleri kişi ayarlanıyor. Bu kısım biraz değişik işte,” diye ekledi.</span></p>

    <p class="Normal para-style-override-7"><span class="char-style-override-14">“Klanlar...”</span></p>

    <p class="Normal para-style-override-7"><span class="char-style-override-14">“Evet. İskoç dağlarında, genellikle gençler kendi klanlarından akranlarıyla evlenirler - bazen ittifak amacıyla başka klanlardan insanlarla evlendirilenler olur, onlar hariç. Ama Iroki halkları arasındaki geleneğe göre, kendi klanın içinden birisiyle asla evlenemezsin ve evleneceğin kişi diğer herhangi bir klandan da olamaz.”</span></p>

    <p class="Normal para-style-override-7"><span class="char-style-override-14">“Annem bana Irokiler’i</span><span class="char-style-override-14" xml:lang="ar-SA"> görünce İskoç dağlılarını hatırladığını söylemişti,” dedi Brianna, eğlenerek. “Acımasızlarmış ama eğlencelilermiş, öyle demişti galiba. Bir-iki işkence içeren töre, düşmanları diri diri yakma hariç tabii...”</span></p>

    <p class="Normal para-style-override-7"><span class="char-style-override-14">“Annen Jamie Dayı’nın büyükbabası hakkındaki hikâyelerini duymamış o zaman,” dedi Ian acı bir gülümsemeyle.</span></p>

    <p class="Normal para-style-override-7"><span class="char-style-override-14">“Lord Lovat’ı mı diyorsun?”</span></p>

    <p class="Normal para-style-override-7"><span class="char-style-override-14">“Hayır, öteki -</span><span class="italik char-style-override-15">Seaumais Ruaidh</span><span class="char-style-override-14">- Kızıl Jacob, Jamie Dayı’nın ismini aldığı adam. Pisliğin tekiymiş, annem öyle derdi; duyduklarıma göre, herhangi bir Iroki onun yaptıklarını görse utancından bayılırdı.” Ama sonra bunun pek de önemli bir ayrıntı olmadığını belirten bir el hareketiyle asıl konuya döndü.</span></p>

    <p class="Normal para-style-override-7"><span class="char-style-override-14">“İşte... </span><span class="italik char-style-override-15">Kahnyen’kehaka</span><span class="char-style-override-14"> beni alıp bir isim verdiğinde, Kurt klanına kabul edilmiştim.” Başıyla Rollo’yu işaret etti; hayvan peteği ve içindeki ölü arıları sömürmüş, patilerini keyifle yalıyordu.</span></p>

    <p class="Normal para-style-override-7"><span class="char-style-override-14">“Tam isabet,” diye mırıldandı Bree. “Güneş Geyiği hangi klandaydı?”</span></p>

    <p class="Normal para-style-override-7"><span class="char-style-override-14">“Kurt, elbette. Emily’nin annesi, büyükannesi, kız kardeşleri Kaplumbağa’yd</span><span class="char-style-override-14" xml:lang="ar-SA">ı. Ama söylemek istediğim şu ki</span><span class="char-style-override-14"> bir oğlan ve kız birbirlerine uygun görülürlerse, bulundukları klanlar da duruma engel değilse, anneler aralarında konuşurlar - bu arada, teyze ve halalara da ‘anne’ derler,” diye ekledi. “Yani konuya dahil olan bir sürü anne olur. Eğer bütün anneler, büyükanneler, halalar, teyzeler bu gençlerin iyi bir çift oluşturacaklarına karar verirlerse...” Omuz silkti. “Evlenirler işte.”</span></p>

    <p class="Normal para-style-override-7"><span class="char-style-override-14">Bacaklarını kollarıyla sarmış olan Brianna, olduğu yerde hafifçe sallandı.</span></p>

    <p class="Normal para-style-override-7"><span class="char-style-override-14">“Ama senin için konuşacak bir annen yoktu.”</span></p>

    <p class="Normal para-style-override-7"><span class="char-style-override-14">“Benim annem orada olsa benim hakkımda ne derdi acaba diye hep merak ederim,” dedi ve tüm ciddiyetine rağmen gülümsedi.</span><span class="char-style-override-14"/></p>

    <p class="Normal para-style-override-7"><span class="char-style-override-14">Bree onun annesiyle tanışmıştı; olabilecekler aklına gelince güldü.</span></p>

    <p class="Normal para-style-override-7"><span class="char-style-override-14">“Jenny Hala bütün Mohavklar’ı ikna ederdi - erkek ya da kadın fark etmez,” dedi emin bir sesle. “Ee, ne oldu peki?”</span></p>

    <p class="Normal para-style-override-7"><span class="char-style-override-14">“Emily’yi çok sevdim,” dedi Ian kısaca. “O da beni sevdi.”</span></p>

    <p class="Normal para-style-override-7"><span class="char-style-override-14">Bu durum kısa sürede köydeki herkes tarafından bilinir hale gelmiş ve herkes üstünde yorum yapmaya başlamış. Wakyo’teyehsnonhsa, nam-ı diğer Elleriyle Çalışan, Ian’ın Emily dediği kız, bundan önce Güneş Geyiği’yle evlenmesi beklenen biriymiş; Güneş Geyiği kızın ailesini</span><span class="char-style-override-14" xml:lang="ar-SA"> küçüklükten beri ziyaret edermiş.</span></p>

    <p class="Normal para-style-override-7"><span class="char-style-override-14">“Ama olan olmuştu.” Ian ellerini açtı, omuz silkti. “Beni sevdi, bunu söyledi de.”</span></p>

    <p class="Normal para-style-override-7"><span class="char-style-override-14">Ian Kurt klanının içine alınınca, onu bir aile evlat edinmiş - ölen bir savaşçının anne-babası Ian’ı almış. Bakıcı annesi, gençler arasındaki bu durumdan biraz rahatsız olmuş ama konuyu Kurt klanındaki diğer kadınlarla konuştuktan sonra fikir değiştirmiş; Emily’nin büyükannesi ve köyün en nüfuzlu kadını olan Tewaktenyonh’la resmi olarak konuşmaya gitmiş.</span></p>

    <p class="Normal para-style-override-7"><span class="char-style-override-14">“Sonra da evlendik.” En iyi giysilerini giymişler, yanlarına ebeveynlerini alarak köyün insanlarının karşısına oturup sepetlerini takas etmişler - Ian’ınkinin içinde samur ve kunduz kürkleriyle güzel bir bıçak varmış, böylece kızı iyi koruyacağına ve düzgünce besleyeceğine söz vermiş; kızın sepetindeyse tahıl, meyve ve sebze varmış, böylece kocasını besleyip aç bırakmayacağına söz vermiş olmuş.</span></p>

    <p class="Normal para-style-override-7"><span class="char-style-override-14">“Dört ay sonra da,” diye ekledi Ian, “Güneş Geyiği evlendi - Emily’nin kız kardeşi</span><span class="char-style-override-14" xml:lang="ar-SA"> Göğe Bakan’la.”</span></p>

    <p class="Normal para-style-override-7"><span class="char-style-override-14">Brianna tek kaşını kaldırdı.</span></p>

    <p class="Normal para-style-override-7"><span class="char-style-override-14">“Ama?”</span></p>

    <p class="Normal para-style-override-7"><span class="char-style-override-14">“Yaa ama.”</span></p>

    <p class="Normal para-style-override-4"><span class="char-style-override-11">***</span><span class="char-style-override-14"/></p>

    <p class="Normal para-style-override-7"><span class="char-style-override-14">Ian, Jamie’nin onun yanında bıraktığı silaha sahipti. Silah Kızılderililer arasında çok kıymet gören, nadide bir parçaydı; Ian onu nasıl kullanacağını da biliyordu. </span><span class="char-style-override-14" xml:lang="ar-SA">İz sürmeyi</span><span class="char-style-override-14">, pusuya yatmayı, bir hayvan gibi düşünmeyi de biliyordu aynı zamanda - dayısı Jamie böyle değerli özellikler de bırakmıştı ona.</span></p>

    <p class="Normal para-style-override-7"><span class="char-style-override-14">Sonuç olarak iyi bir avcıydı ve et getirme konusundaki yeteneği sayesinde kısa sürede büyük saygı topladı. Güneş Geyiği de hiç fena bir avcı sayılmazdı - mükemmel değildi ancak yetenekliydi. Çoğu genç erkek şakalar yapar, birbirlerinin yetenek ve yeteneksizlikleriyle alay ederdi. Güneş Geyiği’nin Ian’a karşı olan bu hareketlerinde, diğer delikanlıların ona sert bakışlar atmasına neden olan bir şeyler vardı.</span></p>

    <p class="Normal para-style-override-7"><span class="char-style-override-14">Başlarda onu umursamamaya çalıştı. Sonra, Güneş Geyiği’nin Wakyo’teyehsnonhsa’ya bakışını görünce, kafasında her şey netleşti.</span></p>

    <p class="Normal para-style-override-7"><span class="char-style-override-14">Yazın sonlarındaki bir gün, Emily diğer kızlarla birlikte ormana gitti. Meyve-sebze toplamak için yanlarında sepetler vardı ve Wakyo’teyehsnonhsa’nın kuşağında bir de balta asılıydı. Öteki kızlardan biri, uygun bir ağaç bulduğunda annesine bir kâse yapmak için baltayı alıp alamayacağını sordu; Elleriyle Çalışan diğer erkeklerin yanında aylak aylak takılmakta olan Ian’a sıcak bir bakış attı ve</span><span class="char-style-override-14" xml:lang="ar-SA"> kızı </span><span class="char-style-override-14">reddederek karyola yapmak için güzel bir kızıl sedir ağacı bulmak istediğini söyledi.</span></p>

    <p class="Normal para-style-override-7"><span class="char-style-override-14">Kızlar hemen gülmeye, sevinmeye, Wakyo’teyehsnonhsa’yı kutlamak için sarılmaya başladı; hikâyeyi duyan genç erkekler de sırıtıp Ian’ı dürttü. Ian o an Güneş Geyiği’nin yüzündeki bakışı gördü; sert bakışları oradan uzaklaşmakta olan Emily’nin sırtına sabitlenmiş haldeydi.</span></p>

    <p class="Normal para-style-override-7"><span class="char-style-override-14">Bir ay içinde, Güneş Geyiği uzun eve yerleşti ve karısının kız kardeşiyle evlendi. Kız kardeşlerin yaşadıkları yerler karşılıklıydı; bir ocağı paylaşıyorlardı. Ian, Güneş Geyiği’nin Emily’ye baktığını artık nadiren görüyordu - ama gözlerini utangaçça uzağa çevirdiğine birçok kez şahit oldu.</span></p>

    <p class="Normal para-style-override-7"><span class="char-style-override-14">“Seni arzulayan biri var,” dedi bir gece Emily’ye. Gecenin ilerleyen saatleriydi, herkes uyumuştu. </span></p>

    <p class="Normal para-style-override-7"><span class="char-style-override-14">“Yaa? Eh, neden olmasın? Herkes uyudu.” Genişçe esneyip Ian’ı öptü, pürüzsüz ve sert karnı onunkine sürtündü.</span></p>

    <p class="Normal para-style-override-7"><span class="char-style-override-14">“Ben değil- yani, elbette bu kişi seni istiyor!” dedi hemen, karısı alınarak geri çekilince. Kollarını hemen hamile karısının etrafına sardı. “Başka biri.”</span></p>

    <p class="Normal para-style-override-7"><span class="char-style-override-14">“Off.” Emily</span><span class="char-style-override-14" xml:lang="ar-SA"> yüzü</span><span class="char-style-override-14">nü kocasının göğsüne bastırdığı için sesi boğuk çıktı. “Birçoğu beni ister. Ellerim çok, çok marifetlidir,” dedi yüzünü kurtarınca ve iddiasını ispat etmek için küçük bir gösteri yaptı - Ian’ın nefesi kesilince Emily memnuniyetle güldü.</span></p>

    <p class="Normal para-style-override-7"><span class="char-style-override-14">Rollo dışarıdan gelip yatağın altındaki boşluğa girdi, kuyruğunun yanında kaşınan noktayı gürültülü şekilde çiğnemeye başladı.</span></p>

    <p class="Normal para-style-override-7"><span class="char-style-override-14">Bir süre sonra örtüleri üstlerinden attılar. Holü kapatan örtü açıktı, ateşin sıcaklığı böylece odaya girebiliyordu; Ian ışığın karısının altın rengi omzunda parlayışını görebiliyordu. Emily arkasına uzanıp becerikli ellerinden birini kocasınınkinin üstüne koydu, sonra o eli alıp karnına götürdü. İçerideki çocuk kıpırdanmaya başladı; Ian avucunda yumuşak, ani bir darbe hissetti, nefesi boğazında kaldı.</span></p>

    <p class="Normal para-style-override-7"><span class="char-style-override-14">“Endişelenmemelisin,” dedi Emily çok yumuşak sesle. “Bu kişi bir tek seni arzuluyor.”</span></p>

    <p class="Normal para-style-override-7"><span class="char-style-override-14">Ian bunu duyunca rahat uyumuştu.</span></p>

    <p class="Normal para-style-override-7"><span class="char-style-override-14">Ama sabah olunca, mısır ezmesini ateşin karşısında yerken, kahvaltısını daha önce etmiş olan Güneş Geyiği yanından geçerken durdu, gözlerini Ian’a indirdi.</span></p>

    <p class="Normal para-style-override-7"><span class="char-style-override-14">“Bu kişi senin hakkında rüya gördü, Kurt’un kardeşi.”</span></p>

    <p class="Normal para-style-override-7"><span class="char-style-override-14">“Öyle mi?” dedi Ian mutlulukla. Sıcaklığın boğazından yukarı çıktığını hissetti ama soğukkanlılığını korumaya çalıştı. </span><span class="italik char-style-override-15">Kahnyen’kehaka</span><span class="char-style-override-14"> halkı rüyalara çok önem verirdi. İyi bir rüya, uzun evdeki birçok kişinin günlerce tartışmasına neden olurdu. Güneş Geyiği’nin yüzündeki ifade, Ian hakkındaki rüyanın pek hoş bir görü olmadığına delaletti.</span></p>

    <p class="Normal para-style-override-7"><span class="char-style-override-14">“Şu köpek- ” Başıyla Ian’ın evinin önünde horlayan Rollo’yu gösterdi. “Senin yatağının önünde ayağa kalkıp boğazına sarıldığını gördüm.”</span></p>

    <p class="Normal para-style-override-7"><span class="char-style-override-14">Berbat bir rüyaydı bu. Rüyaların gerçeğe etkisine yürekten inanan bir </span><span class="italik char-style-override-15">Kahnyen’kehaka,</span><span class="char-style-override-14"> bunun kötü şansa işaret olduğunu düşünüp köpeği öldürmeye karar verebilirdi. Ama Ian öyle biri değildi.</span></p>

    <p class="Normal para-style-override-7"><span class="char-style-override-14">Ian kaşlarını kaldırıp yemek yemeye devam etti. Güneş Geyiği biraz bekledi ama Ian bir şey söylemeyince başıyla selam verip uzaklaşmak için arkasını döndü.</span></p>

    <p class="Normal para-style-override-7"><span class="char-style-override-14">“Ahkote’ohskennonton,” dedi Ian, ona adıyla hitap ederek. Adam beklenti içinde tekrar ona döndü.</span></p>

    <p class="Normal para-style-override-7"><span class="char-style-override-14">“Bu kişi de senin hakkında rüya gördü,” Güneş Geyiği ona sertçe baktı. Ian başka bir şey söylemedi ama şeytani bir gülüşü yavaşça yüzüne yerleştirdi.</span></p>

    <p class="Normal para-style-override-7"><span class="char-style-override-14">Güneş Geyiği ona dik dik bakmaya devam etti. Ian gülümsemeyi sürdürdü. Güneş Geyiği bir iğrenme homurtusuyla arkasını döndü fakat Ian birkaç saniye önce gözlerindeki rahatsızlığı yakalamayı başarmıştı bile.</span></p>

    <p class="Normal para-style-override-4"><span class="char-style-override-11">***</span><span class="char-style-override-14"/></p>

    <p class="Normal para-style-override-7"><span class="char-style-override-14">“Böyle işte,” dedi Ian derin bir nefes alarak. Gözlerini bir anlığına kapadı, sonra açtı ve, “Çocuğun öldüğünü biliyorsun, değil mi?” diye sordu.</span></p>

    <p class="Normal para-style-override-7"><span class="char-style-override-14">Sesinde herhangi bir duygu yoktu. Kuzeninin sesi Brianna’nın boğazının düğümlenmesine neden olduğundan karşıl</span><span class="char-style-override-14" xml:lang="ar-SA">ık olarak kafa </span><span class="char-style-override-14" xml:lang="ar-SA">sallamaktan ötesini yapamadı</span><span class="char-style-override-14">.</span></p>

    <p class="Normal para-style-override-7"><span class="char-style-override-14">Ian da anlatmaya devam edemedi. Konuşacakmış gibi ağzını açtı ama büyük, kemikli elleri birden dizlerine yapıştı. Ayağa kalktı.</span></p>

    <p class="Normal para-style-override-7"><span class="char-style-override-14">“Evet,” dedi, “gidelim haydi. Gerisi- yürürken anlatayım gerisini.”</span></p>

    <p class="Normal para-style-override-7"><span class="char-style-override-14">Sonra da sırtını dönüp kalktı, kuzenini de kaldırıp onunla birlikte etrafı toparladı. Dağı tırmanmaya devam ettiler, sonra dar bir sırttan geçtikten sonra bir akıntıyı takip ettiler.</span></p>

    <p class="Normal para-style-override-7"><span class="char-style-override-14">Elleriyle Çalışan tekrar hamile kalmış. O çocu</span><span class="char-style-override-14" xml:lang="ar-SA">ğu</span><span class="char-style-override-14">, karısının karnı şişmeye başladıktan hemen sonra kaybetmişler.</span></p>

    <p class="Normal para-style-override-7"><span class="char-style-override-14">“Kahynen’kehaka halkı arasında denir ki,” dedi Ian, büyükçe bir kızıl sarmaşığı önünde çekmeye çalışırken, “bir kadının hamile kalabilmesi için kocasının ruhunun onun ruhuyla savaşıp kazanması gerekirmiş. Ruh eğer yeterince güçlü değilse” -avuç dolusu sarmaşığı kopartıp bir kenara fırlattıktan sonra sesi netleşti- “çocuk rahimde tutunamazmış.”</span></p>

    <p class="Normal para-style-override-7"><span class="char-style-override-14" xml:lang="ar-SA">İkinci düşükten sonra, Şifa Topluluğu ikisini özel bir barakaya almış, devasa maskeler takarak etraflarında şarkı söyleyip dans etmişler; bu ayinle Ian’ın ruhunu kuvvetsizleştire</span><span class="char-style-override-14">n şeytani varlıkları def etmeyi ya da Emily’nin ruhunu sağlamlaştırmayı amaçlamışlar.</span></p>

    <p class="Normal para-style-override-7"><span class="char-style-override-14">“Maskeleri görünce gülmek istedim,” dedi Ian. Konuşurken arkasına dönmedi; sarı yapraklar geyik derisinin omuzlarına sürtündü, saçlarına takıldı.”Onlara Komik Suratlar Topluluğu da diyorlardı ki bir nedeni varmış. Ama işe yaramadı.”</span></p>

    <p class="Normal para-style-override-7"><span class="char-style-override-14">“Emily... gülmemiştir herhalde.” Kuzeni o kadar hızlı yürüyordu ki Bree’nin bacakları onunkilerden kısa olmamasına rağmen, yetişmek için neredeyse koşmak zorunda kalıyordu.</span></p>

    <p class="Normal para-style-override-7"><span class="char-style-override-14">“Hayır,” dedi Ian ve kısa, acı bir kahkaha attı. “Gülmedi.”</span></p>

    <p class="Normal para-style-override-7"><span class="char-style-override-14" xml:lang="ar-SA">Şifa barakasına kendi başına bir kez daha, moralsizce girmiş ama huzurlu bir halde çıkmış ve o gece yatakta ona aşkla yaklaşmış. Üç ay boyunca, nazikçe </span><span class="char-style-override-14">fakat şevkle sevişmişler. Sonraki üç ay ise cinsel hayatlarına bir çaresizlik hâkim olmuş.</span></p>

    <p class="Normal para-style-override-7"><span class="char-style-override-14">“Sonra tekrar kanaması gecikti.”</span></p>

    <p class="Normal para-style-override-7"><span class="char-style-override-14">Bir kez daha benzer bir kader yaşamamaları için hemen cinsel tutkularını dizginlemiş. Emily yavaşça, dikkatlice hareket etmeye başlamış; çalışmak için tarlaya gitmemiş, uzun evde kalıp çalışmış, elleriyle iş görmüş. Dokumuş, bilemiş, oymuş, boncuklardan kolye yapmış; vücudunun beklenti içindeki hareketsizliğini el becerisiyle atlatmaya çabalamış.</span><span class="char-style-override-14"/></p>

    <p class="Normal para-style-override-7"><span class="char-style-override-14">“Kız kardeşi tarlaya gitmeye devam etti. O iş kadınlara bırakılmıştı.” Yabani bir dikenli çalıyı kesmek için durdu, kestikten sonra kenara fırlattı.</span></p>

    <p class="Normal para-style-override-7"><span class="char-style-override-14">“Göğe Bakan yemek getiriyordu. Bütün kadınlar getiriyordu ama en çok o getiriyordu. Karònya çok iyi kızdı.”</span></p>

    <p class="Normal para-style-override-7"><span class="char-style-override-14">Gerçekleri art arda sıralamaya başladığından beri kullandığı sert ses, ilk defa bu cümlede biraz yumuşamıştı.</span></p>

    <p class="Normal para-style-override-7"><span class="char-style-override-14">“Ne oldu ona?” Brianna çimlerle kaplı bayırın tepesine geldiklerinde biraz daha hızlanıp Ian’a yetişti. Ian biraz yavaşladı ama ona bakmadı - gözleri ilerideydi, çenesi de karşısındaki hayali düşmanlara meydan okurcasına kalkıktı.</span></p>

    <p class="Normal para-style-override-7"><span class="char-style-override-14">“Kaçırıldı.” Göğe Bakan, ilgilenmesi gereken kendi çocuğu olmasına rağmen, tarlada diğer kadınlardan daha fazla kalıyor ve kardeşiyle Ian için fazladan mısır, kabak topluyormuş. Bir akşam uzun eve dönmemiş; köylüler onu aramaya çıktıklarında, ondan da çocuğundan da bir iz bulamamışlar. Arkalarında, kabak tarlasının birinin ucunda, rengi solmuş bir mokasen bırakarak kaybolmuşlar.</span></p>

    <p class="Normal para-style-override-7"><span class="char-style-override-14">“Abenaki,” dedi Ian. “İşareti ertesi gün bulduk; adam gibi araştırmaya başlayamadan karanlık çökmüştü.”</span></p>

    <p class="Normal para-style-override-7"><span class="char-style-override-14">Aramayla geçen uzun bir gece, aynı şekilde geçecek bir haftanın habercisiymiş; gitgide büyüyen bir korku ve boşluktan sonra, Ian karısının yanına, şöminenin başına yedinci gecenin sabahında döndüğünde Emily’nin yeniden</span><span class="char-style-override-14" xml:lang="ar-SA"> düşük yaptığını öğrenmiş.</span></p>

    <p class="Normal para-style-override-7"><span class="char-style-override-14">Ian burada anlatmayı kesti. Çok hızlı yürüdüğünden dolayı fena halde terlemeye başlamıştı. Çenesinden akan terleri elinin tersiyle sildi. Brianna kendi sırtından</span><span class="char-style-override-14" xml:lang="ar-SA"> aşağı süzülmekte olan terler</span><span class="char-style-override-14">i hissedebiliyordu ama umursamadı. Ian’ın sırtına dokundu, bir şey demedi.</span></p>

    <p class="Normal para-style-override-7"><span class="char-style-override-14">Ian derince iç geçirdi; rahatladı herhalde, diye düşündü Brianna - belki de bu acıklı hikâye sona yaklaşmıştı.</span></p>

    <p class="Normal para-style-override-7"><span class="char-style-override-14">“Bir süre daha denedik,” dedi, net ve duygusuz tonuna geri dönerek. “Emily ve ben. Ama artık kalbi değişmişti. Güvenmiyordu bana. Ahk... Ahkote’ohskennonton da orada, bizimle aynı ocakta yemek yiyordu. Ona bakıyordu ve artık Emily de bakışlarına karşılık veriyordu.”</span></p>

    <p class="Normal para-style-override-7"><span class="char-style-override-14">Ian bir gün yay yapmak için ahşap şekillendiriyor, bıçağının altındaki tozlara dikkatle bakıp sarmalların içinde Emily’nin gördüğü şeyi görmeye çalışıyormuş. Ağacın sesi var, demiş Emily. </span></p>

    <p class="Normal para-style-override-7"><span class="char-style-override-14">“Torun,” demiş kuru, yaşlı bir ses.</span></p>

    <p class="Normal para-style-override-7"><span class="char-style-override-14">Bıçağı elinden ayağının hemen yanına düşürmüş ve elinde yayla arkasına dönmüş. Tewaktenyonh iki metre ötede, onu ürkütmüş olmanın verdiği muzip neşeyle tek kaşı havada dikiliyormuş.</span></p>

    <p class="Normal para-style-override-7"><span class="char-style-override-14">“Büyükanne,” demiş Ian ve başıyla selam vermiş, yeteneğine saygı duymuş. Kadın her ne kadar yaşlı olsa da kimse ondan daha sessiz hareket edemezmiş. Köyün çocukları da ondan saygıyla karışık korkarlarmış; çünkü kadının havaya karışabildiği, sonra da uzaklarda, suçlu, kötü kişilerin karşısında tekrar belirdiği gibi bir dedikodu dönüyormuş.</span></p>

    <p class="Normal para-style-override-7"><span class="char-style-override-14">“Gel benimle, Kurt’un kardeşi,” demiş ve arkasını dönüp yürümeye başlamış. Yanıt gelmesini beklememiş, çünkü bir yanıt gelmesini zaten beklemiyormuş.</span></p>

    <p class="Normal para-style-override-7"><span class="char-style-override-14">Ian yarısını bitirdiği yayı bir çalının arkasına bırakıp yerdeki bıçağını almış, Rollo’ya ıslık </span><span class="char-style-override-14" xml:lang="ar-SA">çaldıktan</span><span class="char-style-override-14"> sonra arkasından yürümeye başladığında kadın çoktan gözden kaybolmuş. Ama Ian hızı sayesinde ona yetişmekte zorlanmamış.</span></p>

    <p class="Normal para-style-override-7"><span class="char-style-override-14">Kadın onu köyden çıkarmış, ormandan geçirmiş ve bir geyik patikasının başına getirmiş. Orada, Ian’a bir kese dolusu tuz ve boncuktan bir bilezik verip gitmesini istemiş.</span></p>

    <p class="Normal para-style-override-7"><span class="char-style-override-14">“Sen de gittin yani?” diye sordu Brianna, birkaç saniyelik sessizlikten sonra. “Hemen yani?”</span></p>

    <p class="Normal para-style-override-7"><span class="char-style-override-14">“Hemen, evet,” dedi Ian ve kamp alanlarını terk ettiklerinden beri ilk defa ona baktı. Yüzü hatıralarla daha da çökmüştü adeta. Elmacık kemikleri terlerle parlıyordu ama bir yandan da o kadar solgundu ki</span><span class="char-style-override-14" xml:lang="ar-SA"> dövmeleri iyice dikkat çekmeye başlamıştı.</span></p>

    <p class="Normal para-style-override-7"><span class="char-style-override-14">Konuşmadan önce birkaç kez yutkunması gereken Bree, sonunda Ian’ınkine benzer bir tonla konuştu.</span></p>

    <p class="Normal para-style-override-7"><span class="char-style-override-14">“Daha çok var mı?” diye sordu. “Nereye gidiyoruz?”</span></p>

    <p class="Normal para-style-override-7"><span class="char-style-override-14">“Çok yok,” dedi Ian yumuşakça. “Neredeyse geldik.” Sonra da yine hızlanıp Bree’nin önüne geçti.</span></p>

    <p class="Normal para-style-override-4"><span class="char-style-override-11">***</span><span class="char-style-override-14"/></p>

    <p class="Normal para-style-override-7"><span class="char-style-override-14">Yarım saat sonra, kıyılarının içinde derin bir çukur açarak akan bir derenin genişleyerek bir boğaz oluşturduğu yere geldiler. Gür kayınlar ve topalçalılar kayalık duvarlardan sarkıyor, pürüzsüz kökler, taşların arasından dünyaya çıkmaya çalışan parmaklar gibi görünüyordu.</span></p>

    <p class="Normal para-style-override-7"><span class="char-style-override-14">Bunu düşününce Brianna ensesindeki tüylerin dikleştiğini hissetti. Şelaleler artık çok yukarılarındaydı, gürültüleri de azalmıştı.</span></p>

    <p class="Normal para-style-override-7"><span class="char-style-override-14">Brianna yukarıda, boğazın kenarında yürümenin daha kolay olacağını d</span><span class="char-style-override-14" xml:lang="ar-SA">üşünmüştü</span><span class="char-style-override-14"> ama Ian onu tereddüt etmeden aşağı indirdi, büyük kayalar ve ağaç köklerinin yanından ve etrafından geçirdi. Bu çabalarından hoşnutsuz olan Rollo, bir metre kadar derinliği olan derenin içine girip yüzdü, kulakları kafasının arkasından gitmeye başlayınca devasa bir su samuruna benzedi.</span></p>

    <p class="Normal para-style-override-7"><span class="char-style-override-14">Bu vahşi zeminde ilerlemeye çalışırlarken Ian tamamen kendine gelmişti. Ara sıra duruyor, Brianna’nın zorlu bir taş, kök veya selle kökünden sökülmüş olan ağacın üstünden geçmesine yardımcı oluyordu - ama gözlerinin içine bakmıyor, ruh halini belli etmiyordu.</span></p>

    <p class="Normal para-style-override-7"><span class="char-style-override-14">Brianna’nın merakı artık doruk noktasına ulaşmıştı fakat kuzeninin şimdilik daha fazla konuşmayacağını biliyordu. Öğleni henüz geride bırakmışlardı ancak kayınların altındaki gölgeli altın rengi ışık, her şeyi </span><span class="char-style-override-14" xml:lang="ar-SA">öyle loşlaştırıyordu ki</span><span class="char-style-override-14"> sanki büyülü bir yerdeydiler. Bu yolculuklarının amac</span><span class="char-style-override-14" xml:lang="ar-SA">ı hakkında, Ian’ın anlattıklarına rağmen </span><span class="char-style-override-14">bir fikir yürütemiyordu Bree. Yine de yürümek fazlasıyla hoşuna gidiyordu.</span></p>

    <p class="Normal para-style-override-7"><span class="char-style-override-14">Aklına birden ilk babası Frank Randall geldi ve küçük bir sıcaklık duydu - burayı ona göstermeyi çok isterdi.</span></p>

    <p class="Normal para-style-override-7"><span class="char-style-override-14">Tatillerde sık sık Adirondack dağlarına giderlerdi; buradakiler farklı dağlar ve</span><span class="char-style-override-14" xml:lang="ar-SA"> ağaçlardı elbette</span><span class="char-style-override-14"> - ancak gölgeli açıklıklarda ve gürüldeyen sularda sanki aynı sükûnet, aynı gizem vardı. Bazen annesi de gelirdi ama çoğu zaman Frank babasıyla ikisi olurlardı. Ormanların derinliklerine kadar yürürler, pek konuşmazlar, gökyüzünün müthiş manzarasının tadını çıkarırlardı.</span></p>

    <p class="Normal para-style-override-7"><span class="char-style-override-14">Birden su sesi tekrar yükseldi; yakınlarda bir şelale daha vardı.</span></p>

    <p class="Normal para-style-override-7"><span class="char-style-override-14">“Buradan kuzen,” dedi Ian, onu patikadaki bir virajdan geçirerek.</span></p>

    <p class="Normal para-style-override-7"><span class="char-style-override-14">Ağaçların altından çıktılar. Orada, boğaz birden derinleşiyor, su beş metreden daha aşağıya dökülüp bir havuz oluşturuyordu. Ian şelalenin başına doğru ilerledi; Bree suyun şiddetle çağıldadığını duyabiliyordu. Sazlıklarla kaplı olan kıyının içinden geçmeleri gerekiyordu; sapları sararmış altın başakları ayaklarının altında ezdiler ve yerdeki çekirgeler panikle etrafa kaçıştı.</span></p>

    <p class="Normal para-style-override-7"><span class="char-style-override-14">“Bak,” dedi Ian, Bree’ye dönerek, sonra da gözlerinin önündeki defne dallarını ayırdı.</span></p>

    <p class="Normal para-style-override-7"><span class="char-style-override-14">“Aaa!”</span></p>

    <p class="Normal para-style-override-7"><span class="char-style-override-14">Bree manzarayı hemen tanıdı. Büyük kısmı, dağılmakta olan karşı kıyının altında gömülü ve görünmez olduğu halde yanılmak imkânsızdı. Yakın zamanlardaki bir sel dere suyunu yükseltmiş, kıyıyı alttan aşındırmış, çok büyük taş ve toprak kümelerini kenara iterek altta gizli olanı ortaya çıkarmıştı.</span></p>

    <p class="Normal para-style-override-7"><span class="char-style-override-14">Brianna kıyının kenarında etrafa saçılmış moloz yığınlarının içinde kocaman, boğumlu, çarpık şeyler görüyordu. Bunlar kemik de olabilirdi, büyük kayalar da - ama devasa bir kavisle yukarı kıvrılmış uzun diş</span><span class="char-style-override-14" xml:lang="ar-SA"> gözüne çarptığında neye baktığını anladı. Bu görüntü tanıdık geldi, ürperdi.</span></p>

    <p class="Normal para-style-override-7"><span class="char-style-override-14">“Tanıdın mı?” dedi Ian hevesle, Bree’nin yüzünü izleyerek. “Böyle bir şey görmüş müydün daha önce?”</span></p>

    <p class="Normal para-style-override-7"><span class="char-style-override-14">“Evet,” dedi Brianna ve güneş sırtına vurmasına rağmen titredi, kolundaki tüyler diken diken oldu. Korku değildi bunun nedeni, yalnızca böyle bir şey</span><span class="char-style-override-14" xml:lang="ar-SA"> görmenin </span><span class="char-style-override-14">neden olduğu hayret ve neşeydi. “Evet, tabii gördüm.”</span></p>

    <p class="Normal para-style-override-7"><span class="char-style-override-14">“Nedir?” Ian’ın sesi h</span><span class="char-style-override-14" xml:lang="ar-SA">âlâ</span><span class="char-style-override-14"> çok alçaktı, sanki yaratığın onları duymasını istemiyordu. “Nedir bu?”</span></p>

    <p class="Normal para-style-override-7"><span class="char-style-override-14">“Mamut,” dedi Brianna, o anda kendisinin de fısıldadığını fark ederek. Güneş artık tepede değildi; dere yatağı tamamen gölgeye gömülmüştü bile. Işık uzun dişin lekeli kavisine vuruyor, onu tutan kafatasına dikkat çekiyordu. Kafatası toprağın içinde sağlam durmuyordu ve öteki diş görünmüyordu, göz çukurları da kapkaraydı.</span></p>

    <p class="Normal para-style-override-7"><span class="char-style-override-14" xml:lang="ar-SA">İçi tekrar ürperince Brianna omuzlarını büktü. O kocaman kafa</span><span class="char-style-override-14">nın topraktan her an </span><span class="char-style-override-14" xml:lang="ar-SA">çıkıp</span><span class="char-style-override-14"> onlara do</span><span class="char-style-override-14" xml:lang="ar-SA">ğru dönebileceğini düşünüyordu</span><span class="char-style-override-14">. </span><span class="char-style-override-14" xml:lang="ar-SA">İçi boş göz oyuklarıyla </span><span class="char-style-override-14">kendine gelen hayvan, kafasını silkelerken kavisli dişlerine yapışmış toprakları etrafa saçacak, uzun ayak parmaklarını toprakta sürüklerken küçük depremler yaratacaktı...</span></p>

    <p class="Normal para-style-override-7"><span class="char-style-override-14">“Adı mamut mu yani? Tamam... çok büyük, çok.” Ian’ın sesi, kuzeninin kafasındaki hayali durdurdu; Brianna sonunda gözlerini kemiklerden alabildi. Ama hep oraya bakmak, orada olduğundan emin olmak istiyordu.</span></p>

    <p class="Normal para-style-override-7"><span class="char-style-override-14">“Latince adı </span><span class="italik char-style-override-15">Mammuthus,</span><span class="char-style-override-14">” dedi Bree boğazını temizleyerek. “New York’taki bir müzede bütün bir iskelet var. Onu birkaç defa görmüştüm. Kitaplarda da resimlerine rastlamıştım ayrıca.” Tekrar yaratığa göz attı.</span></p>

    <p class="Normal para-style-override-7"><span class="char-style-override-14">“Müze mi? Yani sizin orada olan bir şey değil” -nasıl demesi gerektiğini düşünmek için duraksadı- “sizin zamanınızda... zamanınızdaki yerde yani. Yaşamıyor yani, öyle mi?” Hayal kırıklığına uğramış gibiydi.</span></p>

    <p class="Normal para-style-override-7"><span class="char-style-override-14">Kafasında, mamutların Boston Parkı’nda dolandıkları ya da Cambridge Nehri’nin kenarında gezdikleri bir manzara oluşunca Brianna güldü. Hatta o hayvanlar o zamanlarda yaşamadı</span><span class="char-style-override-14" xml:lang="ar-SA">ğı için içinde bir parça üzüntü duydu. </span><span class="char-style-override-14">Mamutları etrafta</span><span class="char-style-override-14" xml:lang="ar-SA"> görmek gerçekten çok güzel olabilirdi.</span></p>

    <p class="Normal para-style-override-7"><span class="char-style-override-14">“Hayır,” dedi üzgünce. “Çok uzun zaman önce nesilleri tükenmiş – on binlerce yıl önce. Buz devrinde.”</span></p>

    <p class="Normal para-style-override-7"><span class="char-style-override-14">“Buz?” Ian bir kuzenine, bir mamuta bakıyordu, sanki ikisinden biri saçma bir hareket yapacakmış gibi endişelenmişti.</span></p>

    <p class="Normal para-style-override-7"><span class="char-style-override-14">“Evet. Dünya soğudu, kuzeyden güneye doğru her yer buzla kaplandı. Birçok hayvan türünün soyu tükendi - yani yemek bulamayıp hepsi öldü.”</span></p>

    <p class="Normal para-style-override-7"><span class="char-style-override-14">Ian neşelendi.</span></p>

    <p class="Normal para-style-override-7"><span class="char-style-override-14">“Evet. Duymuşluğum var bu hikâyeleri.”</span></p>

    <p class="Normal para-style-override-7"><span class="char-style-override-14">“Yaa?” Brianna bunu duyduğuna şaşırmıştı.</span></p>

    <p class="Normal para-style-override-7"><span class="char-style-override-14">“Evet. Ama sen gerçek olduklarını söylüyorsun.” Kafasını tekrar oraya çevirdi ve mamutun kemiklerini incelemek için biraz eğdi. “Yani ayı gibi bir hayvan?”</span></p>

    <p class="Normal para-style-override-7"><span class="char-style-override-14">“Evet,” dedi Bree, Ian’ın heves ve alaycılık arasındaki tavrıyla kafası karışmıştı. “Onlardan daha büyüklerdi ama... Sen başka bir şey mi düşünmüştün?”</span></p>

    <p class="Normal para-style-override-7"><span class="char-style-override-14">Derin bir nefes aldı Ian. “Senden bunu duymam gerekiyordu kuzen. </span><span class="italik char-style-override-15">Kahnyen’kehaka</span><span class="char-style-override-14"> halkında çok hikâye var... bir sürü şey hakkında; mesela, hayvan biçimindeki hortlaklar. Yani, birinin ruhunu barındıracak bir hayvan varsa eğer- ” Gözleri hâlâ iskeletteydi, topraktan kurtulmasından korkar gibiydi - Bree, kuzeninin ürperdiğini hissetti.</span></p>

    <p class="Normal para-style-override-7"><span class="char-style-override-14">Devasa yaratığa bakınca o da </span><span class="char-style-override-14" xml:lang="ar-SA">ürpermesine engel olamadı. Onlara tepeden bakan bu acımasız, korkunç yaratıktan kaçmamasının tek nedeni, ne olduğunu tam olarak bilmesiydi.</span></p>

    <p class="Normal para-style-override-7"><span class="char-style-override-14">“Gerçek bir varlık bu,” diye tekrar vurguladı, hem Ian’ı hem de kendisini temin edercesine. “Ama ölü. Uzun süredir.”</span></p>

    <p class="Normal para-style-override-7"><span class="char-style-override-14">“Nereden biliyorsun böyle şeyleri?” diye soru Ian, büyük merakla. “Çok eski diyorsun. O zaman sen kendi zamanındayken daha da geçmişte kalmıştı bunlar.” Çenesiyle dev iskeleti gösterdi. “Şimdiki insanlardan nasıl daha çok şey biliyorsun?”</span></p>

    <p class="Normal para-style-override-7"><span class="char-style-override-14">Bree gülümsedi, kafasını iki yana salladı.</span></p>

    <p class="Normal para-style-override-7"><span class="char-style-override-14">“Bunu ne zaman buldun Ian?”</span></p>

    <p class="Normal para-style-override-7"><span class="char-style-override-14">“Geçen ay. Boğaza gelince gördüm. Altıma pisliyordum neredeyse.”</span></p>

    <p class="Normal para-style-override-7"><span class="char-style-override-14">“Eh, tabii,” dedi Brianna, gülmemek için kendini tutarak.</span></p>

    <p class="Normal para-style-override-7"><span class="char-style-override-14">Ian kuzeninin sesindeki muzip tonu, anlatma hevesinin içinde eritti. “İlk gördüğümde, Rawenniyo olduğundan hemen hemen emindim - bir ruh, bir tanrıdır o. Ama köpek öyle düşünmedi.”</span></p>

    <p class="Normal para-style-override-7"><span class="char-style-override-14">Rollo akıntıdan çıkmış, sularını silkelemiş, sırtını çalılara sürtüp kaşıyordu. Kuyruğunu keyifle sallarken müthiş iskeletten elbette habersizdi.</span></p>

    <p class="Normal para-style-override-7"><span class="char-style-override-14">“Nasıl yani? Rollo ondan korkmuyor diye mi?”</span></p>

    <p class="Normal para-style-override-7"><span class="char-style-override-14">Ian başını salladı.</span></p>

    <p class="Normal para-style-override-7"><span class="char-style-override-14">“Evet. Sanki orada hiçbir şey yokmuş gibi davranmasıyla beni ikna etti. Çünkü- ” Bir an duraksadı, Bree’ye bir bakış attı. “Ormanda... bazen bir şeyler görüyor - benim göremediğim şeyler. Anlıyor musun?”</span></p>

    <p class="Normal para-style-override-7"><span class="char-style-override-14">“Anlıyorum,” dedi Brianna, rahatsızlık hissi bir nebze geri dönmüştü. “Köpekler... bazı şeyleri görürler.” Kendi köpekleri aklına geldi; özellikle de köpeği Smoky - bazı akşamlar, hayvan kafasını birden kaldırır, boynundaki tüyler kabarır ve odadaki bir şeyi takip ederdi.</span></p>

    <p class="Normal para-style-override-7"><span class="char-style-override-14">Ian baş</span><span class="char-style-override-14" xml:lang="ar-SA">ını</span><span class="char-style-override-14"> salladı, bahsettiği şeyin saçma bulunmadığına sevindi.</span></p>

    <p class="Normal para-style-override-7"><span class="char-style-override-14">“Görürler. Ben, bunu görünce kaçmaya başladım” -iskeleti işaret etti- “bir ağacın altına saklandım. Ama köpek işine baktı, umursamadı. O zaman rahatladım, belki de sandığım şey değildir diye düşündüm.”</span></p>

    <p class="Normal para-style-override-7"><span class="char-style-override-14">“Ne sanmıştın?” dedi Bree. “Rawenniyo mu demiştin?” Mamut görmenin heyecanı yavaş yavaş yok olmaya başlarken, orada aslında ne yaptıkları aklına geldi. “Ian, bana göstermek istediğin şeyin karınla ilgili olduğunu söylemiştin. Bu muydu o- ” Kafasıyla yaratığı gösterdi.</span></p>

    <p class="Normal para-style-override-7"><span class="char-style-override-14">Ian doğrudan yanıt vermedi, kafasını arkaya yatırıp uzun diş kalıntısının ucunu inceledi.</span></p>

    <p class="Normal para-style-override-7"><span class="char-style-override-14">“Bazı hikâyeler duymuştum - Mohavklar’dan yani. Avlanırken bulunan garip şeylerden bahsederlerdi. Taşların içine hapsolmuş ruhlar, orada ne aradıkları... yani kötü hik</span><span class="char-style-override-14" xml:lang="ar-SA">â</span><span class="char-style-override-14">yeler. Ben de kendi kendime, eğer bu şey de öyle bir...”</span></p>

    <p class="Normal para-style-override-7"><span class="char-style-override-14">Lafını bitirmedi, Brianna’ya ciddi gözlerle döndü.</span></p>

    <p class="Normal para-style-override-7"><span class="char-style-override-14">“Bana söylemene ihtiyacım vardı. Bunun öyle bir şey olmadığını bilmek istedim.</span><span class="char-style-override-14" xml:lang="ar-SA"> Çünkü</span><span class="char-style-override-14"> öyleyse, belki de düşündüğüm şey yanlıştı.”</span></p>

    <p class="Normal para-style-override-7"><span class="char-style-override-14">“Hayır, öyle değil,” dedi Brianna net bir sesle. “Neymiş düşündüğün şey?”</span></p>

    <p class="Normal para-style-override-7"><span class="char-style-override-14">“Tanrı’yla ilgili bir şey,” dedi Ian ve kuzenini tekrar şaşırttı. Dudaklarını yaladı, lafa nasıl devam etmesi gerektiğini düşündü.</span></p>

    <p class="Normal para-style-override-7"><span class="char-style-override-14">“Yeksa’a- çocuk.</span><span class="char-style-override-14" xml:lang="ar-SA"> Kızdı</span><span class="char-style-override-14"> Onu vaftiz ettirmemiştim,” dedi. “Ettiremezdim. Gerçi, belki de kendim yapabilirdim - etrafta rahip olmayınca buna izin veriliyormuş. Ama denemek için yeterince cesur </span><span class="char-style-override-14">değildim. Kızım- onu hiç görmedim. Sarmışlardı bile... ve eğer deneseydim, hiç hoşlarına gitmezdi.”</span></p>

    <p class="Normal para-style-override-7"><span class="char-style-override-14">“Yeksa’a,” dedi Brianna yumuşakça. “Kızının adı buydu, öyle mi?”</span></p>

    <p class="Normal para-style-override-7"><span class="char-style-override-14">Ian kafasını iki yana salladı.</span></p>

    <p class="Normal para-style-override-7"><span class="char-style-override-14">“‘Küçük kız’ demek o. </span><span class="italik char-style-override-15">Kahnyen’kehaka</span><span class="char-style-override-14"> halkı çocuklara doğduklarında isim vermez. Sonraya bırakır. Eğer...” Tamamlayamadı, boğazını temizleyip devam etti. “Yaşarsa isim veriyorlar. Ölü doğana isim vermek akıllarının ucundan geçmez.”</span></p>

    <p class="Normal para-style-override-7"><span class="char-style-override-14">“Peki sen isim verdin mi?”</span></p>

    <p class="Normal para-style-override-7"><span class="char-style-override-14">Ian kafasını kaldırdı, taze yaradan çekilmiş bandaj sesine benzer bir sesle burnunu çekti.</span></p>

    <p class="Normal para-style-override-7"><span class="char-style-override-14">“Iseabaìl,” dedi. Brianna onun bu ismi ilk kez -belki de son kez- ağzına aldığının farkındaydı.</span></p>

    <p class="Normal para-style-override-7"><span class="char-style-override-14">“Erkek olsaydı Jamie koyacaktım.” Brianna’nın hüzün dolu gülümsemesini gördü. “Kafamın içinde yalnızca.”</span></p>

    <p class="Normal para-style-override-7"><span class="char-style-override-14">Sonra efkârla iç geçirdi, kamburunu çıkarıp başını bacaklarının arasına gömdü.</span></p>

    <p class="Normal para-style-override-7"><span class="char-style-override-14">“Kafamı meşgul eden şu ki,” dedi bir süre sonra, gereğinden fazla kontrol ettiği bir sesle, “acaba ben mi sebep oldum?”</span></p>

    <p class="Normal para-style-override-7"><span class="char-style-override-14">“Ian! Bebeğin ölümünden mi bahsediyorsun? Nasıl olabilirsin?”</span></p>

    <p class="Normal para-style-override-7"><span class="char-style-override-14">“Gittim,” dedi sadece, doğruldu. “Sırtımı döndüm. İskoç kimliğimi, H</span><span class="char-style-override-14" xml:lang="ar-SA">ı</span><span class="char-style-override-14">ristiyan olduğumu reddettim. Beni bir akıntıya götürüp kumla yıkamışlardı; beyaz kanı temizlemek içinmiş. Bana başka bir isim verdiler - Okwaho’kenha. Artık Mohavk olduğumu söylediler. Ama değildim, olmamıştım.”</span></p>

    <p class="Normal para-style-override-7"><span class="char-style-override-14">Tekrar, hüzünle iç çekti; Bree elini kuzeninin sırtına koydu, kemiklerinin sırtından</span><span class="char-style-override-14" xml:lang="ar-SA"> dışarı çıkmaya çalıştıklarını hissetti. Hiç yemiyor bu çocuk, diye düşündü.</span></p>

    <p class="Normal para-style-override-7"><span class="char-style-override-14">“Ama eskiden olduğum kişi de değildim artık,” diye devam etti, neredeyse duygusuzca. “Benden bekledikleri kişi olmaya çalıştım, anlıyor musun? Tanrı’ya, Meryem Ana’ya dua etmeyi bıraktım ben de. Emily’nin bana kendi tanrıları hakkında söylediklerini dinledim, o ağaçlarda, taşlarda yaşayan varlıklar... Sonra, diğer erkeklerle birlikte buhar kulübesine girdiğimde ya da ateşin etrafında hik</span><span class="char-style-override-14" xml:lang="ar-SA">â</span><span class="char-style-override-14">yelerini dinlediğim zaman, anlatılanlar bana İsa kadar, onun hik</span><span class="char-style-override-14" xml:lang="ar-SA">â</span><span class="char-style-override-14">yesi kadar gerçek gelmişti.”</span></p>

    <p class="Normal para-style-override-7"><span class="char-style-override-14">Kafasını çevirdi, ani bir hareketle Brianna’ya baktı; gözlerinde hem şaşkınlık, hem cesaret vardı.</span><span class="char-style-override-14"/></p>

    <p class="Normal para-style-override-7"><span class="italik char-style-override-15">“Ben Yaratan’ım, senin Tanrı’nım,”</span><span class="char-style-override-14"> dedi. </span><span class="italik char-style-override-15">“Benden başkasına tapmayacaksın.</span><span class="char-style-override-14"> Ama ben taptım, değil mi? Bu ölümcül bir günah, değil mi?”</span></p>

    <p class="Normal para-style-override-7"><span class="char-style-override-14">Hayır, elbette değil, demek istedi Brianna. Ya da bir rahip olmadığını, bilemeyeceğini söylemek istedi. Fakat ikisi de işe yaramazdı; Ian’ın o an ihtiyacı olan şey teselli değildi ve saçma, çocukça laflarla gerçeği inkâr etmenin de âlemi yoktu.</span></p>

    <p class="Normal para-style-override-7"><span class="char-style-override-14">Brianna da derin bir nefes aldı, yavaşça verdi. Baltimore’da dini eğitim almasının üstünden çok uzun süre geçmişti ama unutulacak şey değildi.</span></p>

    <p class="Normal para-style-override-7"><span class="char-style-override-14">“Ölümcül günah şartları şunlardır,” dedi, kelimeleri hafızasından dikkatle çekerek. “Birincisi, eylemin ağır şekilde yanlış olması gerekir. İkincisi, yanlış olduğunun farkında olunması gerekir. Üçüncüsü de bunun tam rızayla yapılmış olması gerekir.”</span></p>

    <p class="Normal para-style-override-7"><span class="char-style-override-14">Ian onu dikkatle dinliyordu.</span></p>

    <p class="Normal para-style-override-7"><span class="char-style-override-14">“Eh... yanlıştı, farkındaydım da herhalde. Evet, </span><span class="italik char-style-override-15">gayet</span><span class="char-style-override-14"> farkındaydım. Özellikle de- ” Yüzü daha da düştü ve Brianna ne düşündüğünü merak etti.</span></p>

    <p class="Normal para-style-override-7"><span class="char-style-override-14">“Ama... babasının günahları için çocuğun canını alan bir Tanrı’ya nasıl hizmet etmeliyim?” Cevap beklemeden, mamutun zamana meydan okuyan iskeletine bir bakış attı. “Yoksa onlarınki mi doğru? Benim Tanrı’mla bir ilgisi yok muydu; hepsi Iroki ruhlarıyla mı ilgiliydi? Gerçekte, içten bir Mohavk olmadığımı anladılar ve bir parçamı onlardan sakladığımı fark ettiler de ondan mı böyle oldu?”</span></p>

    <p class="Normal para-style-override-7"><span class="char-style-override-14">Son derece ciddi gözlerini tekrar Brianna’ya çevirdi.</span></p>

    <p class="Normal para-style-override-7"><span class="char-style-override-14">“Tanrılar kıskanç oluyorlar, değil mi?”</span></p>

    <p class="Normal para-style-override-7"><span class="char-style-override-14">“Ian...” Bree yutkundu, konuşamadı fakat bir şey söylemeliydi.</span></p>

    <p class="Normal para-style-override-7"><span class="char-style-override-14">“Yaptığın şey -ya da yapmadığın şey- yanlış değildi,” dedi kararlı bir biçimde. “Kızın... yarı Mohavk’tı. Onu annesinin geleneklerine göre gömmenin yanlış bir tarafı yok. Karın Emily,</span><span class="char-style-override-14" xml:lang="ar-SA"> kızı vaftiz etsen çok üzülürdü, öyle değil mi?”</span></p>

    <p class="Normal para-style-override-7"><span class="char-style-override-14">“Evet, belki. Ama...” Gözlerini kapadı, kasıklarındaki ellerini yumruk haline getirdi. “Nerede o peki?” diye fısıldadı; Brianna kirpiklerdeki yaşları görebiliyordu. “Ötekiler- hiç doğmamışlardı ki onlar; Tanrı onları doğrudan kendine aldı. Ama küçük Iseabaìl cen</span><span class="char-style-override-14">nete kabul edilmeyecek, değil mi? Kızımın- kızımın bir yerlerde... öyle... yalnız başına...”</span></p>

    <p class="Normal para-style-override-7"><span class="char-style-override-14">“Ian...”</span></p>

    <p class="Normal para-style-override-7"><span class="char-style-override-14">“...Araf’ta dolandığını hayal etmek bile dayanılmaz. Bazen sesini duyuyorum, konuşuyor. Geceleri.” Hıçkırıklar içindeydi. “Yardım edemiyorum, bulamıyorum kızımı!”</span></p>

    <p class="Normal para-style-override-7"><span class="char-style-override-14">“Ian!” Brianna’nın yanakları da ıslanmaya başlamıştı. Ian’ın bileklerini tuttu, tüm gücüyle sıktı. “Ian, beni dinle!”</span></p>

    <p class="Normal para-style-override-7"><span class="char-style-override-14">Derin bir nefes alan Ian şiddetle titredi, kafasını eğdi. Sonra, çok yavaşça kafasını salladı.</span></p>

    <p class="Normal para-style-override-7"><span class="char-style-override-14">Brianna dizlerinin üstünde yükseldi, Ian’a sımsıkı sarıldı. “Beni dinle,” dedi yumuşakça. “Başka bir babam vardı benim. Beni yetiştiren adam; ben buraya gelmeden önce ölmüştü.” Uzun süredir bu kaybın acısını duymuyordu; sevdiği yeni kişiler, aldığı sorumluluklarla üstü </span><span class="char-style-override-14" xml:lang="ar-SA">örtülmüştü. Ama o anda bütün ağırlığıyla tekrar üstüne çöktü, tazelenen yara tekrar cayır cayır yanmaya başladı. “Biliyorum ki- o adamın cennette olduğunu biliyorum.”</span></p>

    <p class="Normal para-style-override-7"><span class="char-style-override-14" xml:lang="ar-SA">Öyle miydi? Henüz doğmamış olmasına rağmen ölmüş ve cennete gitmiş olabilir miydi? Brianna’ya göre ölmüştü; ölümün zamanı umursadığı da yoktu.</span></p>

    <p class="Normal para-style-override-7"><span class="char-style-override-14">Kafasını nehre doğru kaldırdı ama sözlerini ne kemiklere, ne de Tanrı’ya yöneltiyordu.</span></p>

    <p class="Normal para-style-override-7"><span class="char-style-override-14">“Frank baba,” dedi, sesi kesildi; kuzenine daha da sıkı sarılarak güç aldı. “Baba, sana ihtiyacım var.” Acı dolu ses, küçük bir kıza aitmiş gibi çıktı. Yardım isteyebileceği başka biri de yoktu.</span></p>

    <p class="Normal para-style-override-7"><span class="char-style-override-14">“Senden Ian’ın küçük kızını bulmanı istiyorum,” dedi, babasının yüzünü gözünün önüne getirmeye çalışarak, uçurumun tepesindeki ağaçların yapraklarının arasında görebilmeyi umarak. “Bul onu, lütfen. Kollarına al, güvende tut. İyi bak- çok iyi bak o kıza, lütfen.”</span></p>

    <p class="Normal para-style-override-7"><span class="char-style-override-14">Durdu; başka bir şey daha söylemesi gerektiğini düşünüyordu, daha resmi bir şey. Haç mı çıkarmalıydı? “Amin” mi demeliydi?</span></p>

    <p class="Normal para-style-override-7"><span class="char-style-override-14">“Teşekkür ederim baba,” dedi yumuşak bir sesle. Sonra da babası sanki henüz ölmüş, tek başına, yetim kalmış gibi ağlamaya başladı. Ian’la birbirlerine tüm güçleriyle sarılmaya devam ederek güç bulmaya çalıştılar.</span></p>

    <p class="Normal para-style-override-7"><span class="char-style-override-14">Ağlamayı bıraktığında Brianna kuzeninin kollarında sabit kaldı, başını Ian’ın omzuna dayamıştı. Ian yavaşça onun sırtını okşadı ama kendinden uzaklaştırmaya çalışmadı.</span><span class="char-style-override-14"/></p>

    <p class="Normal para-style-override-7"><span class="char-style-override-14">“Sağ ol,” diye fısıldadı kulağına. “Sen iyi misin Brianna?”</span></p>

    <p class="Normal para-style-override-7"><span class="char-style-override-14">“Hı-hı.” Bree doğruldu, geri çekildi, sarhoşmuş gibi biraz sallandı. Biraz sarhoş gibi de hissediyordu aslında; kemiklerinin içi boşalmış gibiydi, etrafındakilere odaklanmakta zorlanıyordu. Ama yine de dikkatini çeken birkaç şey vardı: muhteşem venüsçarığı yaprakları, uçurumdan ayrılan ve yüzeyi demirle kızarmış çok güzel bir taş parçası. Ian’ın neredeyse ayağının üstünde oturan Rollo, kafasını da sahibine endişeyle yaslamıştı.</span></p>

    <p class="Normal para-style-override-7"><span class="char-style-override-14">“</span><span class="italik char-style-override-15">Sen</span><span class="char-style-override-14"> iyi misin Ian?”</span></p>

    <p class="Normal para-style-override-7"><span class="char-style-override-14">“Olacağım.” Ian ellerini Rollo’nun kafasında gezdirdi, kulaklarını okşayarak hayvanı sakinleştirmeye çalıştı. “Umarım. Ama...”</span></p>

    <p class="Normal para-style-override-7"><span class="char-style-override-14">“Ne ama?”</span></p>

    <p class="Normal para-style-override-7"><span class="char-style-override-14">“Yani... emin misin Brianna?”</span></p>

    <p class="Normal para-style-override-7"><span class="char-style-override-14">Ne sorduğunu anlamıştı Bree; inancını sorgulamıştı. Sırtını dikleştirdi, burnunu koluna sildi.</span></p>

    <p class="Normal para-style-override-7"><span class="char-style-override-14">“Ben bir Katolik’im ve vitaminlere inanırım,” dedi sertçe. “Frank babamı da iyi tanırım. Tabii ki eminim.”</span></p>

    <p class="Normal para-style-override-7"><span class="char-style-override-14">Ian derin, rahat bir nefes aldı ve verirken omuzlarını gevşetti. Başını salladı, yüz hatları biraz rahatladı.</span></p>

    <p class="Normal para-style-override-7"><span class="char-style-override-14">Bree onu bir taşın üstünde oturur halde bıraktı, sonra akıntıya inip yüzüne soğuk su </span><span class="char-style-override-14" xml:lang="ar-SA">çarptı</span><span class="char-style-override-14">. Uçurumun gölgesi derenin üstüne düşüyordu; serin havaya toprağın, çamların kokusu hâkimdi. Biraz üşümesine rağmen oradan hemen gitmedi, dizlerinin üstünde kaldı.</span></p>

    <p class="Normal para-style-override-7"><span class="char-style-override-14">Ağaçların, suyun içinde mırıldanan seslerini h</span><span class="char-style-override-14" xml:lang="ar-SA">âlâ duyabiliyordu</span><span class="char-style-override-14"> ama umursamadı. Kim olurlarsa olsunlar, ona veya sevdiklerine bir tehdit oluşturmuyorlardı - büyük bir ihtimalle, varlığını kuvvetli şekilde hissettiği kişiye de.</span></p>

    <p class="Normal para-style-override-7"><span class="char-style-override-14">“Seni seviyorum baba,” diye fısıldadı, gözlerini kapadı, huzur duydu.</span></p>

    <p class="Normal para-style-override-7"><span class="char-style-override-14">Az önce oturdukları taşlı alana döndüğünde, Ian da kendisini daha iyi hissediyor olmalı, diye düşündü. Rollo onu rahat bırakınca Ian bir ağacın kökünün yanındaki boşluğu incelemeye koyulmuştu; köpek, sahibinin canının sıkkın olduğunu düşünse asla yanından ayrılmazdı.</span></p>

    <p class="Normal para-style-override-7"><span class="char-style-override-14">Artık işlerinin bitip bitmediğini sormak üzereydi ama Ian doğrulduğunda cevabını zaten aldı.</span></p>

    <p class="Normal para-style-override-7"><span class="char-style-override-14">“Seni buraya getirme sebebim,” dedi birden, “şunun hakkında bir şeyler duymak istememdi.” Mamutu gösterdi. “Ama sana bir soru da sormak istemiştim. Tavsiye gibi.”</span></p>

    <p class="Normal para-style-override-7"><span class="char-style-override-14">“Tavsiye mi? Ian, ben sana tavsiye veremem! Ne yapman gerektiğini nasıl söyleyeyim, kimim ki ben?”</span></p>

    <p class="Normal para-style-override-7"><span class="char-style-override-14">“Belki de söyleyebilecek tek kişisin,” dedi yarım ağızla gülerek. “Ailemdensin, bir kadınsın - beni önemsiyorsun da. Üstelik Jamie Dayı’dan daha çok şey biliyorsun. Her kimsen ya da neysen artık...”</span></p>

    <p class="Normal para-style-override-7"><span class="char-style-override-14">“Daha çok şey bilmiyorum,” dedi Brianna, yukarıdaki kemiklere bakarak. “Farklı şeyler biliyorum.”</span></p>

    <p class="Normal para-style-override-7"><span class="char-style-override-14">“Öyle olsun,” dedi Ian, derin bir nefes aldı. “Brianna,” dedi yumuşakça, “biz evli değiliz, asla evlenmeyeceğiz de.” Bir an gözlerini uzaklara dikti. “Ama evlenmiş olsaydık, elimden geldiğince seni sever, sana çok önem verirdim. Sanırım senin için de aynısı geçerli. Değil mi?”</span></p>

    <p class="Normal para-style-override-7"><span class="char-style-override-14">“Ah, Ian.” Brianna’nın boğazı h</span><span class="char-style-override-14" xml:lang="ar-SA">âlâ</span><span class="char-style-override-14"> az önceki hüznünün kalıntısıyla hafifçe yanıyordu. Ian’ın soğuk, kemikli yüzüne dokundu, dövmelerinin üstünde başparmağını gezdirdi. “Seni şimdi de seviyorum.”</span></p>

    <p class="Normal para-style-override-7"><span class="char-style-override-14">“Tabii,” dedi Ian yine aynı yumuşaklıkla. “Biliyorum.” Elini kaldırıp yüzündeki elin üstüne koydu. Bree’nin avucunu yanağına bastırdı, sonra parmaklarını onunkilerin içine geçirip eli aşağı indirdi ama bırakmadı.</span></p>

    <p class="Normal para-style-override-7"><span class="char-style-override-14">“Söyle bana o zaman,” dedi gözlerini Brianna’nın</span><span class="char-style-override-14" xml:lang="ar-SA"> gözlerinden</span><span class="char-style-override-14"> ayırmadan. “Beni seviyorsan söyle, ne yapayım? Geri mi döneyim?”</span></p>

    <p class="Normal para-style-override-7"><span class="char-style-override-14">“Geri...” Ian’ın yüzünü inceleyerek ne demek istediğini algılamaya çalıştı. “Geri dönmek, Mohavklar’ın arasına mı yani?”</span></p>

    <p class="Normal para-style-override-7"><span class="char-style-override-14">Ian kafasını salladı.</span></p>

    <p class="Normal para-style-override-7"><span class="char-style-override-14">“Emily’nin yanına. O beni sevmişti,” dedi sessizce. “Biliyorum bunu. Yaşlı kadının beni göndermesine izin vererek hata mı ettim? Geri dönüp gerekirse onun için savaşmam mı gerekir? Belki benimle birlikte dönmek ister, Tepe’ye gelir?”</span></p>

    <p class="Normal para-style-override-7"><span class="char-style-override-14">“Ian...” Brianna yine aynı çaresizliği hissetti fakat bu kez içinde kendi kederinin yükü yoktu. Yine de ona bu konuda ne cüretle bir şey söyleyebilirdi ki? Ian için böyle bir kararı nasıl alabilirdi - ona dur ya da git demek Brianna’nın mı göreviydi?</span></p>

    <p class="Normal para-style-override-7"><span class="char-style-override-14">Ama Ian’ın bakışları</span><span class="char-style-override-14" xml:lang="ar-SA"> yüzünde gez</span><span class="char-style-override-14">inmeye devam ederken aradığı gücü buldu - Ian onun ailesindendi. Bu sorumluluk o yüzden onun üstündeydi ve bundan memnun olup olmamasının önemi yoktu.</span></p>

    <p class="Normal para-style-override-7"><span class="char-style-override-14" xml:lang="ar-SA">Çok zorlansa da derin bir nefes aldı.</span></p>

    <p class="Normal para-style-override-7"><span class="char-style-override-14">“Kal,” dedi.</span></p>

    <p class="Normal para-style-override-7"><span class="char-style-override-14">Ian uzun bir süre daha Brianna’nın gözlerinin içine bakmaya devam etti, ela gözlerindeki ciddiyet kaybolmadı.</span></p>

    <p class="Normal para-style-override-7"><span class="char-style-override-14">“Dövüşebilirsin onunla- Ahk...” Mohavk dilindeki karşılığını söylemeye çalıştı ancak sonra vazgeçti. “Güneş Geyiği’yle. Ama Emily’yle savaşamazsın. Eğer seninle birlikte olmak istemediğine karar verdiyse... bunu değiştiremezsin Ian.”</span></p>

    <p class="Normal para-style-override-7"><span class="char-style-override-14">Ian gözlerini kapadı.</span></p>

    <p class="Normal para-style-override-7"><span class="char-style-override-14">“Ama mesele bundan ibaret değil - sadece o ikisi değil, yanılıyor muyum?”</span></p>

    <p class="Normal para-style-override-7"><span class="char-style-override-14">“Hayır,” dedi Ian. Sesi çok alçaktı, neredeyse anlaşılmazdı ama Bree cevabı zaten biliyordu.</span></p>

    <p class="Normal para-style-override-7"><span class="char-style-override-14">“Hepsi,” dedi Bree yumuşakça. “Bütün anneler, büyükanneler, kadınlar... hatta çocuklar.” Klan, aile, kabile, ulus; gelenek, âdet, töre - bunların hepsi Elleriyle Çalışan’ı olduğu yere mıhlıyordu. Hepsinden de ötesi, çocuklar. Küçük, ince, ağaçları susturan, ruhların geceleri etrafta dolanmasını engelleyen sesler.</span></p>

    <p class="Normal para-style-override-7"><span class="char-style-override-14">Bu bağların gücünü, toprağın üstünde onlar olmadan, dışlanarak, yalnız başına yürüyenlerden daha iyi kimse bilemezdi. Bunu ikisi de yaşamıştı, o yüzden cevabı ikisi de biliyordu.</span></p>

    <p class="Normal para-style-override-7"><span class="char-style-override-14">“Hepsi,” diye tekrar etti Ian yumuşakça ve gözlerini açtı. Kayıplarının karanlığında, gölgelerin ortasında, ormanın derinliğindeydiler. “Onların da hepsi.” Kafasını kaldırdı, derenin ötesindeki, kemiklerin ardındaki gökyüzüne baktı. Sonra gözlerini çevirdi, elini kaldırıp yavaşça Brianna’nın yanağına götürdü.</span></p>

    <p class="Normal para-style-override-7"><span class="char-style-override-14">“Kalıyorum o zaman.”</span></p>

    <p class="Normal para-style-override-4"><span class="char-style-override-11">***</span><span class="char-style-override-14"/></p>

    <p class="Normal para-style-override-7"><span class="char-style-override-14">Geceyi kunduz göletinin uzak tarafında geçirdiler. Odun yongalarının çöpleri ve soyulmuş fidanlarla ateş yaktılar.</span></p>

    <p class="Normal para-style-override-7"><span class="char-style-override-14">Yiyecek çok az şeyleri kalmıştı; birkaç avuç acı üzümleri ve suda yumuşatılmadan çiğnenemeyecek bir parça ekmekleri vardı sadece. Ama dert değildi; ikisi de aç sayılmazdı ve Rollo da kendi kendine avlanmak için uzaklaşmıştı.</span></p>

    <p class="Normal para-style-override-7"><span class="char-style-override-14">Sessizce oturup ateşin sönmesini beklediler. Tekrar güçlendirmelerine ihtiyaç yoktu; hava ılıktı ve orada daha çok vakit geçirmeyeceklerdi. Ev de yakındı.</span></p>

    <p class="Normal para-style-override-7"><span class="char-style-override-14">Sonunda Ian biraz kıpırdanınca Brianna ona döndü.</span></p>

    <p class="Normal para-style-override-7"><span class="char-style-override-14">“Baban,” dedi yumuşak ve ciddi bir sesle, “neydi onun adı?”</span></p>

    <p class="Normal para-style-override-7"><span class="char-style-override-14">“Frank- ee... Franklin Wolverton Randall.”</span></p>

    <p class="Normal para-style-override-7"><span class="char-style-override-14">“İngiliz yani?”</span></p>

    <p class="Normal para-style-override-7"><span class="char-style-override-14">“Hem de nasıl,” dedi Bree, acısına rağmen gülümseyerek.</span></p>

    <p class="Normal para-style-override-7"><span class="char-style-override-14">Ian kafa salladı, kendi kendine “Franklin Wolverton Randall,” diye, hafızasına kazımaya çalışırcasına tekrar etti. Sonra tekrar Brianna’ya döndü.</span></p>

    <p class="Normal para-style-override-7"><span class="char-style-override-14">“O zaman, eğer bir gün kendimi tekrar bir kilisede bulursam, onun için bir mum yakacağım.”</span></p>

    <p class="Normal para-style-override-7"><span class="char-style-override-14">“Hoşuna giderdi sanırım,” dedi Bree.</span></p>

    <p class="Normal para-style-override-7"><span class="char-style-override-14">Ian başıyla onayladı, sonra da sırtını uzun yapraklı bir çamın gövdesine yasladı. Bulundukları zemin kozalaklarla kaplıydı; bir avuç kozalak alan Ian, onları bir bir ateşe atmaya başladı.</span></p>

    <p class="Normal para-style-override-7"><span class="char-style-override-14">“Ee, peki Lizzie?” diye sordu Brianna bir süre sonra. “Senden hep hoşlanm</span><span class="char-style-override-14" xml:lang="ar-SA">ıştır o.” Aslında, Ian o zamanlar I</span><span class="char-style-override-14">rokiler’deyken Lizzie haftalarca acı çekmişti. “Artık Manfred’le de evlenmiyor hem...”</span></p>

    <p class="Normal para-style-override-7"><span class="char-style-override-14">Gözleri kapalı olan, Ian kafasını geriye doğru atıp gövdeye dayadı.</span></p>

    <p class="Normal para-style-override-7"><span class="char-style-override-14">“Düşünmediğim şey değil,” dedi.</span></p>

    <p class="Normal para-style-override-7"><span class="char-style-override-14">“Ama?”</span></p>

    <p class="Normal para-style-override-7"><span class="char-style-override-14">“Evet ama.” Gözlerini açtı, kuzenine buruk bir bakış attı. “Onun yanında uyansam, nerede olduğumu anlarım, doğru. Ancak anladığım, küçük kardeşimle yatakta olduğum olur. O kadar umutsuz olmadığımı sanıyorum.” Biraz daha düşündükten sonra, “Henüz,” diye ekledi.</span></p>

    <p class="Normal para-style-override-7"><span class="char-style-override-14"> </span></p>

    <p class="Normal para-style-override-8"><span class="bold char-style-override-15"> </span></p>
  </div>
</body>
</html>