<html xmlns="http://www.w3.org/1999/xhtml">
<head>
  <title>karvekul2-55</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-49"><span class="bold">104. Bir Köpekbalığıyla Uyumak</span></p>

    <p class="Basic-Paragraph" xml:lang="en-GB"><span class="bold"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Stephen Bonnet sözünün eriydi - tabiri caizse. Brianna’ya cinsel olarak rahatsızlık vermedi ama onunla aynı yatağı paylaşmasında ısrarcı oldu.</span></p>

    <p class="Normal para-style-override-7"><span class="char-style-override-9">“Geceleri yanımda sıcak bir beden olmasından çok hoşlanırım,” dedi. “Ayrıca benim yatağımı da yük ambarına tercih edeceğini düşünüyorum.”</span></p>

    <p class="Normal para-style-override-7"><span class="char-style-override-9">Brianna kesinlikle yük ambarını tercih ederdi, gerçi -denize aç</span><span class="char-style-override-9" xml:lang="ar-SA">ı</span><span class="char-style-override-9">ldıklarında kamaradan çıkmasına izin verildikten sonra- ambarın karanlık, rahatsız ve içinde zincirlenmiş, bahtsız köleler barındıran bir yer olduğu ortaya çıkmıştı. Zavallılar kasalarla fıçıların arasına hapsolmuşlardı, yük yer değiştirdiği takdirde ezilme tehlikeleri vardı.</span></p>

    <p class="Normal para-style-override-7"><span class="char-style-override-9">“Nereye gidiyoruz hanımefendi? Orada ne yapacaklar bize?” demişti Josh Galce ambarın gölgeleri içinde, yakışıklı yüzünde ürkek bir ifadeyle.</span></p>

    <p class="Normal para-style-override-7"><span class="char-style-override-9">“Sanırım Ocracoke’a gidiyoruz,” dedi Brianna, aynı dilde. “Gerisini... ben de bilmiyorum. Tespihin h</span><span class="char-style-override-9" xml:lang="ar-SA">âlâ</span><span class="char-style-override-9"> yanında mı?”</span></p>

    <p class="Normal para-style-override-7"><span class="char-style-override-9">“Evet hanımefendi.” Josh göğsüne, haçının olduğu yere dokundu. “Beni umutsuzluğa düşmekten bir o koruyor.”</span></p>

    <p class="Normal para-style-override-7"><span class="char-style-override-9">“Güzel. Dua etmeye devam et.” Sonra öteki kölelere göz atmıştı: iki kadın, iki adam, hepsi ipince vücutlara, kemikli ve zarif yüzlere sahip. Josh’a kendi yemeğinden artırıp getirmişti ama ötekilere bir şey veremeyince mahcup oldu.</span></p>

    <p class="Normal para-style-override-7"><span class="char-style-override-9">“Buraya yemek getiriyorlar mı?”</span></p>

    <p class="Normal para-style-override-7"><span class="char-style-override-9">“Evet hanımefendi. Fena değil,” dedi Josh ikna etmek istercesine.</span></p>

    <p class="Normal para-style-override-7"><span class="char-style-override-9">“Peki, şey” -Brianna çenesini biraz oynatıp kibar bir hareketle diğer köleleri işaret etti- “onlar bir şey biliyorlar mı? Nereye gittiğimizi yani?”</span></p>

    <p class="Normal para-style-override-7"><span class="char-style-override-9">“Bilemiyorum hanımefendi. Onlarla konuşamıyorum. Onlar Afrikalı,</span><span class="char-style-override-9" xml:lang="ar-SA"> görünüşlerine bakılırsa Fulaniler’denler ama </span><span class="char-style-override-9">emin değilim.”</span></p>

    <p class="Normal para-style-override-7"><span class="char-style-override-9">“Anladım. Şey...” Duraksadı, karanlık ambardan çıkmak için sabırsızlanıyordu fakat genç seyisi burada bırakmaya da gönlü razı değildi.</span></p>

    <p class="Normal para-style-override-7"><span class="char-style-override-9">“Siz gidin hanımefendi,” dedi Josh İngilizce, Brianna’nın şüphesini fark ederek. “İyiyim ben. İyi olurum.” Haçına dokundu ve gülümseyebilmek için elinden geleni yaptı, dudaklarının kenarlarının titremesine engel olamasa da. “Kutsal Anne bizi korusun.”</span></p>

    <p class="Normal para-style-override-7"><span class="char-style-override-9">Brianna bu sözlere yalnızca kafasını salladı ve gün ışığına çıkan merdiveni çıktı, orada beş çift gözün üstünde olduğunu gördü.</span></p>

    <p class="Normal para-style-override-7"><span class="char-style-override-9">Bonnet, şükürler olsun ki gününün büyük kısmını güvertede geçiriyordu. O an selviçeden aşağıya çevik bir maymun gibi inmekle meşguldü.</span></p>

    <p class="Normal para-style-override-7"><span class="char-style-override-9">Hareketsizce durdu, rüzgârın uçuşturduğu saçları ve donmuş bacaklarının üstünde dalgalanan etekleri dışında kaskatı kaldı. O da Roger kadar, vücudunun hareketliliğine duyarlıydı - ama kendine özgü bir şekilde. Avının çırpınışıyla uyarılan bir köpekbalığı gibi.</span></p>

    <p class="Normal para-style-override-7"><span class="char-style-override-9" xml:lang="ar-SA">Şimdiye kadar onun yatağında bir gece geçirmişti, gözüne uyku girmemişti. Bonnet onu kendisine rahat bir tavırla çekmiş ve, “İyi geceler</span><span class="char-style-override-9"> canım,” der demez uykuya dalmıştı. Her hareket etmeye kalkışında ve kendini adamın kolundan kurtarmaya çalışmasında Bonnet de onunla birlikte hareket etmiş ve onu kendisine yapıştırmıştı.</span></p>

    <p class="Normal para-style-override-7"><span class="char-style-override-9">Bonnet’nin vücuduyla nahoş bir samimiyet kurmuş ve bu durumla, büyük bir güçlükle unutmaya çalışmış olduğu hatıralar canlanmıştı - kasıklarının Bonnet’nin diziyle zorla ayrılışı, adamın bacaklarının arasına sert ama keyif içinde dokunuşu, adamın kasıklarıyla kollarında güneşle sararmış sarı kılların kıvrımları ve o pis, yıkanmamış erkek kokusu... hepsinin üstüne, Leroi’un alay edercesine, gece boyunca aralıklarla yükselip kalçalarına düşüncesizce baskı yapışı.</span></p>

    <p class="Normal para-style-override-7"><span class="char-style-override-9">Bir an, içinde çok yoğun bir minnet hissetti - hem hamileliği için ki artık bundan şüphesi yoktu, hem de artık Jemmy’nin babasının Stephen Bonnet olmadığından emin olabildiği için.</span></p>

    <p class="Normal para-style-override-7"><span class="char-style-override-9">Bonnet selviçeyi bıraktı, Brianna’yı gördü ve gülümsedi. Bir şey söylemeden, kızın yanından geçerken kalçasını şöyle bir sıktı, Brianna’nın dişlerini sıkıp ellerini küpeşteye geçirmesine neden oldu.</span></p>

    <p class="Normal para-style-override-7"><span class="italik char-style-override-8">Ocracoke, yeni ayda</span><span class="char-style-override-9">. Brianna gözlerini kaldırıp göklerin ihtişamına, denizkırlangıçları ve martıların kümelenişlerine baktı; kıyıdan çok uzakta olamazlard</span><span class="char-style-override-9" xml:lang="ar-SA">ı. Ne kadar kalmıştı şu yeni ay</span><span class="char-style-override-9">a, Tanrı aşkına?</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>