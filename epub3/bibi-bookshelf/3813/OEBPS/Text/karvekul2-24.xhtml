<html xmlns="http://www.w3.org/1999/xhtml">
<head>
  <title>karvekul2-24</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-20"><span class="bold">75. Bit</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Jem dirseklerini masaya, çenesini yumruklarının üstüne koydu, kaşığın tereyağı üstünde izlediği yolu bir dağ aslanının arkadaşlarından ayrılmış bir geyiği takip ettiği dikkatle gözledi.</span></p>

    <p class="Normal para-style-override-7"><span class="char-style-override-9">“Hiç heveslenme,” dedim oğlanın pis parmaklarına bakarak. “Birkaç dakika sabret, hazır olduklarında bir tane alırsın.”</span></p>

    <p class="Normal para-style-override-7"><span class="char-style-override-9">“Ama böyleyken seviyorum büyükanne,” diye itiraz etti. Koyu mavi gözlerini ardına kadar açtı, sessizce yalvardı.</span></p>

    <p class="Normal para-style-override-7"><span class="char-style-override-9">“Hiçbir şeyi </span><span class="char-style-override-9" xml:lang="ar-SA">ç</span><span class="char-style-override-9">iğ çiğ yememelisin,” dedim net şekilde. “Hasta olursun.”</span></p>

    <p class="Normal para-style-override-7"><span class="char-style-override-9">“Ama sen yiyorsun.” Ağzımın kenarını, kahverengi hamur parçasının durduğu yeri parmağıyla gösterdi. Boğazımı temizleyip delili bir havluyla sildim.</span></p>

    <p class="Normal para-style-override-7"><span class="char-style-override-9">“Yemek yemeyeceksin ama sonra,” dedim, fakat her vahşi avcı gibi avının zayıflamaya başladığını çoktan anlamıştı.</span></p>

    <p class="Normal para-style-override-7"><span class="char-style-override-9">“Yiyeceğim, söz. Her şeyi yiyeceğim!” dedi, karşılık beklemeden kaşığa uzandı.</span></p>

    <p class="Normal para-style-override-7"><span class="char-style-override-9">“Ben de ondan korkuyorum,” dedim, elimi istemeye istemeye çekerek. “Tadına bak, yeter- babanla dedene de biraz bırak.”</span></p>

    <p class="Normal para-style-override-7"><span class="char-style-override-9">Konuşmadan kafasını salladı ve kaşığı uzun uzun, tadına vara vara yaladı, zevkle gözlerini kapadı.</span></p>

    <p class="Normal para-style-override-7"><span class="char-style-override-9">Ben de başka bir kaşık bulup, kurabiye hamurunu pişirme tepsisi yerine kullandığım teneke tabakanın üstüne yerleştirmeye devam ettim. Koridordan kapıya doğru ayak sesleri geldiğinde hem kavanoz boşalmış, hem de tepsi dolmuştu. Brianna’nın kendine özgü ayak seslerini tanıyınca boş kaşığı Jemmy’nin elinden kaptım ve kirli ağzının kenarını çabucak temizledim.</span></p>

    <p class="Normal para-style-override-7"><span class="char-style-override-9">Bree kapı ağzında durdu, şüphe dolu bakışlarla bizi süzerken gülümsedi.</span></p>

    <p class="Normal para-style-override-7"><span class="char-style-override-9">“Neler yapıyorsunuz bakalım?”</span></p>

    <p class="Normal para-style-override-7"><span class="char-style-override-9">“Melas kurabiyesi yapıyoruz,” dedim, tenekeleri göstererek. Sonra da derme çatma tepsileri ocağın üstündeki tuğla rafa yerleştirdim. “Jemmy de yardım ediyor.”</span></p>

    <p class="Normal para-style-override-7"><span class="char-style-override-9">Kızıl kaşlardan biri havaya kalktı. Brianna bir bana, bir Jemmy’ye baktı; oğlan son derece yapmacık bir masumiyet ifadesi takınmıştı. Tabii, benim yüz ifadem de pek ikna edici değildi.</span></p>

    <p class="Normal para-style-override-7"><span class="char-style-override-9">“Anladım,” dedi Bree soğukça. “Ne kadar hamur yedin Jem?”</span></p>

    <p class="Normal para-style-override-7"><span class="char-style-override-9">“Ben mi?” dedi Jemmy,</span><span class="char-style-override-9" xml:lang="ar-SA"> gözlerini ardına kadar açarak.</span></p>

    <p class="Normal para-style-override-7"><span class="char-style-override-9">Brianna ona doğru gitti, oğlanın saçındaki minik bir noktayı eliyle temizledi. “Ne bu?”</span></p>

    <p class="Normal para-style-override-7"><span class="char-style-override-9">Jem yüzünü buruşturdu, incelemeye çalıştı, gözlerini istemsizce şaşı yaptı.</span></p>

    <p class="Normal para-style-override-7"><span class="char-style-override-9">“Büyük bir bit olabilir,” dedi umutla. “Rabbie McLeod’dan kapmışımdır belki.”</span></p>

    <p class="Normal para-style-override-7"><span class="char-style-override-9">“Rabbie McLeod mu?” dedim, Rabbie’yle birkaç gün önce mutfak sırasının üstüne birlikte kıvrılıp babalarını beklerlerken uyuyakaldıklarını hatırlayarak. Oğlanların o sırada yan yana rüya görürlerken ne kadar huzurlu göründüklerini düşündüğümü de anımsadım.</span></p>

    <p class="Normal para-style-override-7"><span class="char-style-override-9">“Rabbie’de bit mi var?” dedi Bree hemen, hamur parçasını gerçekten pis bir yaratıkmış gibi yere fırlatarak.</span></p>

    <p class="Normal para-style-override-7"><span class="char-style-override-9">“Tabii, çok kaşınıyor o,” dedi Jemmy neşeyle. “Annesi diyor ki babasının usturasıyla Rabbie’nin kafasını kazıyacakmış, sonra babasını, kardeşlerini, Rufe amcasını da... kazıyacakmış. Bitler hepsinin yataklarında sıçrıyormuş. Annesi bıkmış, her şeyi fırlatıp atası geliyormuş.” Sonra gayet normal bir tavırla elini kaldırdı, kafasını kaşımaya başladı. Parmakların saçların arasındaki bu hareketini daha önce de gördüğümü fark ettim.</span></p>

    <p class="Normal para-style-override-7"><span class="char-style-override-9">Bree’yle birbirimize aynı anda, korku dolu bakışlar attık. Kızım sonra Jemmy’yi omuzlarından tutup pencerenin yanına götürdü.</span></p>

    <p class="Normal para-style-override-7"><span class="char-style-override-9">“Gel bakayım!”</span></p>

    <p class="Normal para-style-override-7"><span class="char-style-override-9">Kardan yansıyan muhteşem ışıkta bakılınca çocuğun kulaklarının arkasındaki hassas deri ve ensesinin bit kaşınmasının karakteristik pembeliğini taşıdığı belli oldu. Kafasına hemen bir göz atınca daha kötüsü ortaya çıktı: hayvanlar minik yumurtalarını saç köklerine bırakmışlardı ve birkaç tane kırmızı-kahverengi arası renkte, yarım pirinç büyüklüğündeki bit, güvensiz olduklarını anlayıp baktığımız yerden telaşla uzaklaştı. Bree tekini yakalayıp tırnaklarının arasında tuttu, parçaladı ve cesedini ateşe attı.</span></p>

    <p class="Normal para-style-override-7"><span class="char-style-override-9">“Iyy!” Brianna elini eteğine sildi, sonra saçını bağladığı kurdeleyi çıkarıp kafasını vahşice kaşıdı. “Bende de var mı?” diye sordu panikle, kafasının üst kısmını bana doğru eğerek.</span></p>

    <p class="Normal para-style-override-7"><span class="char-style-override-9">Kestane ve tarçın rengi telleri ayırıp hemen bir göz attım, beyaz yumurtalar olup olmadığına baktım, sonra çekilip kendi kafamı eğdim.</span></p>

    <p class="Normal para-style-override-7"><span class="char-style-override-9">“Hayır. Bende?”</span></p>

    <p class="Normal para-style-override-7"><span class="char-style-override-9">Arka kapı açıldı ve Jamie içeri girdi. Brianna’yı bir meyve sepeti karıştırır gibi saçlarımı didiklerken görünce şaşırmakla yetindi, sonra havayı kokladı.</span></p>

    <p class="Normal para-style-override-7"><span class="char-style-override-9">“Bir şey mi yanıyor?”</span></p>

    <p class="Normal para-style-override-7"><span class="char-style-override-9">“Ben kurtaracağım dede!”</span></p>

    <p class="Normal para-style-override-7"><span class="char-style-override-9" xml:lang="ar-SA">Çocuğun tepkisiyle yanan melas kokusu bana aynı anda ulaştı. Hemen olduğum yerde sıçrayıp kafamı tabak rafına öyle sert çarptım ki yıldızları gördüm.</span></p>

    <p class="Normal para-style-override-7"><span class="char-style-override-9">Sersemliğim tam zamanında geçti ve Jemmy’nin duvardaki dumanı tüten fırına parmak ucuyla uzanışını gördüm. G</span><span class="char-style-override-9" xml:lang="ar-SA">özlerini konsantrasyonla yummuştu ve u</span><span class="char-style-override-9">zanan elinde de bir havlu vardı.</span></p>

    <p class="Normal para-style-override-7"><span class="char-style-override-9">Jamie iki uzun adımda çocuğun yanına vardı, yakasından geri çekti. Sonra fırının içine çıplak elini sokup yanık kurabiyelerin durduğu tepsiyi seri bir hareketle çekti, hızından dolayı duvara kadar fırlattı. Küçük kahverengi daireler yere saçıldı.</span></p>

    <p class="Normal para-style-override-7"><span class="char-style-override-9">Pencere kenarına tünemiş olan Adso, kendine av çıkmış olabileceğini düşünüp önüne fırlayan bir kurabiyeye doğru atladı, patilerini yaktı. Ürkerek ciyakladı ve kurabiyeyi bırakıp sıranın altına girdi.</span></p>

    <p class="Normal para-style-override-7"><span class="char-style-override-9">Yanan parmaklarını öfkeyle sallayıp son derece kaba, Galce</span><span class="char-style-override-9" xml:lang="ar-SA"> sözcükler sarf eden Jamie, yanmayan eliyle bir çıra parçası aldı, dumanların arasından öteki tepsiyi çıkarmaya çalıştı.</span></p>

    <p class="Normal para-style-override-7"><span class="char-style-override-9">“Ne bu- aa!”</span></p>

    <p class="Normal para-style-override-7"><span class="char-style-override-9">“Jemmy!”</span></p>

    <p class="Normal para-style-override-7"><span class="char-style-override-9">Roger’ın bağırışıyla Bree’ninki aynı ana denk geldi. Jamie’nin hemen arkasından içeri giren Roger’ın şaşkın yüz ifadesi, oğlunun elindeki havluyla yere saçılmış kurabiyeleri toplarken havlunun için için yanmaya başladığını görmesiyle hemen değişmişti.</span></p>

    <p class="Normal para-style-override-7"><span class="char-style-override-9">Roger hemen Jemmy’yi yerden kaldırdı; Bree de oraya aynı anda varınca birbirleriyle çarpışıp ikinci tepsiyi birkaç saniye önce çekmeye başlamış olan Jamie’ye arkadan bindirdiler. Jamie sendeledi, elindeki tepsi ocağın içine uçup etrafa melas kokulu kömür parçaları saçtı. Kargaşa içinde dengesi bozulan kazan, içindeki çorbayla</span><span class="char-style-override-9" xml:lang="ar-SA"> </span><span class="char-style-override-9" xml:lang="ar-SA">kömürlerin üstüne </span><span class="char-style-override-9">devrildi ve büyük bir tıslamayla etrafa hoş kokulu dumanlar yaydı.</span></p>

    <p class="Normal para-style-override-7"><span class="char-style-override-9">Gülsem mi yoksa kapıdan dışarı mı kaçsam, bilemiyordum. Sonunda yerde yanmakta olan havluyu alıp söndürmeye çalışmaya karar verdim.</span></p>

    <p class="Normal para-style-override-7"><span class="char-style-override-9" xml:lang="ar-SA">İşim bitince nefes nefese doğruldum ve ailemin kendini ocaktan kurtarmış olduğunu görüp rahatladım. Jemmy’yi babası sımsıkı tutup göğsüne yaslamıştı, annesi de üstündeki kül ve isleri temizleyip yanan, kırılan bir yeri olup olmadığını kontrol ediyordu. Biraz sinirli görünen Jamie su toplamış parmağını emiyor, yüzüne gelen dumanı da boş eliyle uzaklaştırmaya çalışıyordu.</span></p>

    <p class="Normal para-style-override-7"><span class="char-style-override-9">“Soğuk su,” dedim, en etkili yöntemi vurgulayarak. Jamie’yi kolundan tuttum, ağzındaki parmağı çıkardım ve lavaboya soktum.</span></p>

    <p class="Normal para-style-override-7"><span class="char-style-override-9">“Jemmy iyi mi?” diye sordum, döndüğümde pencerenin yanında örnek bir mutlu aile tablosuyla karşılaştım. “</span><span class="char-style-override-9" xml:lang="ar-SA">İyiymiş, tamam. Çocuğu indir</span><span class="char-style-override-9"> Roger, o bitlenmiş.”</span></p>

    <p class="Normal para-style-override-7"><span class="char-style-override-9">Roger oğlanı sıcak bir patatesmiş gibi indirdi ve “bit” kelimesini duyan her yetişkinin refleksle yaptığı üzere kendini kaşımaya başladı. Az önceki cümbüşten etkilenmeyen Jemmy yere oturdu ve elinde sakladığı kurabiyelerden birini kemirmeye başladı.</span></p>

    <p class="Normal para-style-override-7"><span class="char-style-override-9">“Sonra yemek yem- ” diye başladı Brianna hemen ama sonra devrilen kazanın, batan ocağın halini gördü. Bana döndü ve omuz silkti. “Başka var mı?” diye sordu Jem’e. Ağzı dolu olan çocuk baş</span><span class="char-style-override-9" xml:lang="ar-SA">ını</span><span class="char-style-override-9"> salladı ve gömleğinin içinden bir tane çıkarıp annesine uzattı. Bree hayli temkinli, biraz da iğrenen gözlerle baktığı kurabiyeden bir ısırık aldı.</span></p>

    <p class="Normal para-style-override-7"><span class="char-style-override-9">“Fena değil,” dedi birkaç çiğneyişten sonra. Kalan kısmı Roger’a teklif etti. Roger yanık kurabiyeyi hemen tek eliyle kapıp ağzına attı, öteki eliyle de Jemmy’nin saçlarına dokundu.</span></p>

    <p class="Normal para-style-override-7"><span class="char-style-override-9">“Salgın var,” dedi. “Sinclair’in dükkânının orada beş-altı tane kel çocuk gördük. Senin kafanı da mı kazıyacağız şimdi?” diye sordu, Jemmy’ye gülümseyip çocuğun saçlarını karıştırarak.</span></p>

    <p class="Normal para-style-override-7"><span class="char-style-override-9">Bunu duyunca çocuğun ağzı kulaklarına vardı.</span></p>

    <p class="Normal para-style-override-7"><span class="char-style-override-9">“Büyükannem gibi kel mi olacağım?”</span></p>

    <p class="Normal para-style-override-7"><span class="char-style-override-9">“Evet, hatta daha da kel olacaksın,” dedim keskin bir sesle. Saçlarım aslında beş santim uzunluğuna varmıştı bile ama dalgalı yapıları yüzünden daha kısa görünüyorlardı.</span></p>

    <p class="Normal para-style-override-7"><span class="char-style-override-9">“Kazımak mı?” Brianna dehşete düşmüştü. Bana döndü. “Daha iyi bir yöntem yok mu?”</span><span class="char-style-override-9"/></p>

    <p class="Normal para-style-override-7"><span class="char-style-override-9">Jemmy’nin kafasına düşünceli halde baktım. Annesi ve babasıyla </span><span class="char-style-override-9">aynı, gür, kızıl ve biraz dalgalı saçlara sahipti. Tek eli lavaboda olan Jamie’ye döndüğümde bana gülümsediğini gördüm. O saçlardaki yumurtaları tarakla temizlemenin ne kadar sürdüğünü tecrübeyle öğrenmişti; birçok kez yapmıştım bunu çünkü. Kafasını iki yana salladı.</span></p>

    <p class="Normal para-style-override-7"><span class="char-style-override-9">“Kazımak lazım,” dedi. “Bu kadar büyümüş bir çocuk tarakla temizlenmeye sabredemez.”</span></p>

    <p class="Normal para-style-override-7"><span class="char-style-override-9">“Domuz yağı da kullanabiliriz aslında,” dedim biraz şüpheyle. “Kafasını domuz veya ayı yağıyla sarıp birkaç gün bekletiriz, bitleri boğarız. Umarım.”</span></p>

    <p class="Normal para-style-override-7"><span class="char-style-override-9">“Öff.” Brianna oğlunun kafasına biraz iğrenerek, muhtemelen bunu yaparsak kıyafetlerine bulaşacak yağları gözünde canlandırarak baktı.</span></p>

    <p class="Normal para-style-override-7"><span class="char-style-override-9">“Sirkeyle birlikte adamakıllı tararsak büyük olanları hallederiz,” dedim, Jemmy’nin saç ayrımındaki beyaz çizgiyi inceleyerek. “Ama yumurtalar öyle geçmez; tırnaklarla kazımak gerekir, yoksa büyüyüp tekrar musallat olurlar.”</span></p>

    <p class="Normal para-style-override-7"><span class="char-style-override-9">“Kazıyalım,” dedi Roger, kafasını iki yana sallayarak. “Bütün yumurtaları asla temizleyemeyiz; birkaç günde bir aynı şeyi tekrarlamamız gerekir, ihmal edersek de...” Tırnağının ucuyla parmağındaki kurabiye kırıntısını Bree’nin eteğine fırlattı. Brianna kırıntıyı sinirle tokatladı, kocasına pis pis baktı.</span></p>

    <p class="Normal para-style-override-7"><span class="char-style-override-9">“Çok yardımcı oluyorsun!” Brianna dudağını ısırdı, sonra da isteksizce baş salladı. “Tamam, başka çaresi yok diyorsanız...”</span></p>

    <p class="Normal para-style-override-7"><span class="char-style-override-9">“Tekrar çıkıyor, merak etme,” dedim.</span></p>

    <p class="Normal para-style-override-7"><span class="char-style-override-9">Jamie üst kata, usturasını almaya gitti; ben de ameliyat makaslarımı ve Jamie’nin yanan parmağı için lavanta yağını getirmeye gittim. Geri geldiğimde Bree ve Roger kafa kafaya vermişler, gazeteye benzeyen bir kâğıdı inceliyorlardı.</span></p>

    <p class="Normal para-style-override-7"><span class="char-style-override-9">“Ne o?” diye sordum Brianna’nın omzunun üstünden bakmaya çalışarak.</span></p>

    <p class="Normal para-style-override-7"><span class="char-style-override-9">“Fergus’un siftahı.” Roger bana gülümseyerek döndü ve görebilmem için kâğıdı bana tuttu. “Jamie için Sinclair’ın dükkânına bıraktırtmış.”</span></p>

    <p class="Normal para-style-override-7"><span class="char-style-override-9">“Yaa, ne güzel!”</span></p>

    <p class="Normal para-style-override-7"><span class="char-style-override-9">Okuyabilmek için boynumu eğdim ve tepedeki başlığı görünce küçük bir heyecan dalgası içimi sardı:</span></p>

    <p class="Normal para-style-override-4"><span class="bold char-style-override-8"> </span></p>

    <p class="Normal para-style-override-4"><span class="bold char-style-override-8">THE NEW BERN UNION</span><span class="char-style-override-9"> </span></p>

    <p class="Normal para-style-override-7"><span class="char-style-override-9">Sonra daha yakından baktım.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Onion</span><span class="char-style-override-18">3</span><span class="char-style-override-9" xml:lang="ar-SA"> mı?” dedim gözlerimi kırpıştırarak. “</span><span class="char-style-override-9">Bildiğimiz soğan mı</span><span class="italik char-style-override-8">?</span><span class="char-style-override-9">” “Açıklamasını yapmış,” dedi Roger, sayfanın ortasına hayli süslü bir şekilde yazılmış </span><span class="char-style-override-9" xml:lang="ar-SA">İmtiyaz Sahibi’nden Açıklamalar kısmını göstererek. Havada duran iki </span><span class="char-style-override-9">melek de bu bölümü güçleriyle destekliyorlarmış gibi çizilmişlerdi. “Soğanların katmanları olmasıyla alakalı -karmaşıklık, bak- bir de... ee” -parmağı birkaç satır kaydı-“...</span><span class="italik char-style-override-8">sertliği ve aroması, müşterilerimiz ve okuyucularımızın bilgi alması ve eğlenmesi için her daim büyük önem arz edecektir.</span><span class="char-style-override-9">”</span></p>

    <p class="dip" xml:lang="en-GB">3 İng. Soğan. (Ç.N.)</p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">“Demek müşterilerle okurlar arasında ayrım yapıyor,” dedim. “Tam bir Fransız ayrımcılığı!”</span></p>

    <p class="Normal para-style-override-7"><span class="char-style-override-9">“Eh, evet,” dedi Roger. “Bazı kısımlarda İskoç tınısı fark ediliyor, Marsali’nin de el attığı belli - tabii ki ilanlar da ilanı verenler tarafından yazılmış.” Küçük bir bölümü gösterdi: </span><span class="char-style-override-9" xml:lang="ar-SA">Şapkamı kaybettim. İyi halde bulursanız gazete abonesi S. Gowdy’ye iade ediniz. Kötü durumda ise kendiniz giyiniz.</span></p>

    <p class="Normal para-style-override-7"><span class="char-style-override-9">Jamie bunu duymak için elinde usturayla tam zamanında geldi, kahkahamıza katıldı. Sayfanın dibindeki başka bir bölümü gösterdi.</span></p>

    <p class="Normal para-style-override-7"><span class="char-style-override-9">“Güzelmiş ama ‘Şair’in Köşesi’ benim favorim olacak galiba. Fergus yazmamıştır, hiç sanmam; onda hiç ritim duygusu yoktur - Marsali olabilir mi sizce?”</span></p>

    <p class="Normal para-style-override-7"><span class="char-style-override-9">“Okusana,” dedi Brianna, gazeteyi Roger’a biraz isteksizce de olsa uzatarak. “Bitlerini bütün Tepe’ye yaymadan önce Jemmy’yi kırpmaya başlasam iyi olacak.”</span></p>

    <p class="Normal para-style-override-7"><span class="char-style-override-9">Kısa süre önce bu ihtimalle morali bozulmuş olan Brianna, Jemmy’nin boynuna bir mutfak bezi bağladı ve kararlı bir tavırla kızıl-kestane tutamları yere saçmaya başladı. Bu sırada Roger da şiiri dramatik bir vurguyla okudu.</span></p>

    <p class="Normal para-style-override-7"><span class="italik char-style-override-8">“Ticaret almış başını bu diyarda</span></p>

    <p class="Normal para-style-override-7"><span class="italik char-style-override-8">Alkollü içecekler, vs. anlamında-</span></p>

    <p class="Normal para-style-override-7"><span class="italik char-style-override-8">Söyle bana, anlaşılabilir</span></p>

    <p class="Normal para-style-override-7"><span class="italik char-style-override-8">İnsana hayrı dokunabilir mi?</span></p>

    <p class="Normal para-style-override-7"><span class="italik char-style-override-8">Hiç sanmam; kabul etmem.</span></p>

    <p class="Normal para-style-override-7"><span class="italik char-style-override-8">Çünkü herkes bilir ki en temizi,</span></p>

    <p class="Normal para-style-override-7"><span class="italik char-style-override-8">Her daim, her yerde kötünün iyisi.</span></p>

    <p class="Normal para-style-override-7"><span class="italik char-style-override-8">Belki öğrendin keşifte</span></p>

    <p class="Normal para-style-override-7"><span class="italik char-style-override-8">Her yıl ölmüş on aşüfte</span></p>

    <p class="Normal para-style-override-7"><span class="italik char-style-override-8">“ -Geberene kadar içerekten.</span></p>

    <p class="Normal para-style-override-7"><span class="italik char-style-override-8">Binlerce masum hacamat mı edilsin</span></p>

    <p class="Normal para-style-override-7"><span class="italik char-style-override-8">Ekmeksiz kalıp derde düşerekten.</span></p>

    <p class="Normal para-style-override-7"><span class="italik char-style-override-8">Böyle ahmaklık mı olur dersin?</span></p>

    <p class="Normal para-style-override-7"><span class="italik char-style-override-8">Ben günahı teşvik etmem,</span></p>

    <p class="Normal para-style-override-7"><span class="italik char-style-override-8">Cin satanı hin addetmem;</span></p>

    <p class="Normal para-style-override-7"><span class="italik char-style-override-8">Ama şunu iyi kavra,</span></p>

    <p class="Normal para-style-override-7"><span class="italik char-style-override-8">Bu kumpas en halis mavra.</span></p>

    <p class="Normal para-style-override-7"><span class="italik char-style-override-8">Yaratan’la adalet yerini bulur</span></p>

    <p class="Normal para-style-override-7"><span class="italik char-style-override-8">Çünkü inandığımız yazgı budur.</span></p>

    <p class="Normal para-style-override-7"><span class="italik char-style-override-8">Sodom’un günahının öcü gibi</span></p>

    <p class="Normal para-style-override-7"><span class="italik char-style-override-8">Onunun yeri cehennemin dibi</span></p>

    <p class="Normal para-style-override-7"><span class="italik char-style-override-8">Tanrı acımaya ittiler halbuki.</span></p>

    <p class="Normal para-style-override-7"><span class="italik char-style-override-8">Ama şimdi on tane yüzü kızarmayan-</span></p>

    <p class="Normal para-style-override-7"><span class="italik char-style-override-8">Kafirler oldu dinden kayan,</span></p>

    <p class="Normal para-style-override-7"><span class="italik char-style-override-8">Şehrin yarısını yoldan çıkaran.”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Ben günahı teşvik etmem / Cin satanı hin addetmem</span><span class="char-style-override-9">,” diye tekrar etti Bree gülerek. “Viskiden bahsetmemiş dikkat ettiyseniz. Aşüfte ne demek? Ay, hareket etme bebeğim!”</span></p>

    <p class="Normal para-style-override-7"><span class="char-style-override-9">“Fahişe,” dedi Jamie dalgınca, Roger’ın omzunun üstünden okumaya devam ederken usturayı kayışa sürterek bilemekteydi.</span></p>

    <p class="Normal para-style-override-7"><span class="char-style-override-9">“Fahişe ne demek?” dedi Jemmy, radarıyla konuşmadaki garip kelimeyi elbette yakalayarak. “Richie’nin kardeşi Charlotte</span><span class="char-style-override-18">4</span><span class="char-style-override-9"> mu yoksa?” </span></p>

    <p class="dip" xml:lang="en-GB">4 Jemmy burada fahişe anlamına gelen “Harlot” ile Charlotte’u karıştırıyor. (Ç.N.)<span class="char-style-override-13"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Richard Woolam’ın kız kardeşi Charlotte çok güzel bir genç kadındı ve çok da dindardı aynı zamanda. Jamie damadıyla bakışıp öksürdü.</span></p>

    <p class="Normal para-style-override-7"><span class="char-style-override-9">“Hayır, değil evlat,” dedi. “Ayrıca, bir yerde öyle deme sakın, Tanrı aşkına! Bakayım, kafanı kazıtmaya hazır mısın?” Cevabı beklemeden tıraş fırçasını eline aldı ve Jemmy’nin kafasını sabun köpüğüne buladı. Çocuk zevkle ciyakladı.</span></p>

    <p class="Normal para-style-override-7"><span class="char-style-override-9">“Bir berber bir berbere bre berber...” dedi Bree izlerken, kendi kendine.</span></p>

    <p class="Normal para-style-override-7"><span class="char-style-override-9">“Bir berber dükkânı açmadığımız kaldı,” dedim şakayla, yere düşen saçları toplayıp bitlerin yok olması ümidiyle ateşe fırlatırken. Yazık oluyordu aslında; oğlanın saçları gerçekten çok güzeldi - ama tekrar uzayacaktı sonuçta. Ayrıca çocuğun kafasının şahane şekli ortaya çıkmıştı: zarif bir kavunu andırıyordu.</span></p>

    <p class="Normal para-style-override-7"><span class="char-style-override-9">Jamie kendi kendine bir şey mırıldanarak, sanki bir bal arısını tıraş edermiş gibi hassasiyetle, usturayı torununun kafatasında kaydırdı.</span></p>

    <p class="Normal para-style-override-7"><span class="char-style-override-9">Jemmy kafasını hafifçe hareket ettirince yüreğim</span><span class="char-style-override-9" xml:lang="ar-SA"> ağzıma geldi, bir anı gözümde canlandı</span><span class="char-style-override-9"> - Paris’te, saçı çok kısa kesilmiş olan Jamie, Jack Randall ile karşılaşmaya hazırlanıyor; ölmeye ya da öldürmeye. Sonra Jemmy tekrar döndü, taburesinde huzursuzlandı ve anım yok oldu, yerini başka bir şey aldı.</span></p>

    <p class="Normal para-style-override-7"><span class="char-style-override-9">“O ne öyle?” Ben bakmak için eğilirken Jamie usturayı zarifçe çekip son köpüğü ateşe silkti.</span></p>

    <p class="Normal para-style-override-7"><span class="char-style-override-9">“Ne?” Bree de yanıma geldi, küçük kahverengi lekeyi görünce gözleri ardına kadar açıldı. İki santim çapında, yuvarlak görünümlü, sol kulağın arka üst tarafındaydı.</span></p>

    <p class="Normal para-style-override-7"><span class="char-style-override-9">“Ne bu?” diye sordu yüzünü buruşturarak. Dikkatle dokunulan yer Jemmy’nin dikkatini çekmedi; çocuk bir an önce tabureden inmek için kımıldanmaya devam ediyordu.</span></p>

    <p class="Normal para-style-override-7"><span class="char-style-override-9">“Önemli bir şey olduğunu sanmıyorum,” dedim Brianna’ya, ilk muayenemden sonra. “Nevus denilen şeylerden galiba - bir leke, kabartısız bir ben gibi bir şey. Çoğu zaman tamamen zararsızdır.”</span></p>

    <p class="Normal para-style-override-7"><span class="char-style-override-9">“Ama nereden çıktı şimdi? Doğduğunda yoktu, biliyorum!” diye itiraz etti.</span></p>

    <p class="Normal para-style-override-7"><span class="char-style-override-9">“Bebeklerde çok nadiren ben görülür,” dedim, Jemmy’nin boynundaki mutfak bezini çözerek. “Tamam, bitti işin işte! Gidebilirsin şimdi ama uslu dur, yakında yemek yiyeceğiz. Benler,” diye devam ettim Bree’ye dönerek, “benler üç yaşından sonra oluşmaya başlarlar ve tabii insanlar yaşlandıkça çoğalırlar.”</span></p>

    <p class="Normal para-style-override-7"><span class="char-style-override-9">Bağından kurtulan Jemmy, kel kafasını iki eliyle neşe içinde ovuşturuyor, bir yandan da kendi kendine, “Fahişe Charlotte-fahişe Charlotte” diye şarkı söylüyordu.</span></p>

    <p class="Normal para-style-override-7"><span class="char-style-override-9">“Bir şey olmadığından emin misin?” Brianna’nın yüzü h</span><span class="char-style-override-9" xml:lang="ar-SA">âlâ</span><span class="char-style-override-9"> asıktı, endişelenmişti. “Tehlikeli bir şey değil mi yani?”</span></p>

    <p class="Normal para-style-override-7"><span class="char-style-override-9">“Değil, değil,” dedi Roger, gazeteden kafasını kaldırarak. “Çocukluğumdan beri bende de böyle bir şey var. İşte... burada.” Konuşurken yüzü aniden değişti, elini kaldırdı ve çok yavaşça kafasının arka tarafına götürdü - sol kulağının arkasına, biraz üst kısmına.</span></p>

    <p class="Normal para-style-override-7"><span class="char-style-override-9">Bana döndü, aniden rengi atmıştı ve koyu halat yarasının altında adem elması hareket edince yutkunduğu belli oldu. Kolumdaki tüyler diken dikendi.</span></p>

    <p class="Normal para-style-override-7"><span class="char-style-override-9">“Evet,” dedim bana bakan gözlere cevap vererek ve sesimin çok titrememiş olduğunu umdum. “Öyle izler... genellikle kalıtsaldır.”</span></p>

    <p class="Normal para-style-override-7"><span class="char-style-override-9">Jamie bir şey demedi ama elimi tutup sertçe sıktı.</span></p>

    <p class="Normal para-style-override-7"><span class="char-style-override-9">Jemmy o anda dört ayak üstünde, Adso’yu sıranın altından çıkarmaya çalışıyordu. Küçük ve kırılgan boynunun üstündeki henüz kazınmış, bembeyaz kafası, topraktan dışarı pörtlemiş bir mantarı andırıyordu. Roger’ın gözleri bir an lekeye kilitlendi, sonra Bree’ye döndü.</span></p>

    <p class="Normal para-style-override-7"><span class="char-style-override-9">“Sanırım ben de biraz bitlenmiştim,” dedi, sesi biraz fazla çıkarak. Gür saçlarını topladığı bağı açtı ve iki eliyle, vahşi hareketlerle başını kaşımaya başladı. Sonra makası eline aldı, gülümsedi ve Bree’ye uzattı. “Babasının oğlu...”</span></p>

    <p class="Normal para-style-override-6"><span class="bold"> </span></p>
  </div>
</body>
</html>