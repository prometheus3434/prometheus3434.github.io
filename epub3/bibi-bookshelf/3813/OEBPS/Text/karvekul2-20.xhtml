<html xmlns="http://www.w3.org/1999/xhtml">
<head>
  <title>karvekul2-20</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-16"><span class="bold">71. Domuz Sosisi</span></p>

    <p class="Normal para-style-override-7"><span class="bold char-style-override-15"> </span></p>

    <p class="Normal para-style-override-7"><span class="bold char-style-override-15"> </span></p>

    <p class="Normal para-style-override-7"><span class="char-style-override-14">Ronnie Sinclair elinde iki fıçı viskiyle avluda belirdiğinde domuz sosisi yapmaktaydım. Birbirlerine halatlarla bağlanmış birkaç fıçı daha arkadan geliyordu; adam sanki gelişiminin ortasında dik durmayı öğrenmiş bir kırkayağa benziyordu. Hava serindi ama Bay Sinclair uzun süre yoku</span><span class="char-style-override-14" xml:lang="ar-SA">ş</span><span class="char-style-override-14"> yukarı yürümekten dolayı ter içindeydi - ve durmaksızın konuşuyordu.</span></p>

    <p class="Normal para-style-override-7"><span class="char-style-override-14">“Tanrı aşkına, beyefendi acaba bu evi niçin bulutların ortasına inşa etti hanımefendi?” dedi hesap sorarcasına. “Neden at arabasıyla ulaşılabilecek bir yere dikmemiş acaba?” Viski fıçılarını dikkatle yere koydu, sonra da sırtından, diğer fıçıları taşıması için takılmış koşum takımını çıkardı. Rahatladı, halatların kestiği yerleri ovaladı.</span></p>

    <p class="Normal para-style-override-7"><span class="char-style-override-14">Adamın cevap beklemeyen sorularını görmezden geldim, bir yandan önümdekini karıştırmaya devam ederken adamı başımla içeri davet ettim.</span></p>

    <p class="Normal para-style-override-7"><span class="char-style-override-14">“Taze kahve yaptım,” dedim. “Ballı ekmeklerimiz de var.” Kendi karnım da yemek konusu açılınca guruldadı. Baharatı konulup doldurulduktan ve haşlanıp kızartıldıktan sonra, domuz sosisi harika bir yemekti. Ama yarı pıhtılaşmış domuz kanı içeren ilk aşamalar o kadar iştah açıcı değildi, ne yazık ki.</span></p>

    <p class="Normal para-style-override-7"><span class="char-style-override-14">Yemek konusu açılınca Sinclair’in yüzü güldü. Terli alnını koluna sildi, beni başıyla selamlayıp eve doğru yöneldi. Sonra durdu, tekrar döndü.</span></p>

    <p class="Normal para-style-override-7"><span class="char-style-override-14">“Ah, unutmuşum hanımefendi. Size bir mesajım var.” Gömleğinin içini dikkatle yokladı, yavaşça alt kaburgalara doğru indi ve sonunda aradığını bulup terli kıyafetlerinin arasından çıkardı. Islak kâğıt parçasını bana beklenti dolu bir yüzle uzattı; sağ kolumun neredeyse omza kadar kan içinde olduğunu, solun da en fazla beş santim daha iyi durumda olduğunu fark etmedi.</span></p>

    <p class="Normal para-style-override-7"><span class="char-style-override-14">“Mutfağa koyar mısın lütfen?” dedim. “Beyefendi içeride. Ben de şu işi bitirir bitirmez geleceğim. Onu- ” Mektubun kimden olduğunu soracaktım ama lafı zarifçe değiştirdim. “Onu kimden aldın?” Ronnie okuyamıyordu - gerçi mektubun dışında herhangi bir yazı da görememiştim.</span></p>

    <p class="Normal para-style-override-7"><span class="char-style-override-14">“Belem deresine giden bir tenekeci verdi,” dedi. “Ona kimin verdiğini söylemedi - şifacıya ver, öyle dedi.”</span></p>

    <p class="Normal para-style-override-7"><span class="char-style-override-14">Nemli kâğıda kaşlarını çatarak baktı ama sonra gözleri yavaşça bacaklarıma kaydı; fark ettim. Serin havaya rağmen yalınayaktım, üstümde belimdeki lekeli önlük ve jüponlar dışında da bir şey yoktu. Ronnie bir süredir kendisine eş olacak bir kadın bakıyordu ve bu dönemde, istemsiz olarak, yaş veya ilişki durumu gözetmeksizin, karşılaştığı her kadının fiziksel özelliklerini inceleme huyu edinmişti. Bakışlarını fark ettiğimi anlayınca hemen gözlerini çevirdi.</span></p>

    <p class="Normal para-style-override-7"><span class="char-style-override-14">“O kadar mı?” diye sordum. “Şifacı - adımı da mı söylemedi yani?”</span></p>

    <p class="Normal para-style-override-7"><span class="char-style-override-14">Adam elini seyrelmekte olan kızıl saçlarının arasında dolaştırdı; kızarmış kulaklarının yanındaki teller havaya kalkınca iyice tilkiye benzedi.</span></p>

    <p class="Normal para-style-override-7"><span class="char-style-override-14">“Gerekmezdi, değil mi?” Başka bir şey söylemeden, yiyecek bir şeyler bulmak ve Jamie’nin yanına gitmek </span><span class="char-style-override-14" xml:lang="ar-SA">üzere</span><span class="char-style-override-14"> eve gitti - beni kanlı işimle baş başa bıraktı.</span></p>

    <p class="Normal para-style-override-7"><span class="char-style-override-14">En kötü kısım kanın temizlenmesiydi: kolun fıçının karanlık, bet kokulu derinliklerine ulaşıp kan pıhtılaşırken oluşan fibrinin alınması. Bu protein lifleri kola yapışır, sonra dışarı çıkarılıp temizlenirdi - tekrar tekrar. Yine de bağırsakların sosis kalıbı olarak kullanılmak üzere arındırılması</span><span class="char-style-override-14" xml:lang="ar-SA"> işinden daha temiz sayılırdı; onu dere kenarında Brianna ve Lizzie yapıyordu.</span></p>

    <p class="Normal para-style-override-7"><span class="char-style-override-14">Son sonuçlara bir göz attım; parmaklarımın arasından süzülen açık kırmızı sıvının içinde lif yoktu. Kolumu tekrar fıçının yanında, büyük kestane ağacının altındaki su variline soktum. Jamie, Roger ve Arch Bug domuzu -büy</span><span class="char-style-override-14" xml:lang="ar-SA">ük beyaz domuz değildi</span><span class="char-style-override-14"> ama önceki yıl </span><span class="char-style-override-14">doğurduğu çocuklarından biriydi- avluya sürüklemiş, iki gözünün ortasına indirdikleri sopadan sonra hayvanı sağlamca bir dala asmış, boğazını kesip kanı fıçıya akıtmışlardı.</span></p>

    <p class="Normal para-style-override-7"><span class="char-style-override-14">Roger ve Arch bağırsakları çıkarılmış leşi, kaynatılıp tüylerinden ayrılması için götürmüşlerdi; Jamie onlara katılamamıştı,</span><span class="char-style-override-14" xml:lang="ar-SA"> çünkü Binbaşı MacDonald aniden</span><span class="char-style-override-14">, nefes nefese çıkagelmişti. Ama tercih yapabilecek olsa, Jamie’nin domuzla uğraşmayı seçeceğini düşünüyordum.</span></p>

    <p class="Normal para-style-override-7"><span class="char-style-override-14">El ve kollarımı, boşuna da olsa, içgüdülerim yüzünden iyice yıkadıktan sonra bir keten havluya kuruladım ve ellerimi bileğe kadar arpa, yulaf ezmesi ve haşlanmış pirinç kâselerinin içine soktum. Binbaşı’nın pancar kırmızısı yüzü ve Ronnie’nin söylenişi aklıma gelince biraz gülümsedim. </span><span class="italik char-style-override-15">Beyefendi</span><span class="char-style-override-14">, binasını Tepe’nin neresine dikeceğine büyük bir özenle karar vermişti - kolay ulaşılmamasını özellikle istemişti.</span></p>

    <p class="Normal para-style-override-7"><span class="char-style-override-14">Parmaklarımı saçlarımın arasında gezdirdim, derin bir nefes alıp temiz kolumu tekrar fı</span><span class="char-style-override-14" xml:lang="ar-SA">çıya daldırdım. Kan hızla soğuyordu. Tahıllar sağ olsun, artık o metalik, kesif kan kokusu daha dayanılabilir haldeydi. Ama karışım hâlâ</span><span class="char-style-override-14"> ılıktı; tahıl taneleri beyaz, kahverengi renkler oluşturarak dönüyorlar, ben bir yandan karıştırırken kanın içinde açık renk girdaplar oluşturuyorlardı.</span></p>

    <p class="Normal para-style-override-7"><span class="char-style-override-14">Ronnie haklıydı; “şifacı”dan başka bir </span><span class="char-style-override-14" xml:lang="ar-SA">şey denmesi gerekmezdi hakikaten. Cross Creek’e kadar buralarda bir ben vardım, Kızılderili şamanları sayılmazsa</span><span class="char-style-override-14"> - ki çoğu Avrupalı saymazdı.</span></p>

    <p class="Normal para-style-override-7"><span class="char-style-override-14">Notu kimin yolladığını, konunun ne kadar acil olduğunu merak ettim. Herhalde bir acelesi yoktu - acil müdahale gerektiren bir kaza ya da bir çocuk doğumu konusu olmamalıydı, çünkü bunlar genellikle kişinin bana kadar taşınmasıyla sonuçlanırdı genellikle. Bir tenekecinin avucuna sıkıştırılan kâğıt parçası herhalde bu kadar önemli bir haber içermezdi.</span></p>

    <p class="Normal para-style-override-7"><span class="char-style-override-14">Tenekeciler verilecek işe ve işin olduğu yere göre hareket ediyor, seçici davranıyorlardı. Tepe’ye kadar nadiren çıkarlardı ama geçen ay üç tane görmüştüm. Bunun nedeni büyüyen nüfusumuz da olabilirdi - Fraser Tepesi’nde artık altmış aile kalıyordu, kulübeler toplamda on beş kilometrelik bir alana yayılmıştı.</span></p>

    <p class="Normal para-style-override-7"><span class="char-style-override-14">“Bu da başka bir alamet Sassenach,” demişti Jamie, bu geçici konuklardan sonuncusu ayrılırken. “Havada savaş kokusu duyanlar yollara düşer.”</span><span class="char-style-override-14"/></p>

    <p class="Normal para-style-override-7"><span class="char-style-override-14">Haklı olduğunu düşünmüştüm; İskoç dağlarında, Stuart Ayak</span><span class="char-style-override-14">lanması’nın haberini taşıyanları hatırlıyordum. Sanki isyanın, huzursuzluğun dumanı, tutunacak bir toprağı, evi, barkı, ailesi, sevdiği olmayanı daha evvel vuruyor, birçoklarının hayatını yerle yeksan edecek olmanın elçisi olarak onları seçiyordu. Kombinezonumdan içeri giren hafif esintiyle ürperdim.</span></p>

    <p class="Normal para-style-override-7"><span class="char-style-override-14">Yulaf lapası yeterli koyuluğa ulaşmış, koyu kırmızı bir krema görünümü almıştı. Topaklanmış taneleri ellerimle ufaladıktan sonra, sol elimle doğranmış soğanların olduğu kâseye uzandım. Soğanın keskin kokusu, kesilmiş domuzun vahşi aromasını bastırdı.</span></p>

    <p class="Normal para-style-override-7"><span class="char-style-override-14">Tuzla biberi de hallettim. Geriye sadece... Sanki içimden geçeni duymuş gibi Roger evin köşesinden döndü, elinde iyi kesilmiş domuz yağlarıyla dolu bir çanak vardı.</span></p>

    <p class="Normal para-style-override-7"><span class="char-style-override-14">“Tam zamanında!” dedim, kafamla fıçıyı gösterdim. “Dur, atma içine, ölçmem lazım - göz kararı.” On çift el kadar yulaf lapası, bir o kadar pirinç, yine aynı miktarda arpa kullanmıştım. Toplamın yarısı, o zaman on beş. Gözlerime gelen saçları yine geriye attım, çanağın içindekilerle iki avucumu doldurup fıçının içine attım.</span></p>

    <p class="Normal para-style-override-7"><span class="char-style-override-14">“İyisin, değil mi?” diye sordum. Çenemle tabureyi işaret ettim, sonra da yağları parmaklar</span><span class="char-style-override-14" xml:lang="ar-SA">ımla işlemeye başladım. Roger hâlâ biraz solgundu</span><span class="char-style-override-14"> ama otururken buruk bir gülümseme takındı.</span></p>

    <p class="Normal para-style-override-7"><span class="char-style-override-14">“İyiyim.”</span></p>

    <p class="Normal para-style-override-7"><span class="char-style-override-14">“Zorunda değildin, biliyorsun.”</span></p>

    <p class="Normal para-style-override-7"><span class="char-style-override-14">“Zorundaydım.” Burukluk sesine yansıdı. “Keşke daha iyi yapabilseydim.”</span></p>

    <p class="Normal para-style-override-7"><span class="char-style-override-14">Omzumu silktim ve uzattığı çanağa tekrar uzandım.</span></p>

    <p class="Normal para-style-override-7"><span class="char-style-override-14">“Tecrübe işi.”</span></p>

    <p class="Normal para-style-override-7"><span class="char-style-override-14">Domuzu öldürmek için gönüllü olmuştu. Jamie de sopayı ona verip geri çekilmişti. Jamie’nin domuz öldürüşüne daha önce şahit olmuştum; kısa bir dua okur, domuzu kutsar, sonra da kafatasını tek bir darbeyle paramparça ederdi. Roger o işi ancak beşinci denemesinde tamamen bitirebilmişti; kemiğin ezilme -ezilememe- dakikaları, h</span><span class="char-style-override-14" xml:lang="ar-SA">âlâ sırtımdaki tüyleri diken diken ediyordu. Roger işi bitirdikten sonra sopayı yere bırakmış, bir ağacın arkasına gidip şiddetle kusmuştu.</span></p>

    <p class="Normal para-style-override-7"><span class="char-style-override-14">Bir avuç daha yağ aldım. Karışım iyice yoğunlaşıyor, yağlı bir hal alıyordu.</span></p>

    <p class="Normal para-style-override-7"><span class="char-style-override-14">“Nasıl yapılacağını göstermeliydi sana.”</span></p>

    <p class="Normal para-style-override-7"><span class="char-style-override-14">“Teknik bir zorluğu olduğunu sanmıyorum,” dedi Roger. “Sopayı al, hayvanın kafasına geçir. Basit.”</span><span class="char-style-override-14"/></p>

    <p class="Normal para-style-override-7"><span class="char-style-override-14">“Fiziksel olarak öyle, evet,” dedim. Biraz daha yağ aldım, öteki </span><span class="char-style-override-14">elimi de kullanmaya başladım. “O iş için özel bir dua var. Hayvan katli için yani. Jamie söylemiştir herhalde?”</span></p>

    <p class="Normal para-style-override-7"><span class="char-style-override-14" xml:lang="ar-SA">Şaşırdı, biraz da gerildi.</span></p>

    <p class="Normal para-style-override-7"><span class="char-style-override-14">“Hayır, bilmiyordum.” Sonra gülümsedi. “Domuzların ruhu için ilahi yani, öyle mi?”</span></p>

    <p class="Normal para-style-override-7"><span class="char-style-override-14">“Domuzlara bir faydası dokunuyor mu, bilemem,” dedim. Yağın kalanını tahıl karışımının içine atıp ara ara gözüme çarpan kıkırdakları temizlerken bir süre sessiz kaldık. Roger’ın fıçıyı izlediğini, bir canlının hayatının nasıl diğerinin midesini </span><span class="char-style-override-14" xml:lang="ar-SA">şenlendirdiğini</span><span class="char-style-override-14"> ilgiyle takip ettiğini hissedebiliyordum.</span></p>

    <p class="Normal para-style-override-7"><span class="char-style-override-14">“İskoç dağlarındaki çobanlar hayvanlarından bir bardak kan alıp yulaf lapasıyla karıştırırlar, o karışımı sonra yolda yerler,” dedim. “Besleyicidir herhalde ama o kadar da lezzetli değil.”</span></p>

    <p class="Normal para-style-override-7"><span class="char-style-override-14">Roger baş</span><span class="char-style-override-14" xml:lang="ar-SA">ını</span><span class="char-style-override-14"> salladı, dalgınlaşmıştı; boş sepeti yere koyduktan sonra tırnağının içindeki kurumuş kanları kamasının ucuyla kazımaya başladı.</span></p>

    <p class="Normal para-style-override-7"><span class="char-style-override-14">“Geyik için olanla aynı mı?” diye sordu. “Duayı diyorum. Jamie’nin onu okuduğunu daha önce duymuştum ama sözleri hatırlamıyorum.”</span></p>

    <p class="Normal para-style-override-7"><span class="char-style-override-14">“Sorsana.”</span></p>

    <p class="Normal para-style-override-7"><span class="char-style-override-14">Gözleri tırnağındaki işteydi, odaklanmıştı.</span></p>

    <p class="Normal para-style-override-7"><span class="char-style-override-14">“Belki de bilmemi uygun görmedi. Katolik olmadığım için olabilir.”</span></p>

    <p class="Normal para-style-override-7"><span class="char-style-override-14">Karışıma doğru hafifçe eğilip gülümseyişimi sakladım.</span></p>

    <p class="Normal para-style-override-7"><span class="char-style-override-14">“Fark edeceğini sanmıyorum. O dua Roma Kilisesi’nden çok daha eskilerden kalma olmalı.”</span></p>

    <p class="Normal para-style-override-7"><span class="char-style-override-14">Roger’ın yüzü hafif bir merakla aydınlandı, içindeki araştırmacı ruh ortaya çıktı.</span></p>

    <p class="Normal para-style-override-7"><span class="char-style-override-14">“O duadaki Galce’nin çok eskiden kullanıldığını anlamıştım zaten -bu zamanlarda konuşulandan da eski- şimdi konuşulandan yani.” Dediği şeyi fark edince biraz kızardı; baş</span><span class="char-style-override-14" xml:lang="ar-SA">ımı</span><span class="char-style-override-14"> salladım, bir şey demedim.</span></p>

    <p class="Normal para-style-override-7"><span class="char-style-override-14">Tamamen uydurma gibi gelen, ama ayrıntılarıyla uğraşılmış, iyi bir tiyatro oyununa benzeyen bir dünyada yaşıyormuş hissi... Hatırlıyordum. Gerçekliğin başka bir zaman diliminde, başka bir yerde olduğu düşüncesiyle pekişirdi ve küçük bir şokla fark ettim ki o zamanlar artık gerçekten hatıralardan ibaretti - zaman benim için kaymış, bambaşka bir boyut açmıştı.</span><span class="char-style-override-14"/></p>

    <p class="Normal para-style-override-7"><span class="char-style-override-14">Benim zamanım artık şimdiydi, gerçeklik de tırnaklarımdaki domuz kanı, parmaklarımdaki kaygan yağ, ağaç kıymıkları, kınakına kabukları, güneşin açısına göre saat tahminleriydi - tabii bir de Jamie’nin yanında oluşumdu. Otomobillerin, telefonların, çalar saatlerin ve banka kredilerinin olduğu dünya artık gerçekdışı, benden olabildiğince uzak, rüya mahsulüydü sadece.</span></p>

    <p class="Normal para-style-override-7"><span class="char-style-override-14">Ama henüz bu geçişi Roger da Bree de yapamamıştı. Davranış şekillerinde, aralarında konuştuklarında bunun yankısını hissedebiliyordum. Nedeni büyük ihtimalle birbirlerine sahip olmalarıydı; benzer düşünce tarzları ve tecrübelerle o zamanı canlı tutabiliyorlar, aralarındaki küçük bir dünya olarak muhafaza edebiliyorlardı. Değişim benim için daha kolaydı. Burada daha önce yaşamıştım ve sonuçta bu zamana bir amaç uğruna gelmiştim - bir de Jamie’ye sahiptim. Ona gelecek hakkında ne anlatırsam anlatayım, onun için masaldan ibaretti. Bizim aramızdaki dünya daha başkaydı.</span></p>

    <p class="Normal para-style-override-7"><span class="char-style-override-14">Yine de ara sıra o ikisi için endişeleniyordum. Geçmiş hakkında onların dü</span><span class="char-style-override-14" xml:lang="ar-SA">şündüğü gibi düşünmek, onlar</span><span class="char-style-override-14"> gibi hareket etmek tehlikeli olabiliyordu - çünkü bazen buray</span><span class="char-style-override-14" xml:lang="ar-SA">ı</span><span class="char-style-override-14"> turistik, ilginç, zorda kalındığında kaçılabilecek bir yer gibi düşündükleri izlenimine kapılıyordum. Fakat öyle bir seçenekleri yoktu - ister sevgiyle, ister görev aşkıyla olsun, küçük kızıl kafa Jemmy içinde bulundukları zamana demir atmalarını gerektiriyordu. Eğer yaşamlarını olduğu gibi kabul ederlerse onlar için daha iyi olacaktı - daha güvenli en azından.</span></p>

    <p class="Normal para-style-override-7"><span class="char-style-override-14">“Kızılderililer’de de öyle bir şey var,” dedim Roger’a. “Geyikler içindi yanılmıyorsam. O yüzden Vatikan’dan önce olduğunu düşündüm.”</span></p>

    <p class="Normal para-style-override-7"><span class="char-style-override-14">Başını salladı, ilgisini çekmişti.</span></p>

    <p class="Normal para-style-override-7"><span class="char-style-override-14">“Sanırım böyle şeyler bütün ilkel kültürlerde ortak - insanların hayvan öldürüp yedikleri her yerde böyle bir şey var galiba.”</span></p>

    <p class="Normal para-style-override-7"><span class="char-style-override-14" xml:lang="ar-SA">İlkel kültürler. Alt dudağımı dişlerimin arasında sıkıştırdım; ilkellik olsun ya da olmasın, bulunduğu uzay ve zamanda barınmak istiyorsa, ailesini en azından korumak için öldürme becerisi kazanması gerektiğini sertçe vurgulamamak için kendimi zor tutuyordum. Ama sonra elinin hareketini, tırnaklarının arasında kalmış kuru kanları ovalayarak çıkarmaya çalışmasını gördüm</span><span class="char-style-override-14"> - bunun zaten farkındaydı. </span><span class="italik char-style-override-15">“Zorundaydım,”</span><span class="char-style-override-14"> demişti az önce.</span></p>

    <p class="Normal para-style-override-7"><span class="char-style-override-14">Kafasını kaldırdı, benimle göz göze geldi ve cansız bir gülümseme oturttu yüzüne. Anlamıştı.</span></p>

    <p class="Normal para-style-override-7"><span class="char-style-override-14">“Belki... törensel bir şekilde yapmayınca cinayet gibi geliyordur,” </span><span class="char-style-override-14">dedi yavaşça. “Sanki böylece gerekliliğe vurgu yapılıyor...”</span></p>

    <p class="Normal para-style-override-7"><span class="char-style-override-14">“Gereklilik - bir de kurban etme.” Jamie’nin yumuşak sesi arkamdan aniden gelince ürktüm; kafamı sertçe çevirdim. Kızılçamın gölgesinde duruyordu - kim bilir ne kadar süredir...</span></p>

    <p class="Normal para-style-override-7"><span class="char-style-override-14">“Dışarı çıktığını duymamıştım,” dedim, bana doğru yaklaşırken öpmesi için yanağımı uzatarak. “Binbaşı gitti mi?”</span></p>

    <p class="Normal para-style-override-7"><span class="char-style-override-14">“Hayır,” dedi, temiz kalan nadir yerlerimden olan alnımı öptü. “Bir süreliğine Sinclair’in yanında bıraktım. Güvenlik Komitesi hakkında bir şeyler...” Suratını buruşturdu, Roger’a döndü.</span></p>

    <p class="Normal para-style-override-7"><span class="char-style-override-14">“Evet, doğru diyorsun,” dedi. “Öldürmenin güzel bir tarafı yoktur ama gereklidir. Kan akıtacağın zaman da biraz şükranla yaparsan daha iyi olur.”</span></p>

    <p class="Normal para-style-override-7"><span class="char-style-override-14">Roger kafa salladı, dirseklerime kadar kana batmış koluma ve önümdeki karışıma baktı.</span></p>

    <p class="Normal para-style-override-7"><span class="char-style-override-14">“O zaman bir dahakine söylemem gereken sözleri bana söylersin?”</span></p>

    <p class="Normal para-style-override-7"><span class="char-style-override-14">“Bu seferki için de çok geç sayılmaz gerçi, değil mi?” dedim. İkisi de biraz şaşırdı. Kaşımı kaldırıp Jamie’ye, sonra Roger’a döndüm. “Domuz için olmadığını söylemiştim.”</span></p>

    <p class="Normal para-style-override-7"><span class="char-style-override-14">Jamie benimle göz göze geldi, muzip bakışlarla kafa salladı.</span></p>

    <p class="Normal para-style-override-7"><span class="char-style-override-14">“Pekâlâ.”</span></p>

    <p class="Normal para-style-override-7"><span class="char-style-override-14" xml:lang="ar-SA">İçine hindistan cevizi, kekik, adaçayı, biber, maydanoz ve güveyotu koyduğum baharat kavanozunu eline aldı, ellerini açan Roger’ın avuçlarını doldurdu. Roger otları birbirlerine yavaşça sürdü, ufalanıp yeşil bir toz haline gelince fıçının içine bıraktı. Kekremsi kokular kan kokusuyla birleşti; Jamie o sözcükleri, </span><span class="char-style-override-14">Vikingler’in zamanından kalma bir tonlamayla telaffuz etti.</span></p>

    <p class="Normal para-style-override-7"><span class="char-style-override-14">“İngilizce konuş,” dedim, Roger’ın yüzündeki ifadeden onu anlamadığını fark edince.</span></p>

    <p class="Normal para-style-override-7"><span class="italik char-style-override-15">“Tanrım, bana verdiğin bu yaratığın kanını ve etini kutsa,”</span><span class="char-style-override-14"> dedi Jamie yumuşakça. Baharatlardan biraz da kendi baş ve işaret parmaklarının arasına alıp serpti.</span></p>

    <p class="Normal para-style-override-7"><span class="italik char-style-override-15">“İnsanları yaratan ellerinle yaratıldı,</span></p>

    <p class="Normal para-style-override-7"><span class="italik char-style-override-15">Yaşatmak için ölecek.</span></p>

    <p class="Normal para-style-override-7"><span class="italik char-style-override-15">Ben ve benden olanlar bu hediyeni şükranla yesin diye,</span></p>

    <p class="Normal para-style-override-7"><span class="italik char-style-override-15">Ben ve benden olanlar kendi kanını ve etini feda edişine şükretsin diye,</span></p>

    <p class="Normal para-style-override-7"><span class="italik char-style-override-15">Yaşatmak için ölecek.”</span></p>

    <p class="Normal para-style-override-7"><span class="char-style-override-14">Gri-yeşil tozun son kümesi karışıma benim ellerimden karıştı ve sosis yapma</span><span class="char-style-override-14" xml:lang="ar-SA"> törenimiz son buldu.</span><span class="char-style-override-14" xml:lang="ar-SA"/></p>

    <p class="Normal para-style-override-7"><span class="char-style-override-14">“İyi ettin Sassenach,” dedi Jamie, ıslak ve henüz temizlenmiş el</span><span class="char-style-override-14">lerimle kollarımı havluyla kurularken. Evin köşesinden kızların yanına doğru gitmekte olan, artık biraz daha huzurlu görünen Roger’ı kafasıyla işaret etti. “Daha </span><span class="char-style-override-14" xml:lang="ar-SA">önce benim de aklımdan geçmişti</span><span class="char-style-override-14"> ama nasıl yapmam gerektiğini bilememiştim.”</span></p>

    <p class="Normal para-style-override-7"><span class="char-style-override-14">Gülümseyip ona yaklaştım. Soğuk, rüzgârlı bir gündü ve</span><span class="char-style-override-14" xml:lang="ar-SA"> işim bitince daha da üşümüştüm, sıcaklığına ihtiyaç duymuştum. Kollarını etrafımda sarınca hem kucaklayışının sıcaklığın</span><span class="char-style-override-14"> ve</span><span class="char-style-override-14" xml:lang="ar-SA"> gömleğinin içindeki kâğıt parçasının hışırtısını fark ettim.</span></p>

    <p class="Normal para-style-override-7"><span class="char-style-override-14">“Bu ne?”</span></p>

    <p class="Normal para-style-override-7"><span class="char-style-override-14">“O Sinclair’in getirdiği küçük mektup,” dedi, gömleğinin içine erişmek için biraz geri çekilerek. “Donald buradayken açmak istemedim, ben dışarı çıkınca okumayacağından da emin olamadım.”</span></p>

    <p class="Normal para-style-override-7"><span class="char-style-override-14">“Mektup senin de değil zaten,” dedim, lekeli kâğıt parçasını elinden alarak. “Bana o.”</span></p>

    <p class="Normal para-style-override-7"><span class="char-style-override-14">“Öyle mi? Sinclair söylemedi, sadece verdi.”</span></p>

    <p class="Normal para-style-override-7"><span class="char-style-override-14">“Ondan da bu beklenirdi!” Her zamanki gibi, Ronnie Sinclair beni kocamın bir uzantısı olarak görmüştü - bana özgü bir şey değildi bu, bir cinsiyete karşı takınılmış bir tavırdı. Onunla evlenecek kadına sabır diledim.</span></p>

    <p class="Normal para-style-override-7"><span class="char-style-override-14">Notu biraz zorlanarak da olsa açtım; terli tene o kadar çok maruz kalmıştı ki kenarları birbirine yapışmıştı.</span></p>

    <p class="Normal para-style-override-7"><span class="char-style-override-14" xml:lang="ar-SA">İçindeki mesaj kısa ve biraz tuhaftı, hem de rahatsız ediciydi. Kâğıda</span><span class="char-style-override-14">, sivriltilmiş bir çubuğun ucuna kuru kana benzer bir şeyle çiziktirilmiş gibiydi - ama büyük ihtimalle vişne suyuydu.</span></p>

    <p class="Normal para-style-override-7"><span class="char-style-override-14">“Ne yazıyor Sassenach?” Kâğıda kaşlarımı çatarak baktığımı gören Jamie, kâğıda doğru eğildi. Notu ona doğrulttum.</span></p>

    <p class="Normal para-style-override-7"><span class="char-style-override-14">Aşağıdaki köşelerden birinde, silik ve minik harflerle, sanki fark edilmemesi istenmiş gibi, “Faydree” yazıyordu. Üstte, net harflerle yazan mesaj ise şuydu:</span></p>

    <p class="Normal para-style-override-7"><span class="italik char-style-override-15">GELİNİS</span></p>

    <p class="Normal para-style-override-4"><span class="char-style-override-11">***</span><span class="char-style-override-14"/></p>

    <p class="Normal para-style-override-7"><span class="char-style-override-14">“O olmalı,” dedim, titreyip şalı üstüme çekerken. Kenardaki maltızın yanmasına rağmen ameliyathane soğuktu. Bir yandan sosisler pişerken, Ronnie Sinclair ile MacDonald da mutfakta elma şarabı içip bekliyorlardı. Notu masama yaydım, ürkek imzanın üstündeki buyurgan harfleri inceledim. “Bak. Başka kim olacak?”</span></p>

    <p class="Normal para-style-override-7"><span class="char-style-override-14">“O yazı yazamıyordu ama?” diye itiraz etti Jamie. “Başkasına yazdırmış olabilir tabii.” Kaşlarını </span><span class="char-style-override-14" xml:lang="ar-SA">çatarak kâğıdı tekrar inceledi.</span><span class="char-style-override-14" xml:lang="ar-SA"/></p>

    <p class="Normal para-style-override-7"><span class="char-style-override-14">“Bu kadarını yazabilir.” Brianna ve Roger da ameliyathaneye gel</span><span class="char-style-override-14">mişlerdi; Bree uzanıp kâğıda dokunmuş, harflerin kâğıtta bıraktığı izi uzun parmağıyla incelemişti. “Öğretmiştim ona.”</span></p>

    <p class="Normal para-style-override-7"><span class="char-style-override-14">“Öyle mi?” Jamie şaşırdı. “Ne zaman?”</span></p>

    <p class="Normal para-style-override-7"><span class="char-style-override-14">“River Run’da kaldığımda. Sen annemle Roger’ı aramaya gittiğin zaman.” Bir an dudakları kasıldı; pek hatırlanacak zamanlar değildi onun için.</span></p>

    <p class="Normal para-style-override-7"><span class="char-style-override-14">“Alfabeyi öğrettim; okuma-yazmayı tamamen öğretmeye niyetlenmiştim. Bütün harfleri işlemiştik - hangi harfin nasıl okunduğunu biliyordu, hepsini çizebiliyordu. Sonra bir gün, devam edemeyeceğini söyledi.” Gözlerini kaldırdı, kalın kızıl kaşlarını üzüntüyle çattı. “Jocasta Teyze öğrenip engel oldu sanmıştım.”</span></p>

    <p class="Normal para-style-override-7"><span class="char-style-override-14">“Onu Ulysses’in yapmış olma ihtimali daha yüksek. Jocasta doğrudan seni durdururdu, kızım.” Bana baktığında Jamie’nin kaşları da kızınınkilerin aynısı oldu. “Phaedre diyorsun yani? Teyzemin kölesi?”</span></p>

    <p class="Normal para-style-override-7"><span class="char-style-override-14">Kafamı salladım ama dudağımın kenarını şüpheyle ısırdım.</span></p>

    <p class="Normal para-style-override-7"><span class="char-style-override-14">“River Run’daki köleler onun adını öyle söylüyorlar hakikaten - Faydree diye. O isimli başka birini de tanımıyorum.”</span></p>

    <p class="Normal para-style-override-7"><span class="char-style-override-14">Jamie notta yazanı okuduktan sonra Ronnie Sinclair’i sorgulamıştı -panikletmemek için soruları normal, alelade bir dille sormuştu- ama fıçıcının bana anlattıklarından başka bir bilgisi yoktu: notu ona bir tenekeci vermiş ve “şifacı”ya gideceğini söylemişti.</span></p>

    <p class="Normal para-style-override-7"><span class="char-style-override-14">Masaya eğildim, nota tekrar bakmak için mumu biraz havaya kaldırdım. İmzadaki F harfi tereddütle, birkaç darbeyle çizilmişti - imzanın sahibi, imzayı atmaya zorlukla karar vermişti. Bu da notun kaynağı hakkında daha iyi bir fikir sahibi olmamızı sağlıyor, diye düşündüm. Kuzey Carolina’da bir köleye okuma-yazma öğretmenin kanunlara ayk</span><span class="char-style-override-14" xml:lang="ar-SA">ırı olup olmadığını bilmiyordum</span><span class="char-style-override-14"> ama hoş karşılanmadığından emindim. Birkaç istisna olmasına rağmen -sahipleri için kendilerini eğiten Ulysses gibiler- bu yetenek onlar için çok tehlikeliydi ve gizlemeye çalışmaları oldukça muhtemeldi.</span></p>

    <p class="Normal para-style-override-7"><span class="char-style-override-14">“Çok önemli bir şey olmasa, böyle bir not gönderme riskine girmezdi,” dedi Roger. Bree’nin arkasında, tek eli onun omzunda, karısının masada parmaklarıyla düzleştirdiği notu inceliyordu. “Ne oldu acaba?”</span></p>

    <p class="Normal para-style-override-7"><span class="char-style-override-14">“Son zamanlarda teyzenden haber aldın mı?” diye sordum Jamie’ye ama kafasını iki yana sallamadan önce de cevabı biliyordum. River Run’dan Tepe’ye ulaşan her mektup, saatler içinde herkes tarafından duyulurdu.</span><span class="char-style-override-14"/></p>

    <p class="Normal para-style-override-7"><span class="char-style-override-14">Bu yıl Helicon dağındaki toplanmaya gitmemiştik; Tepe’de yapılacak çok iş vardı ve Jamie sıcak siyasi ortamdan uzak durmak istemişti. Ama Jocasta ve Duncan yine de orada olmak istemişlerdi. Ters bir şey olsa, en kötü ihtimalle dedikodu yoluyla kulağımıza gelirdi ve bunu duyalı çok olurdu.</span></p>

    <p class="Normal para-style-override-7"><span class="char-style-override-14">“Yani ciddi olmakla kalmıyor, bir de kölenin şahsi meselesi,” dedi Jamie. “Başka türlü olsa teyzem mektup yazardı ya da Duncan’dan bir haber gelirdi.” </span></p>

    <p class="Normal para-style-override-7"><span class="char-style-override-14">Masanın etrafında duruyor, nota sanki küçük ama yıkıcı bir dinamit parçası gibi bakıyorduk. Haşlanan sosislerin sıcak, rahatlatıcı kokusu serin havayı sarmıştı.</span></p>

    <p class="Normal para-style-override-7"><span class="char-style-override-14">“Neden sana yollamış peki?” diye sordu Roger, bana dönerek. “Tıbbi bir konu mu dersin? Hasta mı yoksa hamile mi acaba?”</span></p>

    <p class="Normal para-style-override-7"><span class="char-style-override-14">“Hastalık değil,” dedim. “Notta daha büyük bir telaş var.” River Run’a seyahat etmek en az bir hafta sürüyordu - o da iyi bir havada, başa bir kaza bela gelmezse. Notun bile Fraser Sırtı’na gelmesinin ne kadar sürdüğünü Tanrı bilirdi.</span></p>

    <p class="Normal para-style-override-7"><span class="char-style-override-14">“Ama hamileyse? Olabilir o zaman.” Brianna dudaklarını büzdü, h</span><span class="char-style-override-14" xml:lang="ar-SA">âlâ</span><span class="char-style-override-14"> çatık kaşlarla kâğıda bakıyordu. “Sanırım annemi bir arkadaş gibi görüyor. Jocasta Teyze’den önce sana söylerdi, bence.”</span></p>

    <p class="Normal para-style-override-7"><span class="char-style-override-14" xml:lang="ar-SA">İsteksizce baş salladım. Arkadaşlık tanımı biraz abartılıydı; Phaedre konumundaki insanlar ve ben arkadaş olamazdık. Birbirimizi o kadar sevmememiz için birçok neden vardı</span><span class="char-style-override-14"> - şüphecilik, güvensizlik, köle olmanın getirdiği büyük kültürel farklılıklar...</span></p>

    <p class="Normal para-style-override-7"><span class="char-style-override-14">Yine de birbirimize bir sempati duyduğumuz gerçekti. Onunla dirsek dirseğe iş yapmış, otlar ekip biçmiş, ilaç olması için çaylar yapmıştık - tabii hangisinin nasıl kullanılacağını yalnız ben bildiğim için ona açıklamıştım. Bir kızın cesedini birlikte gömmüş, onun katili olmakla suçlanan bir köle kızı birlikte yaptığımız planla kurtarmıştık. Phaedre’nin hasta bakıcılığıyla ilgili de özel bir yeteneği vardı, otlardan da biraz anlıyordu. Küçük bir mesele olsa kendisi halledebilirdi. Ama beklenmedik bir hamilelik ya da benzeri bir şeyse...</span></p>

    <p class="Normal para-style-override-7"><span class="char-style-override-14">“Peki ne yapabileceğimi sanıyor acaba?” diye sesli düşündüm, el parmaklarımın uçları bir anda ürperdi. Kölesinin birdenbire hamile kalması, sahibin sorunu olmazdı - hatta ve hatta, ekstra işgücü çıkaca</span><span class="char-style-override-14" xml:lang="ar-SA">ğı için memnun bile olurdu. Ama</span><span class="char-style-override-14"> maalesef, sırf çocuğu kölelik içinde büyümesin diye doğar doğmaz öldüren köle kadınları da duymuştum. Ama Phaedre bir ev kölesiydi, hor kullanılmıyordu ve sahibi Jocasta da köle ailelerini ayırmazdı. Hamileyse eğer, Phaedre’nin durumu o kadar da umutsuz olmamalıydı - tabii, ben kızın halini kim olarak değerlendirebilirdim ki?</span></p>

    <p class="Normal para-style-override-7"><span class="char-style-override-14">Hafif bir buhar çıkararak iç geçirdim, ne düşüneceğimi bilemiyordum.</span></p>

    <p class="Normal para-style-override-7"><span class="char-style-override-14">“Yani... neden böyle bir- eğer çocuğu varsa ve kurtulmak istiyorsa, yardımı benden alabileceğini nereden çıkarmış, onu da merak ediyorum. Başka bir şeyse de yani... neden ben? Orda bir sürü ebe, şifac</span><span class="char-style-override-14" xml:lang="ar-SA">ı</span><span class="char-style-override-14"> var... Mantığını kavrayamıyorum.”</span></p>

    <p class="Normal para-style-override-7"><span class="char-style-override-14">“Peki ya-” dedi Brianna, sonra da sustu. Dudaklarını kuşkuyla büzdü, bana, Jamie’ye, sonra tekrar bana baktı. “Peki ya,” dedi tekrar, dikkatle, “hamileyse ama bebeğin babası... olmaması gereken biriyse?”</span></p>

    <p class="Normal para-style-override-7"><span class="char-style-override-14">Jamie’nin gözleri temkinli fakat biraz da neşeli bir hal aldı ve Brianna’yla benzerlikleri arttı.</span></p>

    <p class="Normal para-style-override-7"><span class="char-style-override-14">“Kim mesela?” diye sordu. “Farquard Campbell mı?”</span></p>

    <p class="Normal para-style-override-7"><span class="char-style-override-14" xml:lang="ar-SA">Öneriyi duyunca dayanamayıp kahkahayı bastım; Brianna küçümseyici bir homurtu çıkardı, nefesiyle oluşan beyaz buharlar başının etrafında döndü. Namus timsali, yaşını başını almış Farquard Campbell ve bir köle...</span></p>

    <p class="Normal para-style-override-7"><span class="char-style-override-14">“Hayır,” dedi Brianna, “gerçi o adam da ilginç ama... yoo. Aklımdan başkası geçmişti… ya Duncan?”</span></p>

    <p class="Normal para-style-override-7"><span class="char-style-override-14">Jamie boğazını temizledi, benimle göz göze gelmekten kaçındı. Ben de dudağımı ısırdım, yüzümün kızarmaya başladığını hissettim. Duncan, Jocasta’yla evlenmeden önce kronik iktidarsızlık sıkıntısını Jamie’yle paylaşmıştı - ama Brianna bunu bilmiyordu.</span></p>

    <p class="Normal para-style-override-7"><span class="char-style-override-14">“Onu pek sanmam,” dedi Jamie, boğuk bir sesle. Dolu boğazını hafifçe öksürerek temizledi, maltızdan gelen dumanı eliyle öteye yelledi. “Neden öyle düşündün</span><span class="char-style-override-14" xml:lang="ar-SA"> kızım?”</span></p>

    <p class="Normal para-style-override-7"><span class="char-style-override-14">“Duncan yüzünden değil,” dedi Brianna samimice. “Ama Jocasta Teyze... eh, çok yaşlandı. Erkekleri de biliyorsun işte.”</span></p>

    <p class="Normal para-style-override-7"><span class="char-style-override-14">“Yoo, nasılmış erkekler?” diye sordu Roger sakince, gülmemek için öksürmeme neden olarak.</span></p>

    <p class="Normal para-style-override-7"><span class="char-style-override-14">Jamie kız</span><span class="char-style-override-14" xml:lang="ar-SA">ına</span><span class="char-style-override-14"> alaycı gözlerle baktı.</span></p>

    <p class="Normal para-style-override-7"><span class="char-style-override-14">“Erkekleri senden çok daha iyi bilirim </span><span class="italik char-style-override-15">a nighean</span><span class="char-style-override-14">. Bazı erkeklere asla güvenemesem de, Duncan Innes’in evlilik yeminini karısının siyah kölesiyle bozmayacağından eminim.”</span></p>

    <p class="Normal para-style-override-7"><span class="char-style-override-14">Gülüşümü zorlukla bastırarak, birkaç saniyede kendimi toplamayı başardım. Yine de Roger’ın dikkati çekilmişti bir kere.</span></p>

    <p class="Normal para-style-override-7"><span class="char-style-override-14">“İyi misin?” diye sordu.</span></p>

    <p class="Normal para-style-override-7"><span class="char-style-override-14">“İyiyim,” dedim zorlanan bir sesle. “Biraz- yok bir şeyim.” Şalımın kenarıyla artık kesinlikle morarmış olması gereken yüzümü biraz kapadım. “Biraz... duman altı mı olduk- maltızdan yani?”</span></p>

    <p class="Normal para-style-override-7"><span class="char-style-override-14">“Belki öyledir,” dedi Brianna, Jamie’ye karşılık olarak. “Ama olmayabilir de. Mesele, Phaedre’nin notu ‘şifacı’ya göndermesi, büyük ihtimalle not buraya gelmeden önce yanlış ellere geçerse diye annemin adını kullanmak istememesinden dolayıydı. Düşündüm ki belki de istediği annem değildir, sensindir.”</span></p>

    <p class="Normal para-style-override-7"><span class="char-style-override-14">Bunu duyunca Jamie de ben de ciddileştik, birbirimize baktık. Hiç göz ardı edilmeyecek bu ihtimal, ikimizin de aklına gelmemişti.</span></p>

    <p class="Normal para-style-override-7"><span class="char-style-override-14">“Eğer sana not yollarsa herkesin dikkatini çekerdi,” diye devam etti Bree, nota kaşlarını çatarak bakmaya devam edip. “Ama isim vermeden ‘şifacı’ yazmasında bir sakınca olmaz. Annem gelirse de bu mevsimde yanında senin de gideceğini hesap etmiştir. Gitmezsen de annem seni oraya varınca çağırabilirdi.”</span></p>

    <p class="Normal para-style-override-7"><span class="char-style-override-14">“O da bir fikir,” dedi Jamie yavaşça. “</span><span class="italik char-style-override-15">Beni</span><span class="char-style-override-14"> ne yapacak ki?”</span></p>

    <p class="Normal para-style-override-7"><span class="char-style-override-14">“Öğrenmenin tek yolu var,” dedi Roger ve Jamie’ye baktı. “Dışarıdaki çoğu iş bitti; ekinlerle samanlar tamam, kesim de halloldu. Gitmek isterseniz biz burayı </span><span class="char-style-override-14" xml:lang="ar-SA">çekip çeviririz.”</span></p>

    <p class="Normal para-style-override-7"><span class="char-style-override-14">Jamie bir</span><span class="char-style-override-14" xml:lang="ar-SA"> süre hareketsiz kaldı, düşündü ve sonra pencereye gidip açtı</span><span class="char-style-override-14">. Odanın içine soğuk bir rüzgâr doldu; Bree özgürlüğüne kavuşmaya çalışan not parçasını eliyle masaya bastırdı. Küçük maltızdaki kömürlerin dumanı iyice tüttü, alevleri yükseldi. Yukarıda asılı duran birkaç çeşit ot hafifçe sallandı.</span></p>

    <p class="Normal para-style-override-7"><span class="char-style-override-14">Jamie kafasını pencereden dışarı çıkarıp derin bir nefes aldı; gözlerini de kapamıştı.</span></p>

    <p class="Normal para-style-override-7"><span class="char-style-override-14">“Soğuk ve temiz,” dedi, kafasını içeri çekip pencereyi kapadı. “En az üç gün hava açık. O süre içinde dağdan inmiş oluruz. Hızlı gitmeliyiz.” Bana gülümsedi; burnunun ucu soğukla kızarmıştı. “Bu arada, sosisler hazır m</span><span class="char-style-override-14" xml:lang="ar-SA">ı</span><span class="char-style-override-14">d</span><span class="char-style-override-14" xml:lang="ar-SA">ı</span><span class="char-style-override-14">r artık?”</span></p>

    <p class="Normal para-style-override-7"><span class="char-style-override-14"> </span></p>

    <p class="Normal para-style-override-8"><span class="bold char-style-override-15"> </span></p>
  </div>
</body>
</html>