<html xmlns="http://www.w3.org/1999/xhtml">
<head>
  <title>karvekul2-76</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-69"><span class="bold">SONSÖZ 1<br/></span></p>

    <p class="Normal para-style-override-9"><span class="bold char-style-override-8">LALLYBROCH</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Cep fenerinin parıltısı yavaşça kalın meşe kirişin üstünde gezindi, şüpheli bir deliğin üstünde durdu, devam etti. Yapılı adam büyük bir konsantrasyonla kaşlarını çatmış, dudaklarını her an tatsız bir sürpriz görmeyi bekliyormuş gibi büzmüştü.</span></p>

    <p class="Normal para-style-override-7"><span class="char-style-override-9">Onun yanındaki Brianna da hol tavanındaki gölgeli çıkıntılara bakıyordu, kaşları benzer bir odaklanmayla çatılmıştı. Kirişlerden biri üstlerine düşmediği sürece tahtakurularını ya da termitleri tanıyamayacağını düşünüyordu aslında ama ilgi gösteriyormuş gibi durma kibarlığını göstermesi gerektiğini düşünüyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">İşin aslı</span><span class="char-style-override-9">, dikkatinin yalnızca yarısı yapılı genç adamın esir aldığı, saçlarında pembe meçler olan genç kadına mırıldandıklarındaydı. Dikkatinin öteki yarısı üst kattan gelen seslerdeydi - çocuklar muhtemelen kolilerin arasında saklambaç oynuyorlardı. Fiona da kendi üretimi olan üç minik canavarı getirmiş ve hemen onları bırakıp bir iş için ortadan kaybolmuş, çay vaktinde geri döneceğine söz vermişti.</span></p>

    <p class="Normal para-style-override-7"><span class="char-style-override-9">Brianna kol saatine baktı, onu orada görünce hâlâ şaşırıyordu. Yarım saat vardı. Eğer biraz daha dişlerini sıkabilirlerse- </span></p>

    <p class="Normal para-style-override-7"><span class="char-style-override-9" xml:lang="ar-SA">Üst kattan gelen kulak tırmalayıcı bağırışla Brian</span><span class="char-style-override-9">na’nın yüzü buruştu. </span><span class="italik char-style-override-8">Esir</span><span class="char-style-override-9"> boş bulunup, elindeki not panosunu ciyaklayarak yere düşürdü.</span></p>

    <p class="Normal para-style-override-7"><span class="char-style-override-9">“ANNE!” diye bağırdı Jem, gammazlık tonuyla.</span></p>

    <p class="Normal para-style-override-7"><span class="char-style-override-9">“NE?” diye kükredi Brianna. “MEŞGULÜM!”</span></p>

    <p class="Normal para-style-override-7"><span class="char-style-override-9">“Ama anne! Mandy bana </span><span class="italik char-style-override-8">vurdu!</span><span class="char-style-override-9">” dedi merdivenin yukarısındaki kızgın ses. Kafasını kaldırınca, Brianna oğlunun pencereden sızan güneşi yansıtan kafasının tepesini gördü.</span></p>

    <p class="Normal para-style-override-7"><span class="char-style-override-9">“Öyle mi? Şey- ”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Sopayla</span><span class="char-style-override-9"> hem de!”</span></p>

    <p class="Normal para-style-override-7"><span class="char-style-override-9">“Nasıl sopa- ”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Bilerek!</span><span class="char-style-override-9">”</span></p>

    <p class="Normal para-style-override-7"><span class="char-style-override-9">“Bence bilerek değildir- ”</span></p>

    <p class="Normal para-style-override-7"><span class="char-style-override-9">“VE...” -vurucu olması için son ispiyondan önce duraksadı- “ÖZÜR DİLEMEDİ!”</span></p>

    <p class="Normal para-style-override-7"><span class="char-style-override-9">Mimar ve yardımcısı tahtakurusu arama işini kesmişler, bu sıkıcı bağırışın bitmesini beklemeye başlamışlardı ve hatta Brianna’ya bakıyorlar, zekice bir şey demesini bekliyorlardı.</span></p>

    <p class="Normal para-style-override-7"><span class="char-style-override-9">Brianna bir an gözlerini kapadı.</span></p>

    <p class="Normal para-style-override-7"><span class="char-style-override-9">“MANDY,” diye seslendi. “Özür dile!”</span></p>

    <p class="Normal para-style-override-7"><span class="char-style-override-9">“Dilemem!” diye yanıt verdi yukarıdan gelen incecik ses.</span></p>

    <p class="Normal para-style-override-7"><span class="char-style-override-9">“Dileyeceksin!” dedi Jem’in sesi ve bunu itiş kakış takip etti. Brianna hiddetle merdivene ilerledi, ayağını basamağa koyduğu anda da Jem’in kulak zarlarını zorlayan ciyaklaması geldi.</span></p>

    <p class="Normal para-style-override-7"><span class="char-style-override-9">“ISIRDI BENİ!”</span></p>

    <p class="Normal para-style-override-7"><span class="char-style-override-9">“Jeremiah MacKenzie, sakın sen de onu ısırmaya kalkışma!” diye bağırdı Brianna. “İkiniz de hemen kesin şunu!”</span></p>

    <p class="Normal para-style-override-7"><span class="char-style-override-9">Jem öfke dolu suratını parmaklıklardan çıkardı, saçının ucu kalkmıştı. Gözlerine açık mavi far sürülmüş, yanakları da pembe bir rujla kulaktan kulağa dudak şeklinde boyanmıştı.</span></p>

    <p class="Normal para-style-override-7"><span class="char-style-override-9">“Canavar bu kız,” dedi öfkeyle, aşağıda büyülenmiş yüzlerle bakmakta olan izleyicilere. “Dedem öyle demişti.”</span></p>

    <p class="Normal para-style-override-7"><span class="char-style-override-9">Brianna bunu duyunca gülse mi, ağlasa mı, avazı çıktığı kadar bağırsa mı bilemedi ama mimar ve yardımcısına izin isteyen bir el işareti yaparak merdivenleri çıktı.</span></p>

    <p class="Normal para-style-override-7"><span class="char-style-override-9">Durumu çözmek beklediğinden uzun sürdü, çünkü bunlar olurken fazlaca sessiz kalan Fiona’nın üç küçük kızının -daha önce kendi yüzlerini, Jem’i ve Mandy’yi boyamışlardı- o sırada banyo duvarını Brianna’nın yeni makyaj malzemeleriyle boyamakla meşgul olmalarından dolayı sessiz oldukları ortaya çıktı.</span></p>

    <p class="Normal para-style-override-7"><span class="char-style-override-9">On beş dakika sonra aşağı inebilen Brianna, mimarı ters çevrilmiş bir kömür sepetinin üstünde huzur içinde oturup </span><span class="char-style-override-9" xml:lang="ar-SA">çay molası</span><span class="char-style-override-9"> verirken buldu. Yardımcısı da bu sırada holde ağzı açık halde geziniyordu, elinde yarısı yenmiş bir çörek vardı.</span></p>

    <p class="Normal para-style-override-7"><span class="char-style-override-9">“Bütün çocuklar sizin mi?” diye sordu kız Brianna’ya, delinmiş kaşlarından birini anlayışlı bir tavırla kaldırarak.</span></p>

    <p class="Normal para-style-override-7"><span class="char-style-override-9">“Yoo, Tanrı’ya şükür, hayır. Burada her şey yolunda görünüyor mu?”</span></p>

    <p class="Normal para-style-override-7"><span class="char-style-override-9">“Rutubet var biraz,” dedi mimar neşeyle. “Ama böyle eski bir yerde çok normal tabii. Ne zaman inşa edilmiş burası canım, biliyor musun?”</span></p>

    <p class="Normal para-style-override-7"><span class="char-style-override-9">“1721 tatlım,” dedi yardımcısı olan</span><span class="char-style-override-9" xml:lang="ar-SA"> kız, küçümseyici bir sesle. “Lentoya kazılıydı, içeriye girerken görmedin mi?”</span></p>

    <p class="Normal para-style-override-7"><span class="char-style-override-9">“Yaa, yok canım?” Mimar ilgili gibiydi ama kalkıp bakmaya yeltenmedi. “Restore etmek bir servete mal olmuştur herhalde, öyle değil mi?” Kafasıyla çizme ve kılıçlarla zarar görmüş meşe panellerden birini gösterdi. Darbelerle sıyrılan yüzeyler yıllar içinde kararmıştı fakat h</span><span class="char-style-override-9" xml:lang="ar-SA">âlâ</span><span class="char-style-override-9"> belli oluyordu.</span></p>

    <p class="Normal para-style-override-7"><span class="char-style-override-9">“Onu düzeltmeyeceğiz,” dedi Brianna, boğazı düğümlendi. “O, ’45’ten hemen sonra yapılmış. Öyle kalacak.” </span><span class="italik char-style-override-8">Onu öyle bırakacağız,</span><span class="char-style-override-9"> demişti amcası ona, </span><span class="char-style-override-9" xml:lang="ar-SA">çünkü İngilizler’in ne olduklarını hep hatırlamamız lazım.</span></p>

    <p class="Normal para-style-override-7"><span class="char-style-override-9">“Ah, tarihi bir şey tabii. Pek</span><span class="char-style-override-9" xml:lang="ar-SA">âlâ</span><span class="char-style-override-9"> o halde,” dedi mimar bilmiş bir tavırla kafasını sallayarak. “Amerikalılar genellikle tarihi şeylere pek önem vermiyorlar, değil mi? Modern eşyalar, elektrikli fırınlar, lanet otomatik zımbırtılar... Merkezi ısıtma diye bir şey tutturmuşlar bir de!”</span></p>

    <p class="Normal para-style-override-7"><span class="char-style-override-9">“Sifonu çalışan tuvaletler bana yeter,” dedi Brianna ikna edici bir sesle. “Bir de sıcak su. Sahi, su ısıtıcısına bir göz atabilir misiniz? Bahçedeki bir kabinin içinde, en az elli yıllık bir şey. Üst kattaki şofbeni de değiştirmek istiyoruz.”</span></p>

    <p class="Normal para-style-override-7"><span class="char-style-override-9">“Tamamdır.” Mimar gömleğindeki kırıntıları silkeledi, termosunun tıpasını kapattı ve hantal hareketlerle ayağa kalktı. “Gel Angie, biz göz atalım.”</span></p>

    <p class="Normal para-style-override-7"><span class="char-style-override-9">Brianna merdivenin ilk basamağında şüpheyle durdu, onları takip etmeden önce bir gürültü olup olmadığını kontrol etti ama sorun yok gibi duruyordu; duvara fırlatılan oyuncakların sesi geliyordu ama öfke dolu bağırışlar yoktu. Onları takip etmek için hareket ettiğinde mimarı lentoyu incelerken yakaladı.</span></p>

    <p class="Normal para-style-override-7"><span class="char-style-override-9">“Demek ’45, ha? Nasıl olurdu diye düşündün mü hiç?” diyordu. “Prens Charlie kazansaydı yani.”</span></p>

    <p class="Normal para-style-override-7"><span class="char-style-override-9">“Rüyanda anca Stan! O İtalyan pezevengin hiç şansı yoktu.”</span></p>

    <p class="Normal para-style-override-7"><span class="char-style-override-9">“Ah ama o lanet Campbelllar olmasaydı başarabilirdi. Hainler... Hem erkekleri, hem kadınları,” diye ekledi gülerek -</span><span class="char-style-override-9" xml:lang="ar-SA"> böylece Brianna </span><span class="char-style-override-9">yardımcının adının büyük ihtimalle Campbell olduğunu anladı.</span></p>

    <p class="Normal para-style-override-7"><span class="char-style-override-9">Kabine doğru, daha da alevlenen tartışmalarıyla ilerlediler ama Brianna durdu, kendini tamamen kontrol altına almadan onlara katılmak istemedi.</span></p>

    <p class="Normal para-style-override-7"><span class="italik char-style-override-8">Tanrım,</span><span class="char-style-override-9"> diye tutkuyla dua etti, </span><span class="italik char-style-override-8">ah, Tanrım, lütfen güvende olsunlar! Lütfen, lütfen güvende olsunlar</span><span class="char-style-override-9">. İki yüz yıl önce ölen -ya da iki yüz yıldır ölü olan- insanlar için dua etmek ne kadar saçma gelirse gelsin, yapabileceği tek şey buydu ve bunu günde birkaç kez, aklına onlar geldikçe yapıyordu. Artık Lallybroch’a geldikleri için dualar daha da sıklaşmıştı.</span></p>

    <p class="Normal para-style-override-7"><span class="char-style-override-9">Gözyaşlarını geri itti ve Roger’ın Mini Cooper’ının kavisli araba yoluna girdiğini gördü. Arka koltuk kutularla doluydu; sonunda Papaz Efendi’nin garajındaki işe yarayabilecek ıvır zıvırı toparlamayı başarıyordu.</span></p>

    <p class="Normal para-style-override-7"><span class="char-style-override-9">“Tam zamanında,” dedi Brianna, biraz titrek bir sesle, Roger koltukaltında bir kutuyla gülümseyerek yaklaşırken. Kısa saçları hâlâ Brianna’yı ürkütüyordu. “On dakika sonra gelsen birini öldürebilirdim, gerçekten. Birinci aday da Fiona.”</span></p>

    <p class="Normal para-style-override-7"><span class="char-style-override-9">“Öyle mi?” Roger eğilip onu şevkle öptü, bu da muhtemelen az önce kendisine söyleneni duymamış olduğunun göstergesiydi. “Sana bir şey getirdim.”</span></p>

    <p class="Normal para-style-override-7"><span class="char-style-override-9">“Belli oluyor. Ne- ”</span></p>

    <p class="Normal para-style-override-7"><span class="char-style-override-9">“Ben de bilmiyorum.”</span></p>

    <p class="Normal para-style-override-7"><span class="char-style-override-9">Antika yemek masasına koyduğu kutunun kendisi de ahşaptı; akçaağaçtan yapılma, yıllar içinde isle kararmış ama işçiliği dikkatli gözlerden kaçmayacak bir kasaydı bu. Harikulade bir parçaydı, bağlantı yerleri ustalıkla birleştirilmişti, üst kısmı kayıyordu - kayması lazımdı demek daha doğru olacaktı, çünkü bir süre önce, zamanla siyaha dönmüş, erimiş balmumuyla yapıştırılmışa benziyordu.</span></p>

    <p class="Normal para-style-override-7"><span class="char-style-override-9">Ama en ilgi çekici noktası, kasanın üst kısmıydı. Ahşabın yüzeyine bir isim kazınmıştı: </span><span class="italik char-style-override-8">Jeremiah Alexander Ian Fraser MacKenzie.</span></p>

    <p class="Normal para-style-override-7"><span class="char-style-override-9" xml:lang="ar-SA">İsmi görünce Brianna karnının alt tarafının kasıldığını hissetti ve gözlerini kaldırıp Roger’a baktı; o da içinde bastırdığı bir duyguyla gerilmişti. Brianna onun gerginliğini kendi içinde hissedebiliyordu.</span></p>

    <p class="Normal para-style-override-7"><span class="char-style-override-9">“Ne?” diye fısıldadı. “Kim bunu yollayan?”</span></p>

    <p class="Normal para-style-override-7"><span class="char-style-override-9">Roger kafasını iki yana salladı ve cebinden pis bir zarf çıkardı.</span></p>

    <p class="Normal para-style-override-7"><span class="char-style-override-9">“Bu da onunla birlikteydi, yan tarafa bantla yapıştırılmıştı. Papaz Efendi’nin el yazısı; bazen bir şeyin önemini açıklamak için not düşer, ne olur ne olmaz diye. Ama bunun tam olarak bir açıklama olduğunu söyleyemem.”</span></p>

    <p class="Normal para-style-override-7"><span class="char-style-override-9">Not kısa ve özdü, kutunun Edinburgh’taki artık kullanılmayan bir banka binasından geldiği yazıyordu. Talimatlar kutuyla birlikte verilmişti ve kutunun üzerinde ismi yazan kişi haricinde biri tarafından açılmaması gerektiği söylenmişti. Asıl talimatlar silinmişti, daha sonra kutuyu eline geçiren kişi tarafından mürekkeple üzerinden geçilmişti.</span></p>

    <p class="Normal para-style-override-7"><span class="char-style-override-9">“Yani kim?” diye sordu Brianna.</span></p>

    <p class="Normal para-style-override-7"><span class="char-style-override-9">“Hiçbir fikrim yok. Bıçağın var mı?”</span></p>

    <p class="Normal para-style-override-7"><span class="char-style-override-9">“Bıçağım var mı,” diye mırıldandı Bree, kot pantolonunun ceplerini karıştırarak. “Hiç olmadığı olmuş mu?”</span></p>

    <p class="Normal para-style-override-7"><span class="char-style-override-9">“Cevap için sormamıştım zaten,” dedi Roger karısının elini öperek ve kendisine uzatılan İsviçre çakısını aldı.</span></p>

    <p class="Normal para-style-override-7"><span class="char-style-override-9">Balmumu kolayca çatlayıp ayrıldı ama kutunun kapağı, üstünden o kadar yıl geçtikten sonra zorluk çıkarmaya yemin etmişti. İkisinin aynı anda çalışması gerekti - biri kutuyu kavradı, öteki kapağı ittirip </span><span class="char-style-override-9" xml:lang="ar-SA">çekti. Sonunda, ufak bir </span><span class="char-style-override-9">itiraz sesiyle kapak pes etti.</span></p>

    <p class="Normal para-style-override-7"><span class="char-style-override-9">Garip bir koku odaya yayıldı; ne olduğu ayırt edilemez</span><span class="char-style-override-9" xml:lang="ar-SA"> türden</span><span class="char-style-override-9"> ama bitkilere has bir kokuydu bu.</span></p>

    <p class="Normal para-style-override-7"><span class="char-style-override-9">“Anne,” dedi Brianna istemsizce. Roger ürkerek ona baktı fakat Brianna telaşla ona devam etmesini işaret etti. Roger kutunun içine dikkatle uzandı ve içindekileri çıkardı: bir deste katlanmış, mühürlenmiş mektup, iki kitap ve kiraz ağacından yapılma, uzun bir işlem sonucu iyice cilalanmış, küçük bir yılan.</span></p>

    <p class="Normal para-style-override-7"><span class="char-style-override-9">Brianna alçak, saçma sapan bir ses çıkardı, hemen en üstteki mektuba uzandı. Kâğıdı göğsüne o kadar sert bastırdı ki balmumu çatırdayıp düştü, kağıt kırış kırış oldu. Kalın, yumuşak kâğıdın liflerinde bir zamanlar çiçeklere ait olan soluk izler vardı.</span></p>

    <p class="Normal para-style-override-7"><span class="char-style-override-9">Gözyaşları yüzünde çağıldıyordu ve Roger’ın bir şeyler söylediğini duyuyordu ama Brianna sözcüklere aldırmadı. Çocuklar üst katta yine gürültü çıkarmışlardı, dışarıda mimarlar tartışıyorlardı ama dünya üzerinde o anda gözünün gördüğü tek şey sayfanın üstündeki solgun, geniş, titrek kelimelerdi.</span></p>

    <p class="Normal para-style-override-9"><span class="italik char-style-override-8">31 Aralık 1776</span></p>

    <p class="Normal para-style-override-7"><span class="italik char-style-override-8">Canım kızım,</span></p>

    <p class="Normal para-style-override-7"><span class="italik char-style-override-8">Bunu eline geçirirsen anlayacağın üzere, hayattayız...</span></p>

    <p class="Normal para-style-override-7"><span class="italik char-style-override-8"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>