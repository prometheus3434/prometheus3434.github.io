<html xmlns="http://www.w3.org/1999/xhtml">
<head>
  <title>karvekul2-65</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="bolum-kesme"> </p>

    <p class="bolum"><span class="bold">BÖLÜM 12 <br/>ZAMAN SONSUZA KADAR <br/>BİZİM OLMAYACAK</span></p>

    <p class="Normal para-style-override-8"><span class="bold char-style-override-8"> </span></p>

    <p class="bolum"><span class="bold">114. Amanda</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-4"><span class="italik char-style-override-8"> </span></p>

    <p class="Normal para-style-override-4"><span class="italik char-style-override-8">L’Oignon-Intelligencer, 15 Mayıs 1776</span></p>

    <p class="Normal para-style-override-4"><span class="italik char-style-override-8"> </span></p>

    <p class="Normal para-style-override-10"><span class="italik char-style-override-8">BAĞIMSIZLIK!!</span></p>

    <p class="Normal para-style-override-7"><span class="italik char-style-override-8">Moore’s Creek’teki kutlu zaferin ardından, Dördüncü Kuzey Carolina Kongresi’nde yapılan oylamayla, Halifax Kararları kabul edilmiştir. Bu kararlarla, Kıta Kongresi delegelerinin diğer kolonilerdeki delegelerle birlikte bağımsızlık ilan etmesine, dış ittifaklar kurmasına hükmedilmiş, bu koloniye özel bir anayasa oluşturma hakkı verilmiştir. Halifax Kararları’nın kabulüyle, Kuzey Carolina resmi olarak bağımsızlık ilan eden ilk koloni olmuştur.</span></p>

    <p class="Normal para-style-override-7"><span class="italik char-style-override-8">18 NİSAN’DA, S</span><span class="char-style-override-9" xml:lang="ar-SA">ö</span><span class="italik char-style-override-8">r Peter Parker tarafından kumanda edilen bir filonun ilk gemisi Fear Nehri’nin ağzına geldi. Toplamda dokuz gemiye sahip filo, Vali Josiah Martin’in emriyle, Koloni’yi yatıştırıp birleştirme amacı gütmekte.</span></p>

    <p class="Normal para-style-override-7"><span class="italik char-style-override-8">HIRSIZLIK- Bay Neil Forbes’un Water Sokağı’ndaki deposundan toplam yirmi altı sterlin, on şilin ve dört peni değerinde mal çalındı. 20 Mayıs gecesi, deponun arka kısmına bir delik açan hırsızların, malları bir arabaya yükleyip götürdükleri söyleniyor. Görgü tanıkları, doruların çektiği arabayı süren adamların birinin beyaz, diğerinin siyah olduğunu bildiriyorlar. Bu aşağılık suça dair bir bilgisi olan kişiler, cömertçe mükâfatlandırılacaklardır. Pazar Meydanı’nda martı ve istiridyelerle ilgilenen W. Jones’a müracaat edilmesi rica olunur.</span></p>

    <p class="Normal para-style-override-7"><span class="italik char-style-override-8">20 NİSAN’DA, Yüzbaşı Roger MacKenzie ve eşi, bir kız çocuk sahibi oldular. Çocuk ve annenin sağlıklı oldukları ve kıza Amanda Claire Hope MacKenzie isminin verildiği öğrenildi.</span></p>

    <p class="Normal para-style-override-7"><span class="italik char-style-override-8"> </span></p>

    <p class="Normal para-style-override-7"><span class="char-style-override-9">Yeni doğan kızı kollarına verildiğinde, Roger daha önce hiç hissetmediği bir korku hissetti. Dakikalar önce dünyaya gelmiş, hassas ve bir orkide kadar mükemmel ciltli bu bebek o kadar zarif bir şeydi ki Roger onun üstünde parmak izlerini bırakmaktan korktu - ama aynı zamanda o kadar tatlı bir çocuktu ki ona dokunmak zorunda hissediyordu. Çok yavaşça, elinin tersiyle o minik, tombul yanağını okşadı, kızının başındaki incecik siyah telleri titrek işaret parmağıyla düzeltti.</span></p>

    <p class="Normal para-style-override-7"><span class="char-style-override-9">“Sana benziyor.” Ter içinde, halsiz, darmadağın bir haldeki Brianna -o kadar güzeldi ki Roger ona bakmaya kıyamayacaktı neredeyse- sırtını yastıklara vermiş, Alice Harikalar Diyarı’nda hik</span><span class="char-style-override-9" xml:lang="ar-SA">â</span><span class="char-style-override-9">yesindeki kedi gibi bir gülümseyip bir somurtuyordu. Kendini hiç tamamen bırakmıyordu ama yorgunlukla kontrolü gidip geliyordu.</span></p>

    <p class="Normal para-style-override-7"><span class="char-style-override-9">“Öyle mi dersin?” Roger minik yüzü</span><span class="char-style-override-9" xml:lang="ar-SA"> açlıkla</span><span class="char-style-override-9"> inceledi. Kendi yüzüne benzeyip benzemediğini görmek için değil -</span><span class="char-style-override-9" xml:lang="ar-SA"> gözlerini alamadığı için.</span></p>

    <p class="Normal para-style-override-7"><span class="char-style-override-9">Aylar boyu ani tekmeler ve dürtmelerle uyanarak, Brianna’nın karnındaki sıvı şişkinli</span><span class="char-style-override-9" xml:lang="ar-SA">ği izleyerek ve arkasında yattığı karısının karnını okşayıp şakalar yaparken ufaklığın ellerinin altında yer değiştirmesini hissederek, Roger kızını içtenlikle tanıyordu.</span></p>

    <p class="Normal para-style-override-7"><span class="char-style-override-9">Ancak doğmamışken verdikleri isimle, Küçük Otto olarak tanıyordu. Otto’nun belirli bir kişilik yapısı vardı - o anda, Otto’yu artık kaybettiğini düşünüp saçma bir kayıp hissi duydu. Bu minik, zarif varlık tamamen yeni biriydi.</span></p>

    <p class="Normal para-style-override-7"><span class="char-style-override-9">“Marjorie’ye benziyor mu sence?” Kafasını kaldırmakta olan Bree, battaniyelerle sarılı çocuğuna bakıyordu. Aylarca isim tartışmış, listeler yapmış, birbirlerinin tercihleriyle alay etmiş, Montgomery veya Agatha gibi saçma isimlerden bahsetmişlerdi. Sonunda, biraz teredd</span><span class="char-style-override-9" xml:lang="ar-SA">ütle, erkek olursa Michael kız olursa da Roger’ın annesinin adı olan Marjorie adını koymaya karar vermişlerdi.</span></p>

    <p class="Normal para-style-override-7"><span class="char-style-override-9">Roger’ın kızı gözlerini aniden açıp ona baktı. Gözleri çekikti; babası, Brianna’nınkileri andıran bu gözlerin öyle kalıp kalmayacaklar</span><span class="char-style-override-9" xml:lang="ar-SA">ını merak etti. Yumuşak, koyu</span><span class="char-style-override-9"> mavi renkteydiler, gökyüzünün sabahki halini andırıyorlardı -</span><span class="char-style-override-9" xml:lang="ar-SA"> kısaca göz atıldıkların</span><span class="char-style-override-9">da pek dikkat çekici değillerdi ama doğrudan içlerine bakıldığında... sonsuz, sınırsızlardı.</span></p>

    <p class="Normal para-style-override-7"><span class="char-style-override-9">“Hayır,” dedi Roger yumuşak bir sesle, o gözlerin içine bakarak. </span></p>

    <p class="Normal para-style-override-7"><span class="char-style-override-9">“Hayır,” dedi yeniden. “Adı Amanda.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Başta bir şey söylememiştim. Yeni doğanlarda yaygın görülen bir şeydi - özellikle de Amanda gibi erken doğanlarda. Endişe edilecek şey değildi.</span></p>

    <p class="Normal para-style-override-7"><span class="char-style-override-9">Duktus arteriozus, fetüste aortu pulmoner artere bağlayan küçük bir kan damarıdır. Bebekler de elbette akciğerlere sahiplerdir ama doğumdan önce kullanmazlar; bütün oksijenleri göbek bağı yardımıyla plasentadan gelir. Yani, gelişen dokuya yardım etmek dışında, akciğerlerde kanın dolaşmasına gerek yoktur - bu yüzden, duktus arteriozus, pulmoner dolaşıma dahil olmaz.</span></p>

    <p class="Normal para-style-override-7"><span class="char-style-override-9">Fakat bu küçük damar, bebeğin aldığı ilk nefesle birlikte, içindeki oksijen algılayıcılarının harekete geçmesiyle kasılır - ve kalıcı olarak kapanır. Duktus arteriozus kapanınca da kalpten gelen kan akciğere gider, oksijeni alır ve vücudun kalanına pompalanmak üzere geri döner. Zarif, düzgün bir sistemdir bu - bazen aksaması haricinde.</span></p>

    <p class="Normal para-style-override-7"><span class="char-style-override-9">Duktus arteriozus her zaman kapanmaz. Kapanmadığı zaman, kan yine akciğerlere gider, elbette fakat o damar aktif kaldığı için ciğerlere çok kan dolar ve bazı vakalarda ciğerleri şişirir. Şişen akciğerler kanla tıkanır ve kan akışındaki bu aksamayla birlikte vücuda oksijen vermede sorunlar çıkar ve vahim bir duruma dönüşebilir.</span></p>

    <p class="Normal para-style-override-7"><span class="char-style-override-9">Kulağımı dayadığım stetoskobumu küçük göğsün üstünde yer değiştirdim, dikkatle dinledim. Stetoskobum elimdeki en iyi parçaydı. Pinard adında, on dokuzuncu yüzyılda çıkarılmış bir modeldi - bir tarafında düzleştirilmiş bir plağa sahip zil vardı, kulağımı dayadığım yer de orasıydı. Bir tane de ahşap stetoskop vardı; elimdeki kalaylıydı ve Brianna onu benim için kumlamıştı.</span></p>

    <p class="Normal para-style-override-7"><span class="char-style-override-9">Hırıltı aslında o kadar belliydi ki stetoskoba ihtiyaç duymayabileceğimi düşündüm. Bir çıtırtı ya da kalp atışında bir ritimsizlik değildi bu, uzun bir duraksama ya da sızıntı yüzünden çıkan bir hışırtı da değildi - kalbin çıkarabileceği birçok anormal ses vardı ve dinleme yöntemi, teşhisin ilk adımıydı. Atriyal bozukluklar, ventral bozukluklar, kusurlu kapakçıklar - bunların hepsinin özel sesleri vardı, bazıları kalp atışları arasında, bazıları kalbin seslerinin içine karışarak kendilerini belli ederdi.</span></p>

    <p class="Normal para-style-override-7"><span class="char-style-override-9">Duktus arteriozus kapanmayınca, oluşan durum için “patent” kelimesi kullanılır -</span><span class="char-style-override-9" xml:lang="ar-SA"> açık anlamına gelir. Patent duktus arteriozustan, özellikle de supraklaviküler ve servikal bölgelerden, devamlı, yumuşak ama biraz dikkat edildiğinde anlaşılan bir “şşş” sesi gelir.</span></p>

    <p class="Normal para-style-override-7"><span class="char-style-override-9">O iki gün içinde belki yüzüncü defa, eğilip kulağımı Pinard’a dayadım ve aygıtı Amanda’nın boynunda, göğsünde oynattım, sesin kaybolmuş olabileceği ümidimi hiç yitirmedim.</span></p>

    <p class="Normal para-style-override-7"><span class="char-style-override-9">Ama kaybolmadı.</span></p>

    <p class="Normal para-style-override-7"><span class="char-style-override-9">“Çevir kafanı tatlım, evet, böyle...” Nefes aldım, bebeğin kafasını öteki tarafa çevirdim, Pinard’ı boynunun yan tarafına bastırdım. Stetoskobu o küçük tombul boynuna yaklaştırmak zordu... işte burada. </span><span class="char-style-override-9" xml:lang="ar-SA">Şşş</span><span class="char-style-override-9"> sesi yükseldi. Amanda küçük, kıkırdamaya benzeyen bir nefes sesi çıkardı; kafasını tekrar bana doğru çevirdim -sesi alçaldı.</span></p>

    <p class="Normal para-style-override-7"><span class="char-style-override-9">“Kahretsin,” dedim yumuşakça, kızı korkutmamak için. Pinard’ı bırakıp Amanda’yı kucağıma aldım, omzuma dayadım. Yalnızdık; Brianna kestirmek için benim odama gitmişti, diğerleri de dışarıdaydı.</span></p>

    <p class="Normal para-style-override-7"><span class="char-style-override-9">Bebekle birlikte ameliyathane pencereme gittim ve dışarı baktım; dağ baharının muhteşem bir günüydü. Çalıkuşları yine saçakların altına yuva yapıyorlardı; kafamın üstünden gelen dal çıtırtılarını ve onlara eşlik eden küçük, kısa ötüşleri duyabiliyordum.</span></p>

    <p class="Normal para-style-override-7"><span class="char-style-override-9">“Kuş,” dedim, dudaklarım Amanda’nın minik, deniz kabuğu benzeri kulağının yanındaydı. “Gürültücü kuş.” Amanda yavaşça kıpırdandı ve alttan gaz çıkararak karşılık verdi.</span></p>

    <p class="Normal para-style-override-7"><span class="char-style-override-9">“Mutlaka,” dedim, hislerime rağmen gülümseyerek. Yüzünü inceleyebilmek için kendimden biraz uzakta tuttum -</span><span class="char-style-override-9" xml:lang="ar-SA">şahane, çok güzel</span><span class="char-style-override-9">- ama geçen hafta, doğumunda olduğu kadar tombul değildi.</span></p>

    <p class="Normal para-style-override-7"><span class="char-style-override-9">Bebeklerin ilk başta biraz kilo kaybetmesi normal, dedim kendime. Öyleydi de.</span></p>

    <p class="Normal para-style-override-7"><span class="char-style-override-9">Patent duktus arteriozus’un o tuhaf, devamlı sesi dışında bir belirtisi olmayabilir. Ama olabilir de. Kötü bir vakada, çocuk ihtiyaç duyduğu oksijenden mahrum kalabiliyor; ana belirtiler akciğerle ilgili oluyor -hırıltı, hızlı ve zayıf nefesler, kötü cilt rengi gibi- bunun yanı sıra, büyümeyi sağlayacak enerjinin yeterli oksijen alımında kullanılmasıyla gelişimin yavaşlaması da bir semptom olarak görülebiliyor.</span></p>

    <p class="Normal para-style-override-7"><span class="char-style-override-9">“İzin ver de büyükanne bir daha dinlesin bakalım,” dedim, çocuğu ameliyat masasının üstüne bırakırken. Ben uzanıp Pinard’ı alırken aguladı, havaya tekmeler savurdu. Aleti göğsünde gezdirdim, boynuna kaydırdım, omuzlarını, kollarını dinledim...</span></p>

    <p class="Normal para-style-override-7"><span class="char-style-override-9">“Yüce İsa,” diye fısıldadım, gözlerimi kapadım. “Lütfen çok kötü olmasın.” </span><span class="char-style-override-9" xml:lang="ar-SA">Şşş</span><span class="char-style-override-9"> sesi o sırada yükseliyor, adeta dualarımı içinde boğuyordu.</span></p>

    <p class="Normal para-style-override-7"><span class="char-style-override-9">Gözlerimi açtığımda kapı ağzında Brianna’yı gördüm.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“Bir sorun var</span><span class="char-style-override-9" xml:lang="ar-SA"> işte, biliyordum,” dedi sakince, Mandy’nin poposunu ıslak bir bezle silip bezini tekrar bağlarken. “Jemmy g</span><span class="char-style-override-9">ibi emmiyor. Açmış gibi yapıyor ama uykuya dalmadan önce bir-iki dakika emiyor sadece. Sonra birkaç dakika içinde uyanıp tekrar yaygara çıkarıyor.”</span></p>

    <p class="Normal para-style-override-7"><span class="char-style-override-9">Oturdu ve Mandy’ye göğsünü teklif etti, zorluğu gözler önüne sermek istiyordu. Bebek elbette, büyük bir açlıkla saldırdı. Brianna emzirirken ben de küçük yumruklardan birini elime aldım, parmakları açtım. Ufak tırnaklarda hafif bir mavilik vardı.</span></p>

    <p class="Normal para-style-override-7"><span class="char-style-override-9">“Ee,” dedi Brianna sakince, “ne olacak şimdi?”</span></p>

    <p class="Normal para-style-override-7"><span class="char-style-override-9">“Bilmiyorum.” Çoğu vaka için geçerli olan cevap buydu, doğruya doğru - ama muhatap tatmin olmuyordu ve bu sefer de öyle olmuştu. “Bazen hiç belirti olmaz ya da fazla önemsiz gelir,” dedim biraz açıklayıcı olmak adına. “Eğer ağız çok genişse ve pulmoner semptomlar görünüyorsa -ki görünüyor- o zaman... </span><span class="italik char-style-override-8">belki </span><span class="char-style-override-9">bir şeyi yoktur, yalnızca beslenme güçlüğ</span><span class="char-style-override-9" xml:lang="ar-SA">ünden ötürü düzgün büyümüyordur</span><span class="char-style-override-9"> veya” -derin bir nefes alıp kendimi hazırladım- “kalp yetmezliği yaşayabilir ya da pulmoner hipertansiyon -akciğerdeki çok yüksek kan basıncı- ”</span></p>

    <p class="Normal para-style-override-7"><span class="char-style-override-9">“Biliyorum ne olduğunu,” dedi Bree, sesi kısıldı. “Veya?”</span></p>

    <p class="Normal para-style-override-7"><span class="char-style-override-9">“Veya infektif endokardit.”</span></p>

    <p class="Normal para-style-override-7"><span class="char-style-override-9">“Ölecek mi?” diye sordu doğrudan, gözlerini kaldırıp bana bakarak. Dişlerini sıkmıştı, Amanda’yı kendine yaklaştırmış, bir cevap istiyordu. Gerçeği ondan esirgeyemezdim.</span></p>

    <p class="Normal para-style-override-7"><span class="char-style-override-9">“Büyük ihtimalle.” İğrenç cevap aramızda asılı kaldı.</span></p>

    <p class="Normal para-style-override-7"><span class="char-style-override-9">“Kesin bir şey söyleyemem ama- ”</span></p>

    <p class="Normal para-style-override-7"><span class="char-style-override-9">“Büyük ihtimalle,” diye beni tekrar etti Brianna. Kafamı salladım, sonra kafamı çevirdim, ona bakamayacaktım. Ekokardiyogram gibi modern bir cihazın yardımı olmadığı sürece, doğal olarak sorunun boyutlarını tahmin edemiyordum. Ancak yalnızca gözlerimle kulaklarımın değil, ona dokunurken teninden tenime geçen şeyin hissine de sahiptim - o yanlışlık hissi, o gidip gelen çirkin inanç.</span></p>

    <p class="Normal para-style-override-7"><span class="char-style-override-9">“Sen düzeltebilir misin?” Brianna’nın sesindeki titremeyi fark ettim ve hemen yanına gidip kollarımı ona doladım. Kafasını Amanda’ya doğru eğmişti; bebeğin kafasındaki koyu kıvrımların üstüne düşen gözyaşı tanelerini gördüm.</span></p>

    <p class="Normal para-style-override-7"><span class="char-style-override-9">“Hayır,” diye fısıldadım, ikisine de sarılarak. Umutsuzluk üzerime çöktü ama sanki hem zamanı hem de onları hep yerinde tutabilecekmişim gibi, sımsıkı sarılmayı sürdürdüm. “Düzeltemem.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“Ee, o zaman başka bir seçenek yok, değil mi?” Roger saçma bir sakinlik içinde olduğunun farkındaydı ancak bunun şokun getirdiği bir şey olduğunu bile bile, mümkün olduğu sürece ona sarılmak istiyordu. “Gitmek zorundasın.”</span></p>

    <p class="Normal para-style-override-7"><span class="char-style-override-9">Brianna ona bir bakış attı, cevap vermedi. Eli kucağında uyumakta olan bebeğin üstünde dolaştı, yünlü battaniyeyi tekrar tekrar düzeltti.</span></p>

    <p class="Normal para-style-override-7"><span class="char-style-override-9">Claire algılayamadığını anlayarak, ona birden fazla kez, sabırla her şeyi anlatmıştı. Roger h</span><span class="char-style-override-9" xml:lang="ar-SA">âlâ inanamıyordu - </span><span class="char-style-override-9">ama Amanda’nın meme emerken minik tırnakların mavileşen halinin görüntüsü, içine adeta baykuş pençeleri gibi işliyordu.</span></p>

    <p class="Normal para-style-override-7"><span class="char-style-override-9">Basit bir operasyon gerekiyordu; Claire öyle söylemişti - tabii modern bir ameliyathanede.</span></p>

    <p class="Normal para-style-override-7"><span class="char-style-override-9">“Bunu sen...?” Ameliyathaneyi göstererek kayınvalidesine sormuştu. “Eterle olmaz mı?”</span></p>

    <p class="Normal para-style-override-7"><span class="char-style-override-9">Claire gözlerini kapamış, kafasını iki yana sallamıştı. O da en az Roger’ın hissettiği kadar kötü görünüyordu.</span></p>

    <p class="Normal para-style-override-7"><span class="char-style-override-9">“Hayır. Ben çok basit şeyleri yapabilirim sadece -fıtıklar, apandisitler, bademcik iltihapları- ki onlar bile riskli. Ama bu kadar saldırgan bir şey, o kadar minik bir bedende... hayır,” diye tekrar etti; Roger göz göze geldiklerinde onun</span><span class="char-style-override-9" xml:lang="ar-SA"> gözlerindeki isteksizliği gördü. “Hayır. Eğer yaşamasını istiyorsanız, onu geri götürmek zorundasınız.”</span></p>

    <p class="Normal para-style-override-7"><span class="char-style-override-9">Böylece düşünülemez olanı düşünmeye başlamışlardı. Çünkü seçenekleri </span><span class="italik char-style-override-8">vardı</span><span class="char-style-override-9"> - alacakları kararlar da vardı. Değiştirilemez, basit, yalın bir gerçek vardı: Amanda taşların arasından geçmeliydi - başarabilirse.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Jamie Fraser babasının yakut yüzüğünü aldı ve yeni doğan torununun kafasının üstünde tuttu. Amanda gözlerini hemen ona dikti, dilini ilgiyle dışarı çıkardı. Jamie, kalbindeki bütün ağırlığa rağmen gülümsedi ve kızın dokunabilmesi için yüzüğü eline yaklaştırdı.</span></p>

    <p class="Normal para-style-override-7"><span class="char-style-override-9">“Bunu bayağı sevdi,” dedi, kız yüzüğü ağzına sokmadan önce becerikli bir hamleyle elinden alarak. “Bir de ötekini deneyelim.”</span></p>

    <p class="Normal para-style-override-7"><span class="char-style-override-9" xml:lang="ar-SA">Öteki, Claire’in </span><span class="char-style-override-9">tılsımıydı -</span><span class="char-style-override-9" xml:lang="ar-SA"> yıllar önce bir Kızılderili kadın tarafından verilmiş minik, yıpranmış bir bohçacık. İçinde çeşitli parçalar, otlar, taneler olduğunu düşünüyordu Jamie, belki minik yarasa kemikleri de olabilirdi</span><span class="char-style-override-9"> - ama aralarında bir de taş vardı. Çok güzel bir şey değildi ancak değerli olduğu kesindi, ham bir safirdi.</span></p>

    <p class="Normal para-style-override-7"><span class="char-style-override-9">Amanda onu görünce hemen kafasını ona çevirdi, yüzükten daha çok ilgilendi. Küçük mırıltılar çıkardı, iki eliyle bohçacığa erişmeye çalıştı.</span></p>

    <p class="Normal para-style-override-7"><span class="char-style-override-9">Brianna derin, yarı boğuk bir nefes aldı.</span></p>

    <p class="Normal para-style-override-7"><span class="char-style-override-9">“Belki,” dedi, aynı anda hem korkup hem ümitli olan birinin sesiyle. “Ama kesin olarak bilemeyiz. Ya onu... yanıma alırsam, ben geçersem ancak</span><span class="char-style-override-9" xml:lang="ar-SA"> o geçemezse?”</span></p>

    <p class="Normal para-style-override-7"><span class="char-style-override-9">Herkes birbirine baktı, ihtimali gözünün önüne getirdi.</span></p>

    <p class="Normal para-style-override-7"><span class="char-style-override-9">“Geri gelirsin,” dedi Roger net bir sesle ve karısının omzuna dokundu. “Hemen geri gelirsin.”</span></p>

    <p class="Normal para-style-override-7"><span class="char-style-override-9">Bree’nin vücudundaki gerilim, Roger’ın dokunuşuyla biraz gevşedi. “Denerim,” dedi ve gülümsemeye çalıştı.</span></p>

    <p class="Normal para-style-override-7"><span class="char-style-override-9">Jamie boğazını temizledi.</span></p>

    <p class="Normal para-style-override-7"><span class="char-style-override-9">“Jem ortalıkta mı?”</span></p>

    <p class="Normal para-style-override-7"><span class="char-style-override-9">Ortalıktaydı tabii; o günlerde, bir şeylerin ters gittiğini sezinleyerek, Brianna’nın ya da evin etrafından hiç uzaklaşmıyordu. O sırada da Jamie’nin çalışma odasından çıktı; orada bir kitab</span><span class="char-style-override-9" xml:lang="ar-SA">ı açmış, sözcükleri yavaş yavaş- </span></p>

    <p class="Normal para-style-override-7"><span class="char-style-override-9">“Yüce İsa ve havariler aşkına!” dedi anneannesi, kitabı elinden alırken. “Jamie! Bu nasıl- ?”</span></p>

    <p class="Normal para-style-override-7"><span class="char-style-override-9"> Jamie kıpkırmızı kesildiğini hissetti. Gerçekten, nasıl yapmıştı bunu? </span><span class="italik char-style-override-8">Fanny Hill</span><span class="char-style-override-9">’in</span><span class="char-style-override-18">14</span><span class="char-style-override-9"> bir kopyasını, diğer kullanılmış kitapların da içinde olduğu bir yığınla birlikte, bir tenekeciden almıştı. Satın almadan önce kitapları incelememişti, göz attığında da... Eh, yani, bir kitabı elinden çıkarmak onun güdülerine aykırı bir şeydi - herhangi bir kitabı.</span></p>

    <p class="dip" xml:lang="en-GB">14 <span xml:lang="tr-TR">1748’de İngiliz yazar John Cleland tarafından yazılmış ünlü erotik roman. (Ç.N.)</span><span class="char-style-override-13"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">“K-A-M-I-Ş ne demek?” diye soruyordu Jemmy babasına.</span></p>

    <p class="Normal para-style-override-7"><span class="char-style-override-9">“Pipinin başka bir adı,” dedi Roger kısaca. “Söyleme onu sakın. Baksana, </span><span class="char-style-override-9" xml:lang="ar-SA">şu taşı dinlediğin zaman, bir şey duyabiliyor musun?” Jamie’nin masada durmakta olan yüzüğünü gösterdi. Jem onu görünce algısı açıldı.</span></p>

    <p class="Normal para-style-override-7"><span class="char-style-override-9">“Tabii,” dedi.</span></p>

    <p class="Normal para-style-override-7"><span class="char-style-override-9">“Ne, ondan- ?” Brianna şoktaydı. Jemmy etrafındaki büyüklere baktı, bu kadar ilgi görmesine şaşırdı. “Tabii,” dedi tekrar. “Şarkı söylüyor.”</span></p>

    <p class="Normal para-style-override-7"><span class="char-style-override-9">“Sence minik Mandy de şarkıyı duyabilir mi?” diye sordu Jamie temkinli bir sesle. Kalbi gümbürdüyordu. Sorunun cevabı, olumlu ya da olumsuz, onu korkutuyordu.</span></p>

    <p class="Normal para-style-override-7"><span class="char-style-override-9">Jemmy yüzüğü aldı ve Mandy’nin sepetine eğildi, halkayı bebeğin yüzünün üstüne tuttu. Kız hemen havayı tekmelemeye, sesler çıkarmaya başladı - ama bunun sebebi yüzük müydü, yoksa ağabeyini görmesi miydi, orası...</span></p>

    <p class="Normal para-style-override-7"><span class="char-style-override-9">“Duyabiliyor,” dedi Jem, kız kardeşine bakıp gülerek.</span></p>

    <p class="Normal para-style-override-7"><span class="char-style-override-9">“Nereden biliyorsun?” diye sordu Claire merakla. Jem kafasını kaldırıp ona şaşkınlıkla baktı.</span></p>

    <p class="Normal para-style-override-7"><span class="char-style-override-9">“Öyle diyor.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Hiçbir şey anlaşılmamıştı. Aynı zamanda, her şey ortadaydı. Kulaklarımla parmaklarımın bana anlattıklarından herhangi bir şüphem yoktu - Amanda’nın durumu yavaşça kötüleşiyordu. Çok yavaşça - asıl ciddi sorunun belirginleşmesine belki bir, belki iki yıl vardı ama geliyordu.</span></p>

    <p class="Normal para-style-override-7"><span class="char-style-override-9">Jem haklı olabilirdi ve olmayabilirdi de. Haklı olduğu varsayımıyla hareket etmeliydik.</span></p>

    <p class="Normal para-style-override-7"><span class="char-style-override-9">Tartışmalar, konuşmalar ve gözyaşları... Bunların sonucunda taşların arasından kimlerin geçeceği belirlenememi</span><span class="char-style-override-9" xml:lang="ar-SA">şti. Brianna’yla Amanda kesindi</span><span class="char-style-override-9"> ama Roger da onlarla gidecek miydi? Ya Jemmy?</span></p>

    <p class="Normal para-style-override-7"><span class="char-style-override-9">“Bensiz gitmene izin vermem,” dedi Roger dişlerinin arasından.</span></p>

    <p class="Normal para-style-override-7"><span class="char-style-override-9">“Sensiz gitmek istemiyorum zaten!” diye bağırdı Bree bezginlikle. “Jemmy’yi nasıl ardımızda bırakacağız? Ya da onu ne hakla peşimizde sürükleyeceğiz? Bebek- bebekte sorun çıkmaz diye düş</span><span class="char-style-override-9" xml:lang="ar-SA">ünebiliriz, efsanelerden dolayı</span><span class="char-style-override-9"> ama Jem, o nasıl yapacak? Ölüm riskine nasıl atarız onu?”</span></p>

    <p class="Normal para-style-override-7"><span class="char-style-override-9">Masadaki taşlara baktım - Jamie’nin yüzüğü, benim safirli bohçacığım.</span></p>

    <p class="Normal para-style-override-7"><span class="char-style-override-9">“Bence,” dedim dikkatle, “iki taş daha bulmamız gerekiyor. Her ihtimale karşı.”</span></p>

    <p class="Normal para-style-override-7"><span class="char-style-override-9">...Ve böylece, Haziran sonunda Tepe’den indik ve kendimizi kargaşanın içinde bulduk.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>