<html xmlns="http://www.w3.org/1999/xhtml">
<head>
  <title>karvekul2-29</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-24"><span class="bold">79. </span><span xml:lang="ar-SA">İkaz</span></p>

    <p class="Normal para-style-override-7"><span class="char-style-override-9" xml:lang="ar-SA"> </span></p>

    <p class="Normal para-style-override-7"><span class="char-style-override-9" xml:lang="ar-SA"> </span></p>

    <p class="Normal para-style-override-4"><span class="italik char-style-override-8">L’OIGNON-INTELLIGENCER</span><span class="italik char-style-override-12">5</span></p>

    <p class="Normal para-style-override-4"><span class="italik char-style-override-8"> </span></p>

    <p class="dip" xml:lang="en-GB">5 Fr. Soğan Muhabiri. <span xml:lang="tr-TR">(</span><span xml:lang="ar-SA">Ç.N.</span><span xml:lang="tr-TR">)</span></p>

    <p class="dip" xml:lang="en-GB"><span class="italik char-style-override-19"> </span></p>

    <p class="Normal para-style-override-7"><span class="italik char-style-override-8">Jno. Robinson tarafından kurulmuş NEW BERN INTELLIGENCER, kurucusunun Büyük Britanya’ya çağrılması nedeniyle basımını durdurmuştur. Ancak NEW BERN INTELLIGENCER okurlarını temin ederiz ki bu gazetenin arazisi, hisseleri ve abone listesi artık kasabanın yeni, dinamik, popüler ve rakipsiz gazetesi THE ONION’da olduğundan dolayı, yeni yayın artık L’OIGNON-INTELLIGENCER olarak çıkacak, haftalık olarak basılacak ve gündemin ağırlığına göre, bir penny değerinde eklerle birlikte dağıtılabilecektir.</span></p>

    <p class="Normal para-style-override-7"><span class="italik char-style-override-8"> </span></p>

    <p class="Normal para-style-override-7"><span class="italik char-style-override-8">Gönderen: Bay Fergus Fraser ve Bayan Marsali Fraser, Thorpe Sokağı, New Bern</span></p>

    <p class="Normal para-style-override-7"><span class="italik char-style-override-8">Alan: Bay James Fraser ve Bayan Claire Fraser, Fraser Tepesi, Kuzey Carolina</span></p>

    <p class="Normal para-style-override-7"><span class="italik char-style-override-8"> </span></p>

    <p class="Normal para-style-override-7"><span class="italik char-style-override-8">Sevgili babacığım ve Claire Anne’ciğim,</span></p>

    <p class="Normal para-style-override-7"><span class="italik char-style-override-8">Size başımıza gelen son olaylardan haberdar olmanız için yazıyorum. Kasabadaki öteki gazetenin sahibi olan Bay Robinson, Büyük Britanya’ya geri gönderildi. Mecaz anlatım yapmıyorum; gerçekten, yüzlerini vahşiler gibi gizlemiş kişiler dükkânını sabahın erken saatlerinde bastı, adamı yatağından kaldırdı, rıhtıma götürdü ve yanında geceliği, kepi</span><span class="char-style-override-20" xml:lang="ar-SA"> dışında bir şeyi olmayan adamı geminin birine fırlattılar.</span><span class="char-style-override-20" xml:lang="ar-SA"/></p>

    <p class="Normal para-style-override-7"><span class="italik char-style-override-8">Kaptan da hemen halatlarını toplayıp açıldı ve kasabayı, tahmin edebileceğiniz gibi, büyük bir curcuna yaratarak terk etti.</span></p>

    <p class="Normal para-style-override-7"><span class="italik char-style-override-8">Ancak Bay Robinson’ın ani seyahatinden bir gün sonra, iki ayrı taraf bizi de ziyaret etti. (İsimlerini yazamam, anlıyorsunuzdur.) Bunlardan biri, yerel Güvenlik Komitesi’nden biriydi - bu kişinin Bay Robinson’ın yollanmasıyla ilgisi buradaki herkesin malumu ama kimse konuşmuyor. Kullandığı kelimeler medeniceydi ancak üslubu öyle değildi. Fergus’un da Bay Robinson’ın son dönemdeki olaylarla ilgili sıkça ifade ettiği o “doğrulardan saptıran düşünceler” ile ilgisi olmadığından emin olmak istediğini söyledi.</span></p>

    <p class="Normal para-style-override-7"><span class="italik char-style-override-8">Fergus, kendini çok bozmadan, adama Bay Robinson’la oturup bir kadeh şarap dahi içmediğini söyledi (ki zaten içemezdi, çünkü Bay Robinson bir Metodist’ti ve alkole karşıydı). Adam bu cevapla kendi içinde mutlu olmuş olmalı ki tatminkâr bir ifadeyle yanımızdan ayrıldı ve bize para dolu bir kese bıraktı.</span></p>

    <p class="Normal para-style-override-7"><span class="italik char-style-override-8">Çok geçmeden başka bir beyefendi geldi - şişman bir adam, sonradan öğrendim ki kasaba işlerinde etkin bir isim. Onun da derdi aynıydı ya da tam tersi desek daha doğru: Fergus’un Bay Robinson’ın mallarını alıp Kral’ın sözünü yaymaya niyeti olup olmadığını sordu ki bu da bazı mektupları yayınlayıp diğerlerini itibarsızlaştırmak oluyor.</span></p>

    <p class="Normal para-style-override-7"><span class="italik char-style-override-8">Fergus da bu beyefendiye, çok üzgün bir ifadeyle, Bay Robinson’ın birçok özelliğine hayranlık duyduğunu (ki aslında bunlar sahip olduğu gri, şahane at ve çizmelerindeki güzel tokalardan ibaret), ancak mürekkep ve kâğıt almak için yeterli parayı ancak denkleştirebildiğimizi, bu yüzden de maalesef Bay Robinson’ın dükkânını politik konularda büyük hassasiyetler göstermeyen biri tarafından alınmasına razı gelmek zorunda kalacağımızı söyledi.</span></p>

    <p class="Normal para-style-override-7"><span class="italik char-style-override-8">Ben dehşet içinde izliyordum ve adam kahkahayı basıp cebinden tombul bir kese çıkardığında da bu halim değişmedi. Beyefendi, “birazcık katran için gemileri yakmamak gerektiği” konusunda bir şey söyledi, sonra bu lafını çok komik bulup bir daha güldü. Sonra Henri-Christian’ın ba</span><span class="char-style-override-9" xml:lang="ar-SA">şını okşadı ve gitti.</span></p>

    <p class="Normal para-style-override-7"><span class="italik char-style-override-8">Yani, kaynaklarımız bir anda çoğaldı ve korkutucu bir hal aldı. Geceleri geleceği düşünmekten gözüme uyku girmiyor ama Fergus’un ruh hali böyle düzelmişken durumdan fazla şikâyet etmiyorum.</span></p>

    <p class="Normal para-style-override-7"><span class="italik char-style-override-8">Tıpkı bizim hep ettiğimiz gibi, siz de bizim için dua edin.</span></p>

    <p class="Normal para-style-override-7"><span class="italik char-style-override-8">Sizi seven, sadık kızınız,</span></p>

    <p class="Normal para-style-override-7"><span class="italik char-style-override-8">Marsali</span></p>

    <p class="Normal para-style-override-7"><span class="italik char-style-override-8"> </span></p>

    <p class="Normal para-style-override-7"><span class="char-style-override-9">“Onu iyi eğitmişsin,” dedim, sesimi normal bir tonda tutmaya çalışarak.</span></p>

    <p class="Normal para-style-override-7"><span class="char-style-override-9">“Öyle görünüyor.” Jamie biraz endişeli gibiydi fakat daha çok ne</span><span class="char-style-override-9" xml:lang="ar-SA">şeli bir hali vardı. “Dert etme</span><span class="char-style-override-9"> Sassenach. Fergus bu oyunda hayli yetenekli.”</span></p>

    <p class="Normal para-style-override-7"><span class="char-style-override-9">“Bu bir oyun değil,” dedim. Öyle sert bir </span><span class="char-style-override-9" xml:lang="ar-SA">şekilde</span><span class="char-style-override-9"> söylemiştim ki hemen kafasını bana çevirdi.</span></p>

    <p class="Normal para-style-override-7"><span class="char-style-override-9">“Değil,” dedim tekrar, biraz daha sakince.</span></p>

    <p class="Normal para-style-override-7"><span class="char-style-override-9">Kaşlarını kaldırdı, sonra masasından birkaç kâğıt alıp bana uzattı.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9" xml:lang="ar-SA">ÇARŞAMBA SABAHI, SAAT ON CİVARI, WATERTOWN</span></p>

    <p class="Normal para-style-override-7"><span class="italik char-style-override-8">Amerikan özgürlüğünün dostu olan bütün dostlar bilsin ki bu sabah, gün ağarmadan önce, bin ila bin iki yüz kişi içeren bir tugay, Cambridge’deki Phip Çiftliği’ne girip Lexington’a ilerledi ve orada silahlı koloni milisleriyle karşı karşıya geldi. Milislerimize uyarı olmaksızın ateş açtıktan sonra altı adamımızı öldürüp dört adamımızı yaraladılar. Boston’dan henüz gelen bir haber de Boston’dan bin kişilik bir başka tugayın harekete geçtiğini söylüyor. Haberi getiren Israel Bissell, ülkeyi Connecticut’a kadar alarma geçirmek üzere görevlendirilmiştir; bu yüzden bu kişiye dilediği takdirde müsait binek hayvanlarının tahsis edilmesi önemle rica olunur. Ölü ve yaralıları gören birçok insanla konuşmuş vaziyetteyim. Bu kolonideki delegelerin Connecticut’ın da bunu anlaması için çaba sarf etmeleri için dua ediyorum.</span></p>

    <p class="Normal para-style-override-7"><span class="italik char-style-override-8">J. Palmer, Güvenlik Komitesi üyesi</span></p>

    <p class="Normal para-style-override-7"><span class="italik char-style-override-8">Brookfieldlı Albay Foster’ın delegelerden biri olduğunu biliyorlar.</span></p>

    <p class="Normal para-style-override-7"><span class="italik char-style-override-8"> </span></p>

    <p class="Normal para-style-override-7"><span class="char-style-override-9">Bu mesajın altında bir imza listesi vardı ama çoğu aynı el yazısıyla atılmıştı. Birincisinde </span><span class="italik char-style-override-8">Yazışma Komitesi’nin emri üzerine orijinalinden kopyalanmıştır - 19 Nisan 1775, Nathan Baldwin, Kasaba Kâtibi</span><span class="char-style-override-9"> yazıyordu. Diğerleri de benzer ifadelerle devam ediyordu.</span></p>

    <p class="Normal para-style-override-7"><span class="char-style-override-9">“Vay be,” dedim, “Lexington </span><span class="char-style-override-9" xml:lang="ar-SA">İkazı</span><span class="char-style-override-9"> bu.” Gözlerim ardına kadar açık şekilde Jamie’ye döndüm. “Nereden aldın bunu?”</span></p>

    <p class="Normal para-style-override-7"><span class="char-style-override-9">“Albay Ashe’in adamlarından biri getirdi.” John Ashe’in son kâğıttaki onayını gösterdi. “Lexington </span><span class="char-style-override-9" xml:lang="ar-SA">İkazı</span><span class="char-style-override-9"> nedir?”</span></p>

    <p class="Normal para-style-override-7"><span class="char-style-override-9">“Bu.” Kâğıda büyülenerek bakıyordum. “Lexington muharebesinden sonra General Palmer- milis generallerinden biri - olan biten bilinsin diye bunu yazıp atlı bir postacı vasıtasıyla taşraya yollamış; yakındaki milislere savaşın başladığını haber vermek için. Bu ikazı eline geçirenler kopyalarını çıkarıp gerçek kopyalar olduğunu yeminli tasdiklerle onaylayarak haberi diğer yerleşim yerlerine aktarmışlar; muhtemelen o zamanlar toplam yüz kopya yazılmıştır, önemli bir kısmı da h</span><span class="char-style-override-9" xml:lang="ar-SA">âlâ</span><span class="char-style-override-9"> kaybolmamıştı. Bunlardan biri hediye olarak Frank’in eline geçmişti. O da kâğıdı çerçeveletip Boston’daki </span><span class="char-style-override-9">evimizin holüne asmıştı.”</span></p>

    <p class="Normal para-style-override-7"><span class="char-style-override-9">O anda, birden bedenimi saran çok tuhaf bir ürpertiyle, bir yandan bizzat kendisine bakarak aşinalığını anlattığım mektubun yalnızca bir-iki hafta önce yazılmış olduğunu fark ettim - iki yüz yıl önce değil.</span></p>

    <p class="Normal para-style-override-7"><span class="char-style-override-9">Jamie de biraz solgun görünüyordu.</span></p>

    <p class="Normal para-style-override-7"><span class="char-style-override-9">“Bu- Brianna böyle olacağını söylemişti,” dedi, hayret dolu bir sesle. “Nisan ayının on dokuzunda, Lexington’daki bir çatışma- savaşın başlangıcı.” Gözlerimin içine baktığında gözlerinin dehşet ve heyecan karışımı bir şey yansıttığını gördüm.</span></p>

    <p class="Normal para-style-override-7"><span class="char-style-override-9">“Sana inanmıştım Sassenach,” dedi. “Ama...”</span></p>

    <p class="Normal para-style-override-7"><span class="char-style-override-9">Cümlesini bitirmedi, oturup tüy kalemine uzandı. Yavaş hareketlerle, kâğıdın sonuna adını yazdı.</span></p>

    <p class="Normal para-style-override-7"><span class="char-style-override-9">“Bana güzel bir kopya yaparsın, değil mi Sassenach?” dedi. “Ben de sıradakine yollayayım.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>