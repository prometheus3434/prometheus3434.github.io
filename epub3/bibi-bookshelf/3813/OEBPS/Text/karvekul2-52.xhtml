<html xmlns="http://www.w3.org/1999/xhtml">
<head>
  <title>karvekul2-52</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-46"><span class="bold">101. Gece Nöbeti</span></p>

    <p class="Normal para-style-override-9"><span class="bolditalik char-style-override-8"> </span></p>

    <p class="Normal para-style-override-9"><span class="bolditalik char-style-override-8">Edenton</span></p>

    <p class="Normal para-style-override-7"><span class="bolditalik char-style-override-8"> </span></p>

    <p class="Normal para-style-override-7"><span class="char-style-override-9">Papaz McMillan’ın evi suyun üstündeydi. O sıcak, insanın üstüne yapışan havada büyük bir nimetti bu. Kıyıdan denize esen akşam rüzgârı, her şeyi süpürüyordu -</span><span class="char-style-override-9" xml:lang="ar-SA"> sıcağı, şömine ateşlerini, sinekleri... Erkekler yemekten sonra büyük verandaya oturmuşlar, pipolarını tüttürüp molanın keyfini çıkarıyorlardı.</span></p>

    <p class="Normal para-style-override-7"><span class="char-style-override-9">Roger’ın keyfi ise Bayan McMillan’la üç kızının etrafta sürekli koşuşturup bulaşıkları</span><span class="char-style-override-9" xml:lang="ar-SA"> yıkadıklarının, etrafı topladıklarının, ertesi günkü çorba için bugünkü yemeklerden kalanları sıyırdıklarının, çocukları yataklarına yatırıp evi diğer her bakımdan, genel olarak çekip çevirdiklerinin farkında olmasıyla biraz kaçmıştı. Kendi evinde bu işlere yardımcı olmak için gönüllü olurdu, aksi takdirde de Brianna’nın gazabından kaçamazdı; burada böyle bir teklif yaptığı görülse, bu yalnızca büyük bir şaşkınlık yaratmakla kalmaz, ayıplanır, kendisinden şüphe duyulmasına yol açardı. O yüzden huzur dolu akşam esintisinin keyfiyle suda ilerleyen balıkçı teknelerini izledi, kahve benzeri içeceğini yudumladı ve erkek sohbetinin tadını çıkardı.</span></p>

    <p class="Normal para-style-override-7"><span class="char-style-override-9">On sekizinci yüzyıldaki cinsiyet rolleri, diye düşündü Roger, bazen hiç de fena olmayabiliyormuş.</span></p>

    <p class="Normal para-style-override-7"><span class="char-style-override-9">Sohbet güneyden gelen haberler hakkındaydı: Vali Martin’in New Bern’den kaçışı, Johnston Kalesi’nin yakılması. Edenton’daki politik hava büyük ölçüde </span><span class="char-style-override-9" xml:lang="ar-SA">Özgürlükçüler</span><span class="char-style-override-9"> lehineydi. Roger’ın etrafındakiler papazlardan oluşuyordu -Papaz Doktor McCorkle, onun sekreteri Warren Lee, Papaz Jay McMillan, Papaz Patrick Dugan ve Roger gibi resmen papaz olmayı bekleyen dört “ricacı” daha- ama yine de aralarındaki içten sohbete siyasi anlaşmazlık içeren cümleler karışıyordu.</span></p>

    <p class="Normal para-style-override-7"><span class="char-style-override-9">Roger az konuşmuştu; McMillan’ın misafirperverliğini herhangi bir boşboğazlıkla suiistimal etmekten çekiniyordu - ayrıca içindeki bir şey, susup yarını düşünmek istiyordu.</span></p>

    <p class="Normal para-style-override-7"><span class="char-style-override-9">Ancak konuşma birden farklı bir yön alınca dikkati hemen oraya çekildi. Kıta Kongresi iki ay önce Philadelphia’da toplanmış ve General Washington’a Kıta Ordusu’nun komutasını vermişti. Warren Lee o sırada Philadephia’da olduğu için tanıklık ettiği Breed Tepesi muharebesini anlatıyordu.</span></p>

    <p class="Normal para-style-override-7"><span class="char-style-override-9">“General Putnam arabalar dolusu toprakla çalı getirip Charlestown yarımadasının boynuna bıraktı - orayı bildiğinizi söylemiştiniz, değil mi beyefendi?” diye Roger’a nazikçe dönerek sordu. “Evet, Albay Prescott hâlihazırda orada ve yanında Massachusetts’ten iki milis kuvveti var... ha bir de Connecticut’tan başka bir birliğin bir kısmı - işte toplam bin civarı adam vardı ve Tanrı biliyor ya, felaket kokuyorlardı!”</span></p>

    <p class="Normal para-style-override-7"><span class="char-style-override-9">Adamın yumuşak Güney aksanı -Lee Virginialı’ydı- biraz eğlenir bir tona yönelmişti ama konuşmaya devam ettikçe bunu kaybetti.</span></p>

    <p class="Normal para-style-override-7"><span class="char-style-override-9">“General Ward, Bunker Tepesi’ni kuvvetlendirmek için emir vermişti - </span><span class="char-style-override-9" xml:lang="ar-SA">üstünde eski bir palanka varmış. Ama Albay Prescott oraya gidip bakmış</span><span class="char-style-override-9"> -yanına da bir mühendis alıp-manzarayı beğenmemiş. O yüzden orada bir müfreze bırakıp Breed Tepesi’ne gitmişler. Orası limana daha yakın olduğu için daha çok işlerine yarayabilirmiş.</span></p>

    <p class="Normal para-style-override-7"><span class="char-style-override-9">“Bakın, bunların hepsi geceleyin oldu. Ben Massachusetts bölüklerinden biriyleydim; bütün gece ilerledik, sonra, gece yarısından şafağa kadar hendek kazmakla, etrafa iki metrelik duvarlar örmekle uğraştık.</span></p>

    <p class="Normal para-style-override-7"><span class="char-style-override-9">“Şafak söktüğünde siperlere çökmüştük; tam da zamanında, çünkü -adına </span><span class="italik char-style-override-8">Lively</span><span class="char-style-override-9"> demişlerdi- bir İngiliz gemisi, güneş doğar doğmaz limandan ateş açmaya başlıyormuş. Manzara harikaydı, çünkü su h</span><span class="char-style-override-9" xml:lang="ar-SA">âlâ</span><span class="char-style-override-9"> sisliydi, top ateşleri kızıl hareler çıkararak geliyordu. Zarar vermediler, çoğu top limanın yakın bölgelerine düştü. Ha, gerçi rıhtımdaki filikalardan birini çıra gibi ortadan kırdılar. İçindekiler daha </span><span class="italik char-style-override-8">Lively</span><span class="char-style-override-9"> ilk topu atmadan önce çekirgeler gibi kaçışmışlardı. Olduğum yerden görebiliyordum onları, hoplayıp zıplayıp yumruklarını sallıyorlardı, sonra </span><span class="italik char-style-override-8">Lively </span><span class="char-style-override-9">filikanın kıç tarafına bir tane daha yolladı; adamlar ya yere yattı ya da tavşanlar gibi sıvıştı.”</span></p>

    <p class="Normal para-style-override-7"><span class="char-style-override-9">Güneş neredeyse batmıştı; Lee’nin yüzü karanlıktaydı ama sesindeki muzip tonla birkaç kişiyi güldürmeyi başardı.</span></p>

    <p class="Normal para-style-override-7"><span class="char-style-override-9">“Copp Tepesi’ndeki bir bataryadan da ateş açıyorlardı, bundan başka bir-iki gemi daha ateş açtı ama bir işe yaramayacağını anlayıp kestiler. Sonra, New Hampshire’dan birkaç arkadaş gelip bize katıldı; o çok moral verdi. Ancak General Putnam adamların çoğunu Bunker’a, hendek kazmaya geri gönderdi. New Hampshirelılar da sol tarafa, uzağa açılıp sindiler, üstlerinde siper namına yalnızca bi</span><span class="char-style-override-9">çilmiş çimlerle kaplı çitler vardı. Onlara bakınca, önümde en az bir metrelik toprak olduğuna şükrettim beyler.”</span></p>

    <p class="Normal para-style-override-7"><span class="char-style-override-9">Britanya birlikleri öğlen güneşi altında adeta caka satarak Charles Nehri boyunca ilerlemeye başlamışlar. Arkalarında savaş gemileri, kıyıda da bataryalar olunca koruyucu ateş konusunda bir sıkıntıları da olmamış.</span></p>

    <p class="Normal para-style-override-7"><span class="char-style-override-9">“Biz karşılık veremedik tabii, topumuz yoktu,” dedi Lee, belirgin bir omuz silkişle.</span></p>

    <p class="Normal para-style-override-7"><span class="char-style-override-9" xml:lang="ar-SA">İlgiyle dinlemekte olan Roger, o an kendini soru sormaktan alamadı.</span></p>

    <p class="Normal para-style-override-7"><span class="char-style-override-9">“Colonel Stark’ın ‘Gözlerinin akını görene kadar ateş açmayın,’ dediği doğru mu?”</span></p>

    <p class="Normal para-style-override-7"><span class="char-style-override-9">Lee sessizce öksürdü.</span></p>

    <p class="Normal para-style-override-7"><span class="char-style-override-9">“Doğrusu beyefendi, ben duymadım ama söylenmiş olabilir; gerçi albaylardan birinin </span><span class="char-style-override-9" xml:lang="ar-SA">şunu </span><span class="char-style-override-9">dediğini duydum: ‘Eğer ki o piçleri vuramayacak kadar uzaktan ateş edip barut ziyan ederseniz tüfeklerinizi kabzadan başlayarak kıçınıza sokarım!’ ”</span></p>

    <p class="Normal para-style-override-7"><span class="char-style-override-9">Dost meclisi kahkahalara boğuldu. Biraz daha içecek önermeye gelen Bayan McMillan bütün bu neşenin kaynağını sorunca herkes suspus oldu. Lee’yi dikkatli denebilecek bir genel havayla dinlemeye devam ettiler.</span></p>

    <p class="Normal para-style-override-7"><span class="char-style-override-9">“Evet, işte öyle, geliyorlardı ve manzara hayli korkutucuydu dostlar. Kraliyet Deniz Kuvvetleri’nin üstlerindeki kıyafetleri, tüfekleri ve el bombaları farklı olan birkaç farklı alayı vardı. Bir de öfke dolu hafif piyadeler vardı tabii - hepsi arazinin üstünde, büyük bir yemi fethetmek için toplanmış karıncalar gibi, azimle ilerliyorlardı.</span></p>

    <p class="Normal para-style-override-7"><span class="char-style-override-9">“Ben şahsi cesaretim hakkında büyük konuşmak istemem beyler ama yanımdaki kardeşlerimin bayağı metanetli olduklarını söylemeden de edemem. Gelmelerine izin verdik. İlk yaylım ateşini açtığımızda bizden en fazla üç metre ötedeydiler.</span></p>

    <p class="Normal para-style-override-7"><span class="char-style-override-9">“Toparlanıp tekrar saldırdılar fakat tekrar mahvoldular - kuka gibi sırt üstü devirdik hepsini. Komutanları- ha, bayağı da komutan gelmişti; hepsi de at üstündeydi tabii. Ben de işte onlardan birini vurdum. Herif at üstünde dengesini kaybetti ama düşmedi - at hemen uzaklaşıp onu da götürdü. Sanki boyun kasları koyvermiş gibiydi, başı cansız gibi sallanıyordu fakat</span><span class="char-style-override-9" xml:lang="ar-SA"> düşmedi.”</span></p>

    <p class="Normal para-style-override-7"><span class="char-style-override-9">Lee’nin sesi rengini biraz kaybetmişti. Roger, Doktor McCorkle’ın katibinin yanına gidip onun omzuna dokunduğunu gördü.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Üçüncü kez toparlanıp üstümüze geldiler. Çoğumuzun cephanesi tükenmişti. Siperlerin üstünden atladılar, çitleri devirdiler. Süngülerini de takmışlardı.”</span></p>

    <p class="Normal para-style-override-7"><span class="char-style-override-9">Roger veranda merdivenlerinde oturuyordu, Lee ondan yukarıda, bir metre kadar uzakta olmasına rağmen onun yutkunduğunu duyabildi.</span></p>

    <p class="Normal para-style-override-7"><span class="char-style-override-9">“Geri çekildik, </span><span class="char-style-override-9" xml:lang="ar-SA">öyle diyorlar diyeyim ya da. Aslında... kaçtık. Onlar da öyle yaptı.”</span></p>

    <p class="Normal para-style-override-7"><span class="char-style-override-9">Tekrar yutkundu.</span></p>

    <p class="Normal para-style-override-7"><span class="char-style-override-9">“Süngüler... adamın içine girerken iğrenç bir ses çıkarıyorlar. Berbat. Tam olarak tarif-duymanız lazım. Ben birkaç kez duydum. Düşmanının cesedini ezip geçen çok asker oldu o gün,</span><span class="char-style-override-9" xml:lang="ar-SA"> süngüyü takıp çıkardıktan sonra yere bırakıyorlardı. Düşenler... denizden çıkmış balıklar gibi titriyorlardı.”</span></p>

    <p class="Normal para-style-override-7"><span class="char-style-override-9">Roger on sekizinci yüzyıl süngülerini görmüştü - hatta onlarla uğraşmıştı da. Dokuz santimlik üçgen, ağır, vahşi bir silahtı bu, bir tarafında kan akıp gitsin diye bir oluk olurdu. Aklına aniden Jamie Fraser’ın kasığındaki yara gelince ayağa kalktı. Bir bahane uydurdu ve verandayı terk edip çoraplarını, ayakkabılarını çıkardı, sahile indi.</span></p>

    <p class="Normal para-style-override-7"><span class="char-style-override-9">Sular çekiliyordu; ayaklarının altındaki kum ve çakıllar ıslaktı. Arkasındaki cüce palmiye ağaçları esintiyle yavaş yavaş hışırdıyordu. Bir sıra pelikan sahile doğru uçtu, güneşin son ışıklarına doğru hızla yol aldı. Roger köpüklü dalgalara doğru yanaştı, suyun onu topuğundan çekmesine, ayaklarının altındaki kumu cıvıklaştırıp dengesini biraz kaybettirmesine izin verdi.</span></p>

    <p class="Normal para-style-override-7"><span class="char-style-override-9">Albemarle Koyu’nun sularından çok ötede, uzakta parıldamakta olan ışıkları görebiliyordu; üstlerinde, balıkçıların kenarlardan sarkıttıkları meşaleleri için kumlukların içine yaktıkları ateşler olan balıkçı tekneleri. Sandallar sanki havada duruyor, öylesine salınıyor gibi görünüyorlardı. Sudaki yansımaları da ateşböcekleri gibi bir görünüp bir kayboluyordu.</span></p>

    <p class="Normal para-style-override-7"><span class="char-style-override-9">Yıldızlar yükseliyordu. Roger yukarıya bakarak durdu, kafasını, kalbini boşaltmaya, kendisini Tanrı’nın sevgisine açmaya çalıştı.</span></p>

    <p class="Normal para-style-override-7"><span class="char-style-override-9">Ertesi gün bir papaz olacaktı. </span><span class="italik char-style-override-8">Melkisedek’in düzeni üzerine, sen artık sonsuza kadar bir papazsın,</span><span class="char-style-override-9"> denecekti kabul töreninde, İncil’den alıntı yapılarak.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Korkuyor musun?”</span><span class="char-style-override-9"> diye sormuştu Brianna, Roger ona söylediğinde.</span></p>

    <p class="Normal para-style-override-7"><span class="char-style-override-9">“Evet,” dedi Roger seslice, yumuşak bir tonda.</span></p>

    <p class="Normal para-style-override-7"><span class="char-style-override-9">Dalga ondan uzaklaşana kadar bekledi, sonra suyu takip etti, akıntının ritmik dokunuşunu istiyordu.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Yine de yapacak mısın?”</span></p>

    <p class="Normal para-style-override-7"><span class="char-style-override-9">“Evet,” dedi tekrar, yine yumuşakça. Neye evet dediğini bilmiyordu ama fark etmezdi. Sahilin arkasında kalan kısmından, Papaz Efendi McMillan’ın sundurmasından ara ara bir kahkaha kulağına çalınıyordu ki bu da savaş sohbetinden uzaklaştıklarına delaletti.</span></p>

    <p class="Normal para-style-override-7"><span class="char-style-override-9">Aralarında adam öldürmüş olan var mıydı acaba? Lee, belki. Peki ya Papaz Efendi Doktor McCorkle? Küçümser bir homurtu çıkardı ama ihtimali tamamen reddetmedi. Döndü, biraz daha yürüdü, rüzgâr ve dalgaların çıkardıkları dışında bir ses duymayana kadar uzaklaştı.</span></p>

    <p class="Normal para-style-override-7"><span class="char-style-override-9" xml:lang="ar-SA">İç değerlendirme. Bunu şövalyeler yapardı eskiden, diye düşünüp buruk bir gülümseme takındı. Şövalyeliğe kabul edilmeden önceki gece, genç adamlar kilisede sabahlar, karanlık saatler b</span><span class="char-style-override-9">oyunca tapınak lambası altında dua ederlerdi.</span></p>

    <p class="Normal para-style-override-7"><span class="char-style-override-9">Ne için, diye merak etti. Zihni ferahlatmak için, odaklanmak için... cesaret için mi yoksa? Yoksa affedilmek için mi?</span></p>

    <p class="Normal para-style-override-7"><span class="char-style-override-9">Randall Lillington’ı öldürmek istememişti; neredeyse kazara olmuştu, nefsi müdafaa da değildi. Ama o sırada avlanıyordu denilebilirdi; Stephen Bonnet’yi aramaya, adamı soğukkanlılıkla öldürmeye çıkmıştı. Harley Boble’ a gelince - gözlerinin parıltısını h</span><span class="char-style-override-9" xml:lang="ar-SA">âlâ</span><span class="char-style-override-9"> zihinde canlandırabiliyor, darbenin yankısını duyabiliyor, adamın kafatasının parçalanışını hissedebiliyordu. Onu öldürmek istemişti, evet. Kendini durdurabilirdi. Durdurmamıştı.</span></p>

    <p class="Normal para-style-override-7"><span class="char-style-override-9">Ertesi gün Tanrı’nın huzuruna çıkacak ve yazgı doktrinine inandığına, yaptığı her şeyi yapmak istemiş olduğuna yemin edecekti. Belki.</span></p>

    <p class="Normal para-style-override-7"><span class="italik char-style-override-8">Belki de buna o kadar da inanmıyorumdur,</span><span class="char-style-override-9"> diye düşündü, içine şüphe düşmüştü. </span><span class="italik char-style-override-8">Belki de inanıyorumdur. İsa -</span><span class="char-style-override-9" xml:lang="ar-SA">özür dilerim</span><span class="char-style-override-9"> dedi kendi kendine, ilahi bir özür dileyerek- </span><span class="italik char-style-override-8">ben doğru dürüst bir papaz olabilecek miyim, bu kadar şüphe taşırken? Sanırım bu şüpheler herkeste var fakat bende fazla varsa - belki de bana şimdi haber vermelisin, çok geç olmadan.</span></p>

    <p class="Normal para-style-override-7"><span class="char-style-override-9">Artık ayakları uyuşmuştu. Siyah, kadifemsi gece, yıldızların ihtişamıyla parlıyordu. Çakılların üstüne basan ayakların sesini duydu.</span></p>

    <p class="Normal para-style-override-7"><span class="char-style-override-9">Gelen Warren Lee’ydi - Papaz Doktor McCorkle’ın uzun, ince, yarı savaşçı yarı kâtibi.</span></p>

    <p class="Normal para-style-override-7"><span class="char-style-override-9">“Biraz hava alayım dedim,” dedi Lee, dalgaların hışırtısından kendi sesini güçlükle duyurarak.</span></p>

    <p class="Normal para-style-override-7"><span class="char-style-override-9">“Evet, hem sınırsız hem bedava,” dedi Roger, mümkün olan en içten şekilde. Lee biraz</span><span class="char-style-override-9" xml:lang="ar-SA"> kıkırdadı</span><span class="char-style-override-9"> ama muhabbeti neyse ki uzatmaya pek gönüllü olmadı.</span></p>

    <p class="Normal para-style-override-7"><span class="char-style-override-9">Bir süre öyle durup balıkçı teknelerini izlediler. Sonra, sessiz bir anlaşmayla, eve doğru yola çıkmak için oraya döndüler. Işıklar sönmüştü, veranda bomboştu. Pencerede yanan tek mum, onları eve davet ediyordu.</span></p>

    <p class="Normal para-style-override-7"><span class="char-style-override-9">“Şu vurduğum subay,” dedi Lee birden. “Onun ruhu için dua ederim. Her gece.”</span></p>

    <p class="Normal para-style-override-7"><span class="char-style-override-9">Sonra da sustu, utandı. Roger yavaşça, derin bir nefes aldı, kalbinin sıkıştığını hissetti. O hiç Lillington ya da Boble için dua etmiş miydi?</span></p>

    <p class="Normal para-style-override-7"><span class="char-style-override-9">“Ben de edeceğim,” dedi.</span></p>

    <p class="Normal para-style-override-7"><span class="char-style-override-9">“Teşekkür ederim,” dedi Lee çok yumuşakça ve ayakkabılarını ellerine alıp yan yana yürümeye başladılar. Dönüş yolunu yalınayak kat ettiler, ayaklarındaki kumları kuruttular.</span></p>

    <p class="Normal para-style-override-7"><span class="char-style-override-9" xml:lang="ar-SA">İçeri girmeden önce iyice temizlenmek için veranda basamaklarına oturmuşlardı ki evin kapısı açıldı.</span></p>

    <p class="Normal para-style-override-7"><span class="char-style-override-9">“Bay MacKenzie?” dedi Papaz Efendi McMillan ve sesindeki bir şeyle kalbi gümbürdemeye başlayan Roger’ı hemen ayağa kaldırdı. “Bir ziyaretçiniz var.”</span></p>

    <p class="Normal para-style-override-7"><span class="char-style-override-9">McMillan’ın arkasındaki uzun boylu silueti görünce, Jamie’nin beyaz, öfke dolu yüzünü görmeden o olduğunu anladı.</span></p>

    <p class="Normal para-style-override-7"><span class="char-style-override-9">“Brianna’yı aldı,” dedi Jamie, herhangi bir girizgâha gerek duymadan. “Gidiyoruz.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>