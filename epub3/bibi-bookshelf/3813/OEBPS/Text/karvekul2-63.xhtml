<html xmlns="http://www.w3.org/1999/xhtml">
<head>
  <title>karvekul2-63</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-57"><span class="bold">112. Yemin Bozan</span></p>

    <p class="Normal para-style-override-9"><span class="bolditalik char-style-override-8"> </span></p>

    <p class="Normal para-style-override-9"><span class="bolditalik char-style-override-8">2 Şubat 1776</span></p>

    <p class="Normal para-style-override-7"><span class="bolditalik char-style-override-8"> </span></p>

    <p class="Normal para-style-override-7"><span class="char-style-override-9">Hepsini çağırmıştı ve hepsi de gelmişti. Ardsmuir’in Jacobitler’i, Thurso’dan gelen balıkçılar, vatansızlar ve Tepe’nin nimetlerinden altı yıldır faydalanan birçokları... Erkekleri çağırmıştı; çoğu da yalnız başlarına, ıslak yaprakların altından geçerek, çamurlu patikalarda ilerleyip gelmişti. Bazılarının karıları da gelmişti. Kadınlar meraklı ve temkinlilerdi, mütevazılıkla arkada kalmayı kabul ettiler ve Claire’in onları eve teker teker almasına izin verdiler.</span></p>

    <p class="Normal para-style-override-7"><span class="char-style-override-9">Erkeklerin avluda beklediklerini gördüğünde, Jamie manzaradan çok hoşnutsuz oldu; o son, sevimsiz toplanış sahnesi h</span><span class="char-style-override-9" xml:lang="ar-SA">âlâ</span><span class="char-style-override-9"> herkesin hafızasında tazeliğini koruyordu. Ama başka bir seçenek yoktu; herkes eve sığmazdı. Hava da aydınlıktı ama Jamie birden fazla adamın kafasını ani hareketlerle, tedirgince, sanki orada Thomas Christie’nin hayaletini görmüşçesine kestane ağaçlarına çevirdiğini gördü.</span></p>

    <p class="Normal para-style-override-7"><span class="char-style-override-9">Jamie haç çıkardı ve Tom Christie’yi her düşündüğünde yaptığı gibi kısa bir dua okudu, sonra sundurmaya çıktı. Kalabalık kendi arasında konuşuyordu, rahat bir havaları vardı fakat Jamie’yi fark ettiklerinde hemen sustular.</span></p>

    <p class="Normal para-style-override-7"><span class="char-style-override-9">“Bir haber aldım, beni Wilmington’a çağırıyorlar,” dedi herhangi bir girizgâha ihtiyaç duymaksızın. “Oradaki milislere katılacağım ve yanımda gelmeye gönüllü olan adamları da götüreceğim.”</span></p>

    <p class="Normal para-style-override-7"><span class="char-style-override-9">Otlarken rahatı bozulan koyunlar gibi bakıyordu herkes. Bir saniyeliğine güleceği gelen Jamie, dürtüsünü sert biçimde bastırdı.</span></p>

    <p class="Normal para-style-override-7"><span class="char-style-override-9">“Milis olarak gideceğiz ama benim emrimde olmayacaksınız.” İçten içe, zaten birkaç tanesi haricinde kaçına söz geçirebileceğinden şüpheliydi ancak buna güzel bir kılıf uydurmak da fena olmadı.</span></p>

    <p class="Normal para-style-override-7"><span class="char-style-override-9" xml:lang="ar-SA">Çoğu adam hâlâ aval aval bakıyordu</span><span class="char-style-override-9"> ama birkaç tanesi toparlanmıştı.</span></p>

    <p class="Normal para-style-override-7"><span class="char-style-override-9">“Bir isyancı olduğunu mu ilan ediyorsun Mac Dubh</span><span class="italik char-style-override-8">?</span><span class="char-style-override-9">” Murdo’ydu bu, Tanrı onu kutsasın. </span><span class="char-style-override-9" xml:lang="ar-SA">Ölümüne sadık</span><span class="char-style-override-9"> ama kafası yavaş çalışan bir adamdı. Her şeyin en basit biçimde ifade edilmesine ihtiyaç duyardı ancak anladığı zaman da peşini bırakmazdı.</span></p>

    <p class="Normal para-style-override-7"><span class="char-style-override-9">“Evet, Murdo. Ben bir isyancıyım. Benimle birlikte savaşacak olan her erkek de öyle olacak.”</span></p>

    <p class="Normal para-style-override-7"><span class="char-style-override-9">Bunu duyan kalabalığın içinde mırıldanmalar, şüpheli bakışlar oluştu. Bazı yerlerde “yemin” kelimesi Jamie’nin kulağına çalınınca kendini o bariz soruya hazırladı.</span></p>

    <p class="Normal para-style-override-7"><span class="char-style-override-9">Ama sorunun kaynağı şaşkınlık vericiydi. Arch Bug sırtını dikleştirdi, cesaretini topladı.</span></p>

    <p class="Normal para-style-override-7"><span class="char-style-override-9">“Sen Kral’a bir yemin ettin </span><span class="italik char-style-override-8">Seaumais mac Brian,</span><span class="char-style-override-9">” dedi, şaşırtıcı bir keskinlikteki sesiyle. “Hepimiz ettik.”</span></p>

    <p class="Normal para-style-override-7"><span class="char-style-override-9">Bunu onaylayan mırıltıyla birlikte, huzursuz olmuş, kaşları çatılı gözler Jamie’ye döndü. Jamie derin bir nefes aldı, midesinin düğümlendiğini hissetti. O anda, bütün bildiklerine, zorla ettirilen yeminlerin gayrı ahlaki olduğunu düşünmesine rağmen, ettiği yemini bozduğunu açıkça ilan etmesi, sanki boşluğa adım atmış hissi verdi.</span></p>

    <p class="Normal para-style-override-7"><span class="char-style-override-9">“Hepimiz ettik,” dedi o da. “Ama o yeminleri esirler olarak, zorlanarak ettik. Özgür adamlar olarak değil.”</span></p>

    <p class="Normal para-style-override-7"><span class="char-style-override-9" xml:lang="ar-SA">Çok doğru söylemişti</span><span class="char-style-override-9"> ama yemin yemindi ve İskoçyalılar</span><span class="char-style-override-9" xml:lang="ar-SA"> için her yemin önemliydi. </span><span class="italik char-style-override-8">Olur da ölüp soydaşlarımdan öteye gömülürsem...</span><span class="char-style-override-9"> Yemin söz konusu olsa da olmasa da, diye düşündü duygusuzca, sonları herhalde bu olacak.</span></p>

    <p class="Normal para-style-override-7"><span class="char-style-override-9">“Yine de bir yemindi efendim,” dedi Hiram Crombie, dudaklarını birleştirerek. “Tanrı önünde yemin ettik. Böyle bir şeyi önemsemememizi mi istiyorsunuz?” Presbiteryenler’in çoğu bunu mırıltılarıyla onayladı, destek verdiklerini göstermek için Crombie’ye yaklaştı.</span></p>

    <p class="Normal para-style-override-7"><span class="char-style-override-9">Jamie bir derin nefes daha aldı, karnının kasıldığını hissetti.</span></p>

    <p class="Normal para-style-override-7"><span class="char-style-override-9">“Ben herhangi bir istekte bulunmuyorum.” Ne yaptığının da farkında olduğu için, bunu yapıyor olmaktan dolayı kendini kötü hissetti - artık antik silahlar olan hitabet ve idealizmin kucağına düşmüştü.</span></p>

    <p class="Normal para-style-override-7"><span class="char-style-override-9">“Dedim ki Kral’a sadakat namına edilen o yemin, zorla ettirilmiş bir yemindir. Böyle bir yeminin gücü yoktur; çünkü özgür iradesi olmayan adam özgürce yemin edemez.”</span></p>

    <p class="Normal para-style-override-7"><span class="char-style-override-9">Buna itiraz eden olmayınca devam etti, sesini çok yükseltmedi.</span></p>

    <p class="Normal para-style-override-7"><span class="char-style-override-9">“Arbroath Bildirisi’ni biliyorsunuz, değil mi? Dört yüz yıl önce, büyük büyükbabalarımız, ellerini şu sözcüklerin üstüne koymuşlardı: </span><span class="italik char-style-override-8">...yüz kişi sağ kalsa dahi, İngiliz himayesi altına girmeyeceğiz.</span><span class="char-style-override-9">” Sesini düzeltmek için duraksadı, devam etti. “</span><span class="italik char-style-override-8">Zafer için de zenginlik için de, onur için de savaşmıyoruz; davamız özgürlük davasıdır. Hayatta kalmak isteyen her dürüst adamın kabul edeceği bu nedenledir savaşımız.”</span></p>

    <p class="Normal para-style-override-7"><span class="char-style-override-9">Sonra durdu, öylece kaldı. Hitabının etkisini artırmak için değil, kelimelerin kendisi üstündeki etkisi yüzündendi bu -</span><span class="char-style-override-9" xml:lang="ar-SA"> ağzından çıktıklarında, kendini bir anda kendi kafasındakilerle baş başa bulmuştu.</span></p>

    <p class="Normal para-style-override-7"><span class="char-style-override-9">O ana kadar, bu devrimin meşruluğu ve doğuracağı sonuçlar konusunda şüpheciydi; isyancı tarafa Claire, Brianna ve Roger Mac’in söylediklerinden dolayı geçmişti. Ama o eski sözcükler ağzından çıktığı anda, içinde ikna olmuş rolü yaptığı davanın haklılığını en derinlerinde hissetti - ve kendi insanlarının refahından başka bir şey için savaşacak olacağını fark edince buna daha ayrı şaşırdı.</span></p>

    <p class="Normal para-style-override-7"><span class="char-style-override-9">Ve sonunda tıpkı onlar gibi ölmüş olacaksın, diye düşündü isteksizce. İyi bir dava uğruna savaşıldığında daha az acıdığını hiç sanmam ama belki öyledir.</span></p>

    <p class="Normal para-style-override-7"><span class="char-style-override-9">“Bir hafta içinde buradan ayrılacağım,” dedi ve arkasından bakan kalabalığı öylece bırakıp içeri girdi.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Ardsmuir’dekilerin gelmesini beklemişti; üç Lindsay kardeşi, Hugh Abernathy, Padraic MacNeill ve kalanı. Beklenmedik şekilde ama mutlu ederek ona katılanlar ise Robin McGillivray ve onun oğlu Manfred oldu.</span></p>

    <p class="Normal para-style-override-7"><span class="char-style-override-9">Biraz da eğlenerek, Ute McGillivray’in onu affettiğini düşündü. Robin’le Manfred’in dışında, heybetli </span><span class="italik char-style-override-8">frau</span><span class="char-style-override-9"> ile akraba olan on beş başka Salemli daha gelmişti.</span></p>

    <p class="Normal para-style-override-7"><span class="char-style-override-9">Büyük bir sürprizle, Hiram Crombie balıkçıları arkasında</span><span class="char-style-override-9" xml:lang="ar-SA"> bırakıp onlara katıldı.</span></p>

    <p class="Normal para-style-override-7"><span class="char-style-override-9">“Bu konuda dualar ettim,” dedi Hiram Jamie’ye, normalden daha da mutaassıp bir havaya bürünmeyi başararak, “ve yemin hususunda haklı olduğunuza karar verdim. Sanıyorum hepimiz sayenizde asılacağız ya da evimizden barkımızdan olacağız ama yine de geleceğim.”</span></p>

    <p class="Normal para-style-override-7"><span class="char-style-override-9">Büyük dedikodular ve telaş dolu tartışmalar yaşayan diğerleri, gelmemeyi kararlaştırmışlardı. Jamie onları suçlamıyordu. Culloden’ın sonuçlarından sağ kurtulduktan sonra kolonilere bin bir cefa içinde gelmişlerdi; sürgünün bunca zorluğundan sonra aklı başında bir insanın isteyeceği son şey, Kral’a karşı silahlanmak olurdu.</span></p>

    <p class="Normal para-style-override-7"><span class="char-style-override-9">En büyük sürpriz ise bu küçük bölüğüyle Cooperville’den çıkıp güneye giden yola sapmak üzerelerken karşısına çıktı.</span></p>

    <p class="Normal para-style-override-7"><span class="char-style-override-9">En az kırk kişilik bir bölük, o kavşakta bekliyordu. Jamie dikkatlice onlara yaklaştı; içlerinden biri atını mahmuzuyla dürtüp yanına geldi - solgun suratlı, gaddar görünüşlü Richard Brown.</span></p>

    <p class="Normal para-style-override-7"><span class="char-style-override-9">“Wilmington’a gittiğini duydum,” dedi Brown doğrudan. “Eğer mümkünse, adamlarım ve ben de atlarımızı sizinkilerle yan yana sürmek isteriz.” Öksürdü, ekledi: “Senin emrin altında tabii.”</span></p>

    <p class="Normal para-style-override-7"><span class="char-style-override-9">Jamie arkasındaki Claire’dan gelen bir “hıh” sesi duydu, gülümsememek için kendini tuttu. Arkasında kısılmış olan gözlerin farkındaydı. Roger Mac’le göz göze geldi, damadının kafasını hafifçe salladığını gördü. Savaş insana hiç olmayacak dostlar kazandırıyordu; Roger Mac de bunu en az onun kadar iyi biliyordu - ayrıca, kendi içinden geçen de eskiden Brown’dan çok daha beterleriyle omuz omuza savaşmış olduğuydu.</span></p>

    <p class="Normal para-style-override-7"><span class="char-style-override-9">“Buyurun o halde,” dedi ve eyerinin üstünden başıyla selam verdi. “Hem sen, hem de adamların.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Moore’s Creek adındaki bir yerde başka bir milis bölüğüyle karşılaştık ve onlarla birlikte, uzun yapraklı çamların altında kamp yaptık. Önceki gün fena bir buz fırtınası olmuştu; zemin de kırılıp düşen, bazıları belim kadar kalın dallarla kaplıydı. Yol bu yüzden sıkıntılıydı ama kamp ateşi yakmak gibi konularda da avantajlar sağlıyordu.</span></p>

    <p class="Normal para-style-override-7"><span class="char-style-override-9">Yahni için hemen toparladığım malzemeleri kazanın içine atıyordum -kemikli but parçaları, fasulyeler, pirinç, soğan, havuç, bayat ekmek kırıntıları- ve öteki milis kumandanını dinliyordum. Robert Borthy adındaki bu adam, Jamie’ye, laubalice bir tavırla, Göçmen İskoç Dağlıları Alayı’ndan bahsediyordu -</span><span class="char-style-override-9" xml:lang="ar-SA"> düşmanlarımızın eski adı buydu.</span></p>

    <p class="Normal para-style-override-7"><span class="char-style-override-9">“Topyekûn beş yüz, altı yüz kişiden fazla olamazlar,” diyordu alaycılıkla. “O yaşlı MacDonald’la yaverleri aylardır onları köylerinden koparmaya çalışıyorlardı. Elekle su toplarlarsa olacağı bu.”</span></p>

    <p class="Normal para-style-override-7"><span class="char-style-override-9">Generalin yaverlerinden biri olan Alexander McLean, bir defasında bir buluşma noktası ayarlamış, yakınlardaki bütün İskoçyalılar, İskoç-İrlandalılar’ı toplanmaya çağırmış -</span><span class="char-style-override-9" xml:lang="ar-SA"> rüşvet olarak da fıçılar dolusu içki ayarlamayı ihmal etmemiş. Beş yüz kadar adam toplamayı da başarmış ama içkiler biter bitmez oradan ayrılıp McLean orada yalnız bırakmışlar.</span></p>

    <p class="Normal para-style-override-7"><span class="char-style-override-9">“Zavallı adam bir de kaybolmuş. İki gün oradan oraya dolanıp yolu aramış. Sonunda biri ona acıyıp tekrar uygarlığa ulaştırmış.” İçten bir taşralı olan, gür kahverengi sakallı Borthy, genişçe sırıttı ve anlatmaya devam etmeden önce bir fincan birayı şükranlarla kabul etti.</span></p>

    <p class="Normal para-style-override-7"><span class="char-style-override-9">“Kalanının nerede olduğunu Tanrı bilir. MacDonald’ın birliklerinin yeni gelenlerden oluştuğunu söylüyorlar - vali onlara toprak vermeden önce koloniyi savunmalar için yemin ettirmiş. Zavallıların çoğu İskoçya’dan gelen tekneden henüz inmişler - neresi kuzey, neresi güney onu bile bilmiyorlar daha, kendilerinin nerede olduğunu bilmeleri şöyle dursun.”</span></p>

    <p class="Normal para-style-override-7"><span class="char-style-override-9">“Onlar bilmese de ben biliyorum nerede olduklarını.” Ian ateş başına geldi, kirli ama neşeliydi. Wilmington’da toplanan birçok milis kuvveti arasındaki yazışmaları taşıyordu ve bu lafıyla üzerinde büyük ilgi topladı.</span></p>

    <p class="Normal para-style-override-7"><span class="char-style-override-9">“Nerede?” İnce yüzü ilgi ve kurnazlıkla kaplanan Richard Brown ateşe doğru yanaştı.</span></p>

    <p class="Normal para-style-override-7"><span class="char-style-override-9">“Negro Head Point Yolu’ndan geliyorlar, düzgün bir alay gibi ilerliyorlar hem de,” dedi Ian, küçük bir homurtuyla hemen ona uzatılan kütüğe oturarak. “Sıcak bir şey var mı yenge? Hem üşüdüm, hem ağzım kurudu.”</span></p>

    <p class="Normal para-style-override-7"><span class="char-style-override-9">Nezaketten ödün vermemek adına “kahve” dediğimiz pis bir içecek vardı, kaynattığımız yanık meşe palamutlarından yapıyorduk. Ian’a bir fincan koydum; her yudumunu büyük keyifle tüketerek beni şaşırttı, sonra da yeni keşiflerini paylaşmaya devam etti.</span></p>

    <p class="Normal para-style-override-7"><span class="char-style-override-9">“Batıya dolanmak istemişler ama Albay Howe’un adamları oraya daha önce varıp önlerini kesmiş. Onlar da karşıya geçip geçidi almaya niyetlenmişler fakat Albay Moore adamlarını hemen harekete geçirip onları engellemek için bütün gece ilerletmiş.”</span></p>

    <p class="Normal para-style-override-7"><span class="char-style-override-9">“Howe ya da Moore’a herhangi bir saldırı da bulunmamışlar</span><span class="char-style-override-9" xml:lang="ar-SA"> mı?” diye sordu Jamie, kaşlarını çatarak. Ian kafasını iki yana salladı, meşe palamudu kahvesinin kalanını kafasına dikti.</span></p>

    <p class="Normal para-style-override-7"><span class="char-style-override-9">“Yaklaşmamışlar bile. Albay Moore onların Wilmington’a ulaşmadan önce saldırmaya niyetli olmadıklarını söyledi - orada takviye kuvvet bekliyorlarmış.”</span></p>

    <p class="Normal para-style-override-7"><span class="char-style-override-9">Jamie’yle bakıştık. Bu takviyeler muhtemelen General Gage’in vaat ettiği Britanya birlikleriydi. Ama önceki gün karşılaştığımız, Brunswick’ten gelen bir atlı, dört gün önce kıyıda herhangi bir birlik görmediğini söylemişti. Eğer onları bekleyen bir takviye varsa, yerel Kral yanlılarından gelecek olmalıydı - duyduğumuz dedikodu ve raporlara bakılırsa da, yerel Kral yanlılarından pek bir güç yoktu.</span></p>

    <p class="Normal para-style-override-7"><span class="char-style-override-9">“Yani... İki taraftan da önleri kesilince, yolu takip etmişler. Yarın geç saatte köprüye ulaşırlar.”</span></p>

    <p class="Normal para-style-override-7"><span class="char-style-override-9">“Ne kadar uzaklıkta Ian?” diye sordu Jamie, çamların arasından gözlerini kısarak uzaklara bakarken. Ağaçlar çok uzunlardı ve altlarındaki çayırlar da bayağı genişti - at sürmek için hiç fena olmayan bir yol.</span></p>

    <p class="Normal para-style-override-7"><span class="char-style-override-9">“At sırtında yarım gün sürer belki.”</span></p>

    <p class="Normal para-style-override-7"><span class="char-style-override-9">“Pekâlâ.” Jamie biraz rahatladı, kendi sıcak içeceğine uzandı. “Biraz uyumaya vaktimiz var o halde.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Moore’s Creek’teki köprüye ertesi günün ortasında vardık ve Richard Caswell’in bölüğüyle karşılaştık. Adam Jamie’yi büyük mutlulukla karşıladı.</span></p>

    <p class="Normal para-style-override-7"><span class="char-style-override-9">Göçmen </span><span class="char-style-override-9" xml:lang="ar-SA">İskoç Dağlıları alayı görünürde </span><span class="char-style-override-9">yoktu - ama sürekli haberciler geliyorlar, onların Negro Head Point Yolu’ndaki hareketlerini bildiriyorlardı. Bu yol, doğrudan Moore’s Creek’in geniş, kalas köprüsüne çıkan bir araba yoluydu.</span></p>

    <p class="Normal para-style-override-7"><span class="char-style-override-9">Jamie, Caswell ve öteki birçok kumandan kıyı kenarında yürüyor, köprüyü, yoldaki çeşitli noktaları işaret ediyordu. Dere pis, çamurlu toprakların üstünde ilerliyordu; suyun ve çamurun içinden selvi ağaçları yükseliyordu. Dere daraldıkça derinliği de artıyordu -meraklı birinin suya daldırdığı bir halat, o noktada derenin dört buçuk metre derinliğinde olduğunu belli ediyordu- ve suyun üstünden herhangi bir ordunun geçebilmesi için köprüden başka bir yol yoktu.</span></p>

    <p class="Normal para-style-override-7"><span class="char-style-override-9">Bu da Jamie’nin yemekten sonraki sessizliğini açıklıyordu. Derenin uzak tarafında küçük bir siper yapılmasına yardımcı olmuştu, elleri toprak ve yağla kaplıydı.</span></p>

    <p class="Normal para-style-override-7"><span class="char-style-override-9">“Topları var,” dedi sessizce, ellerindeki lekeleri incelediğimi görünce. Ellerini pantolonuna sildi, daha da beter hale getirdi. “Kasabanın küçük silahları, iki tane ama top sonuçta.” Köprüye baktı ve yüzünü biraz buruşturdu.</span></p>

    <p class="Normal para-style-override-7"><span class="char-style-override-9">Ne düşündüğünü biliyordum, neden düşündüğünü de.</span></p>

    <p class="Normal para-style-override-7"><span class="italik char-style-override-8">Donald sen Culloden’da topun arkasındaydın,</span><span class="char-style-override-9"> demişti binbaşıya. </span><span class="italik char-style-override-8">Ben önündeydim. Elimde de bir kılıç vardı.</span><span class="char-style-override-9" xml:lang="ar-SA"> Kılıçlar İskoç</span><span class="char-style-override-9">yalılar’ın doğal silahlarıydı - hatta çoğu için tek silahtı. Duyduklarımıza bakılırsa, General MacDonald’ın elindeki tüfek ve barut miktarı oldukça azdı; birliklerinin çoğu kılıçlar ve kalkanlarla kuşanmıştı... ve dosdoğru pusuya doğru ilerliyorlardı.</span></p>

    <p class="Normal para-style-override-7"><span class="char-style-override-9">“Yüce İsa,” dedi Jamie, zor duyabileceğim bir sesle. “Zavallılar. Zavallı cesur aptallar.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Güneş batarken işler daha beter bir hal aldı ya da çok daha iyi; bakış açısına göre değişir. Buz fırtınasından sonra hava ısınmıştı ama zemin donuktu; gündüz havaya buharlar yükseliyordu fakat gece olunca öyle bir sis oluşuyordu ki kamp ateşleri bile solgun bir kordan ibaret kalıyordu.</span></p>

    <p class="Normal para-style-override-7"><span class="char-style-override-9">Yeni şartlar yeni planlar yapılmasına neden olurken, milislerin içinde heyecan dalga dalga yayıldı.</span></p>

    <p class="Normal para-style-override-7"><span class="char-style-override-9">“Şimdi,” dedi Ian yumuşakça, Jamie’nin arkasındaki sisin içinden bir hayalet gibi çıkarak, “Caswell hazır.”</span></p>

    <p class="Normal para-style-override-7"><span class="char-style-override-9">Yanımızdaki tedarikleri çoktan toplamıştık; silahları, barutu ve yemeği taşıdık, sekiz yüz adam ve benim gibi sayısız takipçiyle birlikte sisin içinden köprüye doğru ilerledik, arkamızda yanan kamp ateşlerini olduğu gibi bıraktık.</span></p>

    <p class="Normal para-style-override-7"><span class="char-style-override-9">MacDonald’ın birliklerinin nerede olduklarından tam olarak emin değildim - h</span><span class="char-style-override-9" xml:lang="ar-SA">âlâ</span><span class="char-style-override-9"> araba yolunda da olabilirlerdi ya da temkinli davranıp yan yollara saparak bataklıkta keşif yapmak istemiş olabilirlerdi. Öyle yaptılarsa iyi şanslar, diye düşündüm. Köprünün üstüne ayak bastığımda midem gerginlikten kaskatı kesilmişti; parmak ucunda gitmek saçmaydı ama ayağımı sağlam basmak da ehemmiyetsizlik olur diye düşünüyordum - o sis ve sessizlik, o gizem ve sinsilik...</span></p>

    <p class="Normal para-style-override-7"><span class="char-style-override-9">Parmağım köprüdeki yamuk bir tahtaya takılınca öne doğru sendeledim ama yanımda yürüyen Roger, beni kolumdan yakalayıp doğrulttu. Kolunu sıktığımda bana gülümsedi, benden yarım metre bile ötede olmamasına rağmen yüzünün yarısı sisin içindeydi.</span></p>

    <p class="Normal para-style-override-7"><span class="char-style-override-9">Jamie’yle ötekiler ne kadar biliyorsa, o da neyin yaklaşmakta olduğunu çok iyi biliyordu. Yine de içinde güçlü bir heyecan, biraz da korku olduğunu hissediyordum. Sonuçta ilk muharebesi olacaktı.</span></p>

    <p class="Normal para-style-override-7"><span class="char-style-override-9" xml:lang="ar-SA">Öte tarafa geçtiğimizde, adamların dereden yüz metre öteye kazdıkları oval siperin üstündeki tepeye dağılıp kamplarımız kurduk. Silahların uzatılmış burunlarını sisin içinden görebilecek kadar yakınlarından geçtim: Covington Ana ve kızı; adamların toplara taktığı isimler bunlardı</span><span class="char-style-override-9"> - hangisinin hangisi olduğunu, Covington Ana’nın kim olduğunu merak ettim. Sayg</span><span class="char-style-override-9" xml:lang="ar-SA">ı duyulan bir kadındı, belli ki -</span><span class="char-style-override-9"> belki de yerel genelevin işletmecisiydi.</span></p>

    <p class="Normal para-style-override-7"><span class="char-style-override-9">Yakacak bulmak kolaydı; buz fırtınası dere yakınındaki çamlara kadar ulaşmıştı. Ama dallar fena ıslanmıştı ve çakmak taşıyla bir saat daha geçirmeye hiç niyetim yoktu. Neyse ki sisin içinde ne yaptığımı görebilecek kimse yoktu; cebimden Brianna’nın kibritleriyle dolu küçük bir teneke kutu çıkardım.</span></p>

    <p class="Normal para-style-override-7"><span class="char-style-override-9" xml:lang="ar-SA">Çıraları üflemekle meşgulken köprü tarafından birbiri ardına tiz sesler gelmeye başladı. Hemen dizlerimin üstünde doğruldum, oraya baktım ve tabii ki bir şey göremedim ama köprü tahtaları havaya kaldırılmadan önce kaldırılması gereken çivilerin seslerini duyduğumu anlamam uzun sürmedi.</span></p>

    <p class="Normal para-style-override-7"><span class="char-style-override-9">Jamie bana çok uzun gelen bir sürenin ardından beni buldu. Yemek yemek istemedi, sırtını bir ağaca verip beni çağırdı. Dizlerinin arasına oturdum ve sırtımı ona verdim, sıcaklığına minnet duydum; hava çok soğuktu ve insanın her boşluğundan içeri girip iliğine kadar donduran bir nem vardı.</span></p>

    <p class="Normal para-style-override-7"><span class="char-style-override-9">“Köprünün kaldırıldığını görecekler herhalde, değil mi?” dedim, aşağıda çalışan adamların sesleriyle geçirdiğimiz uzun bir sessizlikten sonra.</span></p>

    <p class="Normal para-style-override-7"><span class="char-style-override-9">“Sis sabaha kadar öylece kalırsa hayır ve kalacak.” Jamie isteksiz bir sesle konuşuyordu fakat daha huzurlu gibiydi. Bir süre sessizce oturduk, sisin üstünde alevlerin dalgalanışını izledik. Ateşin pusla parıldayarak birleşip alevlerini yükselterek beyaz hareler halinde yok oluşu, gerçekten çok esrarengiz bir manzaraydı.</span></p>

    <p class="Normal para-style-override-7"><span class="char-style-override-9">“Hayaletlere inanıyor musun Sassenach?” diye sordu Jamie birden.</span></p>

    <p class="Normal para-style-override-7"><span class="char-style-override-9">“Ee... doğrusunu söylemem gerekirse, evet,” dedim. İnandığımı biliyordu, çünkü ona yüzü kapkara olan Kızılderili’yle karşılaşmamı anlatmıştım. Onun da inandığını biliyordum – İskoç’tu sonuçta. “Etrafta dolanan bir tanesini mi gördün?”</span></p>

    <p class="Normal para-style-override-7"><span class="char-style-override-9">Kafasını iki yana salladı, etrafımdaki kollarını daha da sıktı.</span></p>

    <p class="Normal para-style-override-7"><span class="char-style-override-9">“Gördüm diyemem,” dedi düşünceli bir sesle. “Ama burada olduğuna kalıbımı basarım.”</span></p>

    <p class="Normal para-style-override-7"><span class="char-style-override-9">“Kim?” dedim duyduğumla irkilerek.</span></p>

    <p class="Normal para-style-override-7"><span class="char-style-override-9">“Murtagh,” dedi, beni daha da şaşırtarak. Sırtını daha rahat bir konuma getirdi. “Sis geldiğinden beri içimde onunla ilgili çok tuhaf bir his var.”</span></p>

    <p class="Normal para-style-override-7"><span class="char-style-override-9">“Gerçekten mi?” Bu çok ilginçti ama beni fena halde huzursuz etmişti. Murtagh, Jamie’nin vaftiz babasıydı ve Culloden’da ölmüştü ve -benim bildiğim kadarıyla- o zamandan beri ortalıkta görüldüğü olmamıştı. Varlığından pek şüphe duymuyordum; Murtagh, aksi biri de olsa, çok güçlü bir karakterdi ve eğer vaftiz oğlu burada olduğunu söylüyorsa, büyük ihtimalle buradaydı. Beni huzursuz eden ayrıntı, o köprü kenarında olmas</span><span class="char-style-override-9" xml:lang="ar-SA">ı</span><span class="char-style-override-9">nın </span><span class="italik char-style-override-8">nedeniydi.</span></p>

    <p class="Normal para-style-override-7"><span class="char-style-override-9">Bir süre odaklandım ama o küçük İskoç’un varlığını hissedemedim. Demek ki yalnızca Jamie’yle ilgileniyordu. Bunu düşününce, korktum.</span></p>

    <p class="Normal para-style-override-7"><span class="char-style-override-9">Yarınki muharebenin sonucu belli olsa da, sonuçta bir çarpışmaydı ve kazanan taraftan da ölenler olacaktı. Murtagh, Jamie’nin vaftiz babası olma görevini çok ciddiye almıştı. Jamie’nin öldürülmek üzere olduğunun haberini aldığı için onu cennete taşımak için gelmiş olmadığ</span><span class="char-style-override-9" xml:lang="ar-SA">ını tüm kalbimle ümit ediyordum -</span><span class="char-style-override-9"> bir çarpışma arifesindeki görüler, İskoçya’da yaygın sayılan bir şeydi ama Jamie’nin Murtagh’ı </span><span class="italik char-style-override-8">görmediğini</span><span class="char-style-override-9" xml:lang="ar-SA"> söylemesi de önemli bir şeydi. Herhalde.</span></p>

    <p class="Normal para-style-override-7"><span class="char-style-override-9">“Sana bir şey </span><span class="italik char-style-override-8">söylemedi</span><span class="char-style-override-9">, değil mi?”</span></p>

    <p class="Normal para-style-override-7"><span class="char-style-override-9">Jamie kafasını iki yana salladı, bu tekinsiz ziyaretten etkilenmemişe benziyordu.</span></p>

    <p class="Normal para-style-override-7"><span class="char-style-override-9">“Hayır, sadece... ortalıkta.” Aslında bu ortalıkta olma durumunu rahatlatıcı bir şey olarak görüyor gibiydi, bu yüzden kendi içimdeki endişe ve korkulardan bahsetmedim. Ama onlarla birlikte, gecenin kalanını kocama sımsıkı sarılarak, Murtagh’a ya da onu benden almaya çalışacak olan herhangi birine meydan okurcasına geçirdim.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>