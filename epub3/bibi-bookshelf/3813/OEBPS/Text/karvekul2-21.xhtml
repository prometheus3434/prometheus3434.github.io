<html xmlns="http://www.w3.org/1999/xhtml">
<head>
  <title>karvekul2-21</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-17"><span class="bold">72. İhanetler</span></p>

    <p class="Normal para-style-override-7"><span class="bold char-style-override-15"> </span></p>

    <p class="Normal para-style-override-7"><span class="bold char-style-override-15"> </span></p>

    <p class="Normal para-style-override-7"><span class="char-style-override-14">Kapıyı tanımadığım bir köle açtı - sarı başlıklı, genişçe bir kadındı. Bizi dikkatle inceledi ama konuşmaya fırsatı olmadan Jamie onun yanından kabaca ge</span><span class="char-style-override-14" xml:lang="ar-SA">çip hole girdi.</span></p>

    <p class="Normal para-style-override-7"><span class="char-style-override-14">“Bayan Cameron’ın yeğeni olur kendisi.” Kadına açıklama yapma ihtiyacı hissettim, sonra da Jamie’yi takip ettim.</span><span class="char-style-override-14"/></p>

    <p class="Normal para-style-override-7"><span class="char-style-override-14">“Anlamıştım zaten,” diye mırıldandı, Barbados’tan geldiğini belli eden bir aksanla. Jamie’nin arkasından öfkeyle baktı; belli ki Jamie’yle teyzesi arasında, fevrilik bakımından büyük bir benzerlik sezmiş olmalıydı.</span></p>

    <p class="Normal para-style-override-7"><span class="char-style-override-14">“Ben de onun karısıyım,” diye ekledim, elini sıkmak için içimde yükselen dürtüyü güçlükle bastırdım. Onun yerine başımı hafifçe eğerek selam verdim. “Claire Fraser. Tanıştığıma memnun oldum.”</span></p>

    <p class="Normal para-style-override-7"><span class="char-style-override-14">Kadın gözlerini kırpıştırdı, afallamıştı. Cevap verme fırsatı bulamadan yanından geçip gittim, Jocasta’nın öğleden sonra oturmayı sevdiği küçük resim odasına giren Jamie’yi takip ettim.</span></p>

    <p class="Normal para-style-override-7"><span class="char-style-override-14">Resim odasının kapısı kapalıydı; Jamie tokmağı çevirmeye kalkıştığında içeriden küçük bir ciyaklama geldi - kapı ardına kadar açılınca maruz kalacağımız histerik </span><span class="char-style-override-14" xml:lang="ar-SA">çığlığın</span><span class="char-style-override-14"> girizgâhıydı bu.</span></p>

    <p class="Normal para-style-override-7"><span class="char-style-override-14">Jamie adımının yarısında, eli h</span><span class="char-style-override-14" xml:lang="ar-SA">âlâ</span><span class="char-style-override-14"> kapıdayken durdu, ayaklarının dibinde zıp zıp zıplayan minik, kahverengi tüy yumağına surat asarak baktı. Hayvan havladığında gözleri pörtlüyor, kafası yerinden fırlayacak gibi oluyordu.</span></p>

    <p class="Normal para-style-override-7"><span class="char-style-override-14">“Bu ne böyle?” dedim, yanında yürüyerek. Köpek Jamie’yi h</span><span class="char-style-override-14" xml:lang="ar-SA">âlâ</span><span class="char-style-override-14"> paçalarından çekiştiriyor, tiz ciyaklamalarını sürdürüyordu.</span></p>

    <p class="Normal para-style-override-7"><span class="char-style-override-14">“Küçük bir köpek. Nasıl buldunuz?” dedi Jocasta huysuzca. Kendini sandalyesinden kaldırdı, gürültünün geldiği yöne somurtarak baktı. “Dur Samson.”</span></p>

    <p class="Normal para-style-override-7"><span class="char-style-override-14">“Samson mu? Ah, evet- tüyler.” Jamie gülümsedi, çömelip kapalı yumruğunu köpeğe doğru uzattı. Boğuk bir hırıltıya geçen Samson, Jamie’nin yumruğunu meraklı burnuyla kontrol etti.</span></p>

    <p class="Normal para-style-override-7"><span class="char-style-override-14">“Delilah nerede?” diye sordum, Jamie’nin arkasında odaya girerken.</span></p>

    <p class="Normal para-style-override-7"><span class="char-style-override-14">“Ah, sen de geldin demek Claire.” Jocasta’nın yüzü bana doğru döndü, hafifçe gülümsedi. “İkinizi birden ağırlayabilmek nadir eriştiğim bir onur. Brianna’yla çocuk gelmediler herhalde - gelseler duyardım elbet.” Kendi sorusunu yanıtladıktan sonra yerine oturdu, elini şömineye doğru salladı.</span></p>

    <p class="Normal para-style-override-7"><span class="char-style-override-14">“Delilah’ya gelince... o tembel yaratık ateşin karşısında uyuyakaldı; horlayışını duyabiliyorum.”</span></p>

    <p class="Normal para-style-override-7"><span class="char-style-override-14">Delilah büyük, tazıya benzeyen, karışık bir cinsti; sırt üstü uzanmış, patilerini benekli karnının üstüne bırakarak kendinden geçmişti. Adını duyunca homurdandı, tek gözünü hafifçe araladı, sonra kapadı.</span></p>

    <p class="Normal para-style-override-7"><span class="char-style-override-14">“Bakıyorum da burayı son gelişimden beri biraz değiştirmişsin teyze,” dedi Jamie, doğrularak. “Duncan’la Ulysses neredeler?”</span></p>

    <p class="Normal para-style-override-7"><span class="char-style-override-14">“Gittiler… Phaedre’yi aramaya.” Jocasta kilo vermişti; MacKenzieler’e has elmacık kemikleri iyice belirginleşmişti, teni cansız ve kırışıktı.</span></p>

    <p class="Normal para-style-override-7"><span class="char-style-override-14">“Aramaya mı?” Jamie sertçe ona döndü. “Ne oldu kıza?”</span></p>

    <p class="Normal para-style-override-7"><span class="char-style-override-14">“Kaçtı.” Kadın her zamanki metanetli sesiyle konuşuyordu ama bu defa biraz hüzün de vardı.</span></p>

    <p class="Normal para-style-override-7"><span class="char-style-override-14">“Kaçtı mı? Ama- emin misin?” Jocasta’nın dikiş kutusu alabora olmuş, içindekiler etrafa saçılmıştı. Eğilip yerdekileri toplamaya başladım.</span></p>

    <p class="Normal para-style-override-7"><span class="char-style-override-14">“Yani burada değil,” dedi Jocasta burukça. “Ya kaçtı ya da kaçırıldı. Onu kimin isteyeceğini, istese de bu evden nasıl fark ettirmeden kaçırabileceğini hayal edemiyorum doğrusu.”</span></p>

    <p class="Normal para-style-override-7"><span class="char-style-override-14">Hemen Jamie’ye baktım; kafasını iki yana salladı. Jocasta eteğinin kumaşını baş ve işaret parmakları arasında gezdirmekteydi; elinin yanındaki kısmın</span><span class="char-style-override-14" xml:lang="ar-SA"> yıprandığını görebiliyordum. Bu hareketi düzenli olarak tekrarlıyordu. Bunu Jamie de fark etti.</span></p>

    <p class="Normal para-style-override-7"><span class="char-style-override-14">“Ne zamandır yok teyze?” diye sordu sessizce.</span></p>

    <p class="Normal para-style-override-7"><span class="char-style-override-14">“Dört hafta oldu. Duncan ve Ulysses iki haftadır peşindeler.”</span></p>

    <p class="Normal para-style-override-7"><span class="char-style-override-14">Notun ulaşma süresi düşünüldüğünde mantıklıydı, her ne kadar evden kaçmadan ne kadar süre önce yazdığını kestirmek h</span><span class="char-style-override-14" xml:lang="ar-SA">âlâ güç olsa da.</span></p>

    <p class="Normal para-style-override-7"><span class="char-style-override-14">“Duncan seni yalnız bırakmamayı da akıl etmiş, öyle mi?” dedi Jamie. Samson bekçi köpekliğini bırakmış, Jamie’nin botlarını kokluyordu. Delilah içli bir homurtuyla yan döndü ve parlak kahverengi gözlerini açıp beni müthiş bir huzurla süzdü.</span></p>

    <p class="Normal para-style-override-7"><span class="char-style-override-14">“</span><span class="char-style-override-14" xml:lang="ar-SA">Ö</span><span class="char-style-override-14">yle ya.” Biraz isteksiz bir havayla, Jocasta koltuğundan şömineye doğru eğilip tazının kafasının olduğu yeri tespit etti, kulaklarının arkasını okşadı. “Duncan bunları benim güvenliğim için bıraktı. Öyle bir şey demişti işte.”</span></p>

    <p class="Normal para-style-override-7"><span class="char-style-override-14">“Mantıklı bir tedbir,” dedi Jamie yalnızca. Stephen Bonnet’den bir süredir haber alamıyorduk, Jocasta da maskeli adamın sesini bir daha duymamıştı aslında. Ama cesetlerini görmediğimiz sürece, ikisinin de her an ortaya çıkabileceği gerçeğini göz ardı etmemek gerekirdi.</span></p>

    <p class="Normal para-style-override-7"><span class="char-style-override-14">“Kız neden kaçtı teyze?” diye sordu Jamie. Sesi hâlâ sakindi ama ısrarcıydı.</span></p>

    <p class="Normal para-style-override-7"><span class="char-style-override-14">Dudaklarını kenetleyen Jocasta, kafasını iki yana salladı.</span></p>

    <p class="Normal para-style-override-7"><span class="char-style-override-14">“Hiçbir fikrim yok.”</span></p>

    <p class="Normal para-style-override-7"><span class="char-style-override-14">“Bir olay olmadı mı yani? Olağandışı herhangi bir şey?” diye bastırdı Jamie.</span></p>

    <p class="Normal para-style-override-7"><span class="char-style-override-14">“İlk soruşunda neden söylemeyeyim?” diye sertçe yanıtladı Jocasta. “Hayır. Bir sabah kalktığımda, kızın hep odamın etrafında duyduğum sesi yoktu. Yatağımın yanında çay yoktu, ateş de sönmüştü; küllerin kokusunu alabiliyordum. Ona seslendim, cevap gelmedi. Gitmişti işte - arkasında iz bırakmadan hem de.” </span></p>

    <p class="Normal para-style-override-7"><span class="char-style-override-14">Jamie’ye bakarak tek kaşımı kaldırdım ve eteğimdeki cepte duran nota dokundum. Ona söylemeli miydik?</span></p>

    <p class="Normal para-style-override-7"><span class="char-style-override-14">Kafa salladı; notu cebimden çıkardım, Jamie açıklamaya başlarken katlanmış notu sandalyenin kolçağında açmaya başladım.</span></p>

    <p class="Normal para-style-override-7"><span class="char-style-override-14">Jocasta’nın yüzündeki memnuniyetsizlik ifadesi, yerini </span><span class="char-style-override-14" xml:lang="ar-SA">şaşkınlığa bıraktı.</span></p>

    <p class="Normal para-style-override-7"><span class="char-style-override-14">“Sana ne için böyle bir not yollamış olabilir ki </span><span class="italik char-style-override-15">a nighean</span><span class="char-style-override-14">?” diye sordu bana dönerek.</span></p>

    <p class="Normal para-style-override-7"><span class="char-style-override-14">“Bilmiyorum, belki hamiledir?” dedim. “Belki… hasta olmuştur?” Frengiyi dillendirmek istemedim ama o da bir olasılıktı. Eğer Manfred, Bayan Silvie’yi hasta ettiyse, kadın da bu hastalığı Cross Creek’teki birkaç müşterisine geçirdiyse, sonra o müşteriler de River Run’ı ziyaret ettilerse... ama bu, Phaedre’nin beyaz adamlarla bir çeşit ilişkiye girdiği anlamına gelirdi. İşte bu, siyah bir kadının sır olarak saklamak için büyük çabalar sarf edeceği bir şeydi.</span></p>

    <p class="Normal para-style-override-7"><span class="char-style-override-14">Saflıktan olabildiğince uzak olan Jocasta da yavaş yavaş benimle aynı sonuçlara ulaşıyordu ama düşünceleri de benimkilerle paraleldi.</span></p>

    <p class="Normal para-style-override-7"><span class="char-style-override-14">“Çocuk olsa mesele olmaz,” dedi, elinin tersiyle havayı yavaşça tokatlayarak. “Ama bir sevgilisi varsa... evet,” dedi düşünceli bir sesle. “Sevgilisi varsa kaçmış olabilir. Yine de seni niye çağırmış olabilir ki?”</span></p>

    <p class="Normal para-style-override-7"><span class="char-style-override-14">Jamie huzursuzlanıyordu, bu kadar spekülasyon zihnini yormuştu.</span></p>

    <p class="Normal para-style-override-7"><span class="char-style-override-14">“Belki de böyle bir şey olduğunu öğrendiğinde onu satmandan korkmuştur teyze?”</span></p>

    <p class="Normal para-style-override-7"><span class="char-style-override-14">“Satmamdan mı?”</span></p>

    <p class="Normal para-style-override-7"><span class="char-style-override-14">Jocasta kahkahalara boğuldu. Bu onun her zaman, insanlar arasında kullandığı samimiyetsiz kahkaha değildi ama samimi de sayılmazdı; çok şaşırtıcı bir sesti - gür, kaba, hatta biraz da hainceydi. Ağabeyi Dougal’ın gülüşüydü bu ve bunu fark eder etmez kanımın donduğunu hissettim.</span></p>

    <p class="Normal para-style-override-7"><span class="char-style-override-14">Jamie’ye döndüğümde teyzesine boş bir yüzle baktığını gördüm. Şaşırmış değildi; bu ifade, yoğun duyguları saklamak istediğinde kullandığı ifadeydi. Benzerliği demek ki o da fark etmişti.</span></p>

    <p class="Normal para-style-override-7"><span class="char-style-override-14">Jocasta duramıyordu. Koltuğunun oymalı kolçaklarını sertçe tutmuş, öne doğru eğilmişti, yüzü kıpkırmızıydı, şuh kahkahaların arasında nefes almak için zorlukla duraksıyordu.</span></p>

    <p class="Normal para-style-override-7"><span class="char-style-override-14">Delilah karnının üstünde döndü ve huzursuzluğu belli eden kısa, boğuk bir “hov” sesi çıkardı. Rahatsızca etrafına bakındı, olan biteni anlayamadı ama bir şeylerin ters gittiğinden emindi. Samson ise kanepeye doğru geri geri gitmiş, hırlıyordu.</span></p>

    <p class="Normal para-style-override-7"><span class="char-style-override-14">“Sakin ol teyze,” dedi Jamie. “Köpekleri ürkütüyorsun.”</span></p>

    <p class="Normal para-style-override-7"><span class="char-style-override-14">Jocasta birden durdu. Hırıltılı nefesinden başka bir ses çıkarmıyordu artık ama o da en az kahkahası kadar rahatsızlık vericiydi. Koltuğunda doğruldu, sırtını bastonla desteklenmişçesine dimdik hale getirdi, kollarını kavuşturdu. Yüzündeki kan miktarı azalmaya başlarken parlak gözleri sert bakışlarla, yalnızca kendisinin görebildiği bir şeye odaklandı.</span></p>

    <p class="Normal para-style-override-7"><span class="char-style-override-14">“Satmak ha...” diye mırıldandı, ağzı sanki tekrar gülecekmiş gibi kıvrıldı. Ancak</span><span class="char-style-override-14" xml:lang="ar-SA"> gülmedi, aniden ayağa kalktı. Samson ürkerek ciyakladı.</span></p>

    <p class="Normal para-style-override-7"><span class="char-style-override-14">“Gelin benimle.”</span></p>

    <p class="Normal para-style-override-7"><span class="char-style-override-14">Biz bir şey diyemeden kapıdan dışarı çıkmıştı bile. Jamie kaş</span><span class="char-style-override-14" xml:lang="ar-SA">ını</span><span class="char-style-override-14"> kaldırarak bana baktı, sonra da önden buyurmamı işaret etti.</span></p>

    <p class="Normal para-style-override-7"><span class="char-style-override-14">Jocasta evi avcunun içi gibi biliyordu; koridordan geçip ah</span><span class="char-style-override-14" xml:lang="ar-SA">ırlara açılan kapıya kadar, sanki görebiliyormuşçasına bir hızla yürüdü ve yalnızca bir kez duvara dokundu, o da dengesini kaybetmemek içindi. Ama dışarıya çıkınca durdu, tuğla döşeli patikanın başlangıcını hissetmek için zemini ayağıyla yokladı.</span></p>

    <p class="Normal para-style-override-7"><span class="char-style-override-14">Jamie hemen yanına gitti, dirseğinden sıkıca tuttu.</span></p>

    <p class="Normal para-style-override-7"><span class="char-style-override-14">“Nereye gitmeye çalışıyorsun?” diye sordu, sesinde büyük bir isteksizlikle.</span></p>

    <p class="Normal para-style-override-7"><span class="char-style-override-14">“Araba ambarına.” O kötücül gülüşten kurtulalı birkaç dakika olmasına rağmen yüzü h</span><span class="char-style-override-14" xml:lang="ar-SA">âlâ kırmızıydı, güçlü çenesini meydan okurcasına kaldırmıştı. </span><span class="char-style-override-14">Kime meydan okuyor ki, diye düşündüm.</span></p>

    <p class="Normal para-style-override-7"><span class="char-style-override-14">Ambar</span><span class="char-style-override-14" xml:lang="ar-SA"> gölgeli ve sakindi, açılan kapılarla birlikte toz parçacıkları</span><span class="char-style-override-14"> altından peri tozları gibi uçuşuyorlardı. Bir at arabası, bir yük arabası, bir yük kızağı ve iki tekerli, zarif bir başka araba, kimseyi rahatsız etmeyen, sakin hayvanlar gibi samanla kaplı zeminin üstünde dinleniyorlardı. Jamie’ye baktım; bana bakarken ağzının kenarı hafifçe kıvrıldı. Yaklaşık dört yıl önce, Jocasta’yla Duncan’ın düğününde, o at arabasına bir süreliğine sığınmıştık.</span></p>

    <p class="Normal para-style-override-7"><span class="char-style-override-14">Jocasta kapı ağzında durdu, tek elini pervaza koyup derin bir nefes aldı. İçeri girmek için bir hareket yapmadı, binanın derinliklerinde bir yeri başıyla gösterdi.</span></p>

    <p class="Normal para-style-override-7"><span class="char-style-override-14">“Arka duvarda, babamın adının yazdığı yerde kutular var; büyük hasır sandığı istiyorum. Boyu dizine kadar gelecek ve etrafı halatla sarılı.”</span></p>

    <p class="Normal para-style-override-7"><span class="char-style-override-14">Oraya önceki girişimizde fark etmemiştim ama arka duvar kocaman kutular, sandıklar ve yığınlarla kaplıydı; birbirlerinin üstüne istiflenmiş, bir karmaşa halindeydiler. Ancak ayrıntılı bir tarif alınca, Jamie istenen sandığı bulmakta zorlanmadı. Sandığı ışığa tuttu; üstü toz ve samanla kaplıydı.</span></p>

    <p class="Normal para-style-override-7"><span class="char-style-override-14">“Eve götüreyim ister misin teyze?” diye sordu, burnunu parmağıyla kaşıyarak.</span></p>

    <p class="Normal para-style-override-7"><span class="char-style-override-14">Jocasta başını sallayarak reddetti, eğilip sandığın üstündeki halatın düğümünü yokladı.</span></p>

    <p class="Normal para-style-override-7"><span class="char-style-override-14">“Hayır. Eve sokamam. Sokmayacağıma yemin ettim.”</span></p>

    <p class="Normal para-style-override-7"><span class="char-style-override-14">“Yardım edeyim.” H</span><span class="char-style-override-14" xml:lang="ar-SA">âlâ düğümü arayan ellerini tuttum, düğüme götürdüm ama sonra </span><span class="char-style-override-14">düğümü ben çözdüm. Düğümü atan becerikli biri değildi; çözmem bir dakikamı aldı.</span></p>

    <p class="Normal para-style-override-7"><span class="char-style-override-14">Sandık resimlerle doluydu. Karakalemle, mürekkeple ve kömürle yapılmış kabataslak çizimlerin etrafı, birçok solgun renkteki ipek kurdelelerle sarılmıştı. Birkaç tane bağlanmış çizim defteri, birkaç tane de çizim vardı: büyük ve çerçevesiz olanın yanı sıra iki kutu dolusu çerçeveli minyatür vardı. Kenara, iskambil destesi gibi üst üste yerleştirilmişlerdi.</span></p>

    <p class="Normal para-style-override-7"><span class="char-style-override-14">Jocasta’nın iç geçirdiğini duyunca kafamı kaldırdım; hareketsizce duruyordu, gözleri kapalıydı, resimlerin kokusunu ciğerlerine doldurmak için derin nefesler alıyordu - yağ, kömür, alçıtaşı, kâğıt, kanvas, keten ve terebentin kokuları, sandığın içinden çıkıp saman, ahşap, toz ve hasır kokularının arasında varlığını hissettirmeye başlayan bir hayaletti sanki.</span></p>

    <p class="Normal para-style-override-7"><span class="char-style-override-14">Kadının parmakları kıvrıldı, başparmağı diğerlerinin üstünde istemsizce gezdi. Bree’nin de resmini çizmek istediği bir şey gördüğünde bu hareketi yaptığını görmüştüm. Jocasta tekrar iç geçirdi, sonra gözlerini açıp yanıma diz çöktü, uzun süredir kenarda duran bu yığının</span><span class="char-style-override-14" xml:lang="ar-SA"> içinde el yordamıyla aranmaya başladı.</span></p>

    <p class="Normal para-style-override-7"><span class="char-style-override-14">“Yağlıboyalar,” dedi. “Onları çıkar.”</span></p>

    <p class="Normal para-style-override-7"><span class="char-style-override-14">Minyatürlerle dolu kutuları hâlihazırda çıkarmıştım. Jamie sandığın öteki tarafında çömeldi, daha önemsiz gibi duran çizimleri, </span><span class="char-style-override-14">çizim defterlerini kaldırdı. Büyük yağlıboya olanları da çıkardım, sepetin hemen dışına dayadım.</span></p>

    <p class="Normal para-style-override-7"><span class="char-style-override-14">“Bir portre,” dedi, çizimleri birbirlerinin üstüne koyarken çıkan tekdüze sesi dinlemek için kafasını oraya doğru hafifçe eğerek. “Yaşlı bir adamın resmi.”</span></p>

    <p class="Normal para-style-override-7"><span class="char-style-override-14">Hangisini kastettiği çok açıktı. Geniş kanvaslardan ikisi manzara resmiydi, üçü portreydi. Genç Farquard Campbell’ı hemen tanıdım, bir başkası da Jocasta’nın yaklaşık yirmi yaş önceki halinin resmiydi. Her ne kadar çok ilginç olsalar da uzun süre bakma şansım olmadı.</span></p>

    <p class="Normal para-style-override-7"><span class="char-style-override-14" xml:lang="ar-SA">Üçüncü portre diğerlerinden çok daha yakında yapılmış gibi görünüyor, Jocasta’nın görme yetisinin kaybolmaya başladığını işaret ediyordu.</span></p>

    <p class="Normal para-style-override-7"><span class="char-style-override-14">Kenarlar buğulu, renkler bulanık, şekiller bozukçaydı. Puslu portreden bize bakan yaşlı adamın bu yüzden rahatsız edici bir görünümü vardı; peruğu ve gövdesi normal görünse de yüzü sanki insandan başka bir ırka mensup olduğuna dikkat çekmek ister gibiydi.</span></p>

    <p class="Normal para-style-override-7"><span class="char-style-override-14" xml:lang="ar-SA">Üstünde siyah bir palto ve yelek vardı, omzunun üstünden atılmış ekose ve onun bittiği yerdeki altın broşun modaları geçmişti. Broşun parıltısı, adamın eklemleri iltihaplı elindeki kamanın topuzlu sapındakiyle aynıydı. O kamayı tanıyordum.</span></p>

    <p class="Normal para-style-override-7"><span class="char-style-override-14">“Hector Cameron bu.” Jamie de tanımıştı ve resme hayranlıkla bakıyordu.</span></p>

    <p class="Normal para-style-override-7"><span class="char-style-override-14">Jocasta dokunarak tanımak istermiş gibi, elini tabloya uzattı.</span></p>

    <p class="Normal para-style-override-7"><span class="char-style-override-14">“O, evet,” dedi duygusuz bir sesle. “Onu gerçekte hiç görmedin, değil mi Jamie?”</span></p>

    <p class="Normal para-style-override-7"><span class="char-style-override-14">Jamie kafasını iki yana salladı.</span></p>

    <p class="Normal para-style-override-7"><span class="char-style-override-14">“Bir kez görmüş olabilirim- bebekken.” Yaşlı adamın hatlarını büyük bir ilgiyle inceledi, sanki Hector Cameron’ın karakteri hakkında bir şeyler öğrenebilmek istiyordu. Pek de imkânsız sayılmazdı bu; adamın kişiliğinin gücü, kanvası titretiyor gibiydi.</span></p>

    <p class="Normal para-style-override-7"><span class="char-style-override-14">Portredeki adamın güçlü kemikleri vardı ama üstündeki etler yaşla sarkmıştı. Gözler h</span><span class="char-style-override-14" xml:lang="ar-SA">âlâ</span><span class="char-style-override-14"> keskindi ama bir tanesi yarı kapalıydı - küçük bir felç yüzünden öyle kalmış da olabilirdi fakat daha çok dünyaya bakış alışkanlığının bir parçası gibi duruyordu; alaycı ve şüpheci bakışın somut yansıması.</span></p>

    <p class="Normal para-style-override-7"><span class="char-style-override-14">Jocasta sandığın içini araştırıyor, parmaklarını oradan oraya gezdiriyordu. Minyatür kutularından birine dokundu, kutuyu memnuniyet belirten küçük bir homurtuyla kaldırdı.</span><span class="char-style-override-14"/></p>

    <p class="Normal para-style-override-7"><span class="char-style-override-14">Her minyatürün kenarında parmağını gezdirirken, her çerçevenin farklı bir deseni olduğunu fark ettim; kareler, ovaller, pürüzsüz ahşaplar, lekeli gümüşler, minik rozetle kaplı olan bir başkası... Bir tanesini kutudan çıkardı, bana verdi ve aramaya devam etti.</span></p>

    <p class="Normal para-style-override-7"><span class="char-style-override-14">Bu minyatür de Hector Cameron’ındı - ama bu portre ötekinden uzun yıllar önce yapılmıştı. Koyu, dalgalı saçlar adamın omzuna düşüyordu, eski İskoç dağlılarına özgü bir örgüye iki tane horoz tüy</span><span class="char-style-override-14" xml:lang="ar-SA">ü eşlik ediyordu. Sağlam kemikler yine aynıydı</span><span class="char-style-override-14"> ama deri sıkıydı; Hector Cameron’ın gençliği yakışıklıydı.</span></p>

    <p class="Normal para-style-override-7"><span class="char-style-override-14">Gerçekten bir alışkanlıktı; kasıtlı olsun ya da doğuştan gelen bir huy olsun, yaşlı hali kadar olmasa da burada da sağ göz kısıktı.</span></p>

    <p class="Normal para-style-override-7"><span class="char-style-override-14">Jocasta kolumu tutunca incelemem yarım kaldı.</span></p>

    <p class="Normal para-style-override-7"><span class="char-style-override-14">“O kız mı bu?” diye sordu, başka bir minyatür göstererek.</span></p>

    <p class="Normal para-style-override-7"><span class="char-style-override-14">Anlamayarak resmi aldım, çerçevenin ön yüzünü çevirince nefesim kesildi. Phaedre’nin ergenlik çağında yapılmış bir portresiydi bu. Hep kafasında olan başlık yoktu; saçlarının üstündeki sade, beyaz </span><span class="char-style-override-14" xml:lang="ar-SA">örtü</span><span class="char-style-override-14">, yüz kemiklerini iyice ortaya çıkarıyordu. Hector Cameron’ın kemikleri.</span></p>

    <p class="Normal para-style-override-7"><span class="char-style-override-14">Jocasta resim kutusunu ayağıyla dürttü.</span></p>

    <p class="Normal para-style-override-7"><span class="char-style-override-14">“Bunları kızına ver Jamie. Üstlerine resim yapsın, öyle söyle - kanvasların ziyan olmasını istemem.” Cevap beklemeden, eve doğru kendi başına yürümeye başladı, yalnızca yoldaki çatalda durup temiz havayı içine çekti, anılarını düşündü.</span></p>

    <p class="Normal para-style-override-4"><span class="char-style-override-11">***</span><span class="char-style-override-14"/></p>

    <p class="Normal para-style-override-7"><span class="char-style-override-9">Jocasta gittikten sonra derin bir sessizlik oldu. Sonunda, yakınlardaki bir çamda tünemiş alaycı kuşun şakımasıyla ancak bozulabildi.</span></p>

    <p class="Normal para-style-override-7"><span class="char-style-override-9">“İnanamıyorum,” dedi Jamie sonunda, eve tek başına girmiş olan teyzesinin arkasından bakmakta olan gözlerini çevirirken. Şaşırmaktan çok sersemlemiş gibiydi. “Kız da biliyor muydu dersin?”</span></p>

    <p class="Normal para-style-override-7"><span class="char-style-override-9">“Bildiği neredeyse kesin,” dedim. “Köleler kesin biliyorlardır; kız doğduğu sırada burada olan biri elbet vardır. Kıza söylemişlerdir tabii, eğer kız kendi kendine anlayamadıysa - bence birinden duymasına ihtiyacı yokmuş.”</span></p>

    <p class="Normal para-style-override-7"><span class="char-style-override-9">Kafasını salladı, sırtını ahır evinin duvarına dayadı ve dingin gözlerini resim sandığına dikti. Eve dönme konusunda ben de son derece isteksizdim. Güzün kışa döndüğü günlere özgü, yumuşak alt</span><span class="char-style-override-9" xml:lang="ar-SA">ın rengiyle aydınlanan bina</span><span class="char-style-override-9"> ve huzur dolu arazi müthiş bir güzelliğe sahipti. Mutfak bahçesinden neşe dolu sesler geldi, bunlara otlaktaki atların mutlu kişneyişleri eşlik etti. Uzaktaki gümüşi nehrin üstünde dört kürekli, </span><span class="italik char-style-override-8">piretta</span><span class="char-style-override-9"> cinsi bir tekne ilerliyor, kürekler ritmik bir makine gibi suyu dövüyordu.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Her olasılık güzelken yalnızca insanlar değersiz</span><span class="char-style-override-9">,” diye bir yerde duyduğum sözün bir kısmını alıntıladım. Jamie demek istediğimi anlar bir bakış attı, sonra kendi düşüncelerine geri döndü.</span></p>

    <p class="Normal para-style-override-7"><span class="char-style-override-9">Yani Jocasta’nın Phaedre’yi satmaya hiç niyeti yoktu ve kızın da bunu bildiğini düşünüyordu. Ama nasıl, neden? Kocasının kızı olduğu için ona karşı bir sorumluluk mu hissediyordu? Yoksa uzun zaman önce ölmüş olan kocasının gayrimeşru kızını bir köle olarak kullanarak ondan öç aldığını mı hissediyordu? Biraz düşününce, iki açıklamanın da yetersiz olduğuna kanaat getirdim - Jocasta’yı, hareketlerinin amacının bu kadar basit olmayacağını bilecek kadar iyi tanıyordum.</span></p>

    <p class="Normal para-style-override-7"><span class="char-style-override-9">Güneş alçalmaya başlarken hafif bir esinti geldi. Jamie’nin yanına oturup ben de duvara sırtımı dayadım, güneşi soğurmuş tuğlalar vücudumu ısıtırken hemen o eski çiftlik arabasına atlay</span><span class="char-style-override-9" xml:lang="ar-SA">ı</span><span class="char-style-override-9">p Tepe’ye geri dönmeyi, River Run’ı kendi dertleriyle baş başa bırakmayı istedim.</span></p>

    <p class="Normal para-style-override-7"><span class="char-style-override-9">Ama not h</span><span class="char-style-override-9" xml:lang="ar-SA">âlâ</span><span class="char-style-override-9"> cebimdeydi ve her hareketimle hışırdıyordu. </span><span class="italik char-style-override-8">GELİNİS</span><span class="char-style-override-9">. Aldırmazlık edilecek şey değildi bu. Gelmiştim de işte- peki ya </span><span class="char-style-override-9" xml:lang="ar-SA">şimdi</span><span class="char-style-override-9"> ne olacaktı?</span></p>

    <p class="Normal para-style-override-7"><span class="char-style-override-9">Jamie birden doğruldu, nehre bakıyordu. Ben de gözlerimi oraya çevirince, teknenin rıhtıma yanaştığını gördüm. Uzun bir siluet rıhtıma çıktı, sonra tekneden başka birinin inmesine yardımcı oldu. İkinci adam daha kısaydı ve dengesizce yürüyordu.</span></p>

    <p class="Normal para-style-override-7"><span class="char-style-override-9">“Duncan,” dedim bunu görür görmez. “Öteki de Ulysses; döndüler!”</span></p>

    <p class="Normal para-style-override-7"><span class="char-style-override-9">“Evet,” dedi Jamie, koluma girip beni de kaldırarak. “Ama kızı bulamamışlar.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="italik char-style-override-8">31 Ekim’de kaçmış yahut kaçırılmış bir zenci hizmetçi kız aranmaktadır; yirmi iki yaşında, boyu normalin üstünde, güzel görünümlü, sol kolunun alt kısmında yumurta şeklinde bir yanık izi mevcut. Üstünde çivit mavisi bir elbise, yeşil çizgili bir önlük, beyaz bir başlık, kahverengi çoraplar ve deri bir ayakkabı bulunmaktaydı. Eksik dişi yoktur. “FAYDREE” ismiyle tanınır. Görenlerin Cross Creek yakınlarında, River Run çiftliğinde yaşayan D. Innes’e müracaat etmeleri rica olunur. İsabetli bilgiler için yüksek meblağda mükâfatlandırma yapılacaktır.</span></p>

    <p class="Normal para-style-override-7"><span class="char-style-override-9" xml:lang="ar-SA">Üstünde Phaedre’nin hafifçe şaşı göründüğü minik bir resmi olan kırışık kâğıdı düzelttim. Duncan bitkin ve umutsuz bir halde eve geldikten sonra ceplerini boşalttığında bu kâğıtlardan bir tomar çıkarıp masaya koymuştu. Bu bildirileri Campbelton ile Wilmington arasındaki her tavernaya, her birahaneye götürdüklerini, gittiklerinde etrafı soruşturduklarını söyledi</span><span class="char-style-override-9"> - ama hiçbir bilgi alamamışlardı. Phaedre buharlaşmıştı adeta.</span></p>

    <p class="Normal para-style-override-7"><span class="char-style-override-9">“Marmeladı uzatır mısın lütfen?” Ertesi sabah ne Jocasta, ne Duncan görünürde olduğu için Jamie’yle baş ba</span><span class="char-style-override-9" xml:lang="ar-SA">ş</span><span class="char-style-override-9">a kahvaltı ediyorduk. Bütün bu kasvete rağmen keyfim yerindeydi. River Run kahvaltıları müsrifçe davranılan öğünlerdi, hatta bir kap dolusu gerçek çaya kadar vardığı olurdu - Jocasta hayvan kaçakçısına bunun için yüksek bir meblağ ödüyor olmalıydı; Virginia’yla Georgia arasında, bildiğim kadarıyla, hiç çay bulunmuyordu.</span></p>

    <p class="Normal para-style-override-7"><span class="char-style-override-9">Jamie de bu kâğıtlardan bir başkasına asık bir suratla bakıyordu, derin düşünceler</span><span class="char-style-override-9" xml:lang="ar-SA"> içindeydi. İsteğimi duyunca gözlerini kâğıttan çekmedi, masayı el yordamıyla arayıp krema kavanozunu tuttu, bana ittirdi.</span></p>

    <p class="Normal para-style-override-7"><span class="char-style-override-9">Gözlerindeki çöküklük dışında yolculuklarının ağırlığını pek belli etmeyen Ulysses sessizce masaya yaklaştı ve krema kavanozuyla marmelad</span><span class="char-style-override-9" xml:lang="ar-SA">ı zarifçe yer değiştirdi.</span></p>

    <p class="Normal para-style-override-7"><span class="char-style-override-9">“Teşekkür ederim,” dedim. Adam başın</span><span class="char-style-override-9" xml:lang="ar-SA">ı</span><span class="char-style-override-9"> saygı ve vakarla eğdi.</span></p>

    <p class="Normal para-style-override-7"><span class="char-style-override-9">“Biraz daha balık alır mıydınız hanımefendi?” diye sordu. “Ya domuz pastırması?”</span></p>

    <p class="Normal para-style-override-7"><span class="char-style-override-9">Kafamı iki yana salladım, ağzım ekmek doluydu. Ulysses elinde dolu bir tepsiyle kapıya doğru ilerledi. </span></p>

    <p class="Normal para-style-override-7"><span class="char-style-override-9">Jamie onun uzaklaşmasını dalgın bir ifadeyle izledi.</span></p>

    <p class="Normal para-style-override-7"><span class="char-style-override-9">“Biraz düşündüm Sassenach,” dedi.</span></p>

    <p class="Normal para-style-override-7"><span class="char-style-override-9">“Hmm, hiç belli etmemiştin,” dedim alayla. “Ne hakkında düşündün?”</span></p>

    <p class="Normal para-style-override-7"><span class="char-style-override-9">Bir an kavrayamadı ama sonra gülümsedi, devam etti.</span></p>

    <p class="Normal para-style-override-7"><span class="char-style-override-9">“Sana Brianna’yla McCallum dulu hakkında söylediklerimi hatırlıyor musun? Hani Roger Mac’in işi uzatmaması gereken yerlerde gerekeni yapmaması halinde kadının bunu istismar etmekten çekinmeyeceğini söylemiştim.”</span></p>

    <p class="Normal para-style-override-7"><span class="char-style-override-9">“Evet?”</span></p>

    <p class="Normal para-style-override-7"><span class="char-style-override-9">Baş</span><span class="char-style-override-9" xml:lang="ar-SA">ını</span><span class="char-style-override-9"> salladı, sanki kendi kendini onaylamak istemişti.</span></p>

    <p class="Normal para-style-override-7"><span class="char-style-override-9">“Eh, bu kız için de geçerli. Leochlu MacKenzieler gurur timsalidir. Hepsi. Ayrıca aşırı kıskançlardır. Hiçbirini kızdırmak istemezsin </span><span class="char-style-override-9">- hele ihanete uğratmak, asla.”</span></p>

    <p class="Normal para-style-override-7"><span class="char-style-override-9" xml:lang="ar-SA">Çay fincanımın üstünden dikkatle baktım, sözlerin nereye varacağını merak ettim.</span></p>

    <p class="Normal para-style-override-7"><span class="char-style-override-9">“Onları özel kılanın kurnazlıklarıyla birlikte çekicilikleri olduğunu sanıyordum. İhanete gelince- iki dayın da o işe bulaşmışlardı.”</span></p>

    <p class="Normal para-style-override-7"><span class="char-style-override-9">“Eh, pek ayrı gitmiyorlardı, değil mi?” diye sordu, marmelattan bir kaşık almak için uzanırken. “Birine ihanet etmek için önce kandırmak lazım, yanılıyor muyum? İhanet etmiş ya da eden bir adamın da kendisi ihanete uğrayınca daha çok alındığını düşünmekteyim - ya da kadının,” diye ekledi kibarca.</span></p>

    <p class="Normal para-style-override-7"><span class="char-style-override-9">“Yaa,” dedim çayımı keyifle yudumlayarak. “Jocasta yani.” Şimdi anlamıştım. Leochlu MacKenzieler güçlü kişiliklere sahiplerdi - Jamie’nin annesinin babası olan Kızıl Jacob’ın nasıl bir adam olduğunu özellikle çok merak ediyordum bu yüzden. Jocasta’yla erkek kardeşleri arasındaki benzerlikler daha önce de dikkatimi çekmişti.</span></p>

    <p class="Normal para-style-override-7"><span class="char-style-override-9">Colum ve Dougal birbirlerine şaşmaz bir sadakatle bağlıydılar ama bu durum başkaları için geçerli değildi. Jocasta da on beş yaşındaki ilk evliliğinden itibaren ailesinden dışlanmış, yalnız kalmıştı. Kadın olduğundan, çekicilik kısmının onda daha belirgin olması normaldi fakat kurnazlığın da sezilemediği anlamına gelmiyordu bu. Kıskançlık da öyle.</span></p>

    <p class="Normal para-style-override-7"><span class="char-style-override-9">“Yani, Hector’ın ona ihanet ettiğini belli ki biliyordu - Phaedre’nin portresini de bu yüzden, durumdan haberdar olduğunu dünyaya ilan etmek için mi yoksa Hector’a şahsi bir mesaj vermek için mi yaptığını merak ediyorum. Peki bunu şu anki durumla ne ilgisi var?”</span></p>

    <p class="Normal para-style-override-7"><span class="char-style-override-9">Jamie kafasını iki yana salladı.</span></p>

    <p class="Normal para-style-override-7"><span class="char-style-override-9">“Hector değil,” dedi. “Duncan.”</span></p>

    <p class="Normal para-style-override-7"><span class="char-style-override-9">Ağzım ardına kadar açık, bakakaldım. Başka her şey bir yana, Duncan iktidarsızdı; Jamie’ye düğünlerinden önceki gün öyle söylemişti. Jamie yarım ağızla güldü, masanın üstünden uzanıp çenemi yavaşça kapadı.</span></p>

    <p class="Normal para-style-override-7"><span class="char-style-override-9">“Aklımdan geçti sadece Sassenach, o kadar. Ama adamla gidip bir konuşsam iyi olacak. Gelecek misin?”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Duncan ahırın üstünde, seyislerin kaldıkları odanın yanındaki, çalışma odası olarak kullandığı küçük odadaydı. Bir sandalyeye yığılmış, önündeki kâğıt yığınına, düzensiz ve tozlu mektuplara umutsuz gözlerle bakıyordu.</span><span class="char-style-override-9"/></p>

    <p class="Normal para-style-override-7"><span class="char-style-override-9">Flora MacDonald’ın barbekü partisinde gördüğümden çok daha yaşlı görünen adam, çok da yorgun bir haldeydi. Beyaz saçları da seyrelmişti; bize döndüğünde, güneş yüz hatlarını aydınlatınca, Roger’ın daha önce bahsettiği yarık dudak, bıyığın altından kendini gösterdi.</span></p>

    <p class="Normal para-style-override-7"><span class="char-style-override-9">Sanki ruhundan bir parça kopmuş gibiydi. Jamie konuyu açtığında inkâr etmek için hiçbir şey yapmadı; hatta sonunda konuşuluyor oluşundan rahatlamış gibiydi.</span></p>

    <p class="Normal para-style-override-7"><span class="char-style-override-9">“Kızla yattın o zaman, öyle mi Duncan?” dedi Jamie doğrudan, bu belirsizliği aradan çıkarmak isteyerek.</span></p>

    <p class="Normal para-style-override-7"><span class="char-style-override-9">“Yoo, yatmadım,” dedi Duncan. “İsterdim doğrusu, elbet- ama Jo’nun giyinme odasında onunla yatmak...” Karısından bahsedince yüzü kızardı.</span></p>

    <p class="Normal para-style-override-7"><span class="char-style-override-9">“Yani, cinsel ilişkiye girip girmediğini soruyorum,” dedi Jamie, sabırla.</span></p>

    <p class="Normal para-style-override-7"><span class="char-style-override-9">“Ee, evet.” Sertçe yutkundu.</span></p>

    <p class="Normal para-style-override-7"><span class="char-style-override-9">“Nasıl?” diye sordum doğrudan.</span></p>

    <p class="Normal para-style-override-7"><span class="char-style-override-9">Yüz</span><span class="char-style-override-9" xml:lang="ar-SA">ünün kızar</span><span class="char-style-override-9">ması arttı, inme inmesinden korkacağım bir seviyeye geldi. Ancak bir süre hızla nefes alıp verdikten sonra ten rengi daha normal bir pembeye döndü.</span></p>

    <p class="Normal para-style-override-7"><span class="char-style-override-9">“Besledi beni,” dedi sonunda, gözlerini halsizce ovarak. “Her gün.”</span></p>

    <p class="Normal para-style-override-7"><span class="char-style-override-9">Jocasta geç kalkıp oturma odasında kahvaltı yapar, günün planını yapmasında yardımcı olmak için Ulysses de ona eşlik ederdi. Hayatı boyunca şafaktan önce kalkıp bayat ekmekle sulu yulaf ezmesinden ibaret kahvaltılar eden Duncan, artık buharı tüten bir demlik çay, krema kıvamında yulaf lapaları, yanında bal ve gerçek krema, yağlı kızarmış ekmekler, yumurtalı domuz pastırmalarının yatağına getirilişinin kokusuyla uyanıyordu.</span></p>

    <p class="Normal para-style-override-7"><span class="char-style-override-9">“Bazen mısır unuyla sarılmış, çıtır çıtır, tatlı bir balık da olur,” diye ekledi, hüzünle hatırlayarak.</span></p>

    <p class="Normal para-style-override-7"><span class="char-style-override-9">“Evet, kulağa çok çekici geliyor Duncan,” dedi Jamie, alaycılıktan oldukça uzak şekilde. “Açlıkla imtihan olmaz.” Ama bu cümleden sonra alaycı gözler bir saniyeliğine bana döndü. “Yine de...”</span></p>

    <p class="Normal para-style-override-7"><span class="char-style-override-9">Duncan kıza nezaketi için müteşekkir olmuş, ne olursa olsun, sonuçta bir erkek olduğu için de kızın güzelliğine hayran kalmış - ama aklından geçenler tamamen masum düşüncelermiş.</span></p>

    <p class="Normal para-style-override-7"><span class="char-style-override-9">“Yani, tamam ama yine de,” dedi Jamie, şüpheciliğini gizlemeksizin, “yine de neler olduğunu anlatsana.”</span></p>

    <p class="Normal para-style-override-7"><span class="char-style-override-9">Duncan ekmeğine tek eliyle yağ sürmeye çalışırken yağı yere düşürmüş. Phaedre yere düşeni kaldırmak için hemen eğilmiş, sonra da yeri iyice temizleyebilmek için bir bez getirmeye gitmiş. Ne var ki Duncan’ın göğsü de kirlenmiş.</span></p>

    <p class="Normal para-style-override-7"><span class="char-style-override-9">“Üstümde gecelik gömleğim vardı,” diye mırıldandı, tekrar kızarmaya başladı. “O da- ” Elini kaldırıp göğsünün üstünde anlaşılmaz hareketler yaptı; bu hareketlerden çıkardığım, Phaedre’nin korsesinin göğüslerini ortaya çıkardığıydı.</span></p>

    <p class="Normal para-style-override-7"><span class="char-style-override-9">“Ee?” diye sordu Jamie acımasızca.</span></p>

    <p class="Normal para-style-override-7"><span class="char-style-override-9">Bir süre sonra, Duncan’ın anatomisinin, karşı karşıya kaldığı manzaranın farkında olduğu ortaya çıkmış - olayın itirafı öyle mütevazı bir sesle geldi ki neredeyse duyamayacaktık.</span></p>

    <p class="Normal para-style-override-7"><span class="char-style-override-9">“Ama sen hani-” diye lafa girdim.</span></p>

    <p class="Normal para-style-override-7"><span class="char-style-override-9">“Yoo, öyle, öyle,” dedi hemen Duncan. “Yalnızca geceleri, rüyalarla... Ama uyanıkken hayır, kazadan beri mümkün olmuyor. Belki de sabahın çok erken saatleri olduğu içindi; aletim h</span><span class="char-style-override-9" xml:lang="ar-SA">âlâ </span><span class="char-style-override-9">uyuduğumu sandı herhalde.”</span></p>

    <p class="Normal para-style-override-7"><span class="char-style-override-9">Jamie bundan</span><span class="char-style-override-9" xml:lang="ar-SA"> şüpheli olduğunu belirten boğuk bir İskoç homurtusu çıkardı</span><span class="char-style-override-9"> fakat Duncan’ı sabırsızlıkla gerisini anlatmaya davet etti.</span></p>

    <p class="Normal para-style-override-7"><span class="char-style-override-9">Phaedre de durumu fark etmiş.</span></p>

    <p class="Normal para-style-override-7"><span class="char-style-override-9">“Bana acıdı sadece,” dedi Duncan dürüstçe. “Onu anlamıştım. Ama elini üstüme koydu, yumuşakça. Çok yumuşakça,” diye tekrar etti, neredeyse duyulmaz bir sesle.</span></p>

    <p class="Normal para-style-override-7"><span class="char-style-override-9">O sırada yatağında oturuyormuş - kız kahvaltı tepsisini alıp gecelik gömleğini kaldırdıktan sonra yavaşça yatağın üstüne çıkıp eteklerini yukarı kıvırırken, Duncan erkekliğinin değerlendirilmesini şaşkınca izleyedurmuş.</span></p>

    <p class="Normal para-style-override-7"><span class="char-style-override-9">“Tek sefer mi?” diye sordu Jamie sertçe. “Tekrar oldu mu?”</span></p>

    <p class="Normal para-style-override-7"><span class="char-style-override-9">Duncan başını ellerinin arasına aldı.</span></p>

    <p class="Normal para-style-override-7"><span class="char-style-override-9">“Bu... irtibatınız ne kadar sürdü acaba?” diye, daha nazikçe soruyu tekrar ettim.</span></p>

    <p class="Normal para-style-override-7"><span class="char-style-override-9" xml:lang="ar-SA">İki a</span><span class="char-style-override-9">y, belki de üç. Her gün değildi, diye telaşla ekledi. Ara sıra. Çok dikkatli oluyorlarmış.</span></p>

    <p class="Normal para-style-override-7"><span class="char-style-override-9">“Jo’yu utandırmayı asla istemezdim, bilirsiniz,” dedi içtenlikle. “Yapmamam gerektiğini, büyük bir günah olduğunu da biliyordum fakat öyle-” Duraksadı, yutkundu. “Olanlar benim hatam, günahı benim boynuma! Ah, zavallı kızacağız...”</span></p>

    <p class="Normal para-style-override-7"><span class="char-style-override-9">Sustu, kafasını yaşlı ve uyuz bir köpek gibi yavaş yavaş sallamaya başladı. Durumun bütün ahlaki yönüne rağmen adama acımaya baş</span><span class="char-style-override-9">ladım. Gömleğinin yakası çok çirkin bir şekilde içe doğru kıvrılmış, kır saçlar paltosunun altında kalmıştı; Duncan hiç umursamasa da yerimden kalkıp onları düzelttim.</span></p>

    <p class="Normal para-style-override-7"><span class="char-style-override-9">“Sence öldü mü kız Duncan?” diye sordu Jamie sessizce. Duncan’ın yüzü, bu kez saçlarının rengine yakın bir renk oldu.</span></p>

    <p class="Normal para-style-override-7"><span class="char-style-override-9">“İşte onu düşünemiyorum Mac Dubh,” dedi, gözleri yaşlarla doldu. “Ama yani...”</span></p>

    <p class="Normal para-style-override-7"><span class="char-style-override-9" xml:lang="ar-SA">İkimiz de üzülmüştük, Jamie’yle birbirimize baktık. Phaedre giderken yanına para almamıştı. Köle bir kadın, hem de bildirilerle aranırken, yanında bir at ya da para olmadan, ne kadar uzağa gidebilirdi ki? Bir erkek olsa en kötü ihtimalle dağa çıkar, ormanda yaşayıp bir süre kendini gizleyebilirdi</span><span class="char-style-override-9"> - ama bir kız? Bir ev kölesi?</span></p>

    <p class="Normal para-style-override-7"><span class="char-style-override-9">Biri onu kaçırmıştı ya da... ölmüştü kız.</span></p>

    <p class="Normal para-style-override-7"><span class="char-style-override-9">Bunu hiçbirimiz dillendirmedik. Jamie derince iç geçirdi, kolundan temiz bir mendil çıkardı, Duncan’ın eline koydu.</span></p>

    <p class="Normal para-style-override-7"><span class="char-style-override-9">“Kız için dua edeceğim Duncan - her neredeyse. Senin için de dostum... senin için de.”</span></p>

    <p class="Normal para-style-override-7"><span class="char-style-override-9">Duncan baş</span><span class="char-style-override-9" xml:lang="ar-SA">ını </span><span class="char-style-override-9">salladı ancak kafasını kaldırmadı. Mendili sıkıca tuttu. O an onu teselli etmek için yapılacak herhangi bir hamlenin beyhude olacağı aşikârdı, o yüzden sonunda onu orada, küçük odasında otururken kendi haline bıraktık.</span></p>

    <p class="Normal para-style-override-7"><span class="char-style-override-9">Yavaş yavaş yürüyerek, konuşmadan, el ele tutuşarak geri döndük; ikimizin de birbirimizin varlığını hissetmeye ihtiyacı vardı. Güneşli bir gündü ama fırtına yaklaşıyordu; doğudan gelen bulutlar ve eteklerimi uçuşturan ani rüzgârlar sağ olsunlar, anlamak zor değildi.</span></p>

    <p class="Normal para-style-override-7"><span class="char-style-override-9">Arka terasta rüzgâr daha sakindi, bel yüksekliğindeki duvar sayesinde bir nebze engelleniyordu. Oradan bakınca, Phaedre’yi barbekü gecesi dışarı bakarken bulduğum pencereyi görebiliyordum.</span></p>

    <p class="Normal para-style-override-7"><span class="char-style-override-9">“Bana bir şeylerin yolunda olmadığını söylemişti,” dedim. “Bayan MacDonald’ın barbeküsünün olduğu gece. Bir şey sıkmıştı canını.”</span></p>

    <p class="Normal para-style-override-7"><span class="char-style-override-9">Jamie ilgiyle baktı.</span></p>

    <p class="Normal para-style-override-7"><span class="char-style-override-9">“Öyle mi? Duncan’dan bahsetmiyordur ama herhalde?”</span></p>

    <p class="Normal para-style-override-7"><span class="char-style-override-9">“Sanmıyorum.” Omuz silktim. “Sorunun ne olduğunu kendi de pek anlamamıştı - öyle deyip duruyordu sadece.”</span></p>

    <p class="Normal para-style-override-7"><span class="char-style-override-9">Jamie derin bir nefes al</span><span class="char-style-override-9" xml:lang="ar-SA">ıp </span><span class="char-style-override-9">verdi, kafasını silkti.</span></p>

    <p class="Normal para-style-override-7"><span class="char-style-override-9">“Bir bakıma, o sorun neyse, ortadan kayboluşuyla ilgili olmasını umuyorum. Eğer Duncan ve kızla ilgili değilse...” Tamamlamadı ama gerisini anlamakta hiç zorlanmadım.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Teyzenle de ilgili değildir çünkü,” dedim. “Jamie gerçekten Jocasta’nın onu öldürtebileceğinden kuşkulandın mı?”</span></p>

    <p class="Normal para-style-override-7"><span class="char-style-override-9">Dillendirildiğinde kulağa çok saçma gelmiş olmalıydı ama korkunç olan kısmı, öyle olmamasıydı.</span></p>

    <p class="Normal para-style-override-7"><span class="char-style-override-9">Ona büyük rahatsızlık veren bir konuda konuşması istendiğinde hep yaptığı gibi, paltosu dar geliyormuşçasına, biraz ürkekçe omuz silkti.</span></p>

    <p class="Normal para-style-override-7"><span class="char-style-override-9">“Gözleri görüyor olsaydı, o zaman olabilirdi,” dedi. “Hector’un ihanetiyle- ki adamı zaten kızlarının ölümünden sorumlu tutuyor. Kızları ölmüş ama Phaedre yaşıyor ve her gün, kendisine edilmiş hakaretin bir hatırlatıcısı gibi gözlerinin içine bakıyor. Sonra tekrar ihanete uğramış olduğunu düşünse, hem de Duncan tarafından, Hector’ın kızıyla...”</span></p>

    <p class="Normal para-style-override-7"><span class="char-style-override-9">Burnunun altını elinin tersiyle kaşıdı. “Eh, ruhunu kaybetmemiş her kadın... çıldırırdı diye düşünüyorum.”</span></p>

    <p class="Normal para-style-override-7"><span class="char-style-override-9">“Evet,” dedim, öyle bir durumda kendi yapabileceklerimi hesap ederek. “Doğru. Ama cinayetten bahsediyoruz, değil mi? Kızı satmış olamaz herhalde, ha?”</span></p>

    <p class="Normal para-style-override-7"><span class="char-style-override-9">“Hayır,” dedi düşünerek. “Satamaz. Evlenirken parasının Jocasta’da kalmasını sağlamıştık ama arazinin değil. River Run’ın sahibi Duncan - içindeki her şey de onun.”</span></p>

    <p class="Normal para-style-override-7"><span class="char-style-override-9">“Phaedre de yani.” O anda biraz midem bulandı.</span></p>

    <p class="Normal para-style-override-7"><span class="char-style-override-9">“Dediğim gibi, kör olmasa bambaşka düşünürdüm fakat</span><span class="char-style-override-9" xml:lang="ar-SA"> böyleyken...”</span></p>

    <p class="Normal para-style-override-7"><span class="char-style-override-9">“Ulysses,” dedim kesin bir sesle; Jamie isteksizce baş</span><span class="char-style-override-9" xml:lang="ar-SA">ını</span><span class="char-style-override-9"> salladı. Uşak, sahibinin yalnızca gözleri değil, aynı zamanda elleriydi de. Ulysses’in kızı sahibinin isteğiyle öldürmüş olabileceğine ihtimal veremiyordum - ama Jocasta kızı zehirlemiş olsa, mesela onu gömmesine yardımcı olabilirdi mutlaka.</span></p>

    <p class="Normal para-style-override-7"><span class="char-style-override-9" xml:lang="ar-SA">İnanamıyordum bir yandan da- MacKenzie ailesini ne kadar iyi tanıdığımı düşünürsem düşüneyim, Jamie’nin yaşlı teyzesinin birini öldürmüş olduğu şüphesi... </span><span class="char-style-override-9">Yine de MacKenzieler’i tanıyordum sonuçta, değil mi?</span></p>

    <p class="Normal para-style-override-7"><span class="char-style-override-9">“Bu işle teyzemin en ufak bir ilgisi varsa, o da yani- Duncan sonuçta ilişkiyi gizli tuttuklarını söyledi. Kız kaçırılmış da olabilir, belki de teyzemin Coigach’tan hatırladığı adam tarafından. Belki de Phaedre’nin altını bulmasında yardımcı olacağını düşünmüştür, olamaz mı?”</span></p>

    <p class="Normal para-style-override-7"><span class="char-style-override-9">Bu daha rahatlatıcı bir düşünceydi. Phaedre’nin adamın geldiği gün hissettiği kuruntusuna da uyuyordu -</span><span class="char-style-override-9" xml:lang="ar-SA"> eğer o gece bunu kastetmişse</span><span class="char-style-override-9">.</span></p>

    <p class="Normal para-style-override-7"><span class="char-style-override-9">“Yapabileceğimiz tek şey onun için dua etmek sanırım. Zavallı,” dedim. “Kaçırılan insanlara yardım eden bir aziz yok herhalde, değil mi?”</span></p>

    <p class="Normal para-style-override-7"><span class="char-style-override-9">“Aziz Dagobert,” dedi Jamie. </span></p>

    <p class="Normal para-style-override-7"><span class="char-style-override-9">“Uydurma.”</span></p>

    <p class="Normal para-style-override-7"><span class="char-style-override-9">“Uydurmuyorum,” dedi ukalaca. “Azize Athelais de bir başkası- belki de daha güçlü olabilir, aslında evet. İmparator Jüstinyen, ırzına geçmek için bu genç Romalı kızı kaçırtmış. Ama kız bekâret yemini etmiş. Sonra kaçıp Benevento’daki amcasıyla yaşamaya gitmiş.”</span></p>

    <p class="Normal para-style-override-7"><span class="char-style-override-9">“Aferin ona. Aziz Dagobert ne yapmış?”</span></p>

    <p class="Normal para-style-override-7"><span class="char-style-override-9">“Kraldı galiba - Frenkler’den miydi neydi? Neyse, koruyucusu ona küçükken kin duymuş, İngiltere’ye kaçırtıp kendi oğlunun veliaht olmasını sağlamaya kalkmış.”</span></p>

    <p class="Normal para-style-override-7"><span class="char-style-override-9">“Nereden öğreniyorsun böyle şeyleri?” diye sordum büyük merakla.</span></p>

    <p class="Normal para-style-override-7"><span class="char-style-override-9">“Kardeş Polycarp’tan, St. Anne Manastırı’nda,” dedi, ağzının kenarı hafifçe yukarı kıvrıldı. “Uyuyamadığımda bana saatlerce azizleri anlatırdı. Her zaman uykumu getirmezdi hikâyeler ama kutsal şehitler, göğsünü kestirenler, demir kancalarla kafası koparılanlarla dolu bir saatlik süreden sonra, ister istemez gözlerimi kapayıp canlandırmaya başlıyordum.”</span></p>

    <p class="Normal para-style-override-7"><span class="char-style-override-9" xml:lang="ar-SA">Şapkamı çıkardı, çıkıntıya koydu. İki santimlik saçlarım rüzgârla okşandı; çayır otu gibi belli belirsiz dalgalandı; gözlerini bana indirip gülümsedi.</span></p>

    <p class="Normal para-style-override-7"><span class="char-style-override-9">“Oğlan çocuğuna benziyorsun Sassenach,” dedi. “Tabii seninki gibi bir kıçı hiçbir oğlanda görmedim ama...”</span></p>

    <p class="Normal para-style-override-7"><span class="char-style-override-9">“Çok teşekkürler,” dedim, saçma bir şekilde mutlu olmuştum. İki aydır bir at gibi yiyor, düzenli uyuyordum ve saçlarım hariç düzgün görünmeye başlamıştım. Duymanın da bir zararı yoktu tabii.</span></p>

    <p class="Normal para-style-override-7"><span class="char-style-override-9">“Çok istiyorum seni </span><span class="italik char-style-override-8">mo nighean donn</span><span class="char-style-override-9">,” dedi yumuşakça, sonra da parmaklarını yavaşça bileğime sardı.</span></p>

    <p class="Normal para-style-override-7"><span class="char-style-override-9">“Yani Leochlu MacKenzieler’in hepsi fena halde kıskançlar, </span><span class="char-style-override-9" xml:lang="ar-SA">öyle mi</span><span class="char-style-override-9">?” dedim. Parmaklarının altında atan düzenli nabzımı hissedebiliyordum. “Çekici, kurnaz, ihanete yatkın...” Başparmağımı yavaşça dudağının üstünde gezdirdim. “Hepsi mi öyle?”</span></p>

    <p class="Normal para-style-override-7"><span class="char-style-override-9">Bakışlarını aniden bana indirdiğinde, derin mavi gözleri hem muzip hem de kederli haldelerdi; okuyamadığım daha birçok duyguyu barındırdıklarından da emindim.</span></p>

    <p class="Normal para-style-override-7"><span class="char-style-override-9">“Sence ben öyle değil miyim?” dedi, biraz üzgünce gülümseyerek. “İsa’yla Meryem seni kutsasın Sassenach,” dedi, eğilip beni öptü.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">River Run’da kalamazdık. Buradaki yokuşlardaki tarlalardaki ekinler toplanıp toprak altüst edildikten sonra geride kalan kuru otların üstü taze toprakla kaplıydı; yani dağlarda kar yağmaya başlaması yakındı.</span></p>

    <p class="Normal para-style-override-7"><span class="char-style-override-9">Konuyu uzun uzadıya tartıştık - işe yarayan bir çözüm yoktu. Phaedre’ye, dua dışında, yardım etmek için yapabileceğimiz bir şey yoktu. Gerisi... Gerisini Duncan düşünecekti.</span></p>

    <p class="Normal para-style-override-7"><span class="char-style-override-9" xml:lang="ar-SA">İk</span><span class="char-style-override-9">imizin de aklına gelen şu oldu: Jocasta bu ilişkiyi öğrenmiş olsaydı, gazabı yüksek ihtimalle köle kızla sınırlı kalmazdı. Ortalığın sakinleşmesini beklerdi ama uğradığı hakareti unutmazdı. Unutan bir İskoç’la henüz tanışmamıştım.</span></p>

    <p class="Normal para-style-override-7"><span class="char-style-override-9">Ertesi günkü kahvaltıdan sonra, küçük oturma odasında küçük bir halı yapmakta olan Jocasta’ya veda ettik. </span><span class="char-style-override-9" xml:lang="ar-SA">İ</span><span class="char-style-override-9">pliklerle dolu sepet kucağında duruyordu; renkler özenle bir sarmala sıralanmıştı, hangisinin nerede olduğunu bildiği için Jocasta dokunarak kolayca istediği ipliği seçiyordu. Biten kısım bir yana doğru sarkıyordu; bu bir buçuk metrelik bölümün kenarları elma, yaprak ve asma figürleriyle süslenmişti- hayır, iyice incelediğimde asma sandıklarımın başka bir şey olduğunu fark ettim. Kara gözlü, sinsi, yeşil pullarla kaplı yılanlardı bunlar. Bazıları yakınlarındaki kızıl meyveyi korumak için dişlerini sergiliyordu.</span></p>

    <p class="Normal para-style-override-7"><span class="char-style-override-9">“Cennet Bahçesi,” diye açıkladı Jocasta, deseni parmaklarının arasında yumuşakça gezdirirken.</span></p>

    <p class="Normal para-style-override-7"><span class="char-style-override-9">“Ne kadar güzel olmuş...” dedim, bunun üzerinde ne kadar süredir çalıştığını merak ederek. Phaedre’nin kayboluşundan önce mi başlamıştı?</span></p>

    <p class="Normal para-style-override-7"><span class="char-style-override-9">Bir süre havadan sudan konuştuktan sonra, seyis Josh’un atlarımızın hazır olduğunu söylemesiyle Jamie ayağa kalktı.</span></p>

    <p class="Normal para-style-override-7"><span class="char-style-override-9">“Teyze,” dedi Jocasta’ya, biraz sertçe, “burada Duncan’a bir zarar gelirse çok üzülürüm.”</span></p>

    <p class="Normal para-style-override-7"><span class="char-style-override-9">Kadın adeta taş kesildi.</span></p>

    <p class="Normal para-style-override-7"><span class="char-style-override-9">“Neden zarar gelsin?” diye sordu çenesini kaldırarak.</span></p>

    <p class="Normal para-style-override-7"><span class="char-style-override-9">Jamie hemen yanıt vermedi, teyzesini dikkatle inceledi. Sonra eğildi, teyzesinin onun varlığını hissedebilmesi için kulağına yaklaştı.</span></p>

    <p class="Normal para-style-override-7"><span class="char-style-override-9">“Biliyorum teyze,” dedi yumuşak sesle. “Bu bilginin başkalarıyla da paylaşılmasını istemiyorsan... Duncan’ı bir sonraki gelişimde sıhhat içinde bulmam gerekiyor.”</span></p>

    <p class="Normal para-style-override-7"><span class="char-style-override-9">Jocasta hareketsiz kaldı. Jamie ayağa kalktı, başıyla kapıyı işaret etti. Koridora çıktığımızda kafamı çevirip baktım - kadın h</span><span class="char-style-override-9" xml:lang="ar-SA">âlâ</span><span class="char-style-override-9"> bir heykel gibi </span><span class="char-style-override-9" xml:lang="ar-SA">öylece </span><span class="char-style-override-9">duruyordu; kucağındaki rengarenk iplikler düşmüş, vernikli zeminde dört bir yana saçılmıştı.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>