<html xmlns="http://www.w3.org/1999/xhtml">
<head>
  <title>karvekul2-54</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-48"><span class="bold">103. Sorgu</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Neil Forbes, </span><span class="italik char-style-override-8">King’s Inn</span><span class="char-style-override-9"> adındaki handa, oturma odasında, bir kadeh sert elma şarabının tadını çıkarıyor, dünyanın artık doğru yönde ilerlediğini düşünüyordu. Edenton’daki en mühim isyan liderlerinden ikisi olan Samuel Iredell ve arkadaşıyla bir süre önce çok faydalı bir toplantı yapmıştı - hatta bunu takiben, Gilbert Butler ve William </span><span class="char-style-override-9">Lyons adındaki kaçakçılarla yaptığı toplantı daha da güzel olmuştu.</span></p>

    <p class="Normal para-style-override-7"><span class="char-style-override-9">Mücevherlere büyük bir ilgisi vardı ve Jamie Fraser’dan zarifçe kurtuluşunu kendi kendine kutlamak için, üstünde yakut olan yeni bir kravat iğnesi almıştı. Süsünü sessizce, taşın ipek farbala kumaşının üstüne düşürdüğü gölgenin güzelliğine bakarak inceliyordu.</span></p>

    <p class="Normal para-style-override-7"><span class="char-style-override-9">Annesini sağ salim teyzesinin evine yerleştirmişti, öğle yemeğinde oralı bir kadınla randevusu vardı ve ondan önce geçireceği bir saatlik boş vakti kalmıştı. Belki de iştahını açmak için biraz dolaşırdı; hava çok güzeldi.</span></p>

    <p class="Normal para-style-override-7"><span class="char-style-override-9">Bu gayeyle sandalyeyi geri itip kalçalarını kaldırmıştı ki büyük bir el göğsüne bast</span><span class="char-style-override-9" xml:lang="ar-SA">ırıp onu tekrar yerine oturttu.</span></p>

    <p class="Normal para-style-override-7"><span class="char-style-override-9">“Ne o- ?” Öfke içinde kafasını kaldırdı ve hissettiği derin gerginliğe rağmen suratındaki ifadeyi korumaya gayret gösterdi. Uzun boylu bir adam, hiç dostane olmayan bir suratla tepesine dikilmişti. MacKenzie, veledin kocası.</span></p>

    <p class="Normal para-style-override-7"><span class="char-style-override-9">“Bu ne cesaret efendim?” dedi Forbes </span><span class="char-style-override-9" xml:lang="ar-SA">öfkeyle</span><span class="char-style-override-9">. “Sizden özür bekliyorum!”</span></p>

    <p class="Normal para-style-override-7"><span class="char-style-override-9">“Ne beklersen bekle,” dedi MacKenzie. Bronzlaşmış teninin altında bembeyaz ve nemrut bir surat vardı. “Karım nerede?”</span></p>

    <p class="Normal para-style-override-7"><span class="char-style-override-9">“Ben nereden bileyim?” Forbes’un kalbi gümbür gümbür atıyordu ama buna gerginliğin yanı sıra biraz da neşe sebep oluyordu. Çenesini kaldırdı, kalkmaya hazırlandı. “İzin verin beyefendi.”</span></p>

    <p class="Normal para-style-override-7"><span class="char-style-override-9">Koluna inen bir el onu durdurunca oraya döndü ve karşısında Fraser’ın yeğenini, Ian Murray’yi gördü. Murray gülümsedi ve o anda Forbes’un içindeki tatmini berbat etti. Bu oğlanın Mohavklar’la yaşadığını, onlardan biri olduğunu işitmişti -ayrıca onunla konuşan, emirlerine uyan bir kurdu olduğunu duymuştu. Ah, bir de bir adamın kalbini çıkarıp kafirce bir ritüel sırasında midesine indirdiğini söylüyorlardı.</span></p>

    <p class="Normal para-style-override-7"><span class="char-style-override-9">Gerçi delikanlının o sade yüzünü ve giysilerinin halini görünce, Forbes durumu pek de abartmaması gerektiğini düşündü.</span></p>

    <p class="Normal para-style-override-7"><span class="char-style-override-9">“Elinizi üstümden çekin beyefendi,” dedi saygınlığını bozmadan, sırtını doğrultarak.</span></p>

    <p class="Normal para-style-override-7"><span class="char-style-override-9">“Hayır, çekmeyeceğim galiba,” dedi Murray. Kolunu tutan el, bir at ısırığı gibi sertleşti; Forbes ağzını açtı ama ses çıkarmadı.</span></p>

    <p class="Normal para-style-override-7"><span class="char-style-override-9">“Kuzenime ne yaptın?” diye sordu Murray.</span></p>

    <p class="Normal para-style-override-7"><span class="char-style-override-9">“Ben mi? Ama ben- ben Bayan MacKenzie’yle bir iş yapmadım ki. Bırak, Tanrı’nın cezası!”</span><span class="char-style-override-9"/></p>

    <p class="Normal para-style-override-7"><span class="char-style-override-9">Kolundaki el gevşeyince Forbes kalçasını tekrar sandalyesine </span><span class="char-style-override-9">koydu, nefes nefeseydi. MacKenzie o arada bir sandalye çekip karşısına oturmuştu.</span></p>

    <p class="Normal para-style-override-7"><span class="char-style-override-9">Forbes ceketinin kolunu düzeltti, MacKenzie’nin gözlerine bakmamaya gayret etti, düşünmeye başladı. Nasıl öğrenmişlerdi ki? Öğrenmişler miydi? Belki de yalnızca blöf yap</span><span class="char-style-override-9" xml:lang="ar-SA">ıyorlardı.</span></p>

    <p class="Normal para-style-override-7"><span class="char-style-override-9">“Bayan MacKenzie’nin başına herhangi bir talihsizlik geldiyse üzgünüm,” dedi kibarca. “Kendisinin nerede olduğunu bilmediğinizi mi anlamalıyım acaba?”</span></p>

    <p class="Normal para-style-override-7"><span class="char-style-override-9">MacKenzie bir süre onu süzdü, cevap vermedi, sonra da aşağılayıcı bir ses çıkardı.</span></p>

    <p class="Normal para-style-override-7"><span class="char-style-override-9">“Mecklenberg’de nasıl konuştuğunu duydum,” dedi normal bir sesle. “Ağzın iyi laf yapıyordu. Adalet hakkında, karımızı, çocuklarımızı korumamız hakkında bayağı dil dökmüştün. Sağlam bir hitaptı.”</span></p>

    <p class="Normal para-style-override-7"><span class="char-style-override-9">“Tabii,” diye lafa daldı Murray, “öyle, hele ki biçare bir kadını kaçıran biri söyleyince...” H</span><span class="char-style-override-9" xml:lang="ar-SA">âlâ</span><span class="char-style-override-9"> bir yabani gibi yerde oturuyordu ama Forbes’a bakabilmek için biraz doğrulmuştu. Avukat bunu biraz sinir bozucu bulunca MacKenzie’yle göz göze gelmeyi yeğledi. Medeni olan oydu.</span></p>

    <p class="Normal para-style-override-7"><span class="char-style-override-9">“Şanssızlığınıza çok üzüldüm beyefendi,” dedi endişeli bir ses çıkararak. “Elimden gelen her konuda size yardımcı olmak isterim, elbette. Ama benim bu- ”</span></p>

    <p class="Normal para-style-override-7"><span class="char-style-override-9">“Stephen Bonnet nerede?”</span></p>

    <p class="Normal para-style-override-7"><span class="char-style-override-9">Soru, Forbes’un karaciğerine inmiş bir yumruk gibiydi. Nefesi kesildi, gözlerine bakacak kişiyi yanlış seçtiğini düşündü; MacKenzie’nin düz, yeşil bakışları yılanları andırıyordu.</span></p>

    <p class="Normal para-style-override-7"><span class="char-style-override-9">“Stephen Bonnet kim?” diye sordu, dudaklarını yaladı. Dudakları kurumasına rağmen vücudunun kalanında herhangi bir nem sıkıntısı yoktu; boynunun kırışıklarında, gömleğinin patiska kumaşının altında terlerin boşaldığını hissedebiliyordu.</span></p>

    <p class="Normal para-style-override-7"><span class="char-style-override-9">“Ben duydum sizi,” dedi Murray keyifle, “Richard Brown’la, depoda, pazarlık yaparken.”</span></p>

    <p class="Normal para-style-override-7"><span class="char-style-override-9">Forbes’un kafası sertçe ona döndü. O kadar büyük bir şoktu ki bu, Murray’nin diz hizasında bir bıçak tuttuğunu fark etmesi fazla uzun sürmüştü.</span></p>

    <p class="Normal para-style-override-7"><span class="char-style-override-9">“Ne? Siz ne- nasıl? Bakın beyefendi, siz beni karıştırıyorsunuz, hata ediyorsunuz!” Kekeleyerek ayağa kalkmaya çalıştı; MacKenzie hemen ayağa fırladı, onu gömleğinden tuttu, yakasına yapıştı.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Hayır beyefendi,” dedi çok yumuşak bir sesle. Yüzü o kadar yakındı ki Forbes nefesinin sıcaklığını hissedebiliyordu. “Hata eden sizsiniz. Benim karımı pis emellerinize ait etmekle çok büyük bir hata yaptınız.”</span></p>

    <p class="Normal para-style-override-7"><span class="char-style-override-9">Kaliteli patiska gerilmekten yırtıldı; MacKenzie, Forbes’u sertçe sandalyesine geri ittirdi, sonra eğilip boyunbağını var gücüyle çekti, adamı boğacak kadar sıktı. Forbes’un ağzı açıldı, nefes için çırpındı, gözlerinin önü siyah noktalarla kaplandı - ama yine de o muhteşem, soğuk yeşil gözler kaybolmadılar.</span></p>

    <p class="Normal para-style-override-7"><span class="char-style-override-9">“Karımı nereye götürdü?”</span></p>

    <p class="Normal para-style-override-7"><span class="char-style-override-9">Forbes sandalyenin kolçaklarını yakaladı, nefes nefeseydi.</span></p>

    <p class="Normal para-style-override-7"><span class="char-style-override-9">“Karınız hakkında hiçbir şey bilmiyorum,” dedi, nefret dolu ve tok bir sesle. “Fena hatalardan söz etmek gerekirse de beyefendi, âlâsını siz yapmak üzeresiniz. Bana nasıl saldırırsınız, bu ne cüret? Sizi şikâyet edeceğim, emin olunuz!”</span></p>

    <p class="Normal para-style-override-7"><span class="char-style-override-9">“Saldırmak...” dedi Murray alaycılıkla. “Öyle bir şey yapmadık biz. Henüz.” B</span><span class="char-style-override-9" xml:lang="ar-SA">ıçağı başparmağının üstünde dalgınca tıkırdatarak Forbes’u süzdü. </span></p>

    <p class="Normal para-style-override-7"><span class="char-style-override-9">Forbes çenesini sertleştirdi ve h</span><span class="char-style-override-9" xml:lang="ar-SA">âlâ</span><span class="char-style-override-9"> ayakta, tepesinde durmakta olan MacKenzie’ye sert bir bakış attı.</span></p>

    <p class="Normal para-style-override-7"><span class="char-style-override-9">“Burası halka açık bir yer,” dedi hemen. “Bana gözaltına alınma riskini düşünmeksizin zarar veremezsiniz.” Sonra MacKenzie’nin arkasına göz attı, birinin odaya gelip bu yakışıksız yüzleşmeye bir dur demesini umdu. Ama sakin bir sabahtı, bütün hizmetçi ve seyisler işleriyle uğraşıyorlardı.</span></p>

    <p class="Normal para-style-override-7"><span class="char-style-override-9">“Görülmek umrumuzda mı </span><span class="italik char-style-override-8">a charaid?</span><span class="char-style-override-9">” diye danıştı Murray, MacKenzie’ye bakarak.</span></p>

    <p class="Normal para-style-override-7"><span class="char-style-override-9">“Pek sayılmaz.” MacKenzie yine de yerinde kaldı, dik dik bakmaya devam etti. “Biraz bekleyebiliriz ama.” Şömine rafındaki sarkaçlı saate göz attı. “Çok sürmez.”</span></p>

    <p class="Normal para-style-override-7"><span class="char-style-override-9">Geç de olsa, Forbes sonunda Jamie Fraser’</span><span class="char-style-override-9" xml:lang="ar-SA">ın nerede olduğunu merak etti.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Elspeth Forbes kız kardeşinin evinin önünde yavaşça sallanıyor, sabah esintisinin tadını çıkarıyordu. Kendisine bir ziyaretçisi olduğu haber verildi.</span></p>

    <p class="Normal para-style-override-7"><span class="char-style-override-9">“Ah, Bay Fraser!” diye bağırdı kadın, doğrularak. “Sizi Edenton’a hangi rüzgâr attı böyle? Neil’</span><span class="char-style-override-9" xml:lang="ar-SA">ı mı arıyorsunuz yoksa? O şimdi- </span><span class="char-style-override-9">”</span></p>

    <p class="Normal para-style-override-7"><span class="char-style-override-9">“Yo, hayır, Bayan Forbes.” Jamie kadına doğru nazikçe eğilip reverans yaptı, sabah güneşi saçlarını tunç gibi parlattı. “Sizin için gelmiştim.”</span></p>

    <p class="Normal para-style-override-7"><span class="char-style-override-9">“Ah? Yaa.” Kadın sandalyesinde doğruldu, koluna bulaşmış ekmek kırıntılarını aceleyle temizledi, başındaki şapkanın doğru durduğunu umdu. “Ee, benim gibi yaşlı bir kadından ne istiyor olabilirsiniz acaba?”</span></p>

    <p class="Normal para-style-override-7"><span class="char-style-override-9">Jamie gülümsedi -o grimsi ceketiyle, yaramaz bakışlarıyla, ne kadar hoş bir çocuk, diye düşündürttü- ve kadının kulağına eğildi.</span></p>

    <p class="Normal para-style-override-7"><span class="char-style-override-9">“Sizi kaçırmaya geldim hanımefendi.”</span></p>

    <p class="Normal para-style-override-7"><span class="char-style-override-9">“Aman, haydi oradan, siz de!” Kadın güldü, elini şöyle bir savurdu; Jamie eli tuttu, dudaklarına götürdü.</span></p>

    <p class="Normal para-style-override-7"><span class="char-style-override-9"> “‘Hayır’</span><span class="char-style-override-9" xml:lang="ar-SA">ı cevap olarak</span><span class="char-style-override-9"> kabul edemeyeceğim,” dedi Jamie ikna edici bir tonla ve kadına sundurmadan inmesini işaret etti, orada bıraktığı üstü ekose örtülü sepeti gösterdi. “Öğle yemeğimi kırda, bir ağaç altında yemeye niyetim var. Aklımda da özellikle bir ağaç var</span><span class="char-style-override-9" xml:lang="ar-SA"> - hoş</span><span class="char-style-override-9">, tatlı bir ağaç. Ama yalnız yersem ne anlamı olur ki?”</span></p>

    <p class="Normal para-style-override-7"><span class="char-style-override-9">“Benden daha iyi bir arkadaş bulabileceğinizden eminim,” dedi kadın, çok etkilenmişti. “O tatlı hanımınız nerede?”</span></p>

    <p class="Normal para-style-override-7"><span class="char-style-override-9">“Beni bıraktı,” dedi Jamie, üzüntü içinde. “Ben böyle güzel bir piknik planlamışken, kendisi birinin doğumuyla uğraşıyor. Ben de kendi kendime dedim ki Jamie, böyle bir ziyafeti heba etmek olmaz, bunu kiminle paylaşmalı acaba? Hemen sonra bir de bakmışım ki ne göreyim, burada keyfinize bakıyorsunuz. Adeta duam kabul oldu; cennetten gelen bu lütfe karşı koymazsınız herhalde, değil mi Bayan Forbes?”</span></p>

    <p class="Normal para-style-override-7"><span class="char-style-override-9">Kadın tuhaf bir homurtu çıkardı, gülmemeye çalışıyordu. “Tamam, pekâlâ. Madem ziyan olacak...”</span></p>

    <p class="Normal para-style-override-7"><span class="char-style-override-9">Başka bir şey söylemesine fırsat tanımadan, Jamie eğildi ve kadını sandalyesinden kaldırdı. Kadın bir hayret nidası çıkardı.</span></p>

    <p class="Normal para-style-override-7"><span class="char-style-override-9">“Eh, madem kaçırıyorum, adam gibi kaçırayım, değil mi?” dedi Jamie gülümseyerek.</span></p>

    <p class="Normal para-style-override-7"><span class="char-style-override-9">Kadının ağzından çıkar çıkmaz fena utanmasına neden olan sesler, en hafif ifadeyle kıkırdamaydı. Jamie hemen yerdeki sepeti de alıp kadını arabasına taşıdı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“Beni burada tutamazsınız! Salın beni, yoksa imdat diye bağırırım!”</span></p>

    <p class="Normal para-style-override-7"><span class="char-style-override-9">Adamı bir saattir alıkoyuyorlar, ayağa kalkma çabalarını ustaca savuşturuyorlardı. Ama adam haklı, diye düşündü Roger; dışarıda, sokaktaki kalabalık yoğunlaşıyordu. Forbes gibi, o da yan odada akşam yemeği masalarını hazırlamakta olan hizmetçinin sesini duyabiliyordu.</span></p>

    <p class="Normal para-style-override-7"><span class="char-style-override-9">Ian’a bir bakış fırlattı. Bunu önceden tartışmışlardı; bir saat içinde haber gelmezse Forbes’u handan çıkarmaya, daha sakin bir yere götürmeye çalışacaklardı. Riskli bir iş olacaktı bu; avukatın gözünü korkutmayı başarmış olsalar da inadını ve kararlılığını kırmayı başaramamışlardı. İmdat, diye de bağırırdı.</span></p>

    <p class="Normal para-style-override-7"><span class="char-style-override-9">Ian dudaklarını büzdü, düşündü, pantolonunun ucunda bir süredir oynadığı bıçağı çekti, metali parlattı.</span></p>

    <p class="Normal para-style-override-7"><span class="char-style-override-9">“Bay MacKenzie?” Küçük, toparlak ve kirli yüzlü bir oğlan bir anda yanlarında bitmişti.</span></p>

    <p class="Normal para-style-override-7"><span class="char-style-override-9">“Benim,” dedi Roger, içten içe şükrederek. “Bana bir şey mi getirdin?”</span></p>

    <p class="Normal para-style-override-7"><span class="char-style-override-9">“Evet efendim.” Ufaklık küçük bir kâğıt parçasını Roger’a verdi ve karşılığında bir bozukluk alıp hemen uzaklaştı. Forbes’un beklemesi için bağırmasına hiç aldırmadı.</span></p>

    <p class="Normal para-style-override-7"><span class="char-style-override-9">Avukat çaresizlik içinde yine sandalyesinden kalkmaya çalışmıştı; Roger’ın sertçe önüne geçmesi, adamın itilmeyi beklemeden, hemen oturmasını sağladı. Güzel, diye düşündü Roger, herif yola geliyordu.</span></p>

    <p class="Normal para-style-override-7"><span class="char-style-override-9">Buruşuk kâğıdı açtığında, elinde bir anda büyük, çiçek demeti şeklinde, koyu kırmızı ve gümüş renklerinde bir broş buldu. İyi bir işçilikle yapılmıştı ama çirkinceydi. Forbes’un üstündeki etkisi ise paha biçilmezdi.</span></p>

    <p class="Normal para-style-override-7"><span class="char-style-override-9">“Yoo, hayır, yoo...” Avukat, Roger’ın elindeki broşa baktı, beti benzi attı.</span></p>

    <p class="Normal para-style-override-7"><span class="char-style-override-9">“Ah, Jamie Dayı’dan beklenir ama,” dedi Ian Murray. “Kızını çok sever çünkü.”</span></p>

    <p class="Normal para-style-override-7"><span class="char-style-override-9">“Saçmalık.” Avukat blöf yapmaya çalışıyordu fakat</span><span class="char-style-override-9" xml:lang="ar-SA"> gözlerini broştan alamadı. “Fraser bir centilmendir.”</span></p>

    <p class="Normal para-style-override-7"><span class="char-style-override-9">“Kendisi bir İskoçyalı,” dedi Roger sert ve boğuk bir sesle. “Baban gibi, değil mi?” Yaşlı Forbes’un İskoçya’daki cellâdından kaçarak koloniye geldiğinin anlatıldığını duymuştu.</span></p>

    <p class="Normal para-style-override-7"><span class="char-style-override-9">Forbes alt dudağını ısırdı.</span></p>

    <p class="Normal para-style-override-7"><span class="char-style-override-9">“Yaşlı bir kadına zarar vermez,” dedi, toplayabildiği tüm cesaretiyle.</span></p>

    <p class="Normal para-style-override-7"><span class="char-style-override-9">“Öyle mi dersin?” Ian’ın tüylü kaşları kalktı. “Olabilir, tabii. Ama uzaklara gönderebilir, Kanada’ya mesela, ha? Dayımı iyi tanıyor gibisin Bay Forbes. Ne diyorsun?”</span></p>

    <p class="Normal para-style-override-7"><span class="char-style-override-9">Avukat parmaklarını sandalye kolçağında tıkırdattı, dişlerinin arasından nefes aldı. Jamie Fraser’ın karakterini, adam hakkında bilinenleri değerlendirdi.</span></p>

    <p class="Normal para-style-override-7"><span class="char-style-override-9">“Tamam,” dedi birden. “Tamam!”</span></p>

    <p class="Normal para-style-override-7"><span class="char-style-override-9">Roger içindeki huzursuzluğun gerilmiş bir ipin kopuşu gibi, bir anda kesildiğini hissetti. Jamie önceki gece onu almaya geldiğinden beri kaskatıydı.</span></p>

    <p class="Normal para-style-override-7"><span class="char-style-override-9">“Nerede?” dedi nefes nefese.</span></p>

    <p class="Normal para-style-override-7"><span class="char-style-override-9">“Güvende,” dedi Forbes boğuk bir sesle. “Ona zarar vermezdim.” Ürkek gözlerle başını kaldırdı. “Tanrı aşkına, zarar vermezdim ona!”</span></p>

    <p class="Normal para-style-override-7"><span class="char-style-override-9">“Nerede?” Roger kenarlarının eline batmasını umursamadan broşu sıktı. “Karım nerede?”</span></p>

    <p class="Normal para-style-override-7"><span class="char-style-override-9">Forbes dolu bir kesenin yerçekimine teslim oluşu gibi, bir anda çöktü.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Anemone</span><span class="char-style-override-9"> adındaki bir gemide; Kaptan da Bonnet.” Sertçe yutkundu, gözleri h</span><span class="char-style-override-9" xml:lang="ar-SA">âlâ</span><span class="char-style-override-9"> broştaydı. “İngiltere’ye götürülüyor. Ama güvende, gerçekten!”</span></p>

    <p class="Normal para-style-override-7"><span class="char-style-override-9" xml:lang="ar-SA">Şok, Roger’ın tutuşunu sertleştirmesine neden oldu, parmakları bir anda kan pompalamaya başladı. Broşu yere fırlattı, elini pantolonuna sildi, doğru kelimeleri aradı. Boğazı da şoktan etkilenmişti; sanki biri onu boğuyordu.</span></p>

    <p class="Normal para-style-override-7"><span class="char-style-override-9">Roger’ın ne hale düştüğünü yüzünden okuyan Ian aniden ayağa kalktı, bıçağını avukatın boğazına dayadı.</span></p>

    <p class="Normal para-style-override-7"><span class="char-style-override-9">“Ne zaman yelken açtılar?”</span></p>

    <p class="Normal para-style-override-7"><span class="char-style-override-9">“Ah- ama- ” Avukatın ağzı rastgele açılıp kapanmaya başladı, pörtleyen gözleri Ian’la Roger arasında çaresizce dolandı.</span></p>

    <p class="Normal para-style-override-7"><span class="italik char-style-override-8">“Nerede?”</span><span class="char-style-override-9"> Roger boğazındaki düğümün arasından sözcüğü zorla geçirdi; Forbes o sesle irkildi.</span></p>

    <p class="Normal para-style-override-7"><span class="char-style-override-9">“Bura- buradan bindirildi, Edenton’dan. İki-iki gün önce.”</span></p>

    <p class="Normal para-style-override-7"><span class="char-style-override-9">Roger aniden kafasını salladı. Adam güvende diyordu. Bonnet’nin ellerinde... iki gündür Bonnet’nin ellerinde. Ama Bonnet’yle birlikte denizde, diye düşündü, kendini sakinleştirip mantığını muhafaza etmeye çalışarak. Onun kafasının nasıl çalıştığını iyi biliyordu - Bonnet bir kaçakçıydı, yani deposunu tamamen doldurmadan İngiltere’ye yönelmezdi. Belki- </span><span class="italik char-style-override-8">belki-</span><span class="char-style-override-9"> biraz güneye inip küçük yükler alıp daha sonra açık denize yelken açardı.</span></p>

    <p class="Normal para-style-override-7"><span class="char-style-override-9" xml:lang="ar-SA">Öyle değilse</span><span class="char-style-override-9"> yine de yakalanabilirdi, tabii yeterince hızlı bir gemi bulunursa.</span></p>

    <p class="Normal para-style-override-7"><span class="char-style-override-9">Kaybedecek vakit yoktu; rıhtımdaki insanlar </span><span class="italik char-style-override-8">Anemone</span><span class="char-style-override-9">’nun nereye gittiğini biliyor olabilirlerdi. Döndü, kapıya doğru bir adım attı. Sonra içinde, bir anda yükselen bir hiddetle döndü, bütün vücut ağırlığını vererek yumruğunu Forbes’un yüzüne indirdi.</span></p>

    <p class="Normal para-style-override-7"><span class="char-style-override-9">Avukattan tiz bir ciyaklama geldi ve elleri burnuna gömüldü. Handaki ve sokaktaki bütün gürültü bir anda kesilmiş gibiydi; sanki dünya durmuştu. Roger derin bir nefes aldıktan sonra elini ovaladı, bir kez daha baş</span><span class="char-style-override-9" xml:lang="ar-SA">ını</span><span class="char-style-override-9"> salladı.</span></p>

    <p class="Normal para-style-override-7"><span class="char-style-override-9">“Haydi,” dedi Ian’a.</span></p>

    <p class="Normal para-style-override-7"><span class="char-style-override-9">“Tamamdır.”</span></p>

    <p class="Normal para-style-override-7"><span class="char-style-override-9">Roger karısının kuzeninin yanında olmadığını fark ettiğinde kapı yolunu yarılamıştı. Arkasına dönüp baktığında Ian’ın avukatı kulağından tutup kaldırdığını ve sonra o kulağı kestiğini gördü.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>