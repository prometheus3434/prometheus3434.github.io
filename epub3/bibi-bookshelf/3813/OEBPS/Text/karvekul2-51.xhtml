<html xmlns="http://www.w3.org/1999/xhtml">
<head>
  <title>karvekul2-51</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-45"><span class="bold">100. Deniz Kenarına Bir Gezi</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Neil Forbes, her zaman uğradığı yerlerden bir süre uzak durmanın iyi olacağını düşünerek Edenton’a taşınmış, buna da yaşlı annesini ondan da yaşlı teyzesine ziyarete götürecek olmasını bahane etmişti. Annesinin yanlarından geçip önlerinde seyreden bir arabanın kaldırdığı toz bulutu hakkında sızlanmasına rağmen, uzun yolculuktan keyif almıştı.</span></p>

    <p class="Normal para-style-override-7"><span class="char-style-override-9">Forbes önlerindeki bu küçük, içi geçmiş, pencereleri kapalı, perdeleri sıkıca çekili arabayı göremeyecek olmayı hiç istemiyordu aslında ama annesini asla kıramadığı için bir sonraki posta durağında arabacıyla konuşmaya gitti. Öteki arabacı da kendinden isteneni yaptı, arkada kaldı ve onları biraz uzaktan takip etti.</span></p>

    <p class="Normal para-style-override-7"><span class="char-style-override-9">“Nereye bakıyorsun sen Neil?” diye sordu annesi sinirle karışık bir merakla, nar rengi broşunu taktıktan sonra kafasını kaldırırken. “O pencereden üçüncü kez</span><span class="char-style-override-9" xml:lang="ar-SA"> dışarı bakıyorsun.”</span></p>

    <p class="Normal para-style-override-7"><span class="char-style-override-9">“Bir şeye değil anne,” dedi Forbes, derin nefes alarak. “Günün tadını çıkarıyorum işte. Hava çok güzel değil mi?”</span></p>

    <p class="Normal para-style-override-7"><span class="char-style-override-9">Bayan Forbes havayı kokladı, sonra da gözlüklerini dikkatle takıp dışarıya baktı.</span></p>

    <p class="Normal para-style-override-7"><span class="char-style-override-9">“Eh, evet, fena değil,” dedi naz yaparak. “Sıcak, hem de nemli biraz. Gömleğin çok geçmeden sırılsıklam olacak.”</span></p>

    <p class="Normal para-style-override-7"><span class="char-style-override-9">“Boş ver </span><span class="italik char-style-override-8">a leannan,”</span><span class="char-style-override-9"> dedi Forbes, annesinin siyah kumaş kaplı sırtını okşayarak. “Sen daha fark etmeden Edenton’da olacağız. Orası daha serin. Yüzüne renk gelmesi için deniz havasından iyisi yokmuş diyorlar!”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>