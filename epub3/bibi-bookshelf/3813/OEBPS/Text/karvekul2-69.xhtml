<html xmlns="http://www.w3.org/1999/xhtml">
<head>
  <title>karvekul2-69</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-62"><span class="bold">118. Pişmanlık</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Lord John handaki odasına girdiğinde, bir misafiri olduğunu görünce çok şaşırdı - daha da doğrusu, afalladı.</span></p>

    <p class="Normal para-style-override-7"><span class="char-style-override-9">“John.” Pencere kenarında durmakta olan Jamie Fraser döndü ve hafifçe gülümsedi.</span></p>

    <p class="Normal para-style-override-7"><span class="char-style-override-9">“Jamie.” John Grey de gülümsedi, içinde birden yükselen sevinci dizginlemeye çalıştı. Jamie Fraser’in ilk adını son yirmi beş yılda belki de üçüncü defa kullanıyordu; bu samimiyet çok hoştu ama bunu hissettiğini belli etmemeliydi.</span></p>

    <p class="Normal para-style-override-7"><span class="char-style-override-9">“İçecek bir şeyler söyleyeyim mi?” diye sordu nazikçe. Jamie h</span><span class="char-style-override-9" xml:lang="ar-SA">âlâ</span><span class="char-style-override-9"> pencere kenarındaydı; dışarı baktı, sonra tekrar John’a döndü, kafasını iki yana sallayıp hafifçe gülümsemeyi sürdürdü.</span></p>

    <p class="Normal para-style-override-7"><span class="char-style-override-9">“Teşekkür ederim, hayır. Biz düşmanız, öyle değil mi?”</span></p>

    <p class="Normal para-style-override-7"><span class="char-style-override-9">“Ne yazık ki kendimizi, sandığım üzere kısa sürecek bir anlaşmazlıkta, zıt taraflarda bulduk,” diye düzeltti John.</span></p>

    <p class="Normal para-style-override-7"><span class="char-style-override-9">Fraser ona tuhaf, pişmanca bir ifadeyle baktı.</span></p>

    <p class="Normal para-style-override-7"><span class="char-style-override-9">“Kısa değil,” dedi. “Fakat yazık, evet.”</span></p>

    <p class="Normal para-style-override-7"><span class="char-style-override-9">“Aynen öyle.” Lord John boğazını temizledi ve pencereye doğru yürüdü, misafirine değmemek için çaba sarf etti. Dışarıya baktı ve Fraser’ın ziyaretinin muhtemel sebebini gördü.</span></p>

    <p class="Normal para-style-override-7"><span class="char-style-override-9">“Ah,” dedi, Brianna Fraser MacKenzie’yi aşağıdaki ahşap kaldırımda görünce. “Ah!” dedi sonra, farklı bir tonda, çünkü William Clarence Henry George Ransom, yani Dokuzuncu Ellesmere Kontu, handan az önce çıkmış ve kıza reverans yapmıştı.</span></p>

    <p class="Normal para-style-override-7"><span class="char-style-override-9">“Yüce İsa,” dedi John Grey, olayı kavrayınca kafatasının uyuştuğunu hissetti. “Anlatacak mı?”</span></p>

    <p class="Normal para-style-override-7"><span class="char-style-override-9">Fraser kafasını iki yana salladı, gözleri aşağıdaki ikilideydi.</span></p>

    <p class="Normal para-style-override-7"><span class="char-style-override-9">“Anlatmayacak,” dedi sessizce. “Söz verdi.”</span></p>

    <p class="Normal para-style-override-7"><span class="char-style-override-9">Rahatlama hissi, lordun damarlarında dolaştı.</span></p>

    <p class="Normal para-style-override-7"><span class="char-style-override-9">“Teşekkür ederim,” dedi. Fraser ise hafifçe omuz silkti. Sonuçta bu, aynı zamanda kendisinin de istediği şeydi - ya da Lord John öyle sanıyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">İkisi aşağıda konuşmaktaydılar</span><span class="char-style-override-9"> - William bir şey söyledi, Brianna güldü, saçlarını arkaya attı. Jamie büyülenmişçesine izliyordu. Tanrı aşkına, gerçekten çok benziyorlardı! Küçük yüz hareketleri, vücut duruşu, el işaretleri... Kardeş oldukları her görenin aklına geliyor olmalıydı. Hatta yanlarından bir çiftin geçtiğini, kadının bu birbirinin eşi iki insana bakıp gülümsediğini gördüler.</span></p>

    <p class="Normal para-style-override-7"><span class="char-style-override-9">“Anlatmayacak,” diye tekrar etti Lord John, manzarayla bir parça dehşete kapılarak. “Ama onun karşısına çıkıyor. William bundan- yoo, sanmıyorum, yapmaz herhalde.”</span></p>

    <p class="Normal para-style-override-7"><span class="char-style-override-9">“Umarım,” dedi Jamie, gözleri h</span><span class="char-style-override-9" xml:lang="ar-SA">âlâ çocuklarının üstünde. “Ama şüphelense bile... bilemeyecek zaten. Brianna onu bir kez daha görmeyi sessiz kalmak için şart koştu.”</span></p>

    <p class="Normal para-style-override-7"><span class="char-style-override-9">John kafasını salladı, sessiz kaldı. Brianna’nın kocası, saçları güneşte en az annesininki kadar canlı görünen</span><span class="char-style-override-9" xml:lang="ar-SA"> küçük oğlunu elinden tutarak oraya doğru geliyordu. Roger’ın kolunda </span><span class="char-style-override-9">da bir bebek vardı - Brianna ufaklığı ondan aldı ve battaniyesini kaldırıp William’a gösterdi. William da büyük bir nezaketle bebeğe ilgi gösterdi.</span></p>

    <p class="Normal para-style-override-7"><span class="char-style-override-9">Lord John birden fark etti ki Fraser tüm benliğiyle dışarıdaki sahneye odaklanmıştı. Elbette; on iki yaşından beri Willie’yi görmemişti. Şimdi de kızıyla hiç konuşamadığı, babası olduğunu iddia edemeyeceği oğlunu bir arada görünce... O an Fraser’a dokunabilir, elini koluna koyabilirdi ama bunun yaratacağı etkiyi düşündü ve yapmamaya karar verdi.</span></p>

    <p class="Normal para-style-override-7"><span class="char-style-override-9">“Buraya,” dedi Fraser birden, “sizden bir iyilik istemeye geldim.”</span></p>

    <p class="Normal para-style-override-7"><span class="char-style-override-9">“Hizmetinizdeyim beyefendi,” dedi Lord John, içinde büyük bir mutluluk olmasına rağmen kendini resmi konuşmaya zorlayarak.</span></p>

    <p class="Normal para-style-override-7"><span class="char-style-override-9">“Kendim için değil,” dedi Fraser ona bir bakış atarak, “Brianna için.”</span></p>

    <p class="Normal para-style-override-7"><span class="char-style-override-9">“Daha da mutlu olurum,” dedi John samimiyetle. “Kızınızı gönülden severim, babasının öfkesine sahip olmasına rağmen.”</span></p>

    <p class="Normal para-style-override-7"><span class="char-style-override-9">Fraser’ın ağzının kenarı hafifçe kıvrıldı, bakışları tekrar aşağıdaki sahneye döndü.</span></p>

    <p class="Normal para-style-override-7"><span class="char-style-override-9">“Öyle,” dedi. “Pekâlâ, o halde. Buna neden ihtiyaç olduğunu söyleyemem ama bir mücevhere ihtiyacımız var.”</span></p>

    <p class="Normal para-style-override-7"><span class="char-style-override-9">“Mücevher mi?” Lord John’un sesi kendi kulaklarına bile fazla şaşkın geldi. “Nasıl bir mücevher?”</span></p>

    <p class="Normal para-style-override-7"><span class="char-style-override-9">“Herhangi bir çeşit.” Fraser sabırsız bir tavırla omuz silkti. “Fark etmez,</span><span class="char-style-override-9" xml:lang="ar-SA"> kıymetli bir taş olması yeterli. Bir zamanlar size böyle bir taş vermiştim</span><span class="char-style-override-9">- ” Bunu derken ağzının kenarı seğirdi; o taş, Kral’</span><span class="char-style-override-9" xml:lang="ar-SA">ı</span><span class="char-style-override-9">n bir mahkûmu olduğu için teslim etmek zorunda kalmıştı. “Herhalde h</span><span class="char-style-override-9" xml:lang="ar-SA">âlâ</span><span class="char-style-override-9"> yanında taşımıyorsundur ama.”</span></p>

    <p class="Normal para-style-override-7"><span class="char-style-override-9">Aslında, taşıyordu. Son yirmi beş yıldır, o taş onunla birlikte seyahat etmişti ve o an da yeleğinin cebindeydi.</span></p>

    <p class="Normal para-style-override-7"><span class="char-style-override-9">Cebinden çıkardığı sol eline baktı, geniş altın şeridin üstündeki müthiş, yontulmuş safire - Hector’ın yüzüğüne. On altı yaşında, ilk aşkı tarafından verilmişti ona. Hector Culloden’da ölmüştü - John’un James Fraser’la İskoç dağlarının karanlığında tanışmasından bir gün sonra.</span></p>

    <p class="Normal para-style-override-7"><span class="char-style-override-9">Zorlanarak da olsa -yüzük o kadar uzun süredir parmağındaydı ki eti göçertip kendine bir yuva yapmıştı- tereddütsüzce yüzüğü parmağından çıkardı ve Jamie’nin eline bıraktı.</span></p>

    <p class="Normal para-style-override-7"><span class="char-style-override-9">Fraser’ın kaşları hayretle kalktı.</span></p>

    <p class="Normal para-style-override-7"><span class="char-style-override-9">“Bu mu? Emin mis-”</span></p>

    <p class="Normal para-style-override-7"><span class="char-style-override-9">“Alın.” O an uzandı, Jamie’nin parmaklarını yüzüğün üstüne kapattı. Temas çok kısa olmuştu ama eli titreyince yumruğunu sıktı, kendini kaybetmemeye çalıştı.</span></p>

    <p class="Normal para-style-override-7"><span class="char-style-override-9">“Teşekkür ederim,” dedi Jamie tekrar, sessizce.</span></p>

    <p class="Normal para-style-override-7"><span class="char-style-override-9">“Benim için büyük- çok büyük bir zevkti.” Aşağıdakiler ayrılıyorlardı - Brianna, kolunda bebeğiyle birlikte William’a veda ediyordu, kocasıyla oğlu sokakta ilerlemişlerdi bile. William şapkasını çıkarıp selam verdi. Kestane rengi saçlarının örttüğü kafatası, o kızıl tellerle kaplı kız kardeşininkinin-</span></p>

    <p class="Normal para-style-override-7"><span class="char-style-override-9">Aniden Lord John onların ayrı düştüğünü görmeye dayanamadı. Bunu kaybetmek istemedi - ikisini bir arada görmeyi. Gözlerini kapadı, öylece durdu. Ellerini pervaza dayadı, esintinin yüzünü yavaş yavaş aşındırmasına izin verdi. Bir şey, çok hafif bir şekilde omzuna dokundu ve Lord John yanındaki havada bir değişim olduğunu hissetti.</span></p>

    <p class="Normal para-style-override-7"><span class="char-style-override-9">Gözlerini açtığında, üçü de gitmişti.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>