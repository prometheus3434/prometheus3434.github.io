<html xmlns="http://www.w3.org/1999/xhtml">
<head>
  <title>karvekul2-68</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-61"><span class="bold">117. Adalet ve Merhamet Şüphesiz Ki Benimle <br/>Olacaktır</span></p>

    <p class="Normal para-style-override-9"><span class="bolditalik char-style-override-8"> </span></p>

    <p class="Normal para-style-override-9"><span class="bolditalik char-style-override-8">10 Temmuz 1776</span></p>

    <p class="Normal para-style-override-7"><span class="bolditalik char-style-override-8"> </span></p>

    <p class="Normal para-style-override-7"><span class="char-style-override-9">Gelgit sabahın beşinden biraz önce yön değiştirdi. Gökyüzü tamamen aydınlıktı, bulutsuzdu ve koyuydu. İskelenin ötesindeki çamurlu kumlar gri gri parlıyorlardı, pürüzsüzlükleri yer yer yosunlarla ve çamurların içinden saç gibi çıkan inatçı deniz çimenleriyle bölünüyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">Şafakla birlikte herkes yatağından kalktı; bu küçük olayı izlemek için iskelede toplanmış birçok kişi vardı. Bunlara Wilmington Güvenlik Komitesi’nden iki memur, Tüccarlar Birliği’nden bir temsilci, yanında bir İncil’le bir papaz da eşlik ediyordu</span><span class="char-style-override-9"> - bir de uzun boylu, geniş omuzlu, çıplak kafalı, pis kokan kumun üstünde yürüyen mahkûm vardı. Hepsinin ardında da halatları taşıyarak ilerleyen bir köle geliyordu.</span></p>

    <p class="Normal para-style-override-7"><span class="char-style-override-9">“İzlemek istemiyorum bunu,” dedi Brianna sessizce. Beti benzi atmıştı, kollarını karnı ağrıyormuş gibi midesinin üstünde kavuşturmuştu.</span></p>

    <p class="Normal para-style-override-7"><span class="char-style-override-9"> “Gidelim o zaman.” Roger kolundan tuttu fakat Brianna kendini çekti.</span></p>

    <p class="Normal para-style-override-7"><span class="char-style-override-9">“Hayır. İzlemek zorundayım.”</span></p>

    <p class="Normal para-style-override-7"><span class="char-style-override-9">Kollarını çözüp doğruldu, izlemeye koyuldu. Etraflarındaki insanlar daha iyi bir yerden izleyebilmek için birbirlerini itip kakıyorlardı. Bir yandan da yuhalayıp ıslıkladıkları için, aşağıda söylenenlerin duyulması imkânsızdı. Çok uzun sürmedi. Yapılı bir adam olan köle, demirleme direğini tutup sarstı, sağlamlığını ölçtü, sonra geri çekildi. Memurlar Stephen Bonnet’yi kazığa doğru itip vücudunu göğüsten dize kadar halatlarla bağladılar. O piç kurusu hiçbir yere gidemeyecekti.</span></p>

    <p class="Normal para-style-override-7"><span class="char-style-override-9">Roger o anda kalbinde bir şefkat arayışına girmesi, adam için dua etmesi gerektiğini düşündü. Başaramad</span><span class="char-style-override-9" xml:lang="ar-SA">ı. Affedilmesini dilemek istedi</span><span class="char-style-override-9"> ama bunu da başaramadı. Karnında sanki bir yumru kıpırdanıyor, her yerini kasıyordu. Sanki kazığa bağlı olan, boğulmayı bekleyen kendisiymiş gibi hissetti.</span></p>

    <p class="Normal para-style-override-7"><span class="char-style-override-9">Sabah esintisiyle saçları uçuşan kara ceketli papaz yaklaştı, mahkûma bir şeyler söyledi. Roger adama Bonnet’nin herhangi bir tepki verdiğini göremedi ama emin de olamadı. Biraz sonra, şapkalar çıkarıldı, papaz dua ederken beklendi, sonra şapkalar tekrar başa geçirildi ve bileğe kadar çamurlu kumlara batan çizmeler sürünerek sahile geri dönüldü.</span></p>

    <p class="Normal para-style-override-7"><span class="char-style-override-9">Memurlar gözden kaybolur kaybolmaz, insanlar çamurun üstüne aktı: izleyiciler, hoplayıp zıplayan çocuklar - bir de elinde bir defter ve kalemle notlar alan bir adam. Roger dikkatle bakınca bunun </span><span class="italik char-style-override-8">Wilmington Gazette</span><span class="char-style-override-9">’nin imtiyaz sahibi Amos Crupp olduğunu gördü.</span></p>

    <p class="Normal para-style-override-7"><span class="char-style-override-9">“Evet, harika bir haber olacak tabii,” diye mır</span><span class="char-style-override-9" xml:lang="ar-SA">ıldandı. Bonnet hakkında orada dedikleri -ya da demedikleri-</span><span class="char-style-override-9"> yarın sokaklarda büyük bir sükseyle dağıtılacaktı; sayfalar</span><span class="char-style-override-9" xml:lang="ar-SA"> büyük ihtimalle tüyler ürperten bir itiraf ya da iğrenç bir pişmanlık hikâyesiyle dolu olacaktı</span><span class="char-style-override-9"> - belki de her ikisiyle de.</span></p>

    <p class="Normal para-style-override-7"><span class="char-style-override-9">“Yoo, kesinlikle izleyemeyeceğim.” Brianna aniden kalktı, Roger’ın kolunu tuttu.</span></p>

    <p class="Normal para-style-override-7"><span class="char-style-override-9">Depoların yanından hızla geçtikten sonra birden ona döndü, başını kocasının göğsüne gömdü ve gözyaşlarına gömüldü.</span></p>

    <p class="Normal para-style-override-7"><span class="char-style-override-9">“Şşş. Geçti- geçecek.” Roger karısının sırtını sıvazladı, onu rahatlatmaya çalıştı; sözcüklerine mümkün olduğu kadar inandırıcı bir hava katmaya çalışmıştı ama kendi boğazında da limon kadar bir yumru vardı. Sonunda Brianna’yı omuzlarından tuttu, kendinden azıcık uzaklaştırdı ve gözlerinin içine baktı.</span></p>

    <p class="Normal para-style-override-7"><span class="char-style-override-9">“İzlemek zorunda değilsin,” dedi.</span></p>

    <p class="Normal para-style-override-7"><span class="char-style-override-9">Bree ağlamayı kesti, burnunu çekip tıpkı Jemmy gibi koluna sildi - ama Roger’ın gözlerine bakmadı.</span></p>

    <p class="Normal para-style-override-7"><span class="char-style-override-9">“Şey- iyiyim ben, mesele </span><span class="italik char-style-override-8">o</span><span class="char-style-override-9"> bile değil. Sadece- öff... her şey. Ma- Mandy” -söylerken sesi titredi- “sonra karşıma kardeşim çıktı... Ah, Roger, eğer ona anlatamazsam asla bilmeyecek. Onu ya da Lord John’u bir daha görmeyeceğim. Annemi- ” Taze gözyaşları gözlerini doldurdu fakat Brianna sertçe yutkundu, onları geri itti.</span></p>

    <p class="Normal para-style-override-7"><span class="char-style-override-9">“Mesele o değil,” dedi boğuk, bitkin bir sesle.</span></p>

    <p class="Normal para-style-override-7"><span class="char-style-override-9">“Olmayabilir,” dedi Roger yumuşakça. “Yine de... izlemek zorunda değilsin.” Karnı h</span><span class="char-style-override-9" xml:lang="ar-SA">âlâ</span><span class="char-style-override-9"> arı kovanı gibiydi, elleri titriyordu ama içi kararlılıkla doluydu.</span></p>

    <p class="Normal para-style-override-7"><span class="char-style-override-9">“Onu Ocracoke’ta öldürmeliydim,” dedi Brianna, gözlerini kapatıp yüzüne inmiş telleri geriye atarak. Güneş iyice yükselmişti, parlıyordu. “Ödleklik ettim. Dü- düşündüm ki</span><span class="char-style-override-9" xml:lang="ar-SA"> bırakıp cel-</span><span class="char-style-override-9"> cellâda öldürtmek daha kolay olacak.” Gözlerini açtı ve Roger’la göz göze geldi. Gözleri kızarmıştı ancak berraktı. “Böyle olmasına izin veremem.”</span></p>

    <p class="Normal para-style-override-7"><span class="char-style-override-9">Roger ne demek istediğini anladı; yaklaşan akıntının verdiği korkuyu, suyun sinsice sokulduğunu, iliklerine dolmaya çalıştığını hissetmişti. Suyun Bonnet’nin çenesine ulaşması için dokuz saat geçmesi gerekecekti; adam uzundu.</span></p>

    <p class="Normal para-style-override-7"><span class="char-style-override-9">“Ben yaparım,” dedi son derece emin bir sesle.</span></p>

    <p class="Normal para-style-override-7"><span class="char-style-override-9">Brianna gülümsemek için ufak bir çaba sarf etti fakat sonra vazgeçti.</span></p>

    <p class="Normal para-style-override-7"><span class="char-style-override-9">“Hayır,” dedi. “Yapmayacaksın.” Hem sesi, hem görüntüsü halsizlik içindeydi; gece ikisi de doğru düzgün uyuyamamıştı. Brianna’nın sesinde buna rağmen belli bir kararlılık vardı; Roger kulaklarında Jamie Fraser inadının yankılandığını anladı.</span></p>

    <p class="Normal para-style-override-7"><span class="char-style-override-9">Eh, ne olacaktı ki o kandan onda da biraz vardı.</span></p>

    <p class="Normal para-style-override-7"><span class="char-style-override-9">“Söyledim sana,” dedi. “Babanın dediği şeyi, o gün. </span><span class="italik char-style-override-8">‘Ben onun yerine öldürüyorum.’</span><span class="char-style-override-9" xml:lang="ar-SA"> Eğer öldürülecekse” -</span><span class="char-style-override-9">bu konuda karısına katılıyordu, çünkü o da dayanamayacaktı- “ben öldüreceğim.”</span></p>

    <p class="Normal para-style-override-7"><span class="char-style-override-9">Brianna kendine gelmeye başlıyordu. Yüzünü eteğinin katıyla sildi, derin bir nefes aldı ve Roger’ın gözlerine tekrar baktı. Kendi gözleri derin ve canlı bir maviydi, gökyüzünden çok daha koyuydu.</span></p>

    <p class="Normal para-style-override-7"><span class="char-style-override-9">“Söyledin. Niye öyle dediğini de söyledin ama Arch Bug’a dediği şey: </span><span class="italik char-style-override-8">‘Ettiği bir yemin var.’</span><span class="char-style-override-9"> Annem bir doktor, insanları öldüremez.”</span></p>

    <p class="Normal para-style-override-7"><span class="char-style-override-9">Sen öyle san, diye düşündü Roger içinden ama bunu dışa vurmamaya karar verdi. Mantıklı bir şey düşünene kadar Brianna konuşmaya devam etti, ellerini Roger’ın göğsüne koydu.</span></p>

    <p class="Normal para-style-override-7"><span class="char-style-override-9">“Senin de bir yeminin var,” dedi. Roger işte bunu duyunca donakaldı.</span></p>

    <p class="Normal para-style-override-7"><span class="char-style-override-9">“Yoo, hayır, yok.”</span></p>

    <p class="Normal para-style-override-7"><span class="char-style-override-9">“Gayet var.” Bree sakin bir ısrarla konuştu. “Belki henüz resmileşmedi ama gerek de yok. Belki sözcükleri bile yoktur, ettiğinin yeminin yani - fakat bir yemin ettin. Biliyorum bunu.”</span></p>

    <p class="Normal para-style-override-7"><span class="char-style-override-9">Roger bunu inkâr edemezdi. Brianna’nın bunun farkında olması onu duygulandırdı.</span></p>

    <p class="Normal para-style-override-7"><span class="char-style-override-9">“Tamam, peki...” Ellerini Brianna’nın ellerinin üst</span><span class="char-style-override-9" xml:lang="ar-SA">üne koydu, karısının uzun ve güçlü parmaklarını kavradı. “Bir de</span><span class="char-style-override-9"> sana anlattığımda, senin yanında da bir yemin etmiştim. Tanrı’yı benim- benim sana olan aşkımla arama koymayacağımı söylemiştim.” Aşk. Böyle bir konuda ortaya sürdüğü kozun aşk olduğuna inanamıyordu. Buna rağmen, Brianna’nın bunu aynen böyle gördüğüne dair tuhaf bir hisse kapıldı.</span></p>

    <p class="Normal para-style-override-7"><span class="char-style-override-9">“Benim öyle bir yeminim yok,” dedi Bree net bir şekilde ve ellerini onunkilerin içinden çekti. “Ayrıca söz verdim.”</span></p>

    <p class="Normal para-style-override-7"><span class="char-style-override-9" xml:lang="ar-SA">Önceki gece babasıyla birlikte korsanın tutulduğu yere gitmişti. Roger bunu nasıl bir rüşvet, güç ya da hil</span><span class="char-style-override-9">eyle başardıklarını bilemiyordu ama onu görmelerine izin verilmişti. Jamie onu odaya çok geç saatte, bembeyaz bir yüzle getirmişti. Brianna elindeki kâğıtları babasına vermiş, Roger’a bunların yeminli ifadeler olduğunu söylemişti; Stephen Bonnet’nin sahilin birçok yerindeki tüccarla yaptığı anlaşmaların resmi dökümü.</span></p>

    <p class="Normal para-style-override-7"><span class="char-style-override-9">Roger kayınpederine öldürecekmiş gibi bakmış ve aynısını, faiziyle geri almıştı. </span><span class="italik char-style-override-8">Savaştayız</span><span class="char-style-override-9">, diyordu Fraser’ın kısık gözleri, </span><span class="italik char-style-override-8">elime geçen her silahı kullanacağım.</span><span class="char-style-override-9"> Ama ağzından çıkan yalnızca, “İyi geceler o zaman </span><span class="italik char-style-override-8">a nighean</span><span class="char-style-override-9">,” olmuştu, sonra da Brianna’nın saçına şefkatle dokunup odadan çıkmıştı.</span></p>

    <p class="Normal para-style-override-7"><span class="char-style-override-9">Brianna da Mandy’yi kucağına alıp emzirmişti, gözlerini açmamış, konuşmamıştı. Bir süre sonra, yüzündeki o beyazlık, gergin hatlar gevşediğinde, bebeğin gazını çıkarmış ve onu uyku sepetine yerleştirmişti. Sonra yatağa gelip sessiz ve sert bir şekilde Roger’la sevişmiş, onu şaşırtmıştı. Ama şu anki kadar değil.</span></p>

    <p class="Normal para-style-override-7"><span class="char-style-override-9">“Bir de şu var ki,” dedi Brianna, bilinçli ve biraz üzgün bir tonla, “bu dünyada bunu cinayet olarak görmeyecek bir tek ben varım.”</span></p>

    <p class="Normal para-style-override-7"><span class="char-style-override-9">Bunu diyerek döndü ve hızla ilerledi, Mandy’nin beslenmek üzere beklediği hana doğru ilerledi. Roger çamurlu kumların üstünden gelen heyecanlı, kaba, boğuk sesleri h</span><span class="char-style-override-9" xml:lang="ar-SA">âlâ</span><span class="char-style-override-9"> duyabiliyordu.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9" xml:lang="ar-SA">Öğleden sonra saat ikide, Roger karısının depoların hizasında iskeleye bağlanmış küçük bir kayığa binmesine yardım etti. Dalgalar gitgide ilerliyordu; su bir buçuk metreyi geçmişti. Parlak gri rengin ortasında demirleme direkleri yükseliyordu</span><span class="char-style-override-9"> - birinin üstünde korsanın kara kafası dikkat çekiyordu.</span></p>

    <p class="Normal para-style-override-7"><span class="char-style-override-9">Brianna bir pagan heykeli kadar mesafeli, duygusuz görünüyordu. Tekneye binmek için eteklerini kaldırdı, sonra oturdu, cebindeki yük ahşaba çarpıp tok bir ses çıkardı.</span></p>

    <p class="Normal para-style-override-7"><span class="char-style-override-9">Roger kürekleri eline alıp çekmeye başladı, kayığı demirlere doğru ilerletti. İlgi çekecekleri yoktu; öğlenden beri, mahkûmun yüzün</span><span class="char-style-override-9" xml:lang="ar-SA">ü görmek, ona küfürler savurmak</span><span class="char-style-override-9"> ya da hatıra olsun diye saçından bir tutam kesmek isteyen izleyicileri taşımak için tekneler sürekli hareket halindeydi.</span></p>

    <p class="Normal para-style-override-7"><span class="char-style-override-9">Nereye gittiğini Roger göremiyordu fakat Brianna’nın kafasını sağa sola çevirmesiyle yönü ayarlıyordu. Dimdik duran, sağ elini eteğinin içine gizlemiş olan Brianna her yeri görebiliyordu.</span></p>

    <p class="Normal para-style-override-7"><span class="char-style-override-9">Sonra, aniden, sol elini kaldırdı; Roger küreklerin üstüne yattı, bir tanesini çevirerek minik aracı çevirmeye başladı.</span></p>

    <p class="Normal para-style-override-7"><span class="char-style-override-9">Bonnet’nin dudakları çatlamış, yüzü güneşten kızarmış ve tuzdan hırpalanmıştı. Göz kapakları öyle kızarmıştı ki gözlerini zorlukla açabiliyordu. Ama ona yaklaştıklarında kafasını kaldırdı. Roger karşısında harap olmuş, çaresiz, yaklaşan ilahi sondan ödü patlayan bir adam buldu - o kadar korkuyordu ki bir yandan bu cezbedici dokunuşu hoşça karşılıyor, derisini soğuk parmaklara ve nefesini kesen ezici öpücüğe teslim ediyordu.</span></p>

    <p class="Normal para-style-override-7"><span class="char-style-override-9">“Fazla geciktin canım,” dedi korsan çatlak dudaklarının arasından Brianna’ya, sonra da hasarlı dudaklarını kanatacak kadar genişçe sırıttı. “Geleceğini biliyordum ama.”</span></p>

    <p class="Normal para-style-override-7"><span class="char-style-override-9">Roger tek kürekle döne döne yaklaştı, yaklaştı. Omzunun üstünden arkaya bakarken, Brianna yaldızlı tabancayı cebinden çıkardı ve namluyu Bonnet’nin kulağına dayadı.</span></p>

    <p class="Normal para-style-override-7"><span class="char-style-override-9">“Tanrı seninle olsun Stephen,” dedi Brianna net bir Galce ile ve tetiği çekti. Sonra silahı suya bıraktı ve kocasına döndü.</span></p>

    <p class="Normal para-style-override-7"><span class="char-style-override-9">“Eve gidelim,” dedi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>