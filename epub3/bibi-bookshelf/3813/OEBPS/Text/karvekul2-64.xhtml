<html xmlns="http://www.w3.org/1999/xhtml">
<head>
  <title>karvekul2-64</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-58"><span class="bold">113. Culloden’</span><span xml:lang="ar-SA">ı</span><span class="bold">n Hayaletleri</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9" xml:lang="ar-SA">Şafak söktüğünde Roger alçak siperde, kayınpederinin yanında, elinde tüfeğiyle duruyordu</span><span class="char-style-override-9"> ve</span><span class="char-style-override-9" xml:lang="ar-SA"> gözlerini kısıp sisin içini gözlüyordu. Bir ordunun gürültüsünü netlikle duyuyordu; sis sesi taşı</span><span class="char-style-override-9">maktaydı. Ayak sesleri düzenliydi ama ritmik değildi. Metal şıngırtısı, giysi hışırtısı, insan sesleri - birliklerini düzen içinde tutmaya çalışan komutanların sesleri olsa gerek, diye düşündü.</span></p>

    <p class="Normal para-style-override-7"><span class="char-style-override-9">Artık terk edilmiş kamp ateşlerini bulmuş olmalılardı; düşmanın dere karşısında beklediğini de biliyor olmalıydılar.</span></p>

    <p class="Normal para-style-override-7"><span class="char-style-override-9" xml:lang="ar-SA">İç yağının kokusu hâlâ</span><span class="char-style-override-9"> havadaydı; Alexander Lillington’ın adamları, köprünün tahtaları söküldükten sonra destek kalaslarını yağlamışlardı. Roger silahını saatlerdir elinde tutuyordu ama metal h</span><span class="char-style-override-9" xml:lang="ar-SA">âlâ</span><span class="char-style-override-9"> elini üşütüyordu - parmakları donmuştu.</span></p>

    <p class="Normal para-style-override-7"><span class="char-style-override-9">“Bağırışı duyuyor musun?” Jamie sisin uzak kıyıyı gizleyen kısmını başıyla gösterdi. Rüzgâr yön değiştirmişti; selvi gövdelerinin ötesinden kopuk kopuk Galce</span><span class="char-style-override-9" xml:lang="ar-SA"> sözler geliyordu. Ben bir şey anlamıyordum</span><span class="char-style-override-9"> ama Jamie anlıyordu.</span></p>

    <p class="Normal para-style-override-7"><span class="char-style-override-9">“Başlarında kim varsa -McLeod galiba, sesinden öyle anlaşılıyor- dereye doğru saldırmalarını emretmeye niyetli.”</span></p>

    <p class="Normal para-style-override-7"><span class="char-style-override-9">“İntihar bu!” dedi Roger dayanamayıp. “Biliyorlar- köprüyü görüyorlar ama!”</span></p>

    <p class="Normal para-style-override-7"><span class="char-style-override-9">“İskoçyalılar</span><span class="char-style-override-9" xml:lang="ar-SA"> böyledir,” dedi Jamie, hâlâ</span><span class="char-style-override-9"> yumuşak bir sesle, eli az önce kullandığı harbideydi. “Sadakat sözü verdikleri adamı takip ederler, sonlarında ölecek olsalar bile.”</span></p>

    <p class="Normal para-style-override-7"><span class="char-style-override-9">Ian yakındaydı; Roger’a bir göz attı, sonra omzunun üstünden arkaya, Kenny ve Murdo Lindsay’in Ronnie Sinclair ve McGillivrayler’le durduğu yere baktı. Rahat bir halleri vardı, ama her elin ucunda bir tüfek vardı; gözler birkaç saniyede bir Jamie’ye dönüyordu.</span></p>

    <p class="Normal para-style-override-7"><span class="char-style-override-9">Derenin yan tarafına, Albay Lillington’ın adamlarına katılmışlardı; Lillington adamların arasında gidip geliyordu, ne kadar hazır olduklarını kontrol ediyordu.</span></p>

    <p class="Normal para-style-override-7"><span class="char-style-override-9">Jamie’yi görünce birden durdu ve Roger’ın midesi düğümlendi. Randall Lillington, Albay’ın ikinci dereceden kuzeni oluyordu.</span></p>

    <p class="Normal para-style-override-7"><span class="char-style-override-9">Alexander düşüncelerini gizleyen bir adam değildi; kendi adamlarının on metre ötede durduklarını, onunla aralarında Jamie’nin adamlarının kaldığını belli ki anlamıştı. Gözleri sisin içine, Donald McLeod’un çağrısının emri altındaki İskoçyalılar’ın</span><span class="char-style-override-9" xml:lang="ar-SA"> yükselen kükremeleriyle karşılık bulduğu yere döndü. Sonra tekrar Jamie’ye baktı.</span></p>

    <p class="Normal para-style-override-7"><span class="char-style-override-9">“Ne diyor?” dedi Lillington, parmak uçlarında yükselip karşı kıyıyı asık suratla gözleyerek.</span></p>

    <p class="Normal para-style-override-7"><span class="char-style-override-9">“Cesaretlerinin onlara yeteceğini söylüyor.” Jamie arkalarındaki tepenin zirvesine baktı. Covington Ana’nın uzun siyah burnu, sisin içinden zor bela</span><span class="char-style-override-9" xml:lang="ar-SA"> görünüyordu. “</span><span class="italik char-style-override-8">Keşke yetse</span><span class="char-style-override-9">,” diye ekledi kendi kendine sessizce.</span></p>

    <p class="Normal para-style-override-7"><span class="char-style-override-9">Alexander Lillington aniden uzanıp Jamie’nin bileğini tuttu.</span></p>

    <p class="Normal para-style-override-7"><span class="char-style-override-9">“Peki ya siz beyefendi?” dedi, gözlerinde ve sesinde açık bir şüpheyle. “Siz de bir İskoçyalı değil misiniz?”</span></p>

    <p class="Normal para-style-override-7"><span class="char-style-override-9">Lillignton’ın öteki eli kemerindeki tabancadaydı. Roger arkasındaki adamların sohbetlerinin durduğunu fark etti, arkasına döndü. Jamie’nin bütün adamları izliyordu; yüz ifadelerinde büyük bir ilgi vardı fakat paniklememişlerdi. Jamie’nin belli ki Lillington’la kendisinin baş edebileceğini düşünüyorlardı.</span></p>

    <p class="Normal para-style-override-7"><span class="char-style-override-9">“Kime sadık kalacaksınız?”</span></p>

    <p class="Normal para-style-override-7"><span class="char-style-override-9">“Şu an nerede duruyorum beyefendi?” dedi Jamie büyük bir nezaketle. “Derenin hangi kıyısındayım?”</span></p>

    <p class="Normal para-style-override-7"><span class="char-style-override-9">Birkaç adam sırıttı ama kahkaha atan olmadı - h</span><span class="char-style-override-9" xml:lang="ar-SA">âlâ</span><span class="char-style-override-9"> çok hassas olan sadakat konusunda kimse kendini riske atmak istemiyordu.</span></p>

    <p class="Normal para-style-override-7"><span class="char-style-override-9">Lillington’ın dirseğindeki eli gevşedi ama çekilmedi. Adam Jamie’ye kafasını salladı, devam etti.</span></p>

    <p class="Normal para-style-override-7"><span class="char-style-override-9">“Pekâlâ. Fakat çarpışma sırasında taraf değiştirip bize saldırmayacağınızı nereden bileceğiz? Sonuçta siz de adamlarınız da İskoçyalı değil misiniz?”</span></p>

    <p class="Normal para-style-override-7"><span class="char-style-override-9">“İskoçyalıyım evet,” dedi Jamie sevimsiz bir sesle. Sisin arkasından ekose desenlerin göründüğü karşı kıyıya bir kez göz attı, sonra döndü. Bağırışlar sisle taşınıyordu. “Ama Amerikalılar’ın efendisiyim.” Dirseğini adamın elinden çekti.</span></p>

    <p class="Normal para-style-override-7"><span class="char-style-override-9">“Ve size diyorum ki beyefendi,” diye devam etti tüfeğini kaldırıp kabzasını yere dayayarak, “arkamda durunuz ve yanlış yere ateş edersem kılıcınızı kalbimden geçiriniz.”</span></p>

    <p class="Normal para-style-override-7"><span class="char-style-override-9">Bunu dedikten sonra arkasını Lillington’a döndü ve silahını doldurdu - toparlak mermiyi, barutu sertçe tıktı.</span></p>

    <p class="Normal para-style-override-7"><span class="char-style-override-9">Sisin içinden gelen Galce haykırışı yüz boğaz tekrarladı: “KRAL GEORGE VE KILIÇLAR!”</span></p>

    <p class="Normal para-style-override-7"><span class="char-style-override-9" xml:lang="ar-SA">İskoçyalılar’ın</span><span class="char-style-override-9"> son taarruzu başlamıştı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Ulurcasına bağırarak, köprüden otuz metre ötede sisten çıktılar; Jamie’nin kalbi göğsünde sıçradı. Bir an -yalnızca bir an- onlarla birlikte koştuğunu, rüzgârın gömleğini geçip tenini soğuttuğunu hissetti.</span></p>

    <p class="Normal para-style-override-7"><span class="char-style-override-9">Ama hareketsiz kaldı. Murtagh yanında, alaycı gözlerle ileriyi izliyordu. Roger Mac öksürdü; Jamie tüfeğini omzuna kaldırdı, bekledi.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Ateş!</span><span class="char-style-override-9">” Yaylım ateşi, karşıdan gelenler köprüye gelmeden hemen önce üstlerine ya</span><span class="char-style-override-9" xml:lang="ar-SA">ğdı; yarım düzinesi yolda düştü</span><span class="char-style-override-9"> ama kalanı devam etti. Hemen sonra, tepedeki toplar birbiri ardına ateşlendi; topların ateşlenmesi, Jamie’nin sırtından itilmiş gibi hissetmesine yol açtı.</span></p>

    <p class="Normal para-style-override-7"><span class="char-style-override-9">Yaylım ateşe o da katılmış, kafalarının üstünü hedef almıştı. Tüfeği indirip harbiyi eline aldı. İki taraftan da çığlıklar geliyordu: yaralananların bağırışları ve bunlardan şiddetli savaş naraları.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">A righ! A righ!</span><span class="char-style-override-9">” Kral! Kral!</span></p>

    <p class="Normal para-style-override-7"><span class="char-style-override-9">McLeod köprüdeydi; yaralanmıştı, ceketinde kan vardı ama kılıcıyla kalkanını çekip köprüye koşmuş, sonra da kılıcını ahşaba saplamış, kendini sağlama almıştı.</span></p>

    <p class="Normal para-style-override-7"><span class="char-style-override-9">Top tekrar ateşlendi ama mermi bu kez çok yükseğe gitti; karşıdakilerin çoğu dere kenarında toplanmışlardı - bazıları sudaydı, köprünün desteklerine tutunarak milim milim karşıya geçmeye çalışıyordu. Daha fazlası kalasların üstünde koşmaya çalışıp kayıyor, McLeod gibi kılıçlarını saplayarak dengede kalmaya çalışıyordu.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Ateş!</span><span class="char-style-override-9">” ve Jamie ateş etti, barutunun dumanı sisle karıştı. Toplar menzildeydi, art arda patladılar; Jamie patlamayla öne savruldu, sanki top mermileri içinden geçmiş gibi hissetti. Köprüdekileri çoğu suya düşmüştü, kalanlar kendilerini kalasların üstüne yüzüstü fırlatıp sürünerek karşıya geçmeye çalıştılar ve bu sırada teker teker, mevzilerinden istedikleri zaman ateş edenler tarafından avlandılar.</span></p>

    <p class="Normal para-style-override-7"><span class="char-style-override-9">Jamie silahını doldurdu ve ateşledi.</span></p>

    <p class="Normal para-style-override-7"><span class="char-style-override-9" xml:lang="ar-SA">İşte burada,</span><span class="char-style-override-9"> dedi hissiz bir ses; sesin kendisine mi yoksa Murtagh’a mı ait olduğunu bilemedi.</span></p>

    <p class="Normal para-style-override-7"><span class="char-style-override-9">McLeod ölmüştü. Cesedi bir saniye suyun üstünde kaldıktan sonra derenin karanlığı onu içine çekti. Çoğu adam o suda hayatta kalmaya çalışıyordu - ölümcül soğukluktaki derenin derin noktasındaydılar. İskoçyalılar’ın çok azı yüzme bilirdi.</span></p>

    <p class="Normal para-style-override-7"><span class="char-style-override-9">Flora’nın kocası olan Allan MacDonald’ın kıyıdaki kalabalığa bembeyaz bir suratla baktığını gördü. Binbaşı Donald MacDonald suda yarıya kadar yükseldi, çırpındı. Peruğu kafasında değildi, kel kafasından yüzüne kanlar akıyordu. Dişlerini ıstırabı yüzünden ya da hırsı yüzünden kasmıştı ama hangisi olduğunu anlamanın bir yolu yoktu. Üzerine başka bir mermi isabet edince suyun içine büyük bir gürültüyle indi - ama yavaş yavaş, tekrar doğruldu, artık ayakta durulmayacak kadar derin bir noktaya geldi, tekrar doğruldu, su üstünde kalabilmek için var gücüyle kulaç attı, nefes alma çabasıyla ağzından kanlar püskürttü.</span></p>

    <p class="Normal para-style-override-7"><span class="italik char-style-override-8">Sen yap evlat,</span><span class="char-style-override-9"> dedi hissiz ses. Jamie tüfeğini kaldırdı ve MacDonald’ı temiz bir atışla, boğazından vurdu. Adam hemen geri düştü, suya battı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Dakikalar içinde iş bitmişti. Barut dumanıyla kararan sis, ölen ve ölmekte olanlarla dolu derenin üstünde nefes almayı zorlaştırıyordu.</span></p>

    <p class="Normal para-style-override-7"><span class="char-style-override-9">“Kral George ve kılıçlar, ha?” dedi Caswell, hasarı incelerken. </span><span class="char-style-override-9">“Toplara karşı kılıçlar. Zavallıcıklar.”</span></p>

    <p class="Normal para-style-override-7"><span class="char-style-override-9" xml:lang="ar-SA">Öteki taraf karmakarışıktı. Köprüden düşmemiş olanlar kaçıyorlardı. Galip taraftakiler ise köprüyü onarmak için kalasları tekrar taşımaya başlamışlardı bile. Kaçanlar çok uzaklaşamayacaklardı.</span></p>

    <p class="Normal para-style-override-7"><span class="char-style-override-9">Jamie de gitmeli, adamlarını çağırıp düşmanı takip etmeliydi. Ama taş kesilmişti adeta. Soğuk rüzgâr kulaklarında ıslık çalıyordu.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="italik char-style-override-8">Jack Randall öylece kaldı. Kılıcı elindeydi fakat kaldırmak için bir hamle yapmadı. Öylece, dudaklarındaki tuhaf gülümsemeyle kaldı, koyu gözleri Jamie’ninkilerin içinde yanıyordu adeta.</span></p>

    <p class="Normal para-style-override-7"><span class="italik char-style-override-8">O bakışlara mani olabilseydi keşke... ama yapamadı; Randall’ın arkasındaki hareketliliği fark etti. Koşmakta olan Murtagh, ayaklarının altındaki çim topaklarını etrafa saçarak ilerliyordu. Vaftiz babasının bıçağının parıltısı - bunu görmüş müydü gerçekten, yoksa hayal mi etmişti? Önemli değildi; Murtagh’ın kolunu kaldırdığını gördüğünden hiç</span><span class="char-style-override-9" xml:lang="ar-SA"> </span><span class="italik char-style-override-8">şüphesi yoktu, yüzbaşının kırmızı kumaşla kaplı sırtına ölümcül darbe inmeden önce bunun olacağını biliyordu.</span></p>

    <p class="Normal para-style-override-7"><span class="italik char-style-override-8">Ama Randall arkasına döndü, belki de gözlerindeki bir şeyden anlamıştı ya da Murtagh’ın nefesini duymuştu - belki de yalnızca asker içgüdüsüyle sezmişti. Darbeyi engellemek için çok geç kalmıştı ama kamanın böbreğe ölümcül bir darbe vurmasının önüne geçmeyi başarmıştı. Randall inledi -İsa aşkına, Jamie bunu duyabiliyordu- ve sendeleyerek kenara çekildi, Murtagh’ın bileğini tuttu, onu da arasına düştüğü ıslak karaçalıların içinde sürükledi.</span></p>

    <p class="Normal para-style-override-7"><span class="italik char-style-override-8">Birlikte bir oyuğun içine yuvarlandılar, birbirlerine kenetlenmişlerdi. Boğuştular; Jamie de arkalarından, yumruğunun içinde bir silahla -neydi, o silah neydi?- sivri çalıların içine atıldı.</span></p>

    <p class="Normal para-style-override-7"><span class="italik char-style-override-8">Ama silahın derisine verdiği his yok olmuştu; nesnenin ağırlığını hissediyordu ama ne olduğunu hatırlatacak bir kabza ya da tetik algılamıyordu.</span></p>

    <p class="Normal para-style-override-7"><span class="italik char-style-override-8">Aklında yalnızca bir görüntü vardı: Murtagh. Dudaklarının arasından görünen dişlerini hınçla sıkmış, bıçağı saplayan, koşarak onu kurtarmaya gelmiş olan Murtagh.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Yavaşça, nerede olduğunun tekrar farkına vardı. Kolunda bir el hissetti - Roger Mac’ti bu, yüzü bembeyazdı ancak sakindi.</span></p>

    <p class="Normal para-style-override-7"><span class="char-style-override-9">“Şunlarla ilgilenmeye gidiyorum,” dedi Roger Mac, kafasıyla dereyi göstererek. “Sen iyi misin?”</span></p>

    <p class="Normal para-style-override-7"><span class="char-style-override-9">“İyiyim tabii,” dedi Jamie ama içi rüyalardan sonra oluşan o hisle doluydu - sanki gerçek bir şey değilmiş gibi.</span><span class="char-style-override-9"/></p>

    <p class="Normal para-style-override-7"><span class="char-style-override-9">Roger Mac baş</span><span class="char-style-override-9" xml:lang="ar-SA">ını</span><span class="char-style-override-9"> salladı ve gitmek üzere bir-iki adım attı. Sonra aniden geri döndü, elini tekrar Jamie’nin koluna koydu ve, “</span><span class="italik char-style-override-8">Ego te absolvo</span><span class="italik char-style-override-12">13</span><span class="char-style-override-9">,” dedi. Sonra tekrar dönüp emin adımlarla ölenler ve ölmekte olanlarla ilgilenmek için o yöne ilerledi. </span></p>

    <p class="Normal para-style-override-7"><span class="char-style-override-9"> </span></p>

    <p class="dip" xml:lang="en-GB">13 Lat. Günahlarını affediyorum. (Ç.N.)<span class="char-style-override-13"/></p>

    <p class="Normal para-style-override-11"><span class="char-style-override-9"> </span></p>
  </div>
</body>
</html>