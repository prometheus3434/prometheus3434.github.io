<html xmlns="http://www.w3.org/1999/xhtml">
<head>
  <title>karvekul2-59</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-53"><span class="bold">108. Çok Uzun</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Roger sahil yakınındaki kalın mumağaçlarının arkasında bekledi; biraz ötesinde Ian’la Jamie de beklemekteydiler.</span></p>

    <p class="Normal para-style-override-7"><span class="char-style-override-9" xml:lang="ar-SA">İkinci gemi sabah gelmişti ve köle gemisine aşırı yakın bir yere demir atmıştı. Roarke’ı</span><span class="char-style-override-9">n teknesinin yanından ağlar atarak kendilerine balıkçı süsü vermiş ve böylece onları izleyebilmişlerdi; önce köle gemisinin kaptanı karaya çıkmış, bir saat sonra da onu ikinci gemiden indirilen, içinde iki adam ve bir sandık taşıyan bir tekne takip etmişti.</span></p>

    <p class="Normal para-style-override-7"><span class="char-style-override-9">“Bir centilmen,” demişti Claire, onları dürbünden inceleyerek. “Peruklu, iyi giyimli. Öteki de bir çeşit hizmetçi. Sizce bu adam Bonnet’nin müşterilerinden biri mi?”</span></p>

    <p class="Normal para-style-override-7"><span class="char-style-override-9">“Bence öyle,” demişti Jamie, teknenin kıyıya çıkışını izlerken. “Bizi biraz kuzeye götürün Bay Roarke, karaya çıkacağız.”</span></p>

    <p class="Normal para-style-override-7"><span class="char-style-override-9">Böylece Jamie ve Ian’la birlikte, sahilden yarım mil öteye çıkmışlar ve ormandan geçip çalıların içindeki yerlerini almışlar, beklemeye başlamışlardı. Güneş fena yakıyordu ama denizin bu kadar yakınında oldukları için beraberinde bir de serin esinti vardı; gölgelerin içinde, sinekler de olmasa, pek rahatsız değillerdi. Roger belki de bacağından yukarı tırmanmaya çalışan yüzüncü böceği kovaladı.</span></p>

    <p class="Normal para-style-override-7"><span class="char-style-override-9">Bekleyiş onu çok geriyordu. Derisi kaşınıyordu ve mangrovun kendine has, aromatik çamlarla yosunun karışık kokusu, ayağının altında ezilen deniz kabuklarıyla birleşince, aklına detaylı bir şekilde Lillington’ı öldürdüğü gün geliyordu.</span></p>

    <p class="Normal para-style-override-7"><span class="char-style-override-9">O gün de Stephen Bonnet’yi öldürmek için harekete geçmişti. Ama o kaypak korsan haberdar olunca pusu kurulmuştu. Böyle bir ormanda kendi leşini bırakmamış olması Tanrı’nın bir lütfuydu - tabii işin içinde bir de Jamie Fraser’ın yetenekleri vardı.</span></p>

    <p class="Normal para-style-override-7"><span class="char-style-override-9">Boğazı yine düğümlendi ama şimdi açmak için şarkı söyleyemez, bağıramazdı.</span></p>

    <p class="Normal para-style-override-7"><span class="char-style-override-9">Dua etmesi gerektiğini düşündü ama edemedi. Brianna’nın kaçırıldğını öğrendiğinden beri kalbinde yankılanan</span><span class="char-style-override-9" xml:lang="ar-SA"> o küçük talep bile </span><span class="char-style-override-9">-</span><span class="italik char-style-override-8">Tanrım, güvende olsun</span><span class="char-style-override-9">- </span><span class="char-style-override-9" xml:lang="ar-SA">önemsiz gelmeye başlamıştı. </span><span class="char-style-override-9">Aklından geçeni -</span><span class="italik char-style-override-8">Tanrım, onu öldürebilirim- </span><span class="char-style-override-9"> kendi kendine bile söyleyemiyordu.</span></p>

    <p class="Normal para-style-override-7"><span class="char-style-override-9">Kasten cinayet arzulamak… bu duayı Tanrı’ya kabul ettirmeye kalkışamazdı.</span></p>

    <p class="Normal para-style-override-7"><span class="char-style-override-9">Bir an, Jamie’yle Ian’ın kendi gazap ve intikam tanrılarına olan inançlarını kıskandı. Roarke’la Moses balıkçı teknesini getirirlerken, Jamie’nin Claire’e bir şeyler mırıldandığını, kadının elini elleri arasına aldığını görmüştü. Sonra Claire kocasına Galce dua etmişti - savaşa giden adamı Mikail’in korumasına emanet etmişti.</span></p>

    <p class="Normal para-style-override-7"><span class="char-style-override-9">Ian bağdaş kurup sessizce oturmakla yetinmiş, yaklaşan sahili duygusuz gözlerle izlemişti. Dua ettiyse de kime olduğunu bilmek imkânsızdı. Ama karaya çıktıklarında, o minik koylardan birinin kıyısında durup parmaklarına çamur sürmüş, yüzünü dikkatlice boyamıştı - alnından çenesine biz çizgi, sol yanağına dört paralel, sağ gözünün etrafına kalın bir çember. Gerçekten çok rahatsız edici bir görüntüydü.</span></p>

    <p class="Normal para-style-override-7"><span class="char-style-override-9">Apaçıktı ki ikisinin de yapacakları şeyle ilgili en ufak bir rahatsızlık duydukları yoktu. Hatta Tanrı’dan yardım istemekte de bir sakınca görmüyorlardı. Roger onları çok kıskanıyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">İnat dolu bir sessizlik içinde oturdu, cennetin kapılarının ona kapandığını hissetti. Eli bıçağının sapındaydı, kemerinde bir tüfek asmıştı; cinayet planlıyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">Öğleni biraz geçe, köle gemisinin yapılı kaptanı ayaklarını kuru çam yapraklarının üstünde sürüye sürüye geri geldi. Adamın geçmesine izin verdiler, beklediler.</span></p>

    <p class="Normal para-style-override-7"><span class="char-style-override-9">Akşamüstü yağmur yağmaya başladı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Sırf can sıkıntısından yine uyuyakalmıştı Brianna. Yağmur yağmaya başladı; ses onu hemen uyandırdı, sonra damlaların palmiye yapraklarından yapılma çatıyı usulca dövüşünün sesiyle, daha derin bir mayışıklığa sevk etti. Serin damlalardan biri yüzüne düşünce tekrar uyandı; bu damlayı birkaç yoldaşı takip etti.</span></p>

    <p class="Normal para-style-override-7"><span class="char-style-override-9">Doğruldu, anlık bir afallamayla gözlerini kırpıştırdı. Yüzünü ovalayıp kafasını kaldırdı; sıva tavanda ıslak bir bölge vardı ve bölgenin etrafı, önceki sızıntılardan kalma daha geniş bir alanla çevriliydi. Damlalar tam ortada, sanki sihirli bir şekilde toplanıyorlardı, sonra mükemmel yuvarlaklığa ulaşınca, birbiri ardına şilteye hücum ediyorlardı.</span></p>

    <p class="Normal para-style-override-7"><span class="char-style-override-9">Brianna yatağı suyun menzilinden çekmek için ayağa kalktı ama durdu. Yavaşça sırtını dikleştirdi, ıslak bölgeyi eliyle kontrol etti. Zamanı için gayet normal bir tavandı, iki metre on santimden alçaktı; Brianna uzanınca rahatlıkla yetişiyordu.</span></p>

    <p class="Normal para-style-override-7"><span class="char-style-override-9">“Kız çok uzun,” dedi seslice. “Ha şunu bileydiniz.”</span></p>

    <p class="Normal para-style-override-7"><span class="char-style-override-9">Elini ıslaklığa dümdüz yapıştırdı ve tüm gücüyle ittirdi. Islak sıva hemen yerinden oynadı ve arkasındaki kuru tirizler de onu takip etti. Brianna elini geri çekti ve kolunu tirizin kenarıyla sıyırdı; yeni oluşmuş delikten biraz kirli su, kırkayaklar, fare dışkıları ve palmiye hasırları döküldü.</span></p>

    <p class="Normal para-style-override-7"><span class="char-style-override-9">Brianna elini kombinezonuna sildi, sonra uzanıp deliğin kenarını tuttu ve çekti, sıva ve tiriz yığınları elinde kaldı. Bunu omuzlarının geçebileceği bir delik yapana kadar tekrarladı.</span></p>

    <p class="Normal para-style-override-7"><span class="char-style-override-9">“Tamam,” diye fısıldadı bebeğe ya da kendisine. Odaya bir göz attı, korsesini üstüne geçirdi, sonra da sivrilttiği korse balenini yerine yerleştirdi.</span></p>

    <p class="Normal para-style-override-7"><span class="char-style-override-9">Ardından yatağın üstüne çıktı, derin bir nefes aldı ve ellerini suya dalacakmışçasına birleştirip deliğin içinde tutunabileceği, sağlam bir şey aradı. Yavaş yavaş, ter içinde kalarak kendini kaldırdı ve sivri yaprakların olduğu sazdan çatıya çıktı. Dişleri sıkılıydı, gözlerini üstüne saldıran böcek ve sineklerden korunmak için kapamıştı.</span></p>

    <p class="Normal para-style-override-7"><span class="char-style-override-9">Nemli açık havaya kafasını zorla çıkardı ve hırıltılı bir nefes aldı. Tek kolunu bir kirişin üstünden geçirmişti, oraya iyice tutunarak kendini daha da yukarı çekti. Bacakları havayı dövdü, boş bir çabayla kendine itiş sağlamaya çalıştı; Brianna omuz kaslarının yırtıldığını hissetti ama çaresizliğinin verdiği kuvvetle kendini yukarı çıkarmayı başardı - bir de Emmanuel’in odaya gelip onu o halde yakalamasının korkusu vardı.</span></p>

    <p class="Normal para-style-override-7"><span class="char-style-override-9">Her tarafını sıyıran sivri yaprakların acısıyla dışarı çıktı ve ıslak palmiye hasırlarının üstüne yattı. Yağmur tüm şiddetiyle yağmayı sürdürüyordu; Brianna’nın sırılsıklam olması saniyeler aldı. Biraz uzağında, palmiye yapraklarının arasından yükselen bir yapı gördü ve yavaş yavaş oraya sürünmeye başladı. Ağırlığıyla çatıyı çökertecek diye ödü patlıyordu, bu yüzden zemini el ve dirsekleriyle sürekli kontrol ediyordu.</span></p>

    <p class="Normal para-style-override-7"><span class="char-style-override-9">Oraya vardığında anladı ki burası kirişlerin üstüne sağlamca yerleştirilmiş küçük bir platformdu. Öteki tarafında çıkıntı olan bu platforma doğru süründü, üstüne çıktı ve çömeldi, nefes nefese kalmıştı. Kıyıya h</span><span class="char-style-override-9" xml:lang="ar-SA">âlâ</span><span class="char-style-override-9"> yağmur yağıyordu ama denizin üstünde gökyüzü çoğunlukla bulutsuzdu. Brianna’nın arka tarafında batmakta olan güneş, gökyüzüne koyu turuncu bir renk veriyordu; dağınık, siyah bulutların arasından düşen su damlaları bu kızıllığa tezat oluşturuyordu. Dünyanın sonu gelmiş gibi, diye düşündü Brianna, kaburgaları korsesinin dantellerini sökmek istercesine yükselirken.</span></p>

    <p class="Normal para-style-override-7"><span class="char-style-override-9" xml:lang="ar-SA">Çatının bu noktasından bakınca maki ormanının ötesini de görebildi; penceresinden görünen sahil </span><span class="char-style-override-9">manzarasını daha açıkça görebiliyordu - aynı zamanda onun ardında, demir atmış iki gemiyi de.</span></p>

    <p class="Normal para-style-override-7"><span class="char-style-override-9">Birbirinden oldukça uzaktaki iki tekne sahile çıkmıştı - her gemiden bir tane, diye düşündü, biri Howard’ın, öteki de köle tacirinin olmalıydı. Aşağılanmış olmanın öfkesi bir anda vücudunu sarstı - yağmurun teninde buharlaşmıyor olmasına şaşırmaya başladı. Ama o konunun üstünde duracak vakti yoktu.</span></p>

    <p class="Normal para-style-override-7"><span class="char-style-override-9">Yağmurun patırtısının arasında insan sesleri duyunca hemen eğildi ama sonra kafalarını kaldırıp oraya bakma ihtimallerinin çok düşük olduğu aklına geldi. Kafasını </span><span class="char-style-override-9" xml:lang="ar-SA">çıkıntının</span><span class="char-style-override-9"> arasından bakabilecek kadar kaldırdığında, ağaçların içinden sahile giren siluetler gördü - tek sıra halinde, zincirlenmiş adamlar ve onlara eşlik eden muhafızlar.</span></p>

    <p class="Normal para-style-override-7"><span class="char-style-override-9">“Josh!” Görebilmek için gözlerini kıstı ama alacakaranlığın tekinsiz ortamında başarılı olması mümkün değildi. Tulani ikilisinin uzun, ince bedenlerini seçebildiğini düşündü, onların arkasındaki kısa olan da belki Josh’tu ama anlayabilmesinin bir yolu yoktu.</span></p>

    <p class="Normal para-style-override-7"><span class="char-style-override-9">Acizliğin siniriyle parmaklarını </span><span class="char-style-override-9" xml:lang="ar-SA">çıkıntının</span><span class="char-style-override-9"> kenarında</span><span class="char-style-override-9" xml:lang="ar-SA"> sıktı. Onlara yardımcı olamazdı, biliyordu ama izlemek zorunda kalması... İzlemeye devam ederken sahilden ince bir çığlık koptu. Bunun ardından, ormanın içinden daha da küçük bir sil</span><span class="char-style-override-9">uet çıktı, etekleri uçuştu. Muhafızlar ürkerek oraya döndüler; bir tanesi Phaedre’yi tutmayı başardı -bu o olmalıydı- ama kız yine de “Josh! Josh!” diye, acı acı bağırdı.</span></p>

    <p class="Normal para-style-override-7"><span class="char-style-override-9">Kendini muhafızın elinden kurtarmak için elinden geleni yaptı - zincirlenmiş adamlardan birkaçı aniden dönüp ötekine saldırdı. Birbirlerine giren adamlar kumun üstüne düştüler; tekneden onlara doğru koşan biri vardı, elinde de bir şey...</span></p>

    <p class="Normal para-style-override-7"><span class="char-style-override-9">Ayaklarındaki titreşim, dikkatini sahildeki sahneden çekmesine neden oldu.</span></p>

    <p class="Normal para-style-override-7"><span class="char-style-override-9">“Eyvah!” dedi istemsizce. Emmanuel’in kafası çatının kenarından çıkmış, hayret dolu</span><span class="char-style-override-9" xml:lang="ar-SA"> gözlerle ona bakıyordu. Adam sonra yüzünü buruşturdu ve kendini yukarı çekti</span><span class="char-style-override-9">. Evin yan tarafında bir merdiven olmalı, diye düşündü Brianna, tabii olacak, bir gözcü platformu yapıyorsan, ona çıkmak için bir aracın da olur herhalde.</span></p>

    <p class="Normal para-style-override-7"><span class="char-style-override-9">Aklı bu yersiz laflarla meşgul olurken vücudu daha emin adımlar atıyordu. Sivrilttiği korse balinasını çıkarmış ve çömelmişti, Ian’ın öğrettiği gibi elini aşağıda tutuyordu.</span></p>

    <p class="Normal para-style-override-7"><span class="char-style-override-9">Emmanuel elindeki şeyi görünce alaycı bir ifadeyle baktı onu yakalamaya çalıştı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Centilmen görünür mesafeye gelmeden çok önce sesini duyabiliyorlardı. Kendi kendine, Fransız aksanıyla, yumuşak bir şarkı söylüyordu. Tek başınaydı; ormanda ilerlerlerken hizmetçisi gemiye dönmüş olmalıydı.</span></p>

    <p class="Normal para-style-override-7"><span class="char-style-override-9">Roger yavaşça ayağa kalktı, seçtiği çalının arkasına çömeldi. Tutulmuş bacak ve kollarını fazla çaktırmadan gerdi.</span></p>

    <p class="Normal para-style-override-7"><span class="char-style-override-9">Centilmen onun hizasına gelince Jamie patikaya, adamın önüne fırladı. Kısa boylu, züppece görünümlü bu adam, bir kız gibi ciyakladı. Ama kaçmaya fırsat bulamadan kolunu Jamie’ye kaptırdı; Jamie mutlulukla gülümsedi.</span></p>

    <p class="Normal para-style-override-7"><span class="char-style-override-9">“Hizmetinizdeyim beyefendi,” dedi nazikçe. “Acaba, merak ettim de Bay Bonnet’yi ziyaret etmiş olabilir misiniz?”</span></p>

    <p class="Normal para-style-override-7"><span class="char-style-override-9">Adam şaşkın bir ifadeyle göz kırpıştırdı.</span></p>

    <p class="Normal para-style-override-7"><span class="char-style-override-9">“Bonnet? Ee, şey... evet.”</span></p>

    <p class="Normal para-style-override-7"><span class="char-style-override-9">Roger göğsündeki ağırlığın aniden gevşediğini hissetti. </span><span class="italik char-style-override-8">Tanrı’ya </span><span class="italik char-style-override-8">şükür. </span><span class="char-style-override-9">Doğru yerdeydiler.</span></p>

    <p class="Normal para-style-override-7"><span class="char-style-override-9">“Siz kimsiniz beyefendi?” diye hesap sordu küçük adam, kolunu Jamie’den kurtarmaya çalışıp başarısız olurken.</span></p>

    <p class="Normal para-style-override-7"><span class="char-style-override-9">Artık gizlenmeye gerek yoktu. Roger ve Ian çalılardan çıktılar; Ian’ın savaş boyalarını görünce adamın nefesi kesildi, bakışları daha sonra Jamie’yle Roger arasında gidip geldi.</span></p>

    <p class="Normal para-style-override-7"><span class="char-style-override-9">Aralarındaki en uygar görünümlü olanın Roger olduğuna karar verdikten sonra, centilmen ona yanaştı.</span></p>

    <p class="Normal para-style-override-7"><span class="char-style-override-9">“Yalvarırım beyefendi, kimsiniz, ne istiyorsunuz benden?”</span></p>

    <p class="Normal para-style-override-7"><span class="char-style-override-9">“Kaçırılmış genç bir kadını arıyoruz,” dedi Roger. “Çok uzun boylu, kızıl saçlı genç bir kadın. Onu görmüş- ” Lafını bitirmesine gerek kalmadan, centilmenin gözlerinin panikle büyüdüğünü fark etti. Bunu Jamie de görmüştü; hemen adamın bileğini kıvırdı, dizlerinin üstüne çökmesini sağladı.</span></p>

    <p class="Normal para-style-override-7"><span class="char-style-override-9">“Sanıyorum ki beyefendi,” dedi Jamie, sımsıkı tuttuğu adama gösterdiği nezaketten en ufak bir taviz vermeksizin, “bildiklerinizi bize anlatmanız konusunda sizi uyarmalıyız.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Kendisini yakalamasına izin veremezdi. Bilinçli tek düşüncesi buydu. Adam silahsız koluna saldırınca kendini çekti, yağmurla kayganlaşmış kolunu kurtardı ve aynı hareketin devamında ona saldırdı. Silahının ucuyla adamın kolunu çizdi, kırmızı bir iz bıraktı ama Emmanuel bunu umursamadan tekrar saldırdı. Brianna </span><span class="char-style-override-9" xml:lang="ar-SA">çıkıntının</span><span class="char-style-override-9"> üstünden sırt üstü düştü, yaprakların üstünde saçma bir denge kurdu ama kendini yakalatmamayı başarmıştı; Emmanuel bütün çatıyı inleten bir küt sesiyle, platformda dizlerinin üstüne çökmüştü.</span></p>

    <p class="Normal para-style-override-7"><span class="char-style-override-9">Brianna çatının kenarına doğru can havliyle süründü, el ve dizleri dalların arasından çıkıp duruyordu. Sonunda kenara varınca bacaklarını boşluğa bıraktı, merdivenin basamakları için oraları yoklamaya başladı.</span></p>

    <p class="Normal para-style-override-7"><span class="char-style-override-9">Emmanuel peşinden gelmiş ve el bileğini mengene gibi yakalamış, onu tekrar çatıya çekmeye çalışıyordu. Brianna boştaki elini geri çekti ve korse balenini adamın yüzüne bütün hışmıyla sapladı. Adam böğürerek bileği bıraktı; Brianna elini kurtardı ve düştü.</span></p>

    <p class="Normal para-style-override-7"><span class="char-style-override-9">Kumların üstüne sırt üstü düştü, darbenin çıkardığı kemik titreten küt sesiyle birlikte geçici bir felç hissetti, nefes alamadı. Çatıdan muzaffer bir bağırış geldi, bunu nefret dolu bir hırıltı izledi. Emmanuel onu öldürdüğünü sanmıştı.</span><span class="char-style-override-9"/></p>

    <p class="Normal para-style-override-7"><span class="italik char-style-override-8">Harika,</span><span class="char-style-override-9"> diye düşündü Brianna sersem sersem. </span><span class="char-style-override-9" xml:lang="ar-SA">Öyle düşün sen. Düşüşün şokunu üstünden atmaya başlamıştı; diyaframı hareket etmeye başladı ve o harika havanın ciğerlerine dolmasına izin verdi. Hareket edebilecek miydi?</span></p>

    <p class="Normal para-style-override-7"><span class="char-style-override-9">Bilmiyordu ve denemeye de cesaret edemiyordu. Yağmurla buğulanmış kirpiklerinin arasından, Emmanuel’in cüsseli vücudunun çatının kenarından sarkıp Brianna’nın bulamadığı merdiven basamaklarına adım attığını gördü.</span></p>

    <p class="Normal para-style-override-7"><span class="char-style-override-9">Düştüğünde korse balenini kaybetmişti ama o anda, kafasından yirmi-otuz santim ötede parıldadığını gördü. Emmanuel’in kısa bir süre ona sırtını dönmüş olmasını fırsat bilerek ona uzandı, eline aldı, sonra da ölü taklidi yaptı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Ormanın içinden, yakın mesafeden gelen sesi duyduklarında eve neredeyse varmışlardı. Roger donakaldı, sonra patikadan çıkıp eğildi; Jamie’yle Ian çoktan ağaçların arasına dalmışlardı. Sesler patikadan da gelmiyordu aslında, biraz daha soldan geliyordu - erkek sesleri emir veriyordu ve ayak sesleriyle ritmik metal şıngırtıları ona eşlik ediyordu.</span></p>

    <p class="Normal para-style-override-7"><span class="char-style-override-9">Bir panik dalgası vücudunu kapladı; Brianna’yı mı götürüyorlardı yoksa? Zaten yağmurdan sırılsıklam olmuştu ama teninden o anda fışkıran soğuk ter damlacıkları yağmurdan daha serindi.</span></p>

    <p class="Normal para-style-override-7"><span class="char-style-override-9">Howard, yani ormanda gözünü korkuttukları adam, Brianna’nın evin içinde, güvende olduğu konusunda onları temin etmişti ama ne kadarını bilebilirdi ki? Roger kulak kesildi, bir kadın sesi olup olmadığını duyabilmek için odaklandı ve o anda ince bir çığlık duydu.</span></p>

    <p class="Normal para-style-override-7"><span class="char-style-override-9">Hemen oraya doğru hareketlendi, yolda Jamie’yi buldu; kayınpederi kolundan çekti.</span></p>

    <p class="Normal para-style-override-7"><span class="char-style-override-9">“Brianna değil bu,” dedi hemen. “Ian gidecek. Sen benimle eve!”</span></p>

    <p class="Normal para-style-override-7"><span class="char-style-override-9">Tartışacak zaman yoktu. Sahildeki şiddet dolu sesler kulağına gelmeye devam ediyordu fakat Jamie’nin haklı olduğunu da biliyordu; ses Brianna’nın değildi. Ian sahile doğru koşuyordu ve sessiz olmaya da çalışmıyordu.</span></p>

    <p class="Normal para-style-override-7"><span class="char-style-override-9">Anlık bir tereddütle Ian’ın peşinden gidip gitmemeyi tartan Roger, birkaç saniye sonra Jamie’nin arkasından eve doğru koşmaya başladı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Emmanuel üzerine eğildi; Brianna cüsseyi hisseder hissetmez bir yılan gibi saldırdı, sivri silahını adamın kafasına nişanladı. Gözünü ya da boğazını yarmak istedi ya da en azından adamın istemsizce geri çekilerek avantajsız olacağı bir pozisyona getirmeyi umdu.</span></p>

    <p class="Normal para-style-override-7"><span class="char-style-override-9">Adamın geri kaçmasını sağladı, evet ama Emmanuel sandığından daha hızlıydı. Tüm gücüyle saldırdı ve korse balenini adamın kolunun altına geçirdi. Emmanuel bir an ağzı açık, inanamaz bir ifadeyle kalakaldı, koltukaltına saplanmış çubuğa baktı. Sonra onu çıkardı ve Brianna’ya öfke dolu bir haykırışla saldırdı.</span></p>

    <p class="Normal para-style-override-7"><span class="char-style-override-9">Ama Brianna ayağa kalkmış ve ormana doğru koşmaya başlamıştı bile. İlerisinde bir yerlerden başka bir bağırış sesi geldi - kan donduran bir çığlıktı bu. Sonra bir tane daha, bir tane daha - evin ön tarafından geliyordu sesler.</span></p>

    <p class="Normal para-style-override-7"><span class="char-style-override-9">Sersemlemiş, ürkmüş bir halde koşmaya devam etti; zihni o sırada, duyduğu çığlıkların içinde kelimeler olduğunu henüz kavrıyordu.</span></p>

    <p class="Normal para-style-override-7"><span class="italik char-style-override-8">“Casteal DHUUUUUUUIN!”</span></p>

    <p class="Normal para-style-override-7"><span class="italik char-style-override-8">Baba,</span><span class="char-style-override-9"> diye düşündü sonsuz bir hayretle ve o anda yerdeki bir dala takılıp tepetaklak oldu, yere kontrolsüzce yığıldı.</span></p>

    <p class="Normal para-style-override-7"><span class="char-style-override-9">Ayağa kalkarken, </span><span class="italik char-style-override-8">bebeğe zarar gelmemiştir umarım</span><span class="char-style-override-9">, diye düşündü ve başka bir silah bulmak için etrafı yokladı.</span></p>

    <p class="Normal para-style-override-7"><span class="char-style-override-9">Parmakları titriyordu, çalışmıyorlardı. Toprağı tırmaladı. Emmanuel birkaç saniye sonra arkasından geldi, kolunu yakaladı ve kindar bir nida çıkardı: “HA!”</span></p>

    <p class="Normal para-style-override-7"><span class="char-style-override-9" xml:lang="ar-SA">Şokla sendeleyen Brianna, görüşünün kenarında grilikler olduğu fark etti. Sahilden gelen kan dondurucu ciyaklamaları hâlâ</span><span class="char-style-override-9"> duyabiliyordu ama evin etrafında bağıran kalmamıştı. Emmanuel tatmin ve tehdit dolu bir şeyler söylüyordu fakat dinleyen yoktu.</span></p>

    <p class="Normal para-style-override-7"><span class="char-style-override-9">Adamın yüzünde bir sorun var gibiydi; odaktan kayıp duruyordu sanki. Brianna gözlerini ısrarla kırpıştırdı, görüşünü düzeltmek</span><span class="char-style-override-9" xml:lang="ar-SA"> için kafasını iki yana salladı</span><span class="char-style-override-9"> ama sorunun gözlerinde olmadığını anladı. Emmanuel’in yüzündeki hınç dolu ifade, yerini saf bir hayrete bırakmıştı. Adam kaşlarını çattı, dudaklarını kastı, gözlerini iki-üç kez kırpıştırdı. Sonra minik, boğuk bir ses çıkardı, elini göğsüne götürdü ve diz çöktü ama Brianna’nın kolunu yine de bırakmadı.</span></p>

    <p class="Normal para-style-override-7"><span class="char-style-override-9">Emmanuel yere düştü; Brianna da onun üstüne yuvarlandı fakat adamın gücünü bir anda kaybetmesini fırsat bilip kendini hemen kurtardı ve nefes nefese ayağa fırladı.</span></p>

    <p class="Normal para-style-override-7"><span class="char-style-override-9">Sırt üstü yatmış, bacakları altında kıvrılmış olan adamın duruşu, aslında </span><span class="char-style-override-9" xml:lang="ar-SA">şaşırtıcı</span><span class="char-style-override-9"> bir poz olabilirdi - tabii h</span><span class="char-style-override-9" xml:lang="ar-SA">âlâ</span><span class="char-style-override-9"> yaşıyor olsaydı. Brianna </span><span class="char-style-override-9">derin bir nefes aldı, titredi, buna inanmaya bile korkuyordu. Ama adam ölmüştü gerçekten; bu görünüşün başka bir açıklaması yoktu.</span></p>

    <p class="Normal para-style-override-7"><span class="char-style-override-9">Artık daha rahat nefes alıyordu ve çıplak ayaklarındaki çürüklerin, kesiklerin farkına vardı. Hâlâ afallamış haldeydi, şimdi ne yapması gerektiğini kestiremiyordu.</span></p>

    <p class="Normal para-style-override-7"><span class="char-style-override-9">Bu seçim onun için bir-iki saniye sonra yapılmış oldu, çünkü Stephen Bonnet ormanın içinden onun üstüne doğru atıldı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Brianna hemen atikliğine kavuştu, kaçmak için topuklarının üstünde döndü. Altı-yedi adım atabilmişti ki bir kol onu boğazından tutup havaya kaldırdı.</span></p>

    <p class="Normal para-style-override-7"><span class="char-style-override-9">“Şşş, sus canım,” dedi Bonnet kulağına, zorlukla nefes alarak. Adam ateş gibiydi, kirli sakalları Brianna’nın yanağını tahriş ediyordu. “Zarar vermeyeceğim sana. Kıyıda bırakacağım seni. Ama seninkilerin beni öldürmemeleri için elimde kalan tek koz sensin.”</span></p>

    <p class="Normal para-style-override-7"><span class="char-style-override-9">Bonnet önünde yatmakta olan Emmanuel’in cesedini tamamen görmezden geldi, Brianna’nın boğazını bıraktı ve kolunu tuttu, onu sahil tarafından uzaklaştırmaya çalıştı - belli ki önceki gün adaya geldiklerinde kullandığı küçük koya gitmek istiyordu. “Kımılda canım. Haydi, hemen.”</span></p>

    <p class="Normal para-style-override-7"><span class="char-style-override-9">“Bırak beni!” Brianna ayaklarını yere sabitledi, kolunu sertçe çekiştirdi, kurtarmaya çalıştı. “Seninle bir yere gelmem ben. İMDAT!” diye bağırdı boğazını yırtarcasına. “İMDAT! ROGER!”</span></p>

    <p class="Normal para-style-override-7"><span class="char-style-override-9">Bonnet ürktü, boştaki kolunu kaldırıp gözlerindeki yağmur damlalarını sildi. Elinde bir şey vardı; ışığın son demetleri camın </span><span class="char-style-override-9" xml:lang="ar-SA">üstünde parıldadı. Tanrı aşkına,</span><span class="char-style-override-9"> adam testisini yanına almıştı.</span></p>

    <p class="Normal para-style-override-7"><span class="char-style-override-9">“Bree! Brianna! Neredesin?” Roger’ın bu panik dolu sesini duymasıyla Brianna bir adrenalin patlaması yaşadı ve kolunu Bonnet’den kurtardı.</span></p>

    <p class="Normal para-style-override-7"><span class="char-style-override-9">“Buradayım! Buradayım Roger!” diye bağırdı en yüksek sesiyle.</span></p>

    <p class="Normal para-style-override-7"><span class="char-style-override-9">Bonnet omzunun üstünden baktı; çalılar sallanıyordu, aralarından en az iki adam gelecekti. Hiç zaman kaybetmeden ormana daldı, yolundaki daldan kaçınmak için eğildi ve yok oldu.</span></p>

    <p class="Normal para-style-override-7"><span class="char-style-override-9">Bir saniye sonra Roger çalının içinden çıktı ve Brianna’ya var gücüyle sarıldı.</span></p>

    <p class="Normal para-style-override-7"><span class="char-style-override-9">“İyi misin? Zarar verdi mi sana?” Roger elindeki bıçağı yere bıraktı ve Brianna’yı kollarından tuttu, gözlerini hemen karısının vücudunda gezdirdi -</span><span class="char-style-override-9" xml:lang="ar-SA"> gözlerinde, yüzünde...</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="char-style-override-9">“İyiyim,” dedi Brianna, başı dönüyordu. “Roger ben-”</span></p>

    <p class="Normal para-style-override-7"><span class="char-style-override-9">“Nereye gitti?” Sırılsıklam olmuş, dehşet saçan babası, elinde kamasıyla çıkagelmişti.</span></p>

    <p class="Normal para-style-override-7"><span class="char-style-override-9">“Şura- ” Brianna kelimesini bile bitiremeden, dönüp eliyle gösterdiği için babasının anında oraya yönelmesine neden oldu. Bonnet’nin çamurlu kumlardaki ayak izlerini o anda fark etti. Tekrar dönemeden, Roger da babasını takip etti.</span></p>

    <p class="Normal para-style-override-7"><span class="char-style-override-9">“Dur!” diye ciyakladı Brianna ama iki adamın içinden geçerken hışırdattığı çalılardan başka cevap veren olmadı.</span></p>

    <p class="Normal para-style-override-7"><span class="char-style-override-9">Bir an öylece kalakaldı, başı öne düştü. Yağmur, Emmanuel’in açık gözlerinin içine doluyordu; gökyüzünün turunculuğu onlardan yansıyor, adamı Japon filmlerindeki canavarlara benzetiyordu.</span></p>

    <p class="Normal para-style-override-7"><span class="char-style-override-9">Bu düşünce aklından kaybolurken Brianna’yı boş, uyuşuk bir halde bıraktı. O an ne yapması gerektiğinden emin olamadı. Sahilden ses gelmiyordu artık, Bonnet’nin kaçış sesi de çoktan yok olmuştu.</span></p>

    <p class="Normal para-style-override-7"><span class="char-style-override-9">Yağmur h</span><span class="char-style-override-9" xml:lang="ar-SA">âlâ yağıyordu</span><span class="char-style-override-9"> ama güneşin son ışınları ahşaptan yansıyor, gölgelerin arasındaki boşlukları garip, değişken bir ışıkla dolduruyordu - bu ışık sanki Brianna izlerken titremeye başladı; sanki gözlerinin önündeki dünya kayboluyormuş gibiydi.</span></p>

    <p class="Normal para-style-override-7"><span class="char-style-override-9">Bu hayal benzeri görüntünün ortasında kadınların belirdiğini gördü - Fulani ikizleri. Birbirlerinin eşi olan kahverengi yüzlerini, korkuyla ardına kadar açılmış kara gözlerini Brianna’ya </span><span class="char-style-override-9" xml:lang="ar-SA">çevirdiler</span><span class="char-style-override-9">, sonra da ormana ka</span><span class="char-style-override-9" xml:lang="ar-SA">çtılar. Brianna onlara seslendi</span><span class="char-style-override-9"> ama uzaklaşmışlardı bile. Tarifi imkansız bir yorgunluk içinde olmasına rağmen, Brianna onları takip etti.</span></p>

    <p class="Normal para-style-override-7"><span class="char-style-override-9">Ancak ne onları ne de diğerlerini buldu. Işık yok olmaya başlarken topallayarak eve geri döndü. Her yeri ağrıyordu ve yavaş yavaş, dünyada kendinden başka kimsenin yaşamadığı illüzyonuna kapılmaya başlıyordu. Yanan, küllere dönen ışık dışında bir şey yoktu.</span></p>

    <p class="Normal para-style-override-7"><span class="char-style-override-9">O an aklına rahmindeki bebeği geldi, kendisini daha iyi hissetti. Yalnız değildi, ne olursa olsun. Her ihtimale karşı, Emmanuel’in cesedinin hayli uzağından geçti, sonra eve yönelmeye niyetlenmiş olmasına rağmen, oradan fazla uzaklaştı. Geri dönmek için arkasına döndüğünde, bir akıntının öteki tarafında, ağaçların altına sığınmış olan vahşi atlar gözüne çarptı.</span></p>

    <p class="Normal para-style-override-7"><span class="char-style-override-9">Etraflarındaki ağaçlar kadar sakin olan hayvanların yan taraflarındaki ıslak tüyler, kestane rengi ve siyah tonlarında parıldıyordu. Brianna’nın kokusunu aldıklarında kafalarını kaldırdılar ama kaçmadılar. O büyük, kibar gözleriyle Brianna’yı incelediler.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Eve vardığında yağmur durmuştu. Ian sundurma basamaklarına oturmuş, uzun saçlarındaki ıslaklığı süzüyordu.</span></p>

    <p class="Normal para-style-override-7"><span class="char-style-override-9">“Yüzün çamur içinde Ian,” dedi Brianna, onun yanına çökercesine otururken.</span></p>

    <p class="Normal para-style-override-7"><span class="char-style-override-9">“Öyle mi?” dedi Ian, yarım ağızla gülümseyerek. “Nasıl gidiyor kuzen?”</span></p>

    <p class="Normal para-style-override-7"><span class="char-style-override-9">“Ee, yani... iyiyim galiba. Ne o?” Ian’ın gömleğindeki sulu kanı gösterdi. Sanki Ian’ın yüzüne bir şey çarpmıştı; çamur lekeleri haricinde burnu, alnı şişmiş, giysileri yırtılmış ve sırılsıklam olmuştu.</span></p>

    <p class="Normal para-style-override-7"><span class="char-style-override-9">Ian çok derin bir nefes aldı ve sanki Brianna kadar yorgunmuş gibi, iç geçirdi.</span></p>

    <p class="Normal para-style-override-7"><span class="char-style-override-9">“O küçük siyah kızı geri aldım,” dedi. “Phaedre.”</span></p>

    <p class="Normal para-style-override-7"><span class="char-style-override-9">Bunu duymak Brianna’nın birazcık da olsa kendine gelmesine yardım etti.</span></p>

    <p class="Normal para-style-override-7"><span class="char-style-override-9">“Phaedre,” dedi, sanki çok uzun zaman önce tanıdığı birinin ismiymiş gibi geliyordu kulağına. “İyi mi şimdi? Nerede?”</span></p>

    <p class="Normal para-style-override-7"><span class="char-style-override-9">“İçeride.” Ian kafasıyla evi gösterdi. Brianna o anda fark etti ki denizin sesi sandığı şey aslında birinin ağlama sesiydi, hem de kendisini ağlamaktan harap etmiş olmasına rağmen duramayan birinin.</span></p>

    <p class="Normal para-style-override-7"><span class="char-style-override-9">“Yapma, yalnız bırak onu şimdi kuzen.” Ian’ın koluna yapışan eli Brianna’yı durdurdu. “Yardımcı olamazsın ona.”</span></p>

    <p class="Normal para-style-override-7"><span class="char-style-override-9">“Ama- ”</span></p>

    <p class="Normal para-style-override-7"><span class="char-style-override-9">Ian elini gömleğinin içine sokarak Brianna’yı durdurdu - boynuna astığı ahşap tespihi çıkarıp ona uzatmıştı çünkü.</span></p>

    <p class="Normal para-style-override-7"><span class="char-style-override-9">“Belki bunu ister ama sonra. Bunu kumların arasında buldum... gemi gittikten sonra.”</span></p>

    <p class="Normal para-style-override-7"><span class="char-style-override-9">Kaçmayı başardığından beri ilk kez Brianna’nın mide bulantısı geri geldi. Hissettiği baş dönmesi onu karanlıklara çekmeye çalışıyordu.</span></p>

    <p class="Normal para-style-override-7"><span class="char-style-override-9">“Josh,” diye fısıldadı. Ian sessizce kafasını salladı, bir soru sorulmuş olmasa da.</span></p>

    <p class="Normal para-style-override-7"><span class="char-style-override-9">“Üzgünüm kuzen,” dedi çok yumuşakça.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Roger ormanın kenarında belirdiğinde hava neredeyse tamamen kararmıştı. Brianna endişelenmemişti, çünkü içinde olduğu şok o kadar derindi ki olan biteni düşünemiyordu bile. Ama Roger’ı görür görmez ayağa kalkıp ona koşmaya başladı. İçine attığı bütün korkular sonunda gözyaşlarına dönüştü ve yüzünü yağmur gibi yıkadı.</span></p>

    <p class="Normal para-style-override-7"><span class="char-style-override-9">“Babam,” dedi, Roger’ın ıslak gömleğinin içine gömülmüşken, hıçkırıklar içinde. “O?”</span></p>

    <p class="Normal para-style-override-7"><span class="char-style-override-9">“Bir şeyi yok. Bree benimle gelebilir misin? Birazcık daha güçlü kalabilir misin?”</span></p>

    <p class="Normal para-style-override-7"><span class="char-style-override-9">Yutkunduktan sonra burnunu kombinezonunun koluna silen Brianna baş</span><span class="char-style-override-9" xml:lang="ar-SA">ını</span><span class="char-style-override-9"> salladı ve ağırlığını Roger’ın koluna vererek ağaçların altındaki karanlığa doğru ilerledi.</span></p>

    <p class="Normal para-style-override-7"><span class="char-style-override-9">Bonnet bir ağacın gölgesine dayanmış, kafası bir yana düşmüş halde duruyordu. Yüzündeki kan gömleğine doğru akıyordu. Onun halini görünce Brianna’nın içinde herhangi bir sevinç oluşmadı, yalnızca iğrendi.</span></p>

    <p class="Normal para-style-override-7"><span class="char-style-override-9">Babası da aynı ağacın altında sessizce duruyordu. Brianna’yı görünce ona yaklaştı ve tek kelime etmeden sarıldı. Brianna gözlerini bir anlığına kapadı, kendini her şeyden soyutlamak, babası onu bir çocuk gibi kucağına alıp eve götürsün istedi. Ama onu buraya getirmelerinin bir nedeni vardı: Brianna kafasını kaldırdı ve Bonnet’ye baktı.</span></p>

    <p class="Normal para-style-override-7"><span class="char-style-override-9">Tebrik mi bekliyorlar, diye düşündü sersemce. Ama sonra Roger’ın söylediği şeyi hatırladı. Babası annesini katliam sahnesine götürüp cesetlere bakmasını, böylece ona zulmedenleri ölmüş olduğunu bilmesini istemişti.</span></p>

    <p class="Normal para-style-override-7"><span class="char-style-override-9">“Tamam,” dedi yalpalayarak. “Anladım. Evet. Ölmüş.”</span></p>

    <p class="Normal para-style-override-7"><span class="char-style-override-9">“Ee... hayır. Ölmedi aslında.” Sesinde tuhaf bir gerginlik olan Roger öksürdü, Jamie’ye kötü kötü baktı.</span></p>

    <p class="Normal para-style-override-7"><span class="char-style-override-9">“Ölsün istiyor musun</span><span class="char-style-override-9" xml:lang="ar-SA"> kızım?” Jamie kızının omzuna kibarca dokundu. “Bu senin hakkın.”</span></p>

    <p class="Normal para-style-override-7"><span class="char-style-override-9">“Nasıl- ” Brianna o vakur, gölgeli yüzlere, sonra da Bonnet’ye baktı ve adamın yüzündeki kanın h</span><span class="char-style-override-9" xml:lang="ar-SA">âlâ</span><span class="char-style-override-9"> akmakta olduğunu o an fark etti. Ölülerden kan akmazdı, tıpkı annesinin sık sık söylediği gibi.</span></p>

    <p class="Normal para-style-override-7"><span class="char-style-override-9">Jamie her yeri arayıp adamı bulduklarında ona saldırdıklarını, yağmur altında tüfekleri çalışmadığı için bıçaklarla dövüştüklerini anlattı. Hayatı uğruna savaştığının farkında olduğu için, Bonnet acımasızca ve alçakça saldırmış - Jamie’nin ceketinin omzunda kırmızı lekeli bir yarık, Roger’ın boğazının üst kısmında, şahdamarının bir-iki santim kenarında da bir çizik vardı. Ama Bonnet onları öldürmekten çok kaçıp kendini kurtarabilmek için saldırmış - ağaçların arasında, yalnızca tek kişiyle savaşabileceği bir boşluğa çekilmiş, orada Jamie’yle boğuşmuş, ondan kurtulmayı başarınca kaçmış.</span></p>

    <p class="Normal para-style-override-7"><span class="char-style-override-9">Roger onu kovalamış ve kendini Bonnet’nin üstüne fırlatmış, korsanın o anda dayalı halde yatmakta olduğu ağaca kafa üstü çarpıp yığılmasını sağlamış.</span></p>

    <p class="Normal para-style-override-7"><span class="char-style-override-9">“İşte böyle,” dedi Jamie, Bonnet’ye sevimsiz bakışlarla dönerek. “Boynunu kırdığını ummuştum ama olmamış</span><span class="char-style-override-9" xml:lang="ar-SA"> işte</span><span class="char-style-override-9">.”</span></p>

    <p class="Normal para-style-override-7"><span class="char-style-override-9">“Ama bilinci kapalı,”dedi Roger ve yutkundu.</span></p>

    <p class="Normal para-style-override-7"><span class="char-style-override-9">Brianna anladı ve o anda hissettikleriyle, erkeklere özgü bu onur gösterisini mantıklı buldu. Bir adamı adil bir dövüşte -hatta alçakça bir dövüşte bile- öldürmek başka, bilinçsiz halde yatarken boğazını kesmek bambaşka şeydi.</span></p>

    <p class="Normal para-style-override-7"><span class="char-style-override-9">Yine de bir şeyi anlamamıştı. Derken babası kamasını pantolonuna sildi ve kabzasını ona uzattı.</span></p>

    <p class="Normal para-style-override-7"><span class="char-style-override-9">“Ne- ben mi?” Brianna hayret bile hissedemeyecek kadar sarsıldı. Ağır bıçağı eline aldı.</span></p>

    <p class="Normal para-style-override-7"><span class="char-style-override-9">“İstersen,” dedi babası, büyük nezaketle. “Sen istemezsen Roger Mac de yapabilir ve ben de yapabilirim. Ama seçim senin </span><span class="italik char-style-override-8">a nighean</span><span class="char-style-override-9">.”</span></p>

    <p class="Normal para-style-override-7"><span class="char-style-override-9">Brianna o anda Roger’ın gözlerindeki bakışı anlamlandırabildi - demek ki daha önce bu konuyu tartışmışlardı. Babasının bu seçeneği sunmasının sebebini de çok iyi anlıyordu. İster intikamı, ister affı seçerdi; adamın hayatı artık onun ellerindeydi. Derin bir nefes aldı ve bunun intikam olmayacağını anladığında, rahatlamaya benzer bir şey hissetti.</span></p>

    <p class="Normal para-style-override-7"><span class="char-style-override-9">“Brianna,” dedi Roger yumuşakça, onun koluna dokunarak, “</span><span class="char-style-override-9" xml:lang="ar-SA">ö</span><span class="char-style-override-9">lmesini istiyorsan söyle, ben yaparım.”</span></p>

    <p class="Normal para-style-override-7"><span class="char-style-override-9">Brianna kafasını salladı ve derin bir nefes aldı. Roger’ın sesindeki vahşi arzuyu duymuştu. O anda Roger’ın o boğuk sesiyle Boble’ı öldürdüğünü ve bu anısıyla ilgili kötü rüyalarını anlatışı da Brianna’nın zihninde yankılanıyordu.</span></p>

    <p class="Normal para-style-override-7"><span class="char-style-override-9">Babasının gölgeler tarafından neredeyse tamamen yutulmuş olan yüzüne baktı. Annesi onun Culloden’den sonra gördüğü pis rüyalar hakkında çok az şey anlatmıştı - ama yeter de artardı. Bunu yapmasını babasından çok zor isterdi ve Roger’ı kendi yaşadığı şeyi yaşamasın diye sakınmasınıysa hiç isteyemezdi.</span></p>

    <p class="Normal para-style-override-7"><span class="char-style-override-9">Jamie kızının gözlerini üstünde hissedince kafasını kaldırdı ve onunla göz göze geldi. Jamie Fraser kendi kavgasına asla sırtını dönmemişti ama bu kavga onun değildi ve bunun gayet farkındaydı. Brianna aniden bir şey fark etti; bu kavga Roger’ın da değildi ama o, yükü Brianna’nın omuzlarından almaya gönüllüydü ve bunu istiyordu da.</span></p>

    <p class="Normal para-style-override-7"><span class="char-style-override-9">“Eğer onu şimdi, burada öldürmezsen… öldürmezsek…” Brianna nefes almak için duraksadı. “Ne yapacağız o zaman?”</span></p>

    <p class="Normal para-style-override-7"><span class="char-style-override-9">“Wilmington’a götüreceğiz,” dedi babası duygusuzca. “Orada güçlü bir Güvenlik Komitesi var, onun korsan olduğunu da biliyorlar; bu günlerde hangi kanunları uygulayabiliyorlarsa üstünde uygulayacaklar.”</span></p>

    <p class="Normal para-style-override-7"><span class="char-style-override-9">Asacaklardı onu; ölecek olmasında pek bir farklılık yoktu - farklı olacak olan, kanının Roger’ın ellerinde ya da kalbinde olmayacağıydı.</span></p>

    <p class="Normal para-style-override-7"><span class="char-style-override-9">Karanlık bastırmıştı. Bonnet artık kumlu zeminin üstündeki bir yığından ibaretti. Yaraları yüzünden ölebilir, diye düşündü Brianna ve biraz da bunu umdu. Ama adamı Claire’e götürürlerse, annesi adamı tedavi etmek zorunda kalırdı. O da kendi davasından dönmeyenlerdendi, diye düşündü Brianna ve bunu düşününce moralinin biraz düzelmesine şaşırdı.</span></p>

    <p class="Normal para-style-override-7"><span class="char-style-override-9">“O zaman yaşayıp asılmasına izin verin,” dedi sessizce ve Roger’ın koluna dokundu. “Onu düşündüğüm için değil. Seni, kendimi düşündüğüm için. Bebeğini düşündüğüm için.”</span></p>

    <p class="Normal para-style-override-7"><span class="char-style-override-9">Bir an, bunu orada, karanlığın içinde söylediği için pişman oldu. Roger’ın yüzünü görebilmeyi nasıl da isterdi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>