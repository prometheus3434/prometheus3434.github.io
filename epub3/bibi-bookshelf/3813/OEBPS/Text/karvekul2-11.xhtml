<html xmlns="http://www.w3.org/1999/xhtml">
<head>
  <title>karvekul2-11</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-8"><span class="bold">63. Karar Anı</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Ateş beynimin içinde gök gürültüsü gibi gürledi, çarpık uçlu çatallar büyük bir kudretle vücuduma acı fırtınaları yağdırdı. Her sarsılışımda bir sinirimin ucu parıldadı, eklemlerimin gizli oyuklarını ağrıttı, kas liflerimi yırtarcasına kavurdu. Merhametsiz bir mükemmellikti, yok edici bir meleğin keskin kılıcıymışçasına tekrar tekrar çarptı.</span></p>

    <p class="Normal para-style-override-7"><span class="char-style-override-9">Gözlerimin açık olup olmadığını da uyanık olup olmadığımı da pek anlayamıyordum. Bulanık, ara sıra kızıl hatlarla şenlenen bir griliğin dışında bir şey göremiyordum. Kızıl renk damarlarımda atıyor, bulutları örtüyordu. Kızıl damarlardan birini yakaladım, gök gürültüsüyle parlaklığını yitirmiş kırmızı yolunu takip ettim. Etrafımdaki karanlığın içinde daha da derine indikçe, gök gürültüsü sesi daha da yoğunlaştı, iğrenç bir ritme ulaştı; sanki büyük bir orkestra davulu kulak zarımın bitişiğindeydi. Her ses dalgasıyla biraz daha oyulan, gerilen, titreyen bir varlıktım sanki.</span></p>

    <p class="Normal para-style-override-7"><span class="char-style-override-9">Kaynağı artık karşımda duruyordu ve öyle bir şiddetle zonkluyordu ki başka bir ses duyabileceğimi kendime ispat etmek için bağ</span><span class="char-style-override-9" xml:lang="ar-SA">ırmak</span><span class="char-style-override-9"> istiyordum. Dudaklarım</span><span class="char-style-override-9" xml:lang="ar-SA">ı zorlukla açtım</span><span class="char-style-override-9">, boğazım ses çıkarmaya çabalamaktan şişti, yine de çarpıntıdan başka bir ses duyamadım. Çaresizlik içinde, ellerimi -tabii onlar gerçekten ellerimse- puslu grinin içine daldırdım ve elime sıcak, nemli, çok kaygan ve zonklayan bir nesne geldi.</span></p>

    <p class="Normal para-style-override-7"><span class="char-style-override-9">Gözlerimi odakladığımda bunun kalbim olduğunu hemen anladım.</span></p>

    <p class="Normal para-style-override-7"><span class="char-style-override-9">Dehşet içinde organı elimden düşürdüm; kalp ardında çamurlu bir iz bırakarak uzaklaştı, titredi, kapakçıklar boğulmakta olan balıkların ağızları gibi açılıp kapandı - açılırken minik bir patlama, kapanırken metalik bir gıcırdama sesi çıkarıyorlardı.</span></p>

    <p class="Normal para-style-override-7"><span class="char-style-override-9">Bazen bulutların arasında yüzler beliriyordu. Birkaçı tanıdık geldi ama isimlerini çıkaramadım. Ötekiler yabancılardı, yüzlerini bir-iki kez gördüğüm, bazen uykuya dalmak üzereyken gözlerimin önünde yüzen suratlardı. Bunlardan bazısı merakla, bazısı duygusuzca bakıyordu - sonra da bakışlarını çeviriyorlardı.</span></p>

    <p class="Normal para-style-override-7"><span class="char-style-override-9">Diğerleri, tanıdıklarım, ya acıyarak ya da endişeli gözlerle bakıyorlardı; sanki beni gözlerimin içine bakarak iyileştirmeye çalışıyorlardı ama bakışlarım suçlulukla kaçıyor, sersemce uzaklaşıyor, onlarınkilerle buluşamıyordu. Yüzlerdeki dudaklar hareket edince bana konuştuklarını fark edebiliyor ancak hiçbir şey duyamıyordum. Fırtınamın gürültüsü her şeyi bastırıyordu.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Kendimi çok tuhaf hissediyordum fakat sayısız günden sonra hasta değildim. Ateş bulutları geri çekilmişlerdi; yakın bir yerlerde h</span><span class="char-style-override-9" xml:lang="ar-SA">âlâ</span><span class="char-style-override-9"> yumuşak gurultularına devam ediyorlardı. Gözlerim net görüyordu; gözlerimin üstündeki kiriş kütüğünü açıkça seçebiliyordum.</span></p>

    <p class="Normal para-style-override-7"><span class="char-style-override-9">Hatta</span><span class="char-style-override-9" xml:lang="ar-SA"> kütüğü o kadar net görüyordum ki güzelliği beni büyülemeye başlamıştı. Cilalanmış kütüğün halka ve sarmalları aynı anda hem sabit, hem hareketli gibi, çok zarif bir görünüme sahiplerdi. Hem dum</span><span class="char-style-override-9">an rengi hem toprak rengi barındırıyordu, bu da kütüğün dönüştürülmesine rağmen nasıl h</span><span class="char-style-override-9" xml:lang="ar-SA">âlâ ağaç özelliklerini yansıttığını açıklıyordu.</span></p>

    <p class="Normal para-style-override-7"><span class="char-style-override-9">Bu beni o kadar etkilemişti ki elimi uzatıp dokunmaya çalıştım - dokundum da. Parmaklarım kütüğün serin yüzeyine keyifle dokundu, balta izlerinin kuş kanatlarını andıran pürüzlerinde dolaştı. Aynı zamanda güçlü kanat sesleri de duymaya başlamıştım; kendi omuzlarım gevşeyip sallandı, kollarımda hissettiğim titreşimle sanki kütüğe baltayı ben vurmuşum gibi hissettim. O anda, bu harika hissi keşfettiğim sırada, kütüğün yataktan iki buçuk metre yukarıda olduğu gerçeğini birden fark ettim.</span></p>

    <p class="Normal para-style-override-7"><span class="char-style-override-9">Herhangi bir çaba sarf etmeden döndüm, aşağıda, yatakta yattığımı gördüm.</span></p>

    <p class="Normal para-style-override-7"><span class="char-style-override-9">Sırt üstü yatmıştım; üstümdeki yarım deste örtü son derece düzensiz haldeydi. Hepsini üstümden atmak istemiş ama yeterli gücü kendimde bulamamış olmalıydım. Odadaki hava normalin dışında bir durağanlığa sahipti.</span></p>

    <p class="Normal para-style-override-7"><span class="char-style-override-9">Derim bembeyazdı, bütün kanım çekilmiş gibiydi, parlıyordum. Sonra fark ettim: o kadar zayıflamıştım ki</span><span class="char-style-override-9" xml:lang="ar-SA"> yüzümün, kollarımın, bacaklarımın derileri kemiklere yapışmıştı. Yüzümdeki bu parıltının nedeni kemiklerim ve kıkırdaklarımın pürüzsüz sertliklerini şeffaf tenimden yansıtışıydı.</span></p>

    <p class="Normal para-style-override-7"><span class="char-style-override-9">Kemiklerim gerçekten ilginçlerdi ama! Şekilleriyle büyülendim. Gözlerim kaburgalarımın kavislerini, oyulmuş kafatasımın yürek burkan zarafetini hayretle karışık bir hayranlıkla takip etti.</span></p>

    <p class="Normal para-style-override-7"><span class="char-style-override-9">Saçlarım birbirine girmiş, solmuş, berbat bir haldeydi... ama yine de kendimi tutamadım ve kıvrık telleri gözlerimle ve parmağımla takip ettim. Parmağımla mı? Ne zaman hareket etmiştim acaba? Hiç farkına varmamıştım ancak tellerin yumuşaklığını hissedebiliyordum; kahverengiler ve onların arasına serpiştirilmiş cansız beyazlar melodiler oluşturuyor, arp notalarının birbirleri ardına dökülüşünü taklit ediyorlardı.</span></p>

    <p class="Normal para-style-override-7"><span class="italik char-style-override-8">Tanrım,</span><span class="char-style-override-9"> dedim ve sözcükleri duydum, havaya yayılan bir ses olmasa da, </span><span class="char-style-override-9" xml:lang="ar-SA">çok güzelsin!</span></p>

    <p class="Normal para-style-override-7"><span class="char-style-override-9">Gözlerim açıktı. İyice baktım ve kehribar rengi, yumuşakça parlayan bir bakışla karşılaştım. Gözler bana değil, ötemdeki bir yere bakıyordu - fakat beni de görüyordu. Gözbebeklerinin hafifçe genleştiğini gördüm, karanlıklarının beni bilgelikle, kabullenişle kucakladığını hissettim. </span><span class="italik char-style-override-8">Evet</span><span class="char-style-override-9">, dedi o bilen gözler. </span><span class="italik char-style-override-8">Seni tanıyorum. Gidelim artık.</span><span class="char-style-override-9" xml:lang="ar-SA"> Müthiş bir huzur hissi duydum ve etrafımdaki hava beni zayıflamış bir yaprak gibi titretti.</span></p>

    <p class="Normal para-style-override-7"><span class="char-style-override-9">Sonra bir ses beni pencereye doğru döndürdü ve orada duran adamı gördüm. Adını bilmiyordum ama onu seviyordum. Sırtını yatağa dönmüş, kollarını pervaza dayamış, başını </span><span class="char-style-override-9" xml:lang="ar-SA">öne eğmişti; şafak ışığı saçlarında alev gibi parlıyor, kollarındaki altın rengi tüyleri vurguluyordu. Bir üzüntü kriziyle kasıldı; bunu ben de tıpkı çok uzaklarda olmasına rağmen etki eden bir depremmişçesine, içimde hissettim.</span></p>

    <p class="Normal para-style-override-7"><span class="char-style-override-9">Yanında biri hareket etti. Koyu saçlı bir kadın, bir kız. Yanaştı, adamın sırtına dokundu, bir şey mırıldandı. Kızın adama bakışını, nazik baş hareketini, vücudunun ona doğru kıvrılışını netçe görüyordum.</span></p>

    <p class="Normal para-style-override-7"><span class="italik char-style-override-8">Hayır,</span><span class="char-style-override-9"> diye düşünd</span><span class="char-style-override-9" xml:lang="ar-SA">üm büyük bir sakinlikle. </span><span class="italik char-style-override-8">Böyle olmaz.</span></p>

    <p class="Normal para-style-override-7"><span class="char-style-override-9">Yatakta yatan kendime bir kez daha baktım. Hem büyük bir kararlılıkla hem de tarifi imkânsız bir pişmanlık hissiyle bir nefes daha aldım.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>