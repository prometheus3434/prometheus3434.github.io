<html xmlns="http://www.w3.org/1999/xhtml">
<head>
  <title>karvekul2-44</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-39"><span class="bold">94. Sıvışma</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Jamie Fraser matbaanın vitrinindeki kitapların sayısını ve kalitesini inceledi -F. Fraser, imtiyaz sahibi- ve Fergus’la gurur duymak için birkaç saniyeliğine kendine izin verdi; küçük bir yer olsa da</span><span class="char-style-override-9" xml:lang="ar-SA"> işletme belli ki iş yapıyordu. Ama fazla zaman harcamaması gerekiyordu, o yüzden vitrindekilerin isimlerini okumadan kapıyı ittirip içeri girdi.</span></p>

    <p class="Normal para-style-override-7"><span class="char-style-override-9">Girerken kapının üstündeki küçük zil çalınca Germain tezgâhın arkasından mürekkebe bulanmış bir hokkabaz gibi bir anda çıkageldi, karşısında dedesiyle Ian dayısını görmekten dolayı sevinç çığlıkları atıyordu.</span></p>

    <p class="Normal para-style-override-7"><span class="italik char-style-override-8">“Grandpère! Grandpère!”</span><span class="char-style-override-9"> diye bağırdıktan sonra tezgâhın altındaki boşluktan geçip Jamie’nin bacaklarına sarıldı. Oğlan büyümüştü; başının üstü artık dedesinin kaburgalarına kadar geliyordu. Jamie parlak sarı saçları okşadı, sonra oğlana babasını çağırmasını söyledi.</span></p>

    <p class="Normal para-style-override-7"><span class="char-style-override-9">Ama gerek yoktu; bağırış ça</span><span class="char-style-override-9" xml:lang="ar-SA">ğırıştan dolayı bir anda ürken aile hemen dükkânın arka tarafındaki ev kısmından fırlayıp gelmişlerdi. Hepsi neşeyle </span><span class="char-style-override-9">ciyaklıyorlar, ölmüş akrabalarını karşılarında görmüşler gibi saldırıyorlardı. Henri-Christian’ı omzuna oturtmuş olan Ian, ufaklığın saçlarına yapışmasına hiç ses çıkarmadı.</span></p>

    <p class="Normal para-style-override-7"><span class="char-style-override-9">“Neler oldu lordum? Neden buradasınız?” Fergus hemen Jamie’yi şamatanın içinden kenara çekip daha pahalı kitapların -ayrıca vitrinde sergilenmesi hoş olmayacak şeylerin- satıldığı kısma getirdi.</span></p>

    <p class="Normal para-style-override-7"><span class="char-style-override-9">Fergus’un yüzünden okunan, Tepe’den bazı haberlerin buraya ulaştığıydı; Jamie’yi gördüğüne şaşırmasına rağmen Fergus afallamış sayılmazdı, mutlu bir ifadeyle gizlediği</span><span class="char-style-override-9" xml:lang="ar-SA"> yüzünde aslında endişe taşıyordu. Jamie yorgunluk ve telaştan dolayı ara sıra sözcüklerini şaşırarak meseleyi mümkün olan en kısa şekilde anlattı; atlardan biri kasabaya altmış kilometre kadar mesafede bitkin düşmüştü ve başka bir at bulamamışlardı, bu yüzden Ian’la birlikte iki gece bir gün boyunca sırayla at sürüp yürümüşlerdi.</span></p>

    <p class="Normal para-style-override-7"><span class="char-style-override-9">Fergus dikkatle dinledi, yakasından çıkardığı mendille ağzını sildi; beklenmedik misafirler akşam yemeğinin ortasında teşrif etmişlerdi.</span></p>

    <p class="Normal para-style-override-7"><span class="char-style-override-9">“Şerif- adı Tolliver olacak,” dedi. “Tanırım onu. Gidip-”</span></p>

    <p class="Normal para-style-override-7"><span class="char-style-override-9">Jamie eliyle ani bir jest yapıp onu susturdu.</span></p>

    <p class="Normal para-style-override-7"><span class="char-style-override-9">“Önce oraya gittik,” dedi. Şerifi orada bulamamışlardı, muhatap alabilecekleri tek kişi de kucağında zenci bir bebekle bankta uyuyakalmış olan sarhoş, yüzü mutsuz bir kuşa benzeyen bir kadındı.</span></p>

    <p class="Normal para-style-override-7"><span class="char-style-override-9">Jamie bebeği alıp Ian’ın kollarına vermiş, kadını ayıltmaya çalışırken bebeğe göz kulak olmasını istemişti. Sonra da kadını bahçeye götürüp gözlerini açacak kadar ayılana dek yüzüne kovalarca su vurmuştu. Kadını tekrar eve sokmuş, karahindiba kahvesinin posalarının üstüne su ekleyip kadına içirmişti. Kadın sanki midesinin ötesinden gelenleri bile kustuktan sonra konuşma yeteneğinin bir kısmını geri kazanmıştı.</span></p>

    <p class="Normal para-style-override-7"><span class="char-style-override-9">“Başta tek söyleyebildiği, bütün kadın mahkûmların gittikleri oldu - ya kaçmışlar ya da asılmışlar.” Bunu duyduğunda midesinde hissettiği korkudan bahsetmedi. Kadını sonra tepeden tırnağa silkeleyerek detayları talep edince, biraz daha kahve ve suyun da yardımıyla istediği bilgiyi elde etmişti.</span></p>

    <p class="Normal para-style-override-7"><span class="char-style-override-9">“Dünden önceki gün bir adam gelmiş, onu alıp götürmüş. Tek bildiği buymuş - ya da tek hatırladığı. Adamın neye benzediğini sordum - Brown ya da Forbes’a benzer bir tarif vermedi.”</span></p>

    <p class="Normal para-style-override-7"><span class="char-style-override-9">“Anladım.” Fergus onun omzunun arkasına bir bakış attı; ailesi tam tekmil Ian’ın etrafına üşüşmüş, oğlanın pestilini çıkarıyordu. Tabii Marsali’nin endişeli yüzü onlara çevriliydi, elbette oraya gelip konuşmaya katılmak istiyordu ama eteğini çekiştirmekte olan Joan tarafından engelleniyordu.</span></p>

    <p class="Normal para-style-override-7"><span class="char-style-override-9">“Kim götürmüş olabilir acaba?”</span></p>

    <p class="Normal para-style-override-7"><span class="char-style-override-9">“Joanie, güzelim, bırakır mısın eteğimi? Félicité’ye yardım et biraz, olur mu?”</span></p>

    <p class="Normal para-style-override-7"><span class="char-style-override-9">“Ama anne- ”</span></p>

    <p class="Normal para-style-override-7"><span class="char-style-override-9">“Şimdi olmaz. Biraz sonra, tamam mı?”</span></p>

    <p class="Normal para-style-override-7"><span class="char-style-override-9">“Anlamıyorum,” dedi Jamie, çaresizlik boğazının arkasında büyüyordu sanki. Aniden, daha berbat bir şey aklına geldi. “Tanrım, Stephen Bonnet olmasın?”</span></p>

    <p class="Normal para-style-override-7"><span class="char-style-override-9">Kadının zorlukla çıkardığı kelimeler korsanı tarif etmiyordu ama ne gördüğünden emin bir hali de asla yoktu. Forbes acaba Jamie’nin kaçtığını öğrenip plandaki rolleri değiştirmek mi istemişti - Claire’i İngiltere’ye postalayıp Malva Christie’nin katlini Jamie’nin üstüne yıkmaya mı karar vermişti?</span></p>

    <p class="Normal para-style-override-7"><span class="char-style-override-9">Nefes alamayacak gibi oldu, zorla ciğerlerine hava doldurdu. Forbes eğer Claire’i Bonnet’ye verdiyse, o avukatın derisini iliğine kadar yüzecek, bağırsaklarını sökecek ve o pis ümüğünü bağırsaklarıyla sıkacaktı. Eğer eline geçirirse, İrlandalı’yı da aynı son bekliyordu.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Papi</span><span class="char-style-override-9">, </span><span class="italik char-style-override-8">Pa-pee</span><span class="char-style-override-9">...” Joan’ın tekdüze bir sesle konuşmasıyla Jamie’nin kafasındaki kanlı düşünce bulutları yok oldu.</span></p>

    <p class="Normal para-style-override-7"><span class="char-style-override-9">“Ne oldu </span><span class="italik char-style-override-8">chérie?</span><span class="char-style-override-9">” Fergus alışkın olduğu için kızını rahatlıkla kaldırdı, tombul poposunu sol koluna oturttu ve kendi sağ elini serbest bıraktı.</span></p>

    <p class="Normal para-style-override-7"><span class="char-style-override-9">Kız kollarını babasının omzuna dolayıp kulağına bir şeyler fısıldadı.</span></p>

    <p class="Normal para-style-override-7"><span class="char-style-override-9">“Öyle mi?” dedi Fergus dalgın dalgın. “Çok güzel. Nereye koydun </span><span class="italik char-style-override-8">chérie?</span><span class="char-style-override-9">”</span></p>

    <p class="Normal para-style-override-7"><span class="char-style-override-9">“Yaramaz kadın fotoğraflarının yanına.”</span></p>

    <p class="Normal para-style-override-7"><span class="char-style-override-9">Kız üst rafı, deri kaplı ama isimsiz tutulan birkaç kitap cildinin durduğu yeri gösterdi. Oraya bakan Jamie, kitaplardan ikisinin arasında duran lekeli bir kâğıt gördü.</span></p>

    <p class="Normal para-style-override-7"><span class="char-style-override-9">Fergus dilini memnuniyetsiz bir tavırla şaklattı, sağlam eliyle kızının poposuna hafifçe şaplak attı.</span></p>

    <p class="Normal para-style-override-7"><span class="char-style-override-9">“Oraya tırmanmaman gerektiğini biliyorsun!”</span></p>

    <p class="Normal para-style-override-7"><span class="char-style-override-9">Jamie uzanıp kağıdı aldı ve tanıdık yazıyı görünce başındaki bütün kanın çekildiğini hissetti.</span></p>

    <p class="Normal para-style-override-7"><span class="char-style-override-9">“Ne oldu?” Fergus onun halini görünce endişelendi. “Oturun lordum! Koş, </span><span class="italik char-style-override-8">chérie,</span><span class="char-style-override-9"> kokulu şişeyi getir.”</span></p>

    <p class="Normal para-style-override-7"><span class="char-style-override-9">Jamie bir şeyi olmadığını işaretlerle anlatmaya çalıştı, konuşamıyordu. Sonunda ses telleri çalıştığında okuduğu şeyi söyledi.</span></p>

    <p class="Normal para-style-override-7"><span class="char-style-override-9">“Vali konağındaymış,” dedi. “İsa’ya şükürler olsun, güvendeymiş.”</span></p>

    <p class="Normal para-style-override-7"><span class="char-style-override-9">Rafın altındaki tabureyi aldı ve oturdu, yorgunluktan titreyen kasık ve baldır kaslarının zonkladığını hissetti. Joanie’nin kapının altından atılan notu nasıl bulduğu, notu kimin atmış olabileceği konusunu deşmemeye karar verdi - gazetelere anonim şekilde haber ulaştırmaya çalışanlar bu yöntemi sıklıkla kullanırlardı, böyle kâğıtlar da çocukların eline geçince hemen babalarına giderdi.</span></p>

    <p class="Normal para-style-override-7"><span class="char-style-override-9">Fergus notu okudu, koyu gözleri okunması zor ve değerli bir şeyi anlamaya çalışırken her zaman büründükleri havadaydı.</span></p>

    <p class="Normal para-style-override-7"><span class="char-style-override-9">“Güzel haber,” dedi. “Gidip alırız onu. Ama önce biraz yemek yemelisiniz derim lordum.”</span></p>

    <p class="Normal para-style-override-7"><span class="char-style-override-9">Jamie reddedebilmek isterdi, kaybedilecek bir saniye bile olmadığını söylemeyi dilerdi, bir şey yiyemeyecek kadar heyecanlı olmak güzel olabilirdi, karnı da öyle bir büzüşmüştü ki canını fena halde yakıyordu.</span></p>

    <p class="Normal para-style-override-7"><span class="char-style-override-9">Ama Marsali kızları mutfağa sokmuş ve sıcak kahve, ekmek gibi şeyler hakkında isteklerde bulunmaya başlamıştı bile. Henri-Christian’ı omuzlarında tutan, arkasından Germain’i sürükleyen Ian da onu takip etti. Jamie şunun da farkındaydı ki dövüşmesi gerekirse, kullanacak bir şeyi kalmamıştı. O anda da yağda kızarmakta olan yumurtanın sulu cızırtısı kulağına gelince, mıknatısa çekilen demir gibi kendini koyuverdi ve mutfağa sürüklendi.</span></p>

    <p class="Normal para-style-override-7"><span class="char-style-override-9">Hızlıca yediği yemekten sonra birçok plan gündeme geldi ve reddedildi. Sonunda Fergus’un önerisini isteksizce kabul etti: Fergus ya da Ian vali konağına gidip Claire’i görmek isteyecek, akrabası olduğunu, Claire’in rahatta olduğundan emin olmak istediğini söyleyecekti.</span></p>

    <p class="Normal para-style-override-7"><span class="char-style-override-9">“Sonuçta orada olduğunu gizlemek için bir nedenleri olamaz,” dedi Fergus omuz silkerek. “Onu görebilirsek ne âlâ; göremezsek de en azından orada olup olmadığından emin oluruz, oradaysa konağın neresinde olduğu hakkında da bir fikrimiz olur.”</span></p>

    <p class="Normal para-style-override-7"><span class="char-style-override-9">Fergus bu işe aslında gönülden talipti ama Ian onun New Bern matbaacısı olarak fazlaca tanındığı gerçeğini vurgulayınca vazgeçip görevi ona devretti. Gazete sahibinin haber kovaladığının düşünülmesini istemezlerdi.</span></p>

    <p class="Normal para-style-override-7"><span class="char-style-override-9">“Maalesef şunu söylemeliyim ki lordum,” dedi Fergus oldukça üzgün bir sesle, “o konu -dağdaki cinayet- burada herkesçe duyuldu. Gazetelerde, o saçmalıklar... </span><span class="italik char-style-override-8">L’Oignon</span><span class="char-style-override-9"> da konuyla ilgili bir şeyler basmak zorunda kaldı, gazetenin saygınlığını korumak için sessiz kalmamamız gerekiyordu, anlarsınız fakat oldukça ketum bir tonda, yalnızca aşikar olan gerçeklerden bahsederek yazdık.” Uzun, hareketli ağzı kapandı, sanki makalenin üslubunu tasvir etmeye çalışıyordu. </span></p>

    <p class="Normal para-style-override-7"><span class="char-style-override-9">Jamie cansızca gülümsedi.</span></p>

    <p class="Normal para-style-override-7"><span class="char-style-override-9">“Anladım, tamam,” dedi. Masadan kalktı, bacaklarına biraz kuvvet gelmiş olmasına sevindi, yemek, kahve ve Claire’in nerede olabileceği konusunda bir fikir sahibi oluşuyla biraz daha canlanmıştı. “Pekâlâ Ian, saçlarını tara o zaman. Vali seni vahşilerden sanmasın.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Jamie de Ian’la gitmek için ısrarcı oldu, tanınma riski umrunda değildi. Yeğeni ona kısık gözlerle baktı.</span></p>

    <p class="Normal para-style-override-7"><span class="char-style-override-9">“Saçma sapan bir şey yapmayacaksın, değil mi Jamie Dayı?”</span></p>

    <p class="Normal para-style-override-7"><span class="char-style-override-9">“Ne zaman yaptım öyle bir şey?”</span></p>

    <p class="Normal para-style-override-7"><span class="char-style-override-9">Ian ona eskilerden kalma bir bakış attı, tek elini kaldırdı, sonra sayarken parmaklarını bükmeye başladı.</span></p>

    <p class="Normal para-style-override-7"><span class="char-style-override-9">“Tamam, sen istedin, düşüneyim... matbaacı Simms meselesi? Forbes’u katranlaman? Roger Mac de Mecklenberg’de yaptıklarını anlattı ayrıca. Sonra şey- ”</span></p>

    <p class="Normal para-style-override-7"><span class="char-style-override-9">“Zavallı Fogarty’yi öldürseler miydi?” dedi Jamie. “Ayrıca ahmaklıklardan bahsedeceksek, ölümcül bir günah yüzünden kıçını- ”</span></p>

    <p class="Normal para-style-override-7"><span class="char-style-override-9">“Demek istediğim,” dedi Ian hemen, “vali konağına girip yengemi zorla alamazsın, ne olursa olsun. Ben gelene kadar sakin sakin, şapkanı çıkarmadan beklemen lazım. Sonra bakacağız, tamam mı?”</span></p>

    <p class="Normal para-style-override-7"><span class="char-style-override-9">Jamie şapkasının siperliğini indirdi. Saçlarını altına tıkıştırdığı bu şey, domuz çiftçilerine yaraşacak, eski püskü bir şapkaydı.</span></p>

    <p class="Normal para-style-override-7"><span class="char-style-override-9">“Niye sözünü dinleyeyim?” diye sordu, hem meraktan hem de doğal gıcıklığından.</span></p>

    <p class="Normal para-style-override-7"><span class="char-style-override-9">“Yüzünün halinden de belli oluyor,” dedi Ian kısaca. “Yengemi geri almayı ben de senin kadar istiyorum, Jamie Dayı, yani,” diye hemen sırıtıp düzeltme ihtiyacı hissetti, “tabii </span><span class="italik char-style-override-8">o kadar</span><span class="char-style-override-9"> değildir herhalde ama onu geri almayı çok istediğim kesin. Sen” -dayısını</span><span class="char-style-override-9" xml:lang="ar-SA"> göğsünden sert bir hareketle dürttü-</span><span class="char-style-override-9"> “burada uslu dur.”</span></p>

    <p class="Normal para-style-override-7"><span class="char-style-override-9">Sonra da Jamie’yi sıcaktan bayılmış bir karaağacın altında bıraktı ve konağın kapılarına doğru ilerledi.</span></p>

    <p class="Normal para-style-override-7"><span class="char-style-override-9">Jamie birkaç derin nefes aldı, göğsünün etrafını sarmış olan gerginliğe panzehir olsun diye Ian’a duyduğu siniri içinde canlı tutmaya çabaladı. Bu sinir çaydanlıktan çıkan buhar misali çabucak kayboldu ve ardında yapışkan bir gerginlik bıraktı.</span></p>

    <p class="Normal para-style-override-7"><span class="char-style-override-9">Ian kapıya varmıştı ve orada tüfeği hazır halde bekleyen muhafızla konuşuyordu. Jamie adamın emin bir tavırla kafasını iki yana salladığını gördü.</span></p>

    <p class="Normal para-style-override-7"><span class="char-style-override-9">Saçmalık bu, diye düşündü. Ona olan ihtiyacı fiziksel bir şeydi, tıpkı haftalarca denizde kalmış bir denizcinin susuzluğu gibi. Ayrı geçirdikleri yıllarda bunu sık sık hissetmişti. Ama şimdi neden hissediyordu ki? Claire güvendeydi; nerede olduğunu Jamie biliyordu - kemiklerini ağrıtan haftaların yorgunluğu muydu, yoksa sinsice ilerleyen yaşının verdiği zayıflık mıydı? Sanki onu kendi vücudundan kopartıp da almışlar gibi hissediyordu; tıpkı Tanrı’nın Havva’yı Adem’in kaburgas</span><span class="char-style-override-9" xml:lang="ar-SA">ından yarattığı gibi.</span></p>

    <p class="Normal para-style-override-7"><span class="char-style-override-9">Ian tartışmaya, muhafıza ikna edici hareketler yapmaya devam ediyordu. Çakılların üstünde kulağına çalınan tekerlek sesleri dikkatini onlardan ayırmasına neden oldu; içinde iki kişi ve üstünde de bir sürücü taşıyan, iki kara doru tarafından çekilen bir at arabası yolda ilerliyordu.</span></p>

    <p class="Normal para-style-override-7"><span class="char-style-override-9">Muhafız tüfeğinin kabzasıyla Ian’ı yoldan çekti, kapı açılırken orada durmaması gerektiğini işaret etti. At arabası kapıda hiç duraksamadan ilerledi, sokağa döndü ve Jamie’nin yanından geçti.</span></p>

    <p class="Normal para-style-override-7"><span class="char-style-override-9">Josiah Martin’i daha önce hiç görmemişti ama bu topluca, züppe görünümlü beyefendinin o olduğundan emin gibiydi - ki o anda bunun önemi kalmadı; valinin yanındaki kadın bir an gözüne çarpınca yumruğu sıkıldı ve Jamie bir an bile düşünmeden arabanın peşinden koşmaya başladı.</span></p>

    <p class="Normal para-style-override-7"><span class="char-style-override-9">Gençliğinde bile atların hızına yetişemezdi. Buna rağmen arabanın bir metre kadar yakınına geldi ve seslenmek istedi ama sesi çıkmadı, sonra da ayağı yerinden çıkmış bir kaldırım taşına takıldı ve tepe </span><span class="char-style-override-9" xml:lang="ar-SA">üstü yere serildi.</span></p>

    <p class="Normal para-style-override-7"><span class="char-style-override-9">Orada sersemlemiş ve nefessiz halde yattı, gözleri kararmıştı, ciğerleri yanıyordu. Kulağında yalnızca uzaklaşmakta olan koşumların ve tekerlerin tıkırtıları vardı. Sonra güçlü bir el kolunu tutup çekti.</span></p>

    <p class="Normal para-style-override-7"><span class="char-style-override-9">“Fark edilmeden uzaklaşmalıymışız, öyle dedi,” diye mırıldandı Ian, omzunu Jamie’nin kolunun altından geçirmek için eğilirken. “Şapkan uçmuş, farkında mısın? Yoo, olur mu, hem de bütün sokak bakarken... çatlak herif seni. Tanrı aşkına, üç yaşında bir öküz kadar ağırsın!”</span></p>

    <p class="Normal para-style-override-7"><span class="char-style-override-9">“Ian,” dedi Jamie, nefes almak için duraksayarak.</span></p>

    <p class="Normal para-style-override-7"><span class="char-style-override-9">“Evet?”</span></p>

    <p class="Normal para-style-override-7"><span class="char-style-override-9">“Annen gibi konuşuyorsun. Kes.” İçine biraz daha hava çekti. “Kolumu da bırak,</span><span class="char-style-override-9" xml:lang="ar-SA"> yürürüm ben.”</span></p>

    <p class="Normal para-style-override-7"><span class="char-style-override-9">Ian çıkardığı homurtuyla Jenny’yi daha da hatırlattı ama sustu ve kolunu</span><span class="char-style-override-9" xml:lang="ar-SA"> bıraktı. Jamie yerdeki şapkasını aldı, matbaaya doğru ilerlemeye başladı. Ian da dik dik bakmakta olan sokak sakinlerine aldırmadan sessizce arkasından ilerledi.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Konaktan sağ salim çıktıktan sonra New Bern sokaklarında hızla ilerledik, kasabalılardan fazla bir ilgi görmedik. Bazıları el salladı, bazıları ters laflar etti, çoğu bakmakla yetindi. Kasabanın sınırına geldiğimizde seyis atları ana yola çıkardı; belli ki kırsal alanda bir gezintiye gidiyormuş imajı vermeye çalışıyorduk ve buna destek olması için arkamızda görünür kıldığımız bir de hasır piknik sepetimiz vardı.</span></p>

    <p class="Normal para-style-override-7"><span class="char-style-override-9">Ama ağır yük arabalarının, sığırların, koyunların ve ticari trafiğin diğer öğelerinin yanından geçtikten sonra seyis yine hızlandı.</span></p>

    <p class="Normal para-style-override-7"><span class="char-style-override-9">“Nereye gidiyoruz?” diye bağırdım gürültünün arasından, uçmaması için şapkamı tutarak. Bayan Martin koloniden sağ salim çıkana dek onları idare edecek bir şaşırtmaca peşinde olduğumuzu sanmıştım. Fakat görünüşe göre bu yalnızca o amaçlı bir piknik değildi.</span></p>

    <p class="Normal para-style-override-7"><span class="char-style-override-9">“Brunswick!” diye bağırdı vali.</span></p>

    <p class="Normal para-style-override-7"><span class="char-style-override-9">“Nereye-ne?”</span></p>

    <p class="Normal para-style-override-7"><span class="char-style-override-9">“Brunswick,” diye tekrar etti adam. Zaten suratsızdı ama New Bern’e tekrar bakarken daha da suratsız bir hal aldı. “Lanet olsun hepsine,” dedi fakat bunu kendisi için söylediğinden emindim. Önüne döndü, koltuğuna yerleşti, arabayı hızlandırmak istermişçesine hafifçe öne sarktı, başka bir şey de söylemedi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>