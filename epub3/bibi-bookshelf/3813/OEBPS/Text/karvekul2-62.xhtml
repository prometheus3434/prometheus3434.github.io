<html xmlns="http://www.w3.org/1999/xhtml">
<head>
  <title>karvekul2-62</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-56"><span class="bold">111. Ocak Ayının Yirmi Biri</span></p>

    <p class="Normal para-style-override-9"><span class="bolditalik char-style-override-8"> </span></p>

    <p class="Normal para-style-override-9"><span class="bolditalik char-style-override-8">21 Ocak, 1776</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">21 Ocak yılın en soğuk günüydü. Kar birkaç gün önce yağmıştı ama hava o gün kristal kadar keskindi. Şafak vakti gökyüzü neredeyse bembeyazdı. Yerde birikmiş kar, çizmelerimizin altında ezilirken çekirgelerinkine benzer sesler</span><span class="char-style-override-9" xml:lang="ar-SA"> çıkarıyordu. Kar, karla kaplı ağaçlar, evin saçaklarındaki buz sarkıtları</span><span class="char-style-override-9">, sanki bütün dünya soğuktan masmavi kesilmişti. Evin altında kış uykusuna yattığını sandığımız beyaz domuz haricinde bütün hayvanlar önceki gece ahıra konulmuştu.</span></p>

    <p class="Normal para-style-override-7"><span class="char-style-override-9">Domuzun yuvasına girdiği yerdeki küçük, erimeyle oluşmuş deliğe dikkatle baktım; derin horlama sesleri içeriye kadar geliyor, delikten dışarıya belli belirsiz bir buhar çıkıyordu.</span></p>

    <p class="Normal para-style-override-7"><span class="char-style-override-9">“Gel </span><span class="italik char-style-override-8">mo nighean.</span><span class="char-style-override-9"> Ev başına yıkılsa o yaratığın ruhu duymaz.” Jamie ahırdaki hayvanları yemleyip geri dönmüş, başımda sabırsızca dikiliyordu. Brianna’nın ördüğü parmaksız, mavi eldivenlerin içindeki ellerini birbirine sürtüyordu.</span></p>

    <p class="Normal para-style-override-7"><span class="char-style-override-9">“Yansa bile mi?” dedim, Charles Lamb’in meşhur domuz rostosu makalesini düşünerek. Ama evin yanında ezilmiş karlarla oluşmuş patikada Jamie’yi takip ettim, sonra da buzlu yüzeylerde kaya kaya, geniş açıklıktan geçip Bree’yle Roger’ın kulübesine girdik.</span></p>

    <p class="Normal para-style-override-7"><span class="char-style-override-9">“Şömine ateşini söndürdüğüne emin misin?” diye sordu Jamie, üçüncü kez. Omzunun üstünden bana döndüğünde, buharlı nefesi kafasının üzerine bir örtü gibi yayıldı. Avlanırken yün başlığını kaybetmişti, onun yerine yünlü beyaz atkısını kulaklarının etrafından geçirip kafasının tepesinde bağlamıştı. Uzun kısımları serbestçe sallanan atkıyla, Jamie devasa bir tavşan gibiydi.</span></p>

    <p class="Normal para-style-override-7"><span class="char-style-override-9">“Eminim,” dedim, görünüşüne gülmemek için kendimi güçlükle tutarak. Uzun burnu soğuktan pespembe kesilmişti. Jamie havayı şüpheyle koklarken ben de yüzümü atkıma gömdüm, nefes verirken kendimi buhar motoru gibi hissetmeye devam ettim.</span></p>

    <p class="Normal para-style-override-7"><span class="char-style-override-9">“Yatak odasındaki mum, ameliyathanendeki küçük lamba?”</span></p>

    <p class="Normal para-style-override-7"><span class="char-style-override-9">“Sönükler,” dedim atkımın derinliklerinden gelen, temin edici bir tonla. Gözlerim yaşarıyordu, onları silmek istiyordum ama bir kolumda kocaman bir bohça, ötekinde de üstü </span><span class="char-style-override-9" xml:lang="ar-SA">örtülü bir sepet taşıyordum. Sepetin içinde evden zorla çıkarılan ve bu konudan hiç mem</span><span class="char-style-override-9">nun olmayan Adso vardı; küçük homurtular çıkarıyor, sepeti sallayarak bacağıma çarpmasına neden oluyordu.</span></p>

    <p class="Normal para-style-override-7"><span class="char-style-override-9">“Kilerdeki, koridordaki mumlar, ofisindeki maltız, ahırdaki balıkyağı feneri... hiçbiri yanmıyor, tek bir kıvılcım yok.”</span></p>

    <p class="Normal para-style-override-7"><span class="char-style-override-9">“Tamam o zaman,” dedi ama yine de rahatsız bakışlarını bir an eve çevirmeden edemedi. Ben de baktım; bina soğuk ve ıssız görünüyordu, tahtalarının beyazı el değmemiş karların üstüne kibirle bakıyordu sanki.</span></p>

    <p class="Normal para-style-override-7"><span class="char-style-override-9">“Kazayla olmayacak,” dedim. “O beyaz domuz yuvasında kibritlerle oynamıyorsa tabii.”</span></p>

    <p class="Normal para-style-override-7"><span class="char-style-override-9">Bunu duyunca, durumun ciddiyetine rağmen gülümsedi. Doğrusunu söylemek gerekirse, o an içinde bulunduğumuz durum aslında bana biraz gülünç geliyordu; sanki bütün dünya o kış bulutlarının altında donmuş, hareketsiz kalmış ve terk edilmişti. Evimizin yanarak kül olması kadar düşük ihtimalli bir felaket çeşidi olamazdı. Yine de... sonra üzüleceğimize, önlemimizi baştan almayı yeğliyorduk. Ayrıca, Roger’la Bree’nin o lanet gazete kupüründe yazanları söyledikleri günden beri Jamie’nin birden fazla kez söylediği üzere; “Eğer evin yanıp kül olacağını biliyorsan, neden içinde bekleyesin ki?”</span></p>

    <p class="Normal para-style-override-7"><span class="char-style-override-9">O yüzden içinde beklemiyorduk biz de. Bayan Bug’a evinde durmasını söylemiş, Amy McCallum’la oğullarını da Brianna’nın kulübesine yollamıştık</span><span class="char-style-override-9" xml:lang="ar-SA"> – şaşırmışlardı f</span><span class="char-style-override-9">akat</span><span class="char-style-override-9" xml:lang="ar-SA"> sözümüzü dinlemişlerdi. Eğer </span><span class="char-style-override-9">lordları ertesi günün şafağına kadar eve adım atılmayacağını söylüyorsa... eh, onun lafının üstüne bir şey söylenmezdi, değil mi?</span></p>

    <p class="Normal para-style-override-7"><span class="char-style-override-9">Ian şafaktan biraz daha önce uyanmış, kendini odun kesip barakadan yakacak getirmekle meşgul etmişti; sayesinde kimse üşümeyecekti.</span></p>

    <p class="Normal para-style-override-7"><span class="char-style-override-9">Jamie bütün gece uyanık kalmış, hayvanlarla ve silahlarıyla ilgilenmişti -evde bir minik barut taneciği de kalmamıştı- sonra da huzursuzca katlar arasında dolanmış, her bir köz parçasına, her aleve, bir düşmana ait olabilecek en ufak bir sese azami dikkatle yaklaşmıştı. Artık bir tek çatıya ıslak çuvalla çıkıp şimşek avcılığı yapmak kalmışt</span><span class="char-style-override-9" xml:lang="ar-SA">ı -</span><span class="char-style-override-9"> bunun sebebi de gecenin bulutsuz, yıldızlarla kaplı, parlak bir gökyüzüne sahip olmasıydı.</span></p>

    <p class="Normal para-style-override-7"><span class="char-style-override-9">Ben de hem Jamie’nin huzursuz voltaları, hem de yangınlarla dolu rüyalar sağ olsun, pek iyi uyuyamamıştım.</span></p>

    <p class="Normal para-style-override-7"><span class="char-style-override-9">O anda görünürdeki tek ateş, Brianna’nın bacasından çıkan duman ve kıvılcımların kaynağı olan şöminedeydi. Kapıyı açıp kükreyen şöminenin ve onun etrafındakilerin yanına gittik.</span></p>

    <p class="Normal para-style-override-7"><span class="char-style-override-9">Karanlıkta uykularından uyandırılıp dondurucu soğukta sürüklenmiş olan Aidan ve Orrie, Jemmy’nin karyolasına kıvrılmışlardı. Üç oğlan örtülerinin altında huzurla uyuyorlardı. Amy kahvaltı için Bree’ye yardım ediyordu; yulaf lapasıyla domuz pastırmasının nefis kokuları ocaktan içeri yayılıyordu.</span></p>

    <p class="Normal para-style-override-7"><span class="char-style-override-9">“Her şey yolunda mı hanımefendi?” Amy getirdiğim büyük bohçayı almak için hemen yanıma geldi -bohçada tıbbi malzeme sandığımla nadir ve değerli otlarım vardı- bir de, Brianna’ya Lord John tarafından bir veda hediyesi mahiyetinde gönderilen son beyaz fosfor kavanozu.</span></p>

    <p class="Normal para-style-override-7"><span class="char-style-override-9">“Yolunda, merak etme,” dedim ve Adso’nun sepetini yere bıraktım. Sonra esnedim, yatağa özlem dolu gözlerle baktım fakar</span><span class="char-style-override-9" xml:lang="ar-SA"> dürtüme karşı koyarak sandığımı kilere, çocukların </span><span class="char-style-override-9">erişemeyeceği bir yere koymaya gittim. Fosforu en üst rafa koydum ve itebildiğim kadar ittim, önüne de ne olur ne olmaz diye geniş bir parça peynir koydum.</span></p>

    <p class="Normal para-style-override-7"><span class="char-style-override-9">Jamie pelerininden kurtulmuş, av tüfeğini, mermiliğini ve barutluğunu Roger’a vermişti, çizmelerindeki karları temizliyordu. Kulübeye bir göz attı, kafaları saydı ve sonunda, kendi kendine başını salladı. Bir sorun yoktu, şimdilik.</span></p>

    <p class="Normal para-style-override-7"><span class="char-style-override-9">Sabahı huzurla geçirdik. Kahvaltı edildi, sofra kaldırıldı; sonra da Amy ve Bree’yle birlikte, ilgilenilmesi gereken büyük bir çamaşır yığınını alıp şöminenin kenarına oturduk. Kuyruğunu h</span><span class="char-style-override-9" xml:lang="ar-SA">âlâ</span><span class="char-style-override-9"> gergince oynatan Adso yüksek raflardan birine çıkmış, çocuklar uyandıktan sonra karyolayı işgal etmiş olan Rollo’ya pis pis bakıyordu.</span></p>

    <p class="Normal para-style-override-7"><span class="char-style-override-9">Artık ikişer tane vınnn sahibi Aidan’la Jemmy, oyuncaklarını şömine taşlarının üstünde, yatağın altında, ayaklarımızın üstünde sürüyorlar, kavga etmekten ya da Orrie’nin üstüne basmaktan, şükürler olsun ki çoğu zaman kaçınıyorlardı. Küçük Orrie, elindeki ekmek parçasını kemirerek masanın altında uysalca oturuyordu. Jamie, Roger ve Ian da sırayla dışarı çıkıyor, etrafı kolaçan ediyor, karla kaplı alaçamın arkasında ıssız halde duran büyük eve dikkatli gözlerle bakıyorlardı.</span></p>

    <p class="Normal para-style-override-7"><span class="char-style-override-9">Roger bu seferlerin birinden geri dönerken, elindeki çorabı onarmakta olan Brianna birden kafasını kaldırdı.</span></p>

    <p class="Normal para-style-override-7"><span class="char-style-override-9">“Ne oldu?” dedi Roger, onun yüzünü görünce.</span></p>

    <p class="Normal para-style-override-7"><span class="char-style-override-9" xml:lang="ar-SA">İğnesini yarıya kadar çorabın içine geçirmiş olan Brianna durmuştu, sonra işine </span><span class="char-style-override-9">devam etti. “Şey... yok bir şey, aklıma bir şey gelmişti.”</span></p>

    <p class="Normal para-style-override-7"><span class="italik char-style-override-8">Evelina</span><span class="char-style-override-9">’nın yıpranmış bir kopyasını çatılı kaşlarla okumakta olan Jamie, Brianna’nın ses tonunu duyunca kafasını kaldırdı.</span></p>

    <p class="Normal para-style-override-7"><span class="char-style-override-9">“Nasıl bir şey geldi aklına </span><span class="italik char-style-override-8">a nighean?</span><span class="char-style-override-9">” diye sordu. Radarı en az Roger’ınki kadar kuvvetliydi.</span></p>

    <p class="Normal para-style-override-7"><span class="char-style-override-9">“Ee... peki.” Brianna alt dudağını ısırdı, sonunda öttü. “Ya o ev </span><span class="italik char-style-override-8">bu evse?</span><span class="char-style-override-9">”</span></p>

    <p class="Normal para-style-override-7"><span class="char-style-override-9">Bu soru, çocuklar hariç herkesin donakalmasına neden oldu; oğlanlar yatağın üstünde, masada sürünmeye, araba sesleri çıkarmaya devam ettiler.</span></p>

    <p class="Normal para-style-override-7"><span class="char-style-override-9">“Olabilir, değil mi?” Bree çatı kirişinden </span><span class="char-style-override-9" xml:lang="ar-SA">şömineye kadar </span><span class="char-style-override-9">her şeye göz gezdirdi. “Oradaki, gazetedeki kupürde yazana göre” -Amy McCallum’u garip bir baş hareketiyle gösterdi- “</span><span class="italik char-style-override-8">James Fraser’ın evi</span><span class="char-style-override-9"> yanmıştı. Ama burası önce senin evindi. Hem, bir sokak adresi verecek de değildi, sadece </span><span class="italik char-style-override-8">Fraser Tepesi</span><span class="char-style-override-9"> yazıyordu.”</span></p>

    <p class="Normal para-style-override-7"><span class="char-style-override-9">Herkes Brianna’ya baktı ve kızın kıpkırmızı kesilmesine, sonra da gözlerinin elindeki çoraba geri dönmesine neden oldu.</span></p>

    <p class="Normal para-style-override-7"><span class="char-style-override-9">“Yani... bunlar -gazetede yazanlar- her zaman doğru olmayabiliyor, değil mi? Belki de detayları yanlış yazmışlardır.”</span></p>

    <p class="Normal para-style-override-7"><span class="char-style-override-9">Amy ciddi bir edayla başını salladı; bu tip haberlerde detayların önemsenmediği demek ki sık görülen bir şeydi.</span></p>

    <p class="Normal para-style-override-7"><span class="char-style-override-9">Roger gür bir sesle boğazını temizledi; Jamie’yle Ian birbirlerine baktılar, sonra ateşe döndüler, yanındaki yakacak yığınını, çıra sepetini incelediler... Herkes beklenti içinde, yüzü birbiriyle çelişen duygularla dolu Jamie’ye döndü.</span></p>

    <p class="Normal para-style-override-7"><span class="char-style-override-9">“Sanırım,” dedi yavaşça, “Arch’ın evine geçebiliriz.”</span></p>

    <p class="Normal para-style-override-7"><span class="char-style-override-9">Parmaklarımla saymaya başladım: “Sen, ben, Roger, Bree, Ian, Amy, Aidan, Orrie, Jemmy, bir de Bay ve Bayan Bug - toplam on bir kişi ederiz. İki buçuğa üç metrelik, tek odalı bir kulübeye nasıl sığışacağız?” Yumruklarımı sıktım, Jamie’ye pis pis baktım. “Kimsenin orayı yakmasına gerek kalmaz; yarımız zaten şöminenin üstünde oturuyor oluruz çünkü.”</span></p>

    <p class="Normal para-style-override-7"><span class="char-style-override-9">“Hmm. Pekâlâ... o zaman, Christieler’in evi boş.”</span></p>

    <p class="Normal para-style-override-7"><span class="char-style-override-9">Amy’nin gözleri korkudan kocaman oldu; herkes birbirine bakmaktan kaçındı. Jamie derin bir nefes aldı ve seslice verdi.</span></p>

    <p class="Normal para-style-override-7"><span class="char-style-override-9">“Belki de sadece... çok dikkatli oluruz,” dedim. Herkeste hafif bir rahatlama oldu; işlerimize geri döndük ama önceki rahatlığımızı yitirmiştik.</span></p>

    <p class="Normal para-style-override-7"><span class="char-style-override-9">Yemeği olaysızca atlattık fakat akşamüstü, birisi kapıyı çaldı. Amy çığlığı bastı. Brianna dikmekte olduğu gömleği ateşe düşürdü. Ian ayağa fırladı ve kapıyı hemen çekip açtı; o sırada uyumakta olan Rollo sahibinin yanından kükreyerek saldırdı.</span></p>

    <p class="Normal para-style-override-7"><span class="char-style-override-9">Jamie’yle Roger kapı ağzına ve birbirlerine aynı anda çarptılar, bir an orada sıkıştılar, sonra yere düştüler. Küçük çocuklar ciyak ciyak annelerine koştular; Amy’yle Bree o sırada yanmakta olan gömleği, sanki canlı bir yılanmış gibi, telaşlı darbelerle söndürmeye çalışıyorlardı.</span></p>

    <p class="Normal para-style-override-7"><span class="char-style-override-9">Ben de ayağa fırlamış ancak sonra duvara yapışmıştım, Amy’yle Bree’nin yanından geçememiştim. Bütün bu karmaşanın üstüne bir de benim birden ayağa fırlamamla ürken Adso tıslayarak bana saldırmış, gözümü tırmalamayı milimlerle kaçırmıştı.</span></p>

    <p class="Normal para-style-override-7"><span class="char-style-override-9">Kapı ağzındaki kelimelerin içine birkaç tane de küfür karışmıştı, </span><span class="char-style-override-9" xml:lang="ar-SA">üstüne</span><span class="char-style-override-9"> Rollo çılgınca havlıyordu. Herkesin sinirleri bozulmuştu ama anlaşmazlık sesi yoktu. Anne ve oğulların yanından dikkatlice geçip dışarıya göz attım.</span></p>

    <p class="Normal para-style-override-7"><span class="char-style-override-9">Binbaşı MacDonald, kaşlarına kadar ıslanmış halde, üstü başı kar ve çamur içinde, Jamie’ye dinamik el kol hareketleriyle bir şeyler anlatıyordu. Ian köpeğini paylıyordu; yüzündeki ifadeye bakılırsa, Roger da gülmemek için kendini zor tutuyordu.</span></p>

    <p class="Normal para-style-override-7"><span class="char-style-override-9">Kafasındaki görgü kuralları uyarınca, Jamie adamı içeri davet etti ama yine de şüphe dolu gözlerini üstünden çekmedi. Kulübenin içi kumaş yanığı kokuyordu fakat o kargaşa sakinleşmişti. Binbaşı hepimizi içten sayılabilecek bir havayla selamladı. Adamı sırılsıklam kıyafetlerinden kurtarıp onları kurutmaya çalıştılar, o sırada idare etmesi için Roger’ın kıyafetlerini verdiler - binbaşı on beş santim daha kısa olduğundan, o</span><span class="char-style-override-9" xml:lang="ar-SA"> gömlek ve pantolonunun içinde boğulacakmış gibi görünüyordu.</span></p>

    <p class="Normal para-style-override-7"><span class="char-style-override-9">Adam sunulan yemek ve viskiyi hemen kabul etti. Ev halkı binbaşıyı dikkatle inceliyordu, kışın ortasında dağa gelecek kadar önemli ne olduğunu duymak için sabırsızlanıyordu.</span></p>

    <p class="Normal para-style-override-7"><span class="char-style-override-9">Jamie benimle göz göze geldi, bir tahmini olduğunu ima etti. Benim de bir tahminim vardı.</span></p>

    <p class="Normal para-style-override-7"><span class="char-style-override-9">“Buraya geliş sebebim beyefendi,” dedi MacDonald resmiyetle, gömleği omuzlarından düşmemesi için çekiştirerek, “size General Hugh MacDonald’ın emri altındaki bir milis bölüğünün komutasını teklif etmektir. Generalin birlikleri biz konuşurken bile toplanıyor; ay sonunda Wilmington’a ilerlemeye başlayacaklar.”</span></p>

    <p class="Normal para-style-override-7"><span class="char-style-override-9">Bunu duymamla içimi derin bir kaygı kapladı. MacDonald’ın kronik iyimserliğine ve abartma huyuna alışıktım fakat bu cümlesinde herhangi bir abartı yoktu. Bunun anlamı, Vali Martin’in istediği yardımın, yani İrlanda’dan gelen birliklerin yakında karaya çıkacakları ve General MacDonald’ın birlikleriyle kıyıda buluşacakları mıydı yani?</span></p>

    <p class="Normal para-style-override-7"><span class="char-style-override-9">“General’in birlikleri,” dedi Jamie, ateşi karıştırarak. MacDonald’la birlikte ateşin başına oturmuşlardı, Roger’la Ian iki yanlarındaydı. Bree, Amy ve ben yatağa çekilmiş ama yatmak yerine yatağın üstüne tünemiş, konuşmayı ilgi ve panik karışımı bir havayla izliyorduk. Küçük oğlanlar masanın altında uyumuşlardı.</span></p>

    <p class="Normal para-style-override-7"><span class="char-style-override-9">“Ne kadar adamı var dersin Donald?”</span></p>

    <p class="Normal para-style-override-7"><span class="char-style-override-9">MacDonald’ın tereddüt ettiğini gördüm. Öksürdü ve ciddiyetle, “Yanından ayrıldığımda binden biraz fazlaydı. Ama durumu biliyorsun, harekete geçilince sayı çoğalır. Çok kişi gelecek,” dedi ve ekledi: “Eğer sizin gibi beyefendilerin emri altında savaşacaklarını bilirlerse, sayı daha da artacak.”</span></p>

    <p class="Normal para-style-override-7"><span class="char-style-override-9">Jamie hemen yanıt vermedi, ucu yanmakta olan bir </span><span class="char-style-override-9" xml:lang="ar-SA">çırayı yavaşça ateşe ittirdi.</span></p>

    <p class="Normal para-style-override-7"><span class="char-style-override-9">“Barut, mermi?” diye sordu. “Silahlar?”</span></p>

    <p class="Normal para-style-override-7"><span class="char-style-override-9">“Evet, ee, orada biraz hayal kırıklığı yaşadık.” MacDonald viskisinden bir yudum aldı. “Duncan Innes bize o konuda sözler vermişti ama o sözlerden dönmek zorunda bırakıldı.” Binbaşının dudakları kasıldı; adamın yüzündeki ifadeyi görünce, Duncan’ın Kanada’ya taşınma fikrinin aslında o kadar da abartılı olmayabileceğini düşündüm.</span></p>

    <p class="Normal para-style-override-7"><span class="char-style-override-9">“Yine de,” diye devam etti MacDonald, daha neşeli bir sesle, “berbat bir durumda değiliz. Ayrıca davamız için toplanmış adamlarımız -ve toplanacak olanlar da tabii- yanlarına cesaretleriyle birlikte kendi silahlarını da alıyorlar. Özellikle de siz, İskoçyalılar’ın komutasına geçecek olmanın verdiği güçten çok memnun kalacaksınızdır!”</span></p>

    <p class="Normal para-style-override-7"><span class="char-style-override-9">Jamie bunu duyunca gözlerini kaldırdı, yanıt vermeden önce MacDonald’ı uzun uzun süzdü.</span></p>

    <p class="Normal para-style-override-7"><span class="char-style-override-9">“Evet... Bak Donald, sen Culloden’da topun arkasındaydın; bense önündeydim. Elimde de bir kılıç vardı.” Bunu dedikten sonra bardağını kaldırıp kafasına dikti, sonra tekrar doldurmak için ayağa kalktı, binbaşıya yüz ifadesini toplaması için zaman tanıdı.</span></p>

    <p class="Normal para-style-override-7"><span class="char-style-override-9">Brianna babasının lafından memnuniyet duyduğunu belirten sessiz bir homurtu çıkardı. Jamie daha önce binbaşının o zamanlar karşı tarafta savaşmış olduğu gerçeğini yüzüne vurduğunu sanmıyordum - ama unutmadığına şaşırmamıştım.</span></p>

    <p class="Normal para-style-override-7"><span class="char-style-override-9">MacDonald, Roger ve Ian’dan müsaade istercesine hafifçe kafasını sallayan Jamie dışarı çıktı - </span><span class="char-style-override-9" xml:lang="ar-SA"> güya tuvalete </span><span class="char-style-override-9">gitmişti ama aslında evin durumunu kontrol etmek ve hatta, daha da önceliklisi, MacDonald’a nefes alabilmesi için biraz daha zaman tanımak amacındaydı.</span></p>

    <p class="Normal para-style-override-7"><span class="char-style-override-9">Ev sahibi nezaketliyle ve içinde bastırdığı tarihçilik hevesiyle, Roger binbaşıyla generalle ve onun yaptıklarıyla ilgili sorular soruyordu. Vurdumduymaz ama tetikte bir görünüm içindeki Ian onun ayaklarının dibine oturmuştu, tek eliyle Rollo’nun boynunu kaşıyordu.</span></p>

    <p class="Normal para-style-override-7"><span class="char-style-override-9">“General böyle bir sefer için çok yaşlı değil mi peki?” Roger bir odun parçası daha alıp ateşe attı. “</span><span class="char-style-override-9" xml:lang="ar-SA">Özellikle de kış savaşları için.”</span></p>

    <p class="Normal para-style-override-7"><span class="char-style-override-9">“Soğuk algınlığı var, evet,” diye itiraf etti MacDonald, tutamadı kendini. “Ama bu havada herkeste olur, değil mi? Ayrıca onun vekili Donald McLeod, sağlık timsali bir adam. Sizi temin ederim beyefendi, eğer ki general yatağa düşecek olursa, Albay McLeod bu birlikleri zafere götürmek için fazlasıyla yeterlidir!”</span></p>

    <p class="Normal para-style-override-7"><span class="char-style-override-9">Donald McLeod’un askeri kabiliyetleri ve yüce karakteri hakkında konuşmaya bir süre daha devam etti. Ben bir noktada dinlemeyi kestim, çünkü dikkatim adamın kafasının üstündeki rafta gördüğüm hareketliliğe kaymıştı. Adso.</span></p>

    <p class="Normal para-style-override-7"><span class="char-style-override-9">MacDonald’ın kızıl paltosu kuruması için bir sandalyenin arkasına asılmıştı, sıcaklıkla buharı tütüyordu. Rollo’nun saldırısıyla ıslanıp dağılan peruğu da pelerininin üstünde asılıydı. Hemen ayağa kalktım ve peruğu aldım -binbaşıdan gelen şaşkınlık dolu bakışlara Adso’nun yeşil ve düşmanca gözleri katıldı- ve peruğu güvenli bir yere koymamın daha iyi olacağını söyleyip kilere gittim, peruğu peynirin arkasına, fosforun yanına koydum.</span></p>

    <p class="Normal para-style-override-7"><span class="char-style-override-9">Oradan çıkarken burnu soğuktan kızıl bir tona bürünmüş Jamie’yle karşılaştım. Evi kontrolden dönmüştü.</span></p>

    <p class="Normal para-style-override-7"><span class="char-style-override-9">“Bir sorun yok,” dedi hemen. Üstümüzde kalın gri dumanlar salmakta olan bacaya bir göz attı. “Brianna’nın haklı olabileceğini düşünmüyorsun, değil mi?” diye sordu, muzipçe bir tonda ama şaka yapmıyordu.</span></p>

    <p class="Normal para-style-override-7"><span class="char-style-override-9">“Tanrı bilir. Yarının şafağına ne kadar kaldı?” Uzun, eflatun gölgeler karın üstünde hâkimiyetlerini kurmaya başlamışlardı bile.</span></p>

    <p class="Normal para-style-override-7"><span class="char-style-override-9">“Çok var daha.” Uykusuz geçen geceden dolayı Jamie’nin yüzünde de mor gölgeler vardı; bu gece de uyku yoktu. Bana biraz sarıldı; gömleğinin üstünde iş yaparken kullandığı ceketten başka bir şey olmamasına rağmen sıcaktı.</span></p>

    <p class="Normal para-style-override-7"><span class="char-style-override-9">“MacDonald geri gelip evi yakmaz, yani eğer onu reddedersem, değil mi?” diye sordu, beni çok zayıf bir gülümsemeyle serbest bırakarak.</span></p>

    <p class="Normal para-style-override-7"><span class="char-style-override-9">“Ne demek ‘eğer’?” dedim sertçe ama çoktan içeri girmişti.</span></p>

    <p class="Normal para-style-override-7"><span class="char-style-override-9">Jamie içeri girince MacDonald saygıyla ayağa kalktı, Jamie oturunca o da tekrar taburesine oturdu.</span></p>

    <p class="Normal para-style-override-7"><span class="char-style-override-9">“Acaba teklifimi değerlendirme şansı buldunuz mu Bay Fraser?” diye sordu resmiyetle. “Varlığ</span><span class="char-style-override-9" xml:lang="ar-SA">ınız bize büyük bir değer katar</span><span class="char-style-override-9"> ki bu değer General MacDonald ve vali tarafından da kabul görüyor, bendenizin yanı sıra.”</span></p>

    <p class="Normal para-style-override-7"><span class="char-style-override-9">Jamie bir süre sessizce oturdu, ateşe baktı.</span></p>

    <p class="Normal para-style-override-7"><span class="char-style-override-9">“Üzülüyorum Donald; birbirimizi bu kadar karşıt bir durumda bulmuş olmamız çok yazık,” dedi sonunda gözlerini kaldırarak. “Fakat bu konudaki duruşum hakkında bilgi sahibi olmadığını düşünmüyorum. Konumumu ilan etmiştim.”</span></p>

    <p class="Normal para-style-override-7"><span class="char-style-override-9">MacDonald kafasını salladı, dudakları biraz sıkıldı.</span></p>

    <p class="Normal para-style-override-7"><span class="char-style-override-9">“Ne yaptığınızı biliyorum ancak telafi etmek için çok geç değil henüz. Geri dönülmeyecek bir şey yapmadınız, hata yaptığını kabul edemeyecek kimse de yoktur hem.”</span></p>

    <p class="Normal para-style-override-7"><span class="char-style-override-9">Jamie’nin ağzı hafifçe seğirdi.</span></p>

    <p class="Normal para-style-override-7"><span class="char-style-override-9">“Ah, öyle tabii Donald. O halde sen hatanı kabul edip özgürlük davasına katılır mısın acaba?”</span></p>

    <p class="Normal para-style-override-7"><span class="char-style-override-9">MacDonald sırtını dikleştirdi.</span></p>

    <p class="Normal para-style-override-7"><span class="char-style-override-9">“Alaycı tavrınız sizi eğlendiriyor olabilir Bay Fraser,” dedi sinirine hâkim olmaya çalışarak, “ama benim teklifim gayet samimidir.”</span></p>

    <p class="Normal para-style-override-7"><span class="char-style-override-9">“Biliyorum binbaşı. Bu lüzumsuz laubaliliğimi affedin. Ayrıca bu kadar çaba sarf etmenize ve bu havada buralara kadar gelmenize rağmen sizi karşılıksız bırakacağım için de üzgünüm.”</span></p>

    <p class="Normal para-style-override-7"><span class="char-style-override-9">“Reddediyorsunuz yani?” MacDonald’ın yanakları kızardı, açık mavi gözleri kış bulutlarının rengini aldı. “Soydaşlarınızı, kendi insanlarınızı terk ediyorsunuz yani? Hem kanınıza, hem de yemininize mi ihanet edeceksiniz?”</span></p>

    <p class="Normal para-style-override-7"><span class="char-style-override-9">Jamie cevap vermek için ağzını açtı, sonra durdu. İçinde bir şeyler olduğunun farkındaydım. Bu patavatsızca ama haksız olmayan suçlamayla şaşırmış mıydı? Yoksa sadece tereddüt mü etmişti? Durumu hiç bu bakımdan değerlendirmemişti ama binbaşının bahsettikleri onun da aklından geçmişti elbette. Kolonideki İskoçlar’ın çoğu ya Kral’ın saflar</span><span class="char-style-override-9" xml:lang="ar-SA">ın</span><span class="char-style-override-9">a hâlihazırda katılmışlardı -Duncan ve Jocasta gibiler- ya da katılacaklardı, büyük ihtimalle.</span></p>

    <p class="Normal para-style-override-7"><span class="char-style-override-9">Tarafını ilan etmesiyle birçok arkadaşını kaybetmişti - Yeni Dünya’daki aile üyelerinden kopma ihtimali de hayli yüksekti. MacDonald ona klan ve kan kozunu oynamıştı.</span></p>

    <p class="Normal para-style-override-7"><span class="char-style-override-9">Ama şu vardı ki Jamie kendini hazırlamak için uzun yıllara sahip olmuştu.</span></p>

    <p class="Normal para-style-override-7"><span class="char-style-override-9">“Ben söylemem gerekenleri söyledim Donald,” dedi sessizce. “Kendimi, evimi, evimdekileri, doğru bildiğim şeye adadım. Tersini yapamam.”</span></p>

    <p class="Normal para-style-override-7"><span class="char-style-override-9">MacDonald bir süre kısık gözlerle ona baktı. Sonra tek kelime etmeden ayağa kalktı, Roger’ın gömleğini üstünden çıkardı. Gövdesi beyaz ve inceydi ama belinde orta yaşa özgü bir yumuşaklık vardı ve birkaç beyaz yara taşıyordu - kurşun yaraları ve kılıç kesikleri.</span></p>

    <p class="Normal para-style-override-7"><span class="char-style-override-9">“Çıkıp gitmeyeceksiniz herhalde binbaşı? Buz kesiyor dışarısı, gece yarısı oldu ayrıca!” Roger’la Bree de yanıma gelip bana ve sözlerime katıldılar. Ama MacDonald’ın inadı tutmuştu. Adam kafasını iki yana salladı, ıslak kıyafetlerini üzerine geçirdi, düğme delikleri kaskatı kesilmiş ceketini zorlukla kavuşturdu.</span></p>

    <p class="Normal para-style-override-7"><span class="char-style-override-9">“Ben bir vatan haininin misafirperverliğini kabul etmem hanımefendi,” dedi çok sessizce ve beni başıyla selamladı. Sonra doğruldu, Jamie’nin gözlerinin içine baktı.</span></p>

    <p class="Normal para-style-override-7"><span class="char-style-override-9">“Arkadaş olarak bir daha görüşmeyeceğiz Bay Fraser,” dedi. “Çok üzgünüm.”</span></p>

    <p class="Normal para-style-override-7"><span class="char-style-override-9">“O halde umalım ki tekrar görüşmeyelim binbaşı,” dedi Jamie. “Ben de çok üzgünüm.”</span></p>

    <p class="Normal para-style-override-7"><span class="char-style-override-9">MacDonald evin kalanı için tekrar kafasını eğdi ve şapkasını taktı. Bunu yapar yapmaz yüz ifadesi değişti, çünkü nemi kafasının üstünde hissetmişti.</span></p>

    <p class="Normal para-style-override-7"><span class="char-style-override-9">“Ah, peruğunuz! Bir saniye binbaşı, hemen getiriyorum.” Hızla dışarı çıktım ve o anda içeride bir şey düşüp kırıldı. Hemen kilerin önceki ziyaretimde aralık bıraktığım kapısını açtım; Adso ağzında perukla yanımdan geçti... ardındaki kiler müthiş mavi alevler içindeydi.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Başta, bütün gece nasıl uyanık kalabileceğimi kara kara düşünmüştüm. Uygulamada ise hiç zor olmadığını anladım. O kazadan sonra tekrar uyuyabileceğimi hiç sanmıyordum.</span></p>

    <p class="Normal para-style-override-7"><span class="char-style-override-9">Durum çok daha kötü de olabilirdi; artık resmen düşmanımız olan Binbaşı MacDonald, asilce yardımımıza koşmuş, h</span><span class="char-style-override-9" xml:lang="ar-SA">âlâ</span><span class="char-style-override-9"> nemli olan pelerinini alevlerin üstüne fırlatarak kilerin tamamen yok olmasını engellemişti - tabii kulübenin de. Maalesef, pelerin alevlerin hepsini söndürememişti ve kalanları söndürürken geçirdiğimiz telaş dolu dakikalarda Orrie McCallum yerinden kalkıp uzaklaşmış ve dağsıçanı fırınına düşmüş, büyük panikle geçen birkaç dakikanın ardından Rollo tarafından bulunmuştu.</span></p>

    <p class="Normal para-style-override-7"><span class="char-style-override-9">Oğlanı zarar görmeden oradan çıkarmayı başarmıştık ama bu curcuna sırasında Brianna erken doğum yaptığını sanmasına neden olacak sancılar duydu. Neyse ki mesele aşırı gerginlik ve lahana turşusuyla elmalı turtanın gereksiz tüketiminden kaynaklanan fazla şiddetli bir hıçkırıktan ibaretmiş.</span></p>

    <p class="Normal para-style-override-7"><span class="char-style-override-9">“Alev alabilir demişti.” Jamie alazlanmış kiler zeminine baktı, sonra da dinlenmesi yönündeki ısrarlarımı hiçe sayıp dumanı tüten kalıntılardan nelerin kurtulabileceğini görmek için gelen Brianna’ya döndü. Kafasını iki yana salladı. “Burayı çok uzun zaman önce kül etmemiş olman mucize kızım.”</span></p>

    <p class="Normal para-style-override-7"><span class="char-style-override-9">Brianna “hık!” dedi ve nefret dolu bakışlar attı, eli şişmiş karnındaydı.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Ben mi?</span><span class="char-style-override-9"> Umarım bunun be-hık!-nim hatam olduğunu söylemeye kal-hık!-kışmıyorsundur. Binbaşının peruğunu </span><span class="italik char-style-override-8">be-</span><span class="char-style-override-9">hık!-</span><span class="italik char-style-override-8">n</span><span class="char-style-override-9"> mi fosf-”</span></p>

    <p class="Normal para-style-override-7"><span class="char-style-override-9">“BÖÖ!” diye bağırdı Roger o anda, ellerini Brianna’nın yüzünün önünde savurarak.</span></p>

    <p class="Normal para-style-override-7"><span class="char-style-override-9">Brianna ciyakladı, kocasına bir tane geçirdi. Bağrışmaların sebebini merak edip gelen Aidan’la Jemmy, Brianna’nın etrafında dans edip büyük bir neşeyle “Böö! Böö!” diye alay etmeye başladılar.</span></p>

    <p class="Normal para-style-override-7"><span class="char-style-override-9">Gözlerinde tehlikeli bir parıltı oluşan Bree, eğilip avuç dolusu </span><span class="char-style-override-9">kar aldı. Bir saniye içinde kartopunu hazır etmiş ve kocasına ölümcül bir isabetle fırlatmıştı. Roger’ı iki kaşının ortasından vuran kartopu, yanaktan aşağı eriyerek inen parçaların yanı sıra indiği yerde de bir kalıntı bıraktı.</span></p>

    <p class="Normal para-style-override-7"><span class="char-style-override-9">“Ne?” dedi Roger hayret içinde. “Niye yaptın bunu? Ben sırf senin- hey!” Sonraki kartopundan eğilerek kurtuldu ama bu sefer de artık iyice şımarmış olan Aidan ve Jemmy’nin yakın mesafeden dizlerine ve beline attıkları kartoplarına maruz kaldı.</span></p>

    <p class="Normal para-style-override-7"><span class="char-style-override-9">Alevler konusundaki yardımı için edilen teşekkürleri mütevazılıkla kabul eden binbaşı, kulübede kalmaya, bunu Jamie’nin değil de Roger’ın teklif ettiği şeklinde bakması sağlanarak ikna edildi - havanın artık tamamen kararmış olması ve kar yağışının geri dönüşü de etkili olmuştu. Ev sahiplerinin hıçkırıklar ve neşeli bağırışlar içinde birbirlerine karlar fırlatışlarını izlerken, bir hainle yemek yemek istemediğini söyleyecek kadar keskin konuşmuş olmasından ötürü sanki pişmanlık duyuyormuş gibi görünse de Jamie’yle ben ona veda ettiğimizde, kafasının buz gibi bir hareketiyle bizi selamladı ve peruğunun Adso’nun gazabından kurtulmuş, çamurlu kalıntısıyla birlikte kulübeye döndü.</span></p>

    <p class="Normal para-style-override-7"><span class="char-style-override-9">Kendi evimize doğru, düşen karların arasından ilerlerken etrafın kusursuz sessizliğine minnet duydum. Gökyüzü pembeyle eflatun karışımı bir renge bürünmüştü. Kar taneleri her yerimizi süslerken doğaüstü bir sükûnet içindeydiler.</span></p>

    <p class="Normal para-style-override-7"><span class="char-style-override-9">Sessiz cüssesiyle bizi karşılayan evimiz, pencerelerindeki karanlığa rağmen gözüme sıcak göründü. Sundurmada karlar minik girdaplar oluşturuyor, pervazların üstünde toplanıyorlardı.</span></p>

    <p class="Normal para-style-override-7"><span class="char-style-override-9">“Kar yağarken herhalde daha zor yangın çıkar, ne dersin?”</span></p>

    <p class="Normal para-style-override-7"><span class="char-style-override-9">Jamie ön kapıyı açmak için eğildi.</span></p>

    <p class="Normal para-style-override-7"><span class="char-style-override-9">“Burası ani bir patlamayla alevlere karışsa da umrumda değil Sassenach, yeter ki önce yemeğimi yiyebileyim.”</span></p>

    <p class="Normal para-style-override-7"><span class="char-style-override-9">“Soğuk bir yemek mi vardı aklında?” diye sordum şüpheyle.</span></p>

    <p class="Normal para-style-override-7"><span class="char-style-override-9">“Hayır,” dedi hemen. “Mutfak ocağında kükreyen bir ateş yakacağım, tereyağında bir düzine yumurta pişireceğim, hepsini yiyeceğim, sonra da seni mutfak kiliminin üstüne yatırıp adamakıllı- yani, mahsuru yoksa?” dedi aklındaki cümleyi bitiremeden, bakışlarımı fark edince.</span></p>

    <p class="Normal para-style-override-7"><span class="char-style-override-9">“Adamakıllı ne?” diye sordum, akşam için yaptığı planla etkilenerek.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Adamakıllı sahip olacağım ta ki alevler alıp beni de yanında götürene kadar... diyecektim herhalde,” dedi, sonra da eğilip beni kollarına aldı ve karanlık eşikten içeri geçirdi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>