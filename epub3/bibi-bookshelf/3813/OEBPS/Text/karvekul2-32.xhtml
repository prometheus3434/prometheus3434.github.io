<html xmlns="http://www.w3.org/1999/xhtml">
<head>
  <title>karvekul2-32</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-27"><span class="bold">82. Dünyanın Sonu Değil</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Otları topraktan sökmek insana çok büyük bir haz veriyor. Sırtlara ızdırap olan bu angarya, toprağın kökü salıverip teslim olduğunu, düşmanın elinizde can verdiğini hissettirince her şeye değiyor.</span></p>

    <p class="Normal para-style-override-7"><span class="char-style-override-9">Yağmur yağmıştı; toprak ıslaktı. İşe büyük bir konsantrasyonla sarılmıştım; karahindibalar, yakıotları, ormangülleri, çimen topakları, kırkboğumlar, ebegümeciler... İşin ortasında bir an gözlerimi kısıp yerdeki devedikenine baktım, sonra acımasız bir bıçak darbesiyle yerden söktüm.</span></p>

    <p class="Normal para-style-override-7"><span class="char-style-override-9" xml:lang="ar-SA">Çitlerin üstündeki asmalar yeni yeni filizleniyor, zarif yeşil renkler ahşap rengi köklerin tonlarıyla zenginleşiyordu. Hevesli filizler, benim uzamakta olan saçlarım gibi kıvrıla kıvrıla büyüyorlardı</span><span class="char-style-override-9"> - lanet olsun o kadına, beni çirkinleştirmek için aldı saçlarımı! Asmanın </span><span class="char-style-override-9">gölgeleri, ismini bilmediğim, yeşil, tüylü yapraklarının içinden beyaz çiçekler çıkaran, adını bilmediğim için “cevherotu” dediğim çalılara ev sahipliği yapıyordu. Büyük ihtimalle bir çeşit rezeneydi ama faydalı bir soğanı ya da yenilebilir bir kökü yoktu; güzel görünümlü ve faydasız - bu yüzden kontrolsüz bir yangın gibi yayılan tipteki otlardandı.</span></p>

    <p class="Normal para-style-override-7"><span class="char-style-override-9">Küçük bir hışırtıyla, top haline gelmiş birkaç bez parçası ayağımın dibinde durdu. Bunu takiben geniş bedeniyle Rollo yanımdan geçti, topu ustalıkla yakalayıp kenara attı - hareketinin</span><span class="char-style-override-9" xml:lang="ar-SA"> rüzgârıyla eteklerimi uçuşturdu. Ürkerek kafamı kaldırdığımda hayvanın bahçeye çaktırmadan girmiş olan Ian’a doğru gittiğini gördüm.</span></p>

    <p class="Normal para-style-override-7"><span class="char-style-override-9">Oğlan af dileyen küçük bir hareket yaptı. Topuklarımın üstüne oturup ona gülümsedim, aldırmadığımı belli ettim. Ama ikna edici olamamıştım; bana yüzünü buruşturarak baktı.</span></p>

    <p class="Normal para-style-override-7"><span class="char-style-override-9">“Bir şey mi oldu Ian?” diye sordum hemen, selamlaşma faslını es geçerek. “Eğer şu tazın kovanlarımdan birini devirirse onu mahvederim bak, bilmiş ol.”</span></p>

    <p class="Normal para-style-override-7"><span class="char-style-override-9">“Rollo!” Hayvana hemen parmak şaklattı; köpek kovanların başından ayrılıp sahibine doğru paytak adımlarla ilerlemeye başladı. Bezden topu Ian’ın ayak dibine bırakan Rollo nefes nefese dikildi, sarı kurt gözleriyle beni incelemeye başladı.</span></p>

    <p class="Normal para-style-override-7"><span class="char-style-override-9">Ian topu eline aldı, bir kez döndürdükten sonra açık kapıdan dışarıya fırlattı. Rollo hızla onu takip etti.</span></p>

    <p class="Normal para-style-override-7"><span class="char-style-override-9">“Sana bir şey sormak istiyorum yenge,” dedi Ian, bana dönerek. “Acelesi yok ama.”</span></p>

    <p class="Normal para-style-override-7"><span class="char-style-override-9">“Yoo, o kadar meşgul değilim.” Doğrularak ayağa kalktım, Ian’a Jamie’nin gölgeli kuytuya yaptığı bankı göstererek oturmasını işaret ettim.</span></p>

    <p class="Normal para-style-override-7"><span class="char-style-override-9">“Sor bakalım.” Yanına oturdum, eteğimin ucundaki toprağı silkeledim.</span></p>

    <p class="Normal para-style-override-7"><span class="char-style-override-9">“Evet. Ee...” Kemikli, ince ellerine baktı, dizlerini tuttu. “Ben...”</span></p>

    <p class="Normal para-style-override-7"><span class="char-style-override-9">“Yine frengi kapmadın, değil mi?” diye sordum, aynı bahçede başka bir genç adamla ettiğim sohbeti hatırlayarak. “Çünkü</span><span class="char-style-override-9" xml:lang="ar-SA"> eğer kaptıysan Ian, üzerinde D</span><span class="char-style-override-9">oktor Fentiman’ın şırıngasını kullanmaya hiç çekinmem, bilesin. Sen-”</span></p>

    <p class="Normal para-style-override-7"><span class="char-style-override-9">“Hayır, hayır!” dedi hemen. “Yoo, frengi kapmadım yenge. Mesele... Malva Christie.” </span><span class="char-style-override-9" xml:lang="ar-SA">İsim ağzından çıkar çıkmaz gerildi, sanki bıçağa davranmamdan korkuyordu. Ama ben derin bir nefes alıp rahatlamaya çalışmakla yetindim.</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="char-style-override-9">“Ne olmuş ona?” diye sordum, imalı bir dinginlikle.</span></p>

    <p class="Normal para-style-override-7"><span class="char-style-override-9">“Ee... yani, tam olarak onun hakkında da değil de... ne dediğiyle alakalı - Jamie Dayı hakkında.” Durdu, yutkundu; ben de bir kez daha nefes aldım. Durumun kendim ve Jamie üzerindeki etkisi o kadar rahatsız ediciydi ki başkalarına nasıl etki ettiğini düşünmüyordum. Ama dayısını küçüklüğünden beri idol bellemiş olan Ian, bu dedikodularla çok üzülüyor olmalıydı; bunu tahmin etmek zor değildi.</span></p>

    <p class="Normal para-style-override-7"><span class="char-style-override-9">“Ian kendine dert etme,” dedim, toprakla kirlenmiş elimi koluna koyarak. “O konu... yolunu bulur bir şekilde. Hep öyle olur.” Tabii genellikle büyük patırtılar kopararak. Malva’nın çocuğu büyük bir kozmik şaka sonucu kızıl saçlı doğarsa da... İhtimal aklıma gelince midem bulandı, gözlerimi kapadım.</span></p>

    <p class="Normal para-style-override-7"><span class="char-style-override-9">“Tabii, evet,” dedi Ian, son derece şüpheci bir tonla. “Ama Jamie Dayı hakkında söylenenler... Ardsmuir’den getirdiği adamlar bile... Ağızlarından çıkana hâkim olmuyorlar! Öyle şeyler söylüyorlar ki... tekrar edemem yenge, duymaya dayanamıyorum!”</span></p>

    <p class="Normal para-style-override-7"><span class="char-style-override-9">Uzun, çirkin yüzü mutsuzlukla büzüşmüştü. Birden anladım ki konuyla ilgili kendi şüphelerini taşıyor olabilirdi.</span></p>

    <p class="Normal para-style-override-7"><span class="char-style-override-9">“Ian,” dedim, toplayabildiğim bütün kuvvetle, “Malva’nın çocuğu Jamie’nin olamaz, mümkün değil. Buna inanıyorsun, değil mi?”</span></p>

    <p class="Normal para-style-override-7"><span class="char-style-override-9">Kafasını salladı ama gözlerimden kaçındı.</span></p>

    <p class="Normal para-style-override-7"><span class="char-style-override-9">“İnanıyorum,” dedi yava</span><span class="char-style-override-9" xml:lang="ar-SA">şça, sonra sertçe yutkundu. “Fakat </span><span class="char-style-override-9">yenge... benim olabilir.”</span></p>

    <p class="Normal para-style-override-7"><span class="char-style-override-9">Koluma bir arı konmuştu. Camsı kanatlarına bakarak hayvanın damarlarını, minik tüylerindeki sarı polen taneciklerini, nefes aldıkça kasılıp gevşeyen vücudunu inceledim.</span></p>

    <p class="Normal para-style-override-7"><span class="char-style-override-9">“Ah, Ian,” dedim, kendi kendime konuşurmuşum gibi bir tonla. “Ah, Ian...”</span></p>

    <p class="Normal para-style-override-7"><span class="char-style-override-9">Gerginlikten taş kesilmişti neredeyse ama kolumun altındaki kolu ben konuşunca biraz gevşedi. Gözlerini kapamıştı.</span></p>

    <p class="Normal para-style-override-7"><span class="char-style-override-9">“Özür dilerim yenge,” diye fısıldadı.</span></p>

    <p class="Normal para-style-override-7"><span class="char-style-override-9">Yanıt vermeden kolunu okşadım. Arı uçup gitti; onun yerinde olmayı çok istedim. Bütün işim toplayıcılık olsa, istediğim an güneşe doğru uçabilecek olsam ne güzel olurdu.</span></p>

    <p class="Normal para-style-override-7"><span class="char-style-override-9">Başka bir arı Ian’ın yakasına kondu; oğlan dalgınca bir hareketle hayvanı uzaklaştırdı.</span></p>

    <p class="Normal para-style-override-7"><span class="char-style-override-9">“Ee, o zaman,” dedi sonra, derin bir nefes alıp bana dönerek, “ne yapmalıyım yenge?”</span></p>

    <p class="Normal para-style-override-7"><span class="char-style-override-9" xml:lang="ar-SA">Çökük gözlerindeki sefalete eşlik eden endişe</span><span class="char-style-override-9">nin yanında, bir de korkuya benzer bir şey vardı artık.</span></p>

    <p class="Normal para-style-override-7"><span class="char-style-override-9">“Ne mi yapmalısın?” dedim, sesimle ifade ettiğim kadar şaşırarak. “Roosevelt aşkına Ian.”</span></p>

    <p class="Normal para-style-override-7"><span class="char-style-override-9">Bunu oğlanı güldürmek için söylememiştim, o da gülümsemedi bile ama yüz hatları biraz gevşedi.</span></p>

    <p class="Normal para-style-override-7"><span class="char-style-override-9">“Dua işini kastediyorsan, onu hallettim,” dedi buruk bir sesle. “Ama yani, olan oldu yenge; ne yapabilirim şimdi?”</span></p>

    <p class="Normal para-style-override-7"><span class="char-style-override-9">Alnımı ovaladım, düşünmeye çalıştım. Rollo topu geri getirmişti ama Ian’ın oynamaya hiç hali olmadığını görünce ağzından bıraktı ve sahibini bacağına yaslanıp oturdu.</span></p>

    <p class="Normal para-style-override-7"><span class="char-style-override-9">“Malva,” dedim sonunda. “Sana söyledi mi? Önceden yani?”</span></p>

    <p class="Normal para-style-override-7"><span class="char-style-override-9">“Kızın Jamie Dayı’yı, ben onu dışlayınca mı suçladığını düşündün?” Bana acı bir bakış attı, Rollo’nun boynunu kaşıdı. “Öyle düşünüyorsan seni suçlamam yenge ama hayır. Bana hiçbir şey söylemedi. Söylemiş olsaydı onunla hemen evlenirdim.”</span></p>

    <p class="Normal para-style-override-7"><span class="char-style-override-9" xml:lang="ar-SA">İtiraf etmiş olmanın rahatlamasıyla artık daha rahat konuşuyordu.</span></p>

    <p class="Normal para-style-override-7"><span class="char-style-override-9">“Yani kızla daha başta evlenmeyi düşünmedin mi?” diye sordum, biraz sertçe.</span></p>

    <p class="Normal para-style-override-7"><span class="char-style-override-9">“Ee... hayır,” dedi Ian, oldukça utangaç bir tonda. “Yani o öyle bir şekil- aslında hiç</span><span class="char-style-override-9" xml:lang="ar-SA"> düşünemedim</span><span class="char-style-override-9"> yenge. Sarhoştum. En azından ilk seferinde,” diye ekledi birkaç saniye sonra.</span></p>

    <p class="Normal para-style-override-7"><span class="char-style-override-9">“İlk mi- kaç kere- tamam, söyleme bana. O detaylar size kalsın.” Elimin sert bir hareketiyle susmasını işaret ettim, doğruldum. “Bobby Higgins’le- ”</span></p>

    <p class="Normal para-style-override-7"><span class="char-style-override-9">Ben devamını getiremeden kafa sallamaya başladı, gözlerini görememem için göz kapaklarını indirdi. Bronz tenine rağmen kızardığı belli oluyordu.</span></p>

    <p class="Normal para-style-override-7"><span class="char-style-override-9">“Evet, o yüzden. Yani kızla evlenmeye niyetim yoktu, hiç olmamıştı da ama yine de işler değişirdi eğer...” Duraksadı, yüzünü ovaladı, devam etti. “Ben biraz ara vermek istedim; kızın karım olmasını istemiyordum fakat ondan uzak da duramıyordum. Kulağa nasıl geldiğini hayal edebiliyorum yenge ama doğruyu söylemem lazım.” Derin bir nefes aldı.</span></p>

    <p class="Normal para-style-override-7"><span class="char-style-override-9">“Onu... beklerdim. Ormanda, odun toplamaya geldiğinde, işte... beni görünce hiç konuşmaz, sadece gülümserdi. Sonra eteklerini biraz kaldırır... sonra da dönüp kaçardı. Tanrım, onun peşinde nasıl koşturuyordum,” dedi acı bir tonda. “Sonra, bir gün ben oraya geç gittim; Malva orada, her zaman buluştuğumuz yerde değildi. Uzaklarda bir kahkaha duyunca oraya gittim...”</span></p>

    <p class="Normal para-style-override-7"><span class="char-style-override-9">Elini öyle bir sıktı ki biraz daha çabalasa parmaklarından birini kırabilirdi. Yüzünü buruşturdu. “Yani, şöyle diyeyim, o bebek Bobby Higgins’ten de olabilir,” dedi Ian, ısırdığı dudaklarının arasından.</span></p>

    <p class="Normal para-style-override-7"><span class="char-style-override-9">Hastalığın etkilerini atlatırken hissettiğim bitkinlik o saniye geri döndü. Nefes almak bile ızdıraplıydı sanki. Çitlere yaslandım, asmanın kuru yaprağının boynumu okşamasına, yanan yanaklarımı serinletmesine izin verdim.</span></p>

    <p class="Normal para-style-override-7"><span class="char-style-override-9">Kafası ellerinin arasında olan Ian öne doğru eğildi, lekeli yeşil gölgeler boynunun üstünde hareket etti.</span></p>

    <p class="Normal para-style-override-7"><span class="char-style-override-9">“Ne yapayım?” diye sordu sonunda. Sesi benim yorgunluğumu yansıtıyordu sanki. “İtiraf etmek sorun değil, yani çocuğun benden olabileceğini. Ama bir faydası olur mu dersin?”</span></p>

    <p class="Normal para-style-override-7"><span class="char-style-override-9">“Hayır,” dedim yorgunca. “Olmaz.” İnsanların fikri değişmezdi, Ian’ın dayısı için yalan söylediğini düşünürlerdi. Kızla evlenmeye kalkışsa bile- </span></p>

    <p class="Normal para-style-override-7"><span class="char-style-override-9">Aklıma bir fikir gelince tekrar doğruldum.</span></p>

    <p class="Normal para-style-override-7"><span class="char-style-override-9">“Bobby’den haberin olmadan önce</span><span class="char-style-override-9" xml:lang="ar-SA"> kızla evlenmek istemiyordun, öyle mi? Neden?” diye sordum merakla.</span></p>

    <p class="Normal para-style-override-7"><span class="char-style-override-9">Kafasını kaldırdı, çaresizlik belirten bir el hareketi yaptı.</span></p>

    <p class="Normal para-style-override-7"><span class="char-style-override-9">“Nasıl diyeyim... Kız, evet, güzelce bir kız, iyi huylu da sayılır yani... bilmiyorum yenge. Onunlayken hep içimden geçen bir şey vardı - onla beraber olurken uyuyakalmaktan korkuyordum.”</span></p>

    <p class="Normal para-style-override-7"><span class="char-style-override-9">Pis bir bakış attım.</span></p>

    <p class="Normal para-style-override-7"><span class="char-style-override-9">“İtici bir durum, anladım.”</span></p>

    <p class="Normal para-style-override-7"><span class="char-style-override-9">Duymazdan geldi, kaşlarını çattı.</span></p>

    <p class="Normal para-style-override-7"><span class="char-style-override-9">“İkimizden hangisinin baba olduğunu belirleyecek bir yöntem yok, değil mi yenge?” diye sordu birden. “Çünkü</span><span class="char-style-override-9" xml:lang="ar-SA"> eğer benimse, çocuğu sahiplenmek isterim. Çocuk uğruna kızla evlenirim de zaten, gerisi önemli değil. Ama benimse.”</span></p>

    <p class="Normal para-style-override-7"><span class="char-style-override-9">Bree bana Ian’ın başından geçenleri daha önce anlatmıştı; Mohavk karısı Emily’den, kızlarının ölümünden haberim vardı. O an aklıma Faith geldi. Ölü doğmuş olsa da hep benimle olan Faith.</span></p>

    <p class="Normal para-style-override-7"><span class="char-style-override-9">“Ah, Ian, ah,” dedim, saçlarına dokunarak. “Çocuğun tipinden anlarız elbet ama onun da garantisi yok. Hemen anlaşılmaz zaten.”</span></p>

    <p class="Normal para-style-override-7"><span class="char-style-override-9">Başını salladı, iç geçirdi. “Çocuğun benim olduğunu söyleyip kızla evlenirsem, insanlar yine de konuşmaya devam ederler ama yani, bir süre sonra...” Sesi kesildi. Evet, dedikodular bir süre sonra kesilirdi. Ancak Jamie’yi suçlayanlar, Malva’ya fahişe gözüyle bakanlar tamamen yok olmazlar, fikirleri bir yerlerde kalırdı yine de - kız zaten pek matah değil, diye hatırlattım kendime ama Ian’ın karısı olursa öyle denmesi oğlanın hiç hoşuna gitmezdi tabii. Ayrıca, böyle şartlar altında, güvenemeyeceği ve pek de hoşlanmadığı bir kadınla evlenirse, Ian’ın hali ne olurdu?</span></p>

    <p class="Normal para-style-override-7"><span class="char-style-override-9">“Pekâlâ, o halde,” diye başladım ayağa kalkıp gerinirken, “sen bir şey yapma şimdilik. Jamie’yle bir konuşayım. Ona söylememe kızmazsın, değil mi?”</span></p>

    <p class="Normal para-style-override-7"><span class="char-style-override-9">“Kızmak ne demek yenge, ke</span><span class="char-style-override-9" xml:lang="ar-SA">şke kendim konuşabilsem</span><span class="char-style-override-9"> ama...” Bankın üstünde, kamburunu çıkararak oturmaya devam etti. Rollo yerde, kafasını ayaklarına dayayarak yatıyordu. İçimdeki acıma duygusuna dayanamayarak Ian’a sarıldım; o da kafasını benimkine, bir çocuk gibi yasladı.</span></p>

    <p class="Normal para-style-override-7"><span class="char-style-override-9">“Dünyanın sonu değil sonuçta,” dedim.</span></p>

    <p class="Normal para-style-override-7"><span class="char-style-override-9">Güneş dağın eteklerini yakarken gökyüzü kızıl ve altın renklerinde yanıyor, tatlı kıvılcımlarını çitlerin arasından üstümüze saçıyordu.</span></p>

    <p class="Normal para-style-override-7"><span class="char-style-override-9">“Değil,” diye onayladı ama sesi bunun aksini söyler gibiydi.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>