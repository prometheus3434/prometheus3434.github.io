<html xmlns="http://www.w3.org/1999/xhtml">
<head>
  <title>karvekul2-39</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-34"><span class="bold">89. Ay Işığında Kaçamak</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">“Birine vuracağın zaman Sassenach, yumuşak yerlerine hedef almaya çalış. Yüzün çok fazla kemiği vardır. Dişleri düşün...”</span></p>

    <p class="Normal para-style-override-7"><span class="char-style-override-9">Jamie kar</span><span class="char-style-override-9" xml:lang="ar-SA">ısının parmaklarını ayırıp sıyrı</span><span class="char-style-override-9">lmış, şiş yerleri yavaşça ovdu, nefesini dişlerinin arasından verdi.</span></p>

    <p class="Normal para-style-override-7"><span class="char-style-override-9">“Tavsiyen için teşekkür ederim de acaba sen kavga sırasında, karşındakine vurarak kaç kere elini kırdın?”</span></p>

    <p class="Normal para-style-override-7"><span class="char-style-override-9">Jamie gülmek istedi; Claire’in çileden çıkarak o küçük oğlanı pataklayışı, saçlarının rüzgârla savruluşu, kan bürümüş gözleri, ileride çok kıymetli bir hatıra olacaktı. Ama gülmedi.</span></p>

    <p class="Normal para-style-override-7"><span class="char-style-override-9">“Elin kırık değil, </span><span class="italik char-style-override-8">a nighean</span><span class="char-style-override-9">.” Claire’in parmaklarını büktü, ellerini kendi ellerinin arasına alarak gevşek yumruklar haline getirdi.</span></p>

    <p class="Normal para-style-override-7"><span class="char-style-override-9">“Nereden biliyorsun?” diye terslendi Claire. “Doktor benim!”</span></p>

    <p class="Normal para-style-override-7"><span class="char-style-override-9">Jamie gülümsemesine hâkim olmayı kesti.</span></p>

    <p class="Normal para-style-override-7"><span class="char-style-override-9">“Kırılmış olsa,” dedi, “bembeyaz olurdun, kusardın. Kıpkırmızı kesilip huysuzluk etmezdin.”</span></p>

    <p class="Normal para-style-override-7"><span class="char-style-override-9">“Başlatma huysuzluğuna!” Claire elini ondan kurtardı, göğsünün üstünde sıktı, Jamie’ye öfke dolu bir bakış attı. Aslında birazcık pembeleşmişti ve kafasının etrafındaki saçlarının birbirine girmesiyle aşırı çekici bir görüntüye sahip olmuştu. Brown’un adamlarından biri saldırıdan sonra yere düşmüş olan </span><span class="char-style-override-9" xml:lang="ar-SA">şapkasını alıp ona geri vermişti. Claire de ş</span><span class="char-style-override-9">apkayı sinirle hemen eyer çantasının içine tıkıştırmıştı.</span></p>

    <p class="Normal para-style-override-7"><span class="char-style-override-9">“Aç mısın canım?”</span></p>

    <p class="Normal para-style-override-7"><span class="char-style-override-9">“Evet,” diye itiraf etti, kırık kemiklerin uzun vadede büyük açlığa yol açmasına rağmen iştahı kısa vadede kapadığının Jamie kadar farkındaydı.</span></p>

    <p class="Normal para-style-override-7"><span class="char-style-override-9">Jamie eyer çantasının içini karıştırdı ve avuç dolusu kuru kayısıyla büyük bir kalıp keçi peyniri bulunca Bayan Bug’a duacı oldu. Brown’un adamları kendi ateşlerinin üstünde bir şey pişiriyorlardı ama Claire ve Jamie ilk geceden beri onların yemeklerine dokunmamışlardı.</span></p>

    <p class="Normal para-style-override-7"><span class="char-style-override-9">Bu saçmalık nereye kadar sürecek, diye merak etti Jamie, peynirden biraz koparıp karısına uzatırken. Belki bir haftalık yemekleri daha vardı, idareli davranırlarsa. Sahile ulaşmalarına yeterdi, hava şartları elverirse ama sonra?</span></p>

    <p class="Normal para-style-override-7"><span class="char-style-override-9">Brown’un bir planı olmadığının, ilk dakikadan beri kontrolü dışında gelişen bu durumla ne yapacağını bilemediğinin farkındaydı. Adamın hırsı, kini ve garezi vardı amcak şurası açıktı ki ileri görüşlülükten yoksundu.</span></p>

    <p class="Normal para-style-override-7"><span class="char-style-override-9">Adam artık Jamie ve Claire’i peşine takarak hedefi ya da sonu belli olmayan bir yolculuğa çıkmış, bu arzu etmediği sorumluluğu bir kedinin kuyruğuna bağlanmış teneke bir kutu gibi peşinde taşıyordu. Gerçekten de çok rahatsız bir hayvanı andıran Brown, kendi kuyruğunu koparmanın eşiğindeydi. Fırlatılan taşlar, adamlarının yarısını yaralamıştı. Jamie düşünceli halde dirseğinin ucundaki bir çürüğü yokladı.</span></p>

    <p class="Normal para-style-override-7"><span class="char-style-override-9">Kendisinin bir seçim şansı yoktu belki ama artık Brown da bu kaderi onunla paylaşıyordu. Adamlar huzursuzlanmaya başlamışlardı, çünkü topraklarında ilgilenmeleri gereken ekinleri, düzenli bir hayatları vardı ve bu gereksiz, neye hizmet ettiği belirsiz iş için başlarındakiyle pazarlık etmemişlerdi.</span></p>

    <p class="Normal para-style-override-7"><span class="char-style-override-9">Kendi başına kaçıp gitmek hiç zor olmazdı ama sonra ne yapacaktı? Claire’i Brown’un ellerine bırakamazdı; hem onu da kurtarsa bile, bu durum sürerken Tepe’ye</span><span class="char-style-override-9" xml:lang="ar-SA"> dönemezdi. Kendilerini hemen hemen aynı durumda tekrar bulmaları işten </span><span class="char-style-override-9">bile olmazdı.</span></p>

    <p class="Normal para-style-override-7"><span class="char-style-override-9">Derin bir nefes aldı, nefesini bir süre tutup yavaşça verdi. Kaburgalarının çatladığını sanmıyordu fakat zedelenmişlerdi.</span></p>

    <p class="Normal para-style-override-7"><span class="char-style-override-9">“Yanında biraz merhem vardır herhalde, ha?” dedi, Claire’in tıbbi çantasını kafasıyla göstererek.</span></p>

    <p class="Normal para-style-override-7"><span class="char-style-override-9">“Tabii.” Claire ağzındaki peyniri yuttu, çantaya uzandı. “Kafandaki kesiğe süreyim biraz.”</span></p>

    <p class="Normal para-style-override-7"><span class="char-style-override-9">Jamie ona izin verdi ama karşılığında onun elini merhemleme sözü aldı. Claire başta itiraz etti, buna gerek olmadığını, merhemi gerekli şeyler için saklamaları gerektiğini söyledi ama sonunda elini Jamie’ye teslim etti. Güzel kokulu krem o küçük, kırılgan kemiklerin üstündeki yaralara yedirildi.</span></p>

    <p class="Normal para-style-override-7"><span class="char-style-override-9">Claire bu kadar çaresiz olmaktan her durumda nefret ediyordu ama haklılığının verdiği öfkesi de yavaş yavaş geçiyordu. Brown ve çetesine sert bir ifade takınmaya devam etse de Jamie onun korktuğunun farkındaydı. Haksız da değildi.</span></p>

    <p class="Normal para-style-override-7"><span class="char-style-override-9">Brown rahatsızdı, huzursuzdu. Volta atıp duruyor, adamlarıyla saçma sapan konuşuyor, kösteklenmiş atları gereksiz yere sürekli kontrol ediyor, hindiba kahvesi alıp buz gibi olana kadar içmiyor, sonra da çalılara döküyordu. Huzursuz bakışları sürekli ikisinin üstüne dönüyordu.</span></p>

    <p class="Normal para-style-override-7"><span class="char-style-override-9">Adam tez canlı, telaşlı, tecrübesiz biriydi. Salak sayılmaz, diye düşündü Jamie. Esir aldığı ikili hakkında dedikodular yayıp olayı daha da büyük bir skandal haline çevirme stratejisinin kusurlarının farkına vardığı da açıktı, hele ki kendisi onlara yakın kalmak zorundayken.</span></p>

    <p class="Normal para-style-override-7"><span class="char-style-override-9">Jamie’yle Claire’ın küçük öğünleri bitince Jamie yavaşça uzandı, Claire de kendini huzurlu hissetmek için kaşık pozisyonunda onun yanına</span><span class="char-style-override-9" xml:lang="ar-SA"> kıvrıldı.</span></p>

    <p class="Normal para-style-override-7"><span class="char-style-override-9">Dövüşmek bitkinlik veren bir işti, korkmak da öyleydi; Claire saniyeler içinde uykuya daldı. Jamie de bilincinin mola vermek istediğini hissetti ama kendini hemen salıvermedi. Onun yerine, kendisine Brianna’nın söylediği bazı şiirleri düşündü - Boston’daki gümüşçünün ikazı Lexington’a götürmesini anlatan şiiri çok seviyordu.</span></p>

    <p class="Normal para-style-override-7"><span class="char-style-override-9">Diğerleri de geceyi geçirmek için yerlerini almaya başlamıştı; Brown hâlâ huzursuzdu, gözlerini yere indirmiş oturuyor, sonra kalkıp volta atıyordu. Christie ise neredeyse üstünde oturduğu kaya kadar hareketsizdi ama o da uyumaya niyetlenmedi. Elindeki yemeğe neredeyse hiç dokunmamıştı.</span></p>

    <p class="Normal para-style-override-7"><span class="char-style-override-9">Christie’nin botunun yanında bir hareketlilik oldu; minik bir fare, yerdeki sahipsiz tabağın içindeki yemeği kapmıştı.</span></p>

    <p class="Normal para-style-override-7"><span class="char-style-override-9">Jamie birkaç gün önce, uzun süredir aklının bir köşesinde olmasına rağmen adını koyamadığı ya da bilinçaltından çıkaramadığı bir şeyin farkına vardı: Tom Christie, Claire’e aşıktı.</span></p>

    <p class="Normal para-style-override-7"><span class="italik char-style-override-8">Zavallı herif</span><span class="char-style-override-9">, diye düşündü. Christie’nin Claire’in Malva’nın ölümüyle bir ilgisi olduğuna pek inandığı da yoktu, çünkü olsa yanlarında olmazdı. Ama Jamie’nin masumiyetine gelince...</span></p>

    <p class="Normal para-style-override-7"><span class="char-style-override-9">Karanlığın örtüsü altında yatmaya devam etti, Christie’nin bitkin yüz hatlarına yansıyan ateşin</span><span class="char-style-override-9" xml:lang="ar-SA"> ışıltılarının oynayışını izledi. Adamın gözleri yarı kapalıydı, ne düşündüğü anlaşılmıyordu. Kitap gibi okunabilecek kişiler var</span><span class="char-style-override-9">dı ve Tom Christie bunlardan biri değildi. Ama yaşarken ölmüş biri olup olmadığı...</span></p>

    <p class="Normal para-style-override-7"><span class="char-style-override-9">Acaba bu halin nedeni yalnızca kızının makûs talihi miydi, yoksa umutsuzca bir kadına ihtiyaç duyması mıydı? Bu ihtiyacı, ruhu kemiren o hissi biliyordu, daha önce kendi tatmıştı. Yoksa Christie kızının Claire tarafından öldürüldüğünü ya da onun olayla bir ilgisi olduğunu mu düşünüyordu? Durum öyleyse, bu da insanı çok büyük bir ikilemde bırakırdı.</span></p>

    <p class="Normal para-style-override-7"><span class="char-style-override-9">Kadına duyulan ihtiyaç... bu düşünce onu tekrar içinde bulunduğu ana döndürdü ve farkına vardı ki bir süredir arkalarındaki ormandan gelmesini beklediği sesler artık geliyordu. Son iki gündür takip ediliyorlardı, Jamie bunu biliyordu; dün gece geniş bir açıklıkta, üstlerini örtmeden kamp yapmışlardı.</span></p>

    <p class="Normal para-style-override-7"><span class="char-style-override-9">Ağır ve şüphe uyandırmayan hareketlerle ayağa kalktı, Claire’i peleriniyle örttü ve tuvalete gidecekmişçesine ormana daldı.</span></p>

    <p class="Normal para-style-override-7"><span class="char-style-override-9">Ay solgundu, hilale daha yakındı, o yüzden ağaçların arasında pek ışık yoktu. Ateşin yarattığı gölgelere karşı gözlerini kapadı, sonra açıp karanlığa, cisimlerin boyutsuz siluetlerine, ruhların hâkim olduğu havaya alıştı.</span></p>

    <p class="Normal para-style-override-7"><span class="char-style-override-9">Ama çam ağaçlarından birinin arkasından gelen şey bir ruh değildi.</span></p>

    <p class="Normal para-style-override-7"><span class="char-style-override-9">“Kutsal Mikail koru bizi,” dedi Jamie yumuşakça.</span></p>

    <p class="Normal para-style-override-7"><span class="char-style-override-9">“Kutsal melekler seninle olsun dayı,” dedi Ian, aynı yumuşaklıkla. “Ama biraz insan gücünün de faydası olurdu diye düşünüyorum.”</span></p>

    <p class="Normal para-style-override-7"><span class="char-style-override-9">“Eh, İlahi Güçler müdahale etmek için kulları aracı olarak kullanacaksa da itiraz etmem doğrusu,” dedi Jamie, yeğeninin varlığıyla büyük bir sevinç duyarak. “Bu saçmalıktan başka nasıl çıkacağımızı bilemiyorum zaten.”</span></p>

    <p class="Normal para-style-override-7"><span class="char-style-override-9">Ian bir homurtu çıkardı; Jamie yeğeninin kafasını kampa ve ortadaki sönmüş ateşe çevirdiğini gördü. Başka laf etmeden ormanın derinliklerine ilerlediler.</span></p>

    <p class="Normal para-style-override-7"><span class="char-style-override-9">“Çok uzun süre ortadan kaybolursam peşime düşerler,” dedi Jamie. “Tepe’de durum nasıl?”</span></p>

    <p class="Normal para-style-override-7"><span class="char-style-override-9">Ian omzunu silkti.</span></p>

    <p class="Normal para-style-override-7"><span class="char-style-override-9">“Dedikodular dönüyor,” dedi, ses tonu ve vurgusuyla bu “dedikodular” içinde kocakarı çekiştirmesinden ucu kavgaya varacak laflara kadar her şeyin var olduğunu belli etti. “Daha ölen yok gerçi. Ne yapayım Jamie Dayı?”</span></p>

    <p class="Normal para-style-override-7"><span class="char-style-override-9">“Şu Richard Brown... Sürekli düşünüyor; bu herifin halleriyle neye, nereye varacağımızı Tanrı bilir.”</span></p>

    <p class="Normal para-style-override-7"><span class="char-style-override-9">“Çok düşünen adamlar tehlikeli olurlar,” dedi Ian ve güldü. Yeğeninin hiçbir kitabı kendi isteğiyle okuduğuna </span><span class="char-style-override-9" xml:lang="ar-SA">şahit olmayan</span><span class="char-style-override-9"> Jamie ona inanamayan gözlerle baktı.</span></p>

    <p class="Normal para-style-override-7"><span class="char-style-override-9">“Evet, tehlikeli bir adam gerçekten,” dedi sakince. “Yol üzerindeki bütün meyhanelerde, hanlarda, barlarda hikâyeler anlatıp durdu - sanırım sonunda ikimizi onun elinden alabilecek zavallı bir polis bulmayı umuyordu. Belki de bir çete dayanamayıp bizi eline geçirir de asar diye beklemiştir. Fazla yük olduk tabii ona.”</span></p>

    <p class="Normal para-style-override-7"><span class="char-style-override-9">“Öyle mi? Kafasında öyle bir şey kurduysa dayı, adam başarılı oldu demektir. Ardınızdan gelirken kulak misafiri olduğum şeylerden haberdar olmak istemezsin.”</span></p>

    <p class="Normal para-style-override-7"><span class="char-style-override-9">“Biliyorum.” Jamie dikkatlice gerindi, hassas kaburgalarını incitmemeye çalıştı. Daha beter halde olmaması Tanrı’nın bir lütfuydu - tabii bir de Claire’in saldırıyı yavaşlatan öfkesi vardı. Herkes bir süreliğine olduğu yerde kalıp onun çocuğu hınçla tartaklamasını izlemişti.</span></p>

    <p class="Normal para-style-override-7"><span class="char-style-override-9">“Ama avlanmasını umduğu insanların bu kadar yakınında durmaması gerektiği sonunda aklına geldi. Düşünüyor şimdi. Yanımızdan uzaklaşırsa ya da birini gönderirse...”</span></p>

    <p class="Normal para-style-override-7"><span class="char-style-override-9">“Tamam, izlerim.”</span></p>

    <p class="Normal para-style-override-7"><span class="char-style-override-9">Jamie yeğeninin kafasını salladığını görmekten çok hissetti; gölgelerin içinde duruyorlardı. Ian hareketlendi, gidecek gibi oldu, sonra tereddüte düştü.</span></p>

    <p class="Normal para-style-override-7"><span class="char-style-override-9">“Bir süre bekleyip sonra sıvışmaya kalksak daha iyi olmaz mı dayı? Yakınlardaki tepelerde saklanılabilecek güzel yerler var - şafağa kadar güvende oluruz.”</span></p>

    <p class="Normal para-style-override-7"><span class="char-style-override-9" xml:lang="ar-SA">Öneri çok cezbediciydi. Jamie karanlık, vahşi ormanın çekiciliğini ve daha da önemlisi, özgürlüğün özlemini iliklerinde hissetti. Ağaçlığa girse, bir süre kalsa... Ama kafasını iki yana salladı.</span></p>

    <p class="Normal para-style-override-7"><span class="char-style-override-9">“Olmaz Ian,” diye yanıt verdi, dediğinin aksini hissettiğini sesiyle belli etmeden duramayarak. “O zaman kanun kaçağı olmuş oluruz - başımıza ödül koyarlar. Taşra zaten bizi dışlamışken... afişler bastırırlar. Halk hemen Brown’un yapmak istediği şeyi yapar. Hem ayrıca kaçmış olursak bu suçluluğun itirafı gibi bir şey olur.”</span></p>

    <p class="Normal para-style-override-7"><span class="char-style-override-9">Ian iç geçirdi ama kabullenerek başını salladı.</span></p>

    <p class="Normal para-style-override-7"><span class="char-style-override-9">“Tamam o zaman,” dedi. Bir adım yaklaşıp dayısını kucakladı, sonra kayboldu.</span></p>

    <p class="Normal para-style-override-7"><span class="char-style-override-9">Jamie içindeki uzun, içli nefesi zedelenmiş kaburgaların arasından yukarı salıverdi.</span></p>

    <p class="Normal para-style-override-7"><span class="char-style-override-9">“Tanrı yanında olsun Ian,” dedi karanlığa, sonra da geri döndü.</span></p>

    <p class="Normal para-style-override-7"><span class="char-style-override-9">Karısının yanına uzandığında kamp alanı sakindi. Adamlar battaniyelerinin içinde kütük gibi yatıyorlardı. Yitmekte olan ateşin etrafında iki siluet vardı: hem Richard Brown hem de Thomas Christie, birer kayanın üstüne oturmuş ve düşünceleriyle baş başa kalmışlardı.</span></p>

    <p class="Normal para-style-override-7"><span class="char-style-override-9">Claire’i uyandırıp anlatmalı mıydı? Jamie biraz düşündü, yanağını karısının yumuşak saçlarının sıcaklığına dayadı, bunu yapmamaya karar verdi. Ian’ın varlığından haberdar olmak Claire’i sevindirirdi, elbette ama Brown’un herhangi bir şeyden şüphe duymasına neden olmamalılardı ve adamın bunu Claire’in hal, tavır ve hatta yüz ifadelerinden çıkarabileceğinden endişe ediyordu. Hayır... en azından şimdilik.</span></p>

    <p class="Normal para-style-override-7"><span class="char-style-override-9">Christie’nin ayaklarının olduğu yere bir göz atınca solgun hareketlilik dikkatini çekti; fare, ziyafet için arkadaşlarını çağırmıştı.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>