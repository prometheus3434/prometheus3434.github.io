<html xmlns="http://www.w3.org/1999/xhtml">
<head>
  <title>karvekul2-37</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-32"><span class="bold">87. Adalet Benimdir, Der Tanrı</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Lord John’dan gelen son paketi yokladım, onu açabilmek için cesaretimi toplamaya çalıştım. Küçük, ahşap bir kasaydı bu; belki de içinde biraz daha vitriyol vardı. Belki biraz daha eter yapabilirdim öyleyse, gerçi neye yarayacaksa... İnsanlar artık küçük yaralar, bereler için bile bana gelmeyi kesmişlerdi, cerrahi operasyonlar şöyle dursun.</span></p>

    <p class="Normal para-style-override-7"><span class="char-style-override-9">Parmağımı tezgâhın üstündeki tozun üstünde gezdirince en azından bunun icabına bakabileceğimi düşündüm; Bayan Bug evin kalanını pırıl pırıl tutuyordu ama ameliyathaneme gelmiyordu. Çok uzun yapılacaklar listeme toz alma işini de ekledim fakat hemen işe girişmeye hiç niyetim yoktu.</span></p>

    <p class="Normal para-style-override-7"><span class="char-style-override-9" xml:lang="ar-SA">İç geçirip ayağa kalktım, koridorun karşısına geçtim. Jamie masasındaydı, elinde bir tüy kalem döndürüyor, yarısı bitmiş mektuba bakıyordu. Beni görünce tüyü bıraktı, gülümsedi.</span></p>

    <p class="Normal para-style-override-7"><span class="char-style-override-9">“Nasıl gidiyor Sassenach?”</span></p>

    <p class="Normal para-style-override-7"><span class="char-style-override-9">“Fena değil,” dedim. Y</span><span class="char-style-override-9" xml:lang="ar-SA">üzünde kasılmalardan kaynaklanan çizgiler vardı</span><span class="char-style-override-9"> - belli ki o da en fazla benim kadar iyiydi. “Ian’ı bütün gün görmedim. Gidiyor muymuş, öyle mi dedi?” Cherokeeler’in yanına, demek istiyordum. Tepe’den uzaklaşmak istemesi şaşılacak şey değildi, aslında bu kadar kalmış olmasının bile büyük bir metanet göstergesi olduğunu düşünmüştüm. Oğlanın üstündeki bakışlar, insanların onu görünce aralarında fısıldaşmaya başlamaları ve hatta doğrudan suçlayanlar...</span></p>

    <p class="Normal para-style-override-7"><span class="char-style-override-9">Tekrar baş</span><span class="char-style-override-9" xml:lang="ar-SA">ını</span><span class="char-style-override-9"> salladı, tüyü kavanozuna koydu.</span></p>

    <p class="Normal para-style-override-7"><span class="char-style-override-9">“Evet, ben gitmesini söyledim. Kalmasının bir faydası da yok, daha çok kavgaya neden olur.” Ian kavgaları hakkında konuşmuyordu ama yemeğe geldiğinde birden fazla gece yüzünde bereler görmüştük.</span></p>

    <p class="Normal para-style-override-7"><span class="char-style-override-9">“Tamam, o halde Bayan Bug yemek yapmaya başlamadan ona haber versem iyi olur.” Ancak ayağa kalkmak için kılımı dahi kıpırdatmadım. Jamie’nin yanında olmaktan dolay</span><span class="char-style-override-9" xml:lang="ar-SA">ı küçük bir rahatlık duyuyordum,</span><span class="char-style-override-9"> sanki burada kucağımdaki minik, kanlı ağırlığın hatırasından uzaklaşıyordum. Malva’nın o şaşkın gözlerinin halinden de.</span></p>

    <p class="Normal para-style-override-7"><span class="char-style-override-9">Avluya gelen birkaç atın sesi kulağıma çalındı. Jamie’ye baktım; kafasını iki yana salladı, kaşlarını kaldırdı, sonra da ayağa kalkıp davetsiz misafirleri karşılamaya gitti. Ben de koridorda onu takip ettim, ellerimi önlüğüme sildim ve aklımdaki yemek menüsünü gelen seslere bakılırsa muhtemelen bir düzine yeni misafirimiz için yeniden düzenlemeye çalıştım.</span></p>

    <p class="Normal para-style-override-7"><span class="char-style-override-9">Jamie kapıyı açtı, kalakaldı. Omzunun üstünden baktığımda içim dehşetle sarsıldı. Batmakta olan güneşin önündeki karaltılar halindeki atlıları görür görmez kendimi tekrar malthanenin orada, üstümde kombinezonumdan başka bir şey yokmuş, ter içindeymişim gibi hissettim. Jamie nefesimin kesildiğini duyunca elini </span><span class="char-style-override-9" xml:lang="ar-SA">önüne uzattı</span><span class="char-style-override-9">, daha fazla yaklaşmamamı işaret etti.</span></p>

    <p class="Normal para-style-override-7"><span class="char-style-override-9">“Ne istiyorsun Brown?” dedi, dostanelikten uzak bir tonla.</span></p>

    <p class="Normal para-style-override-7"><span class="char-style-override-9">“Karın için geldik,” dedi Richard Brown. Sesinde net bir zafer havası vardı; bunu fark ettiğim anda vücudumdaki tüm tüyler diken diken oldu, gözlerimin önünde siyah noktalar uçuşmaya başladı. Geriye doğru bir adım attım, ayaklarımı neredeyse hissetmiyordum. Düşmemek için ameliyathanemin kapı pervazına tutundum.</span></p>

    <p class="Normal para-style-override-7"><span class="char-style-override-9">“O halde hemen geri dönebilirsiniz,” dedi Jamie, aynı kötücül tonla. “Karımın sizinle bir işi olamaz, sizin de onunla.”</span></p>

    <p class="Normal para-style-override-7"><span class="char-style-override-9">“Aa, işte şimdi yanıldın </span><span class="italik char-style-override-8">Bay</span><span class="char-style-override-9"> Fraser.” Gözlerimin önündeki noktalar kaybolmuştu, adamın atını verandaya yanaştırdığını gördüm. Eğildi, kapıdan içeri göz attı ve -beni görmüş olacak ki- yüzüne iğrenç bir gülüş yerleştirdi.</span></p>

    <p class="Normal para-style-override-7"><span class="char-style-override-9">“Karını tutuklamaya geldik... cinayet suçundan.”</span></p>

    <p class="Normal para-style-override-7"><span class="char-style-override-9">Jamie kapıyı tutan elini kastı, yavaşça sırtını dikleştirdi. Adeta iki beden büyüdü.</span></p>

    <p class="Normal para-style-override-7"><span class="char-style-override-9">“Arazimi terk edin beyefendi,” dedi, son derece kalın bir sesle. “Derhal.”</span></p>

    <p class="Normal para-style-override-7"><span class="char-style-override-9">Arkamdan gelen ayak seslerini duymaktan çok hissettim. Bayan Bug neler olduğunu anlamak için gelmişti.</span></p>

    <p class="Normal para-style-override-7"><span class="char-style-override-9">“Tanrı bizi korusun,” diye fısıldadı kapıdaki adamları görünce. Sonra gitti, çıt çıkarmaksızın, hızla evin içine döndü. Onu takip etmeliydim, arka kapıdan çıkıp kaçmalıydım, ormana gidip saklanmalıydım. Ama ayaklarım donmuştu. Hareket etmek şöyle dursun, neredeyse nefes dahi alamıyordum.</span></p>

    <p class="Normal para-style-override-7"><span class="char-style-override-9">Richard Brown da Jamie’nin omzunun üstünden bana bakıyordu. Yüzündeki ifadede açık tiksinti, zafer duygusuyla karışıktı.</span></p>

    <p class="Normal para-style-override-7"><span class="char-style-override-9">“Gideceğiz, elbette gideceğiz,” dedi, o da omuzlarını dikleştirerek. “Kadını teslim et de hemen gidelim. Buhar gibi kayboluruz, söz,” dedi, güldü. Alttan alta, sarhoş olup olmadığını düşünmeye başladım.</span></p>

    <p class="Normal para-style-override-7"><span class="char-style-override-9">“Siz buraya ne hakla geliyorsunuz?” diye hesap sordu Jamie. Sol elini kaldırdı, kamasını tehdit edercesine tuttu. Onu görünce içimde çoktan çakmış olması gereken</span><span class="char-style-override-9" xml:lang="ar-SA"> kıvılcım çaktı ve koridorda sendeleyerek mutfağa, silahlara doğru hareket ettim.</span></p>

    <p class="Normal para-style-override-7"><span class="char-style-override-9">“... Güvenlik Komitesi,” diye bitti Brown’un cümlesi. Av tüfeğini ocağın üstündeki halkalarından çıkardım ve büfenin çekmecesini hemen açıp oradaki üç tabancayı ameliyat önlüğümün geniş ceplerine doldurdum.</span></p>

    <p class="Normal para-style-override-7"><span class="char-style-override-9">Ellerim titriyordu. Tereddüt ettim - tabancalar dolu ve hazırdı, çünkü Jamie bunları her gece kontrol ederdi. Mermi kesesini, barutu almalı mıydım? Zaman yoktu - Brown’un ve Jamie’nin bağrışan sesleri kulağımı çınlatıyordu.</span></p>

    <p class="Normal para-style-override-7"><span class="char-style-override-9">Arka kapı açılınca kafam hemen oraya döndü; yabancı bir adam gözlerini bana dikmişti. Sırıtarak elini uzattı, kolumu tutmak üzereydi.</span></p>

    <p class="Normal para-style-override-7"><span class="char-style-override-9" xml:lang="ar-SA">Önlüğümdeki tabancalardan birini kaptım, adamı vurdum. Yüzündeki sırıtış kaybolmadı, yalnızca biraz şaşkın bir ifadeye dönüştü. Bir-iki kez gözlerini kırpıştırdı, sonra elini yan tarafına, gömleğinin kırmızılaşmaya başladığı yere götürdü. Kanlı parmaklarına baktı, çenesi düştü.</span></p>

    <p class="Normal para-style-override-7"><span class="char-style-override-9">“Lanet karı!” dedi. “Vurdun beni!”</span></p>

    <p class="Normal para-style-override-7"><span class="char-style-override-9">“Vurdum,” dedim, zorlukla nefes alarak. “Defolup gitmezsen bir daha vururum!” Boş tabancayı yere bıraktığım gibi önlüğümün içine uzanıp bir tane daha almak için uzandım; av tüfeğini h</span><span class="char-style-override-9" xml:lang="ar-SA">âlâ sımsıkı tutuyordum.</span></p>

    <p class="Normal para-style-override-7"><span class="char-style-override-9">Blöf yapıp yapmadığımı kontrol etmek için beklemedi, dönüp kapı pervazına çarptı, kanlı eliyle ahşabı lekeledikten sonra sendeleyerek dışarı çıktı.</span></p>

    <p class="Normal para-style-override-7"><span class="char-style-override-9">Kara barut dumanı havada süzülüyor, pişen balığın kokusuyla karışıp iğrenç bir hal alıyordu. Bir an kusacağımı sandım ama bu dürüyü bastırdım, elimdeki av tüfeğini bir saniyeliğine bırakıp arka kapıyı sürgüledim.</span></p>

    <p class="Normal para-style-override-7"><span class="char-style-override-9">Evin ön tarafından aniden gelen sesler kafamdaki her şeyi sildi ve hemen koridorda koşmaya başladım. Silah elimdeydi, önlüğümdeki tabancalar kasıklarıma çarpıyordu.</span></p>

    <p class="Normal para-style-override-7"><span class="char-style-override-9">Jamie’yi sundurmaya çıkarmışlardı; etrafına üşüşenlerin arasından bir saniyeliğine görmüştüm. Bağırmayı kestiler. Küçük homurtular, yere sürtünen ayakların çıkardığı minik sesler dışında bir şey duyulmuyordu. Bu işte göstermelik bir şey yoktu. Onu öldürmeye niyetlendikleri apaçıktı.</span></p>

    <p class="Normal para-style-override-7"><span class="char-style-override-9">Av tüfeğini Jamie’nin uzak tarafına, kalabalığın ucundakilere doğru nişanladım, tetiği çektim. Silah sesiyle irkilme nidaları neredeyse aynı anda kulağıma geldi ve önümdeki sahne dağıldı. Üstleri saçmayla kaplanmış adamlar dağıldılar. Kaması Jamie’nin elindeydi; etrafında göreceli bir boşluk oluşunca bıçağı hemen adamlardan birinin yan tarafına doğru savurdu, soktu, geri çekti, arkaya doğru çekilmiş başka bir adamın alnında kanlı bir yarık açtı.</span></p>

    <p class="Normal para-style-override-7"><span class="char-style-override-9">O anda, yan tarafta bir metal gözüme çarpınca, refleksle “EĞİL!” diye, Richard Brown’un tüfeği ateşlenmeden bir saniye önce bağırdım. Kulağımın yanında </span><span class="char-style-override-9" xml:lang="ar-SA">çank</span><span class="char-style-override-9"> diye bir ses duyduğumda, sakince Brown’un tüfeğini Jamie’ye değil, bana yönelttiğini anladım.</span></p>

    <p class="Normal para-style-override-7"><span class="char-style-override-9">Ama Jamie eğilmişti. Avludaki herkes eğilmişti; artık doğrulmaya başlıyorlardı fakat saldırganlıklarını büyük ölçüde kaybetmişlerdi. Jamie verandaya doğru atlamıştı; bana doğru geldi, kamasını kolunu tutmaya çalışan bir adama doğru hunharca savuruyordu. Adam bir ciyaklamayla geri düştü.</span></p>

    <p class="Normal para-style-override-7"><span class="char-style-override-9">Yaptığımız şeyi sanki daha önce onlarca kez prova etmiş gibiydik; veranda basamaklarını tek atlayışla çıktı, üstüme atıldı, ikimizi de kapıdan içeri soktuktan sonra topuklarının üstünde arkaya dönüp kapıyı çarptı. Büyük bir kuvvetle sırtını kapıya dayayıp benim av tüfeğini elimden bırakarak sürgüyü çekmem için gereken iki saniye de</span><span class="char-style-override-9" xml:lang="ar-SA"> yüklenenleri dışarıda tutmayı başardı.</span></p>

    <p class="Normal para-style-override-7"><span class="char-style-override-9">Sürgü çengellerinin içine küt diye düştü; kapı omuz ve yumruk darbeleriyle titremeye devam etti. Bağrışmalar tekrar başladı ama bu sefer başkaydı. Sataşma, alay etme değil -küfürler benzer olsa da- hırs ve öfke dolu bir gürültüydü bu ancak dinlemek için vaktimiz yoktu.</span></p>

    <p class="Normal para-style-override-7"><span class="char-style-override-9">“Mutfak kapısını sürgüledim,” dedim. Jamie kafasını salladı, hemen ameliyathaneme dalıp oradaki panjurları sürgüledi. Çalışma odasına onunla birlikte daldığımda arkamda, ameliyathane penceremin camının kırıldığını duydum. Çalışma odası pencereleri daha yüksekteydi ve cam değildi; panjurları çekip onları da sürgüledim, sonra da silahı almak için, fena halde loşlaşan koridora döndüm.</span></p>

    <p class="Normal para-style-override-7"><span class="char-style-override-9">Jamie eline almıştı bile; mutfaktaydı, bir şeyler topluyordu, ben kapıya vardığımda ellerinde mermi keseleri, barut torbaları ve tüfeğiyle dışarı çıktı, kafasıyla merdivenleri işaret etti.</span></p>

    <p class="Normal para-style-override-7"><span class="char-style-override-9">Yukarıdaki odalar h</span><span class="char-style-override-9" xml:lang="ar-SA">âlâ</span><span class="char-style-override-9"> aydınlıktı; sanki sudan çıkmıştık. Güneş ışığını hissettiğimde onu adeta hava gibi içime çektim, biraz sersemledim, gözlerim yaşardı. Hemen sandık odasına dalıp oradaki pencereleri sürgüledim, sonra da Amy McCallum’un odasına gidip aynısını tekrarladım. Amy’yle oğullarının nerede olduklarını bilmiyordum ancak evde olmadıkları için minnettardım.</span></p>

    <p class="Normal para-style-override-7"><span class="char-style-override-9">Nefes nefese yatak odasına daldım; Jamie pencerenin yanına diz çökmüş, silahları hızla dolduruyor, Galce bir şeyler mırıldanıyordu - küfür de olabilirdi, dua da.</span></p>

    <p class="Normal para-style-override-7"><span class="char-style-override-9" xml:lang="ar-SA">İyi olup olmadığını sormadım. Yüzü bereliydi, dudağı açılmıştı, çenesinden akan kan gömleğini lekelemişti, üstü başı çamur ve diğerlerinden de bulaştığını sandığım kanlar içindeydi ve bana </span><span class="char-style-override-9">dönük olan kulağı şişmişti. Ancak hareketleri düzenli ve normaldi - beyin sarsıntısı hariç her şey o an bekleyebilirdi.</span></p>

    <p class="Normal para-style-override-7"><span class="char-style-override-9">“Bizi öldürmeye gelmişler,” dedim, içinde bir soru barındırmaksızın.</span></p>

    <p class="Normal para-style-override-7"><span class="char-style-override-9">Kafasını salladı, gözleri h</span><span class="char-style-override-9" xml:lang="ar-SA">âlâ </span><span class="char-style-override-9">işindeydi. Boş bir silahı doldurmam için bana uzattı.</span></p>

    <p class="Normal para-style-override-7"><span class="char-style-override-9">“Evet. Çocukların hepsinin uzakta olduğu iyi olmuş, ha?” Birden kanlı dişlerini göstererek bana gülümsedi; o anda, kendimi uzun zamandır hissetmediğim kadar güvende hissettim.</span></p>

    <p class="Normal para-style-override-7"><span class="char-style-override-9">Panjurun bir tarafını aralık bırakmıştı. Dikkatle arkasına geçip dışarıya göz attım, hazır haldeki tabanca elimdeydi.</span></p>

    <p class="Normal para-style-override-7"><span class="char-style-override-9">“Avluda yerde yatan yok,” dedim. “Birini öldürmemişsin sanırım.”</span></p>

    <p class="Normal para-style-override-7"><span class="char-style-override-9">“İstemediğimden değil,” diye yanıt verdi. “Tanrım, elimde bir asker tüfeği olması için neler vermezdim!” Dizlerinin üstünde yavaşça yükseldi, av tüfeğinin ucunu pervazın üstünden hafifçe çıkararak sahneyi inceledi.</span></p>

    <p class="Normal para-style-override-7"><span class="char-style-override-9">O an için çekilmişlerdi; küçük bir grup kestane ağaçlarının altında, açıklığın uzak tarafında duruyordu. Atlarını Bree’yle Roger’ın kulübesine doğru çekmişler, ateş menzilinden uzaklaştırmışlardı. Brown ve yardakçılar, sonraki hamlelerini planlamakla meşgullerdi.</span></p>

    <p class="Normal para-style-override-7"><span class="char-style-override-9">“Onlarla gitsem ne yaparlardı sence?” Artık kalbimi hissedebiliyordum. Hız rekoru kırmaya çabalıyordu ama nefes alabiliyordum ve ellerimle ayaklarıma can gelmişti.</span></p>

    <p class="Normal para-style-override-7"><span class="char-style-override-9">“Bırakmazdım seni,” dedi kısaca.</span></p>

    <p class="Normal para-style-override-7"><span class="char-style-override-9">“Richard Brown bunu tabii ki biliyordur,” dedim. Başıyla onayladı - kafalarımız benzer çalışmıştı. Brown’un niyeti aslında beni tutuklamak değil, ikimizi de öldürmek için meşru bir sebep çıkaracak şekilde ikimizi provoke etmek, böylece Tepe’deki insanların fazla tepkisini çekmeden işi halletmekti.</span></p>

    <p class="Normal para-style-override-7"><span class="char-style-override-9">“Bayan Bug dışarı mı çıktı?” diye sordu Jamie.</span></p>

    <p class="Normal para-style-override-7"><span class="char-style-override-9">“Evet. Onlara yakalanmadıysa.” Müthiş akşamüstü güneşine karşı gözlerimi kıstım, kestane ağaçlarının altında tıknaz, etekleri uçuşan bir siluet olup olmadığına baktım. Görünürde yoktu.</span></p>

    <p class="Normal para-style-override-7"><span class="char-style-override-9">Jamie tekrar kafasını salladı, namluyu avluyu koruyacak şekilde çevirdi.</span></p>

    <p class="Normal para-style-override-7"><span class="char-style-override-9">“Pekâlâ, göreceğiz,” dedi. “Azıcık daha yaklaş bakalım,” diye mırıldandı, adamlardan biri dikkatle eve doğru yaklaşınca. “Tek bir atış, yeter. Sassenach, tut şunu.” Av tüfeğini ellerime uzattı, sonra da en sevdiği tabancayı eline aldı: uzun namlulu, kıvrımlı kabzalı bir </span><span class="char-style-override-9" xml:lang="ar-SA">İskoçyalı</span><span class="char-style-override-9"> silahıydı bu.</span></p>

    <p class="Normal para-style-override-7"><span class="char-style-override-9">Adam yaklaşınca Richard Brown olduğu ortaya çıkmıştı - biraz uzakta durdu, pantolonunun belinden mendilini çıkardı ve başının üstünde yavaşça salladı. Jamie bir homurtu çıkardı ama adamın daha da yaklaşmasına izin verdi.</span></p>

    <p class="Normal para-style-override-7"><span class="char-style-override-9">“Fraser!” diye seslendi Brown, kırk metre kadar uzaktan. “Fraser! Duyuyor musun?”</span></p>

    <p class="Normal para-style-override-7"><span class="char-style-override-9">Jamie dikkatle nişan aldı, ateş etti. Top mermi, Brown’un ayaklarından birkaç metre uzağa düştü ve patikadan toz kaldırdı. Brown kıçından arı sokmuş gibi havaya sıçradı.</span></p>

    <p class="Normal para-style-override-7"><span class="char-style-override-9">“Derdin ne be adam?” diye bağırdı sinirle. “Ateşkes bayrağı diye bir şey duymadın mı sen hiç, at hırsızı İskoç?”</span></p>

    <p class="Normal para-style-override-7"><span class="char-style-override-9">“Gebermeni istesem Brown, cesedin soğumaya başlamıştı bile!” diye bağırdı Jamie. “Konuş.” İstediği şey belliydi; eve dikkatle yaklaşmalarını istiyordu. O tüfekle kırk metre öteyi tutturmak mümkün değildi.</span></p>

    <p class="Normal para-style-override-7"><span class="char-style-override-9">“Biliyorsun ne istediğimi!” diye seslendi Brown. Şapkasını çıkarıp yüzündeki teri, toprağı sildi. “O katil cadıyı bana teslim et!”</span></p>

    <p class="Normal para-style-override-7"><span class="char-style-override-9">Buna cevap, bir başka dikkatle nişan alınmış atış oldu. Brown yine sıçradı ama bu kez o kadar yükseğe değil.</span></p>

    <p class="Normal para-style-override-7"><span class="char-style-override-9">“Bana bak,” diye tekrar denedi, yatıştırdığı sesiyle. “Karına zarar vermeyeceğiz. Onu mahkemeye götürmemiz lazım, Hillsboro’ya. Adil bir mahkeme olacak.”</span></p>

    <p class="Normal para-style-override-7"><span class="char-style-override-9">Jamie doldurmam için tabancayı uzattı, diğerini eline alıp ateş etti.</span></p>

    <p class="Normal para-style-override-7"><span class="char-style-override-9">Brown’un ısrarcılığını takdire şayan bulmaya başlamıştım. Tabii, Jamie’nin onu vurmayacağını ya da belki de vurmasının mümkün de olmadığını düşünmüş olması oldukça mümkündü. İki kez daha üstüne ateş edilmesine rağmen durduğu yerden çekilmedi, beni Hillsboro’ya götürmek istediklerini, eğer masumsam da Jamie’nin elbette bunu mahkemede kanıtlamak isteyeceğini söyledi.</span></p>

    <p class="Normal para-style-override-7"><span class="char-style-override-9" xml:lang="ar-SA">Üst kat sıcaktı; terler göğüslerimin arasından akıyordu. Kombinezonumun kumaşını göğsüme bastırdım.</span></p>

    <p class="Normal para-style-override-7"><span class="char-style-override-9">Yuvarlak mermilerin vızıltısı dışında bir cevap gelmeyince, Brown ellerini abartılı bir hareketle, sanki masum ve haksızlığa uğrayan bir adammış gibi havaya kaldırıp salladı, sonra da kestane ağaçlarının altındaki adamlarının yanına döndü. Bir şey değişmemişti ancak adamın o dar sırtını görmek, daha rahat nefes almamı sağlamıştı.</span></p>

    <p class="Normal para-style-override-7"><span class="char-style-override-9">Pencereden dışarıyı gözleyen, tüfeğini hazır halde tutan Jamie de onun gittiğini görünce gevşedi, topuklarının üstüne oturup iç geçirdi.</span></p>

    <p class="Normal para-style-override-7"><span class="char-style-override-9">“Su var mı Sassenach?”</span></p>

    <p class="Normal para-style-override-7"><span class="char-style-override-9">“Var.” Sürahi doluydu, bir bardak doldurup uzattığımda kana kana içti. Yanımızda su, yemek ve azımsanmayacak kadar mermiyle barut vardı. Ama uzun bir kuşatma olmayacağını sanıyordum.</span></p>

    <p class="Normal para-style-override-7"><span class="char-style-override-9">“Ne yapacaklar sence?” Pencereye yaklaşmadım ama aralıktan bakınca ağaçların altında toplantı halinde olduklarını görebiliyordum. Hava durgundu; üstlerindeki yapraklar nemli bezler gibi sabit duruyorlardı.</span></p>

    <p class="Normal para-style-override-7"><span class="char-style-override-9">Jamie yanıma geldi, gömleğinin ucuyla dudağını sildi.</span></p>

    <p class="Normal para-style-override-7"><span class="char-style-override-9">“Hava kararır kararmaz evi ateşe verecekler herhalde,” dedi kolayca. “Ben olsam öyle yapardım. Gerçi, belki de Gideon’u alıp kafasına sıkmakla tehdit edebilirler, seni teslim etmezsem yani.” Bunu komikmiş gibi söyledi ama ben mizahi kısmı kavrayamadım.</span></p>

    <p class="Normal para-style-override-7"><span class="char-style-override-9">Yüzünü görünce elini sırtıma götürdü, beni kendine çekti. Sıcak, yapışkan hava ikimizin de ter içinde olmasına neden olmuştu fakat varlığı yine de huzur vericiydi.</span></p>

    <p class="Normal para-style-override-7"><span class="char-style-override-9">“O zaman,” dedim, derin bir nefes aldıktan sonra, “Bayan Bug’ın kaçmayı başarıp başarmadığına bağlı kaderimiz - başardıysa da kimlere anlattığına tabii.”</span></p>

    <p class="Normal para-style-override-7"><span class="char-style-override-9">“İlk iş Arch’ın yanına gitmiştir,” dedi Jamie bir yandan beni sıvazlarken, sonra da yatağa oturdu. “Arch evdeyse o da hemen Kenny Lindsay’ye koşmuştur - en yakında o var. Ondan sonra...” Omuz silkti, gözlerini kapadı. Kan ve toprak lekeleriyle kaplı yüzünün benzi atmıştı.</span></p>

    <p class="Normal para-style-override-7"><span class="char-style-override-9">“Jamie yaralı mısın?”</span></p>

    <p class="Normal para-style-override-7"><span class="char-style-override-9">Gözlerini açtı, yarım ağızla gülümsedi. Yarık dudağını acıtmamaya çalışıyordu.</span></p>

    <p class="Normal para-style-override-7"><span class="char-style-override-9">“Yoo, sadece parmağım kırıldı yine.” Tek omzunu kaldırıp çaresizlik belirten hareketi yaptı ancak bakmak için elini kaldırmama izin verdi.</span></p>

    <p class="Normal para-style-override-7"><span class="char-style-override-9">Temiz bir kırıktı, hakkında söylenebilecek tek şey buydu. Dördüncü parmak sert duruyordu, eklemler uzun süre önce, Wentworth Hapishanesi’nde fena halde kırılmasından sonra sabit kalmıştı. Boğumlar kıvrılmıyordu, o yüzden parmağın tuhaf bir duruşu vardı. İlk kırılışı değildi.</span></p>

    <p class="Normal para-style-override-7"><span class="char-style-override-9">Ben kırığı tatbik ederken yutkundu, gözlerini tekrar kapadı.</span></p>

    <p class="Normal para-style-override-7"><span class="char-style-override-9">“Ameliyathanemde afyon ruhu var,” dedim. “Viski de olur.” Reddedeceğini bile bile önermi</span><span class="char-style-override-9" xml:lang="ar-SA">ştim; öyle de yaptı.</span></p>

    <p class="Normal para-style-override-7"><span class="char-style-override-9">“Ayık olmam lazım,” dedi, “ne olursa olsun.” Gözlerini açıp ruhsuzca gülümsedi. Panjur aralık olmasına rağmen oda boğucuydu. Güneş artık batmaya daha yakındı, odanın köşesinde ilk gölgeler oluşuyordu.</span></p>

    <p class="Normal para-style-override-7"><span class="char-style-override-9">Kırık tahtası ve bandaj almak için ameliyathaneye indim; büyük bir yardımları olmayacaktı ama hiçbir şey yapmamaktan iyiydi.</span></p>

    <p class="Normal para-style-override-7"><span class="char-style-override-9">Ameliyathane panjurları kapalı olmasından dolayı karanlıktı fakat pencereleri kırıldığı için bir yandan da çıplak, korunmasız bir hal almıştı. Sessizce, bir fare gibi ilerledim, sonra aniden durdum, bir tehlike olup olmadığını kontrol ettim. Sessizlik.</span></p>

    <p class="Normal para-style-override-7"><span class="char-style-override-9">“Fazla sessiz,” dedim dışımdan ve güldüm. Kendi saçmalamamın üstünde fazla durmadan geliş amacıma yönelip dolaba yürüdüm, kapakları açtım, şişeleri karıştırarak ihtiyacım olan şeyleri aradım.</span></p>

    <p class="Normal para-style-override-7"><span class="char-style-override-9">Yukarı dönmeden önce mutfağa uğradım. Bunu hem kendimi arka kapının sürgülü olduğuna ikna etmek için, hem de Bayan Bug’ın ne yemekler bırakmış olduğunu görmek için yapmıştım. Söylememişti ama kırılmış parmağı yüzünden Jamie’nin biraz midesinin bulandığını tahmin edebiliyordum - yemek yemek de böyle durumlarda ona iyi geliyor, zihnini sakinleştiriyordu.</span></p>

    <p class="Normal para-style-override-7"><span class="char-style-override-9">Kazan h</span><span class="char-style-override-9" xml:lang="ar-SA">âlâ</span><span class="char-style-override-9"> ocağın üstündeydi ama kendi haline bırakılan ateş o kadar uzun süre yanmıştı ki çorbanın tamamen buharlaşmamış olmasına şükretmek gerekirdi. Korları dürtüp yanlarına üç tane dolgun çam dalı yerleştirdim; bunu hem dışarıdakilere pislik olsun diye, hem de uzun süredir sahip olduğum, ateşlerin sönmesine izin vermeme huyumdan dolayı yaptım. Bacadan çıkan dumanı görmelerini, ocağın yanında huzurla oturduğumuzu düşünmelerini istiyordum. Hatta daha iyisi, belki de ateşin yanında mermilerimizi hazırladığımızı düşünürlerdi.</span></p>

    <p class="Normal para-style-override-7"><span class="char-style-override-9">Bu meydan okuyan düşüncelerle ve yanımda medikal gereçler, öğle yemeği niyetine geçecek birkaç şey ve büyük bir sürahi siyah birayla yukarı döndüm. Ayaklarımın merdivenlerde çıkardığı sesin yankısını, arkamda tekrar alt kata hâkim olan sessizliği fark etmemek elimde değildi.</span></p>

    <p class="Normal para-style-override-7"><span class="char-style-override-9">En üst birkaç basamağa vardığımda ateş sesi duydum ve o basamakları o kadar hızlı çıktım ki ayağım takıldı, kafa üstü düşmemi engelleyen şey kafamı duvara çarpmam oldu.</span></p>

    <p class="Normal para-style-override-7"><span class="char-style-override-9">Jamie elinde av tüfeğiyle Bay Wemyss’in odasından çıktı, korkmuş görünüyordu.</span></p>

    <p class="Normal para-style-override-7"><span class="char-style-override-9">“İyi misin Sassenach?”</span></p>

    <p class="Normal para-style-override-7"><span class="char-style-override-9">“Evet,” dedim tersçe, elime dökülen çorbayı önlüğümle sildim. “Neye ateş ediyorsun sen?”</span></p>

    <p class="Normal para-style-override-7"><span class="char-style-override-9">“Hiçbir şeye. Evin arka tarafının da ön tarafından daha güvenli olmadığını anlatmak için yaptım. Karanlığı beklemelerini garantiye almak istedim.”</span></p>

    <p class="Normal para-style-override-7"><span class="char-style-override-9">Parmağını sarmam ona iyi geldi. Yemek, umduğum gibi, daha da iyi geldi. Kıtlıktan çıkmış gibi saldırdı; şaşırtıcı şekilde, benim de farklı bir yanım yoktu.</span></p>

    <p class="Normal para-style-override-7"><span class="char-style-override-9">“Suçlular iştahla yermiş,” dedim, peynir ve ekmek kırıntılarını ağzıma atarken. “Tehlike altında olunca açlık duymayacağımı sanırdım... yanılmışım.”</span></p>

    <p class="Normal para-style-override-7"><span class="char-style-override-9">Kafasını iki yana salladı, biradan bir yudum alıp şişeyi uzattı.</span></p>

    <p class="Normal para-style-override-7"><span class="char-style-override-9">“Bir arkadaşım zamanında, ‘V</span><span class="char-style-override-9" xml:lang="ar-SA">ücutta bilinç yok</span><span class="char-style-override-9">tur,’ demişti. Tam olarak doğru olduğunu sanmıyorum ama vücudun var olmama ihtimalini genel olarak kabul etmediği de doğru. Varsan, açsındır işte.” Yarım ağızla gülümseyip son çöreği ikiye böldü, bir parçayı bana uzattı.</span></p>

    <p class="Normal para-style-override-7"><span class="char-style-override-9" xml:lang="ar-SA">Çöreği aldım </span><span class="char-style-override-9">ama hemen yemedim. Dışarıdan ağustosböceklerinin vızıltısı dışında bir ses gelmiyordu; havadaki bunaltıcı ağırlık, bunu yağmurun takip edeceğine delaletti. Yazın erken günlerindeydik, yani fırtınaya maruz kalma ihtimalimiz yüksek değildi fakat kısmetimizdeyse de önüne geçemezdik elbet.</span></p>

    <p class="Normal para-style-override-7"><span class="char-style-override-9">“Senin de aklına geldi, değil mi?” dedim sessizce.</span></p>

    <p class="Normal para-style-override-7"><span class="char-style-override-9">Ne demek istediğimi anlamıştı. “Yani... ayın yirmi biri sonuçta,” dedi.</span></p>

    <p class="Normal para-style-override-7"><span class="char-style-override-9">“Daha Haziran ayındayız ama! Hem daha yılı da gelmedi; o gazetede 1776’nın Ocak ayı yazıyordu!” Sanki kandırılmaya çalışılıyormuşum gibi öfkeli çıkmıştı sesim.</span></p>

    <p class="Normal para-style-override-7"><span class="char-style-override-9">Söylediklerim onu eğlendirdi.</span></p>

    <p class="Normal para-style-override-7"><span class="char-style-override-9">“Ben de matbaacılık yaptım Sassenach,” dedi, yemek dolu ağzına rağmen gülerek. “Gazetede her okuduğuna inanmak istemezsin, öyle diyeyim.”</span></p>

    <p class="Normal para-style-override-7"><span class="char-style-override-9">Dışarıya bir kez daha göz attığımda, kestane ağaçlarının altında yalnızca birkaç adamın görünür mesafede olduğunu gördüm. Bir tanesi benim hareketimi fark etti; elini dümdüz hale getirip boğaz kesme hareketi yaptı.</span></p>

    <p class="Normal para-style-override-7"><span class="char-style-override-9">Güneş ağaçların hemen üstündeydi artık, batmasına iki saat kalmıştı. Bayan Bug’ın yardım çağırması için yeterli bir süreydi aslında - birilerini bulmuş olduğunu varsayıyordum ama Arch Cross Creek’e gitmiş de olabilirdi, adam her ay bir kez gidiyordu; Kenny de avlanıyor olabilirdi. Diğer Tepe sakinleri ise... başlarında Roger olmadıktan, güvenebilecekleri birini etraflarında bulmadıktan sonra, benden duydukları şüphe ve hoşlanmama hisleri fazlaca belirginleşiyordu. Çağrılsalar geleceklerini sanıyordum ancak bunun sebebi benim götürülmemi neşe içinde, hatta belki de alkışlayarak izlemek istemeleri olabilirdi.</span></p>

    <p class="Normal para-style-override-7"><span class="char-style-override-9">Hem biri gelirse, sonra ne olacaktı ki? Adamların beni alıkoyarak zorla götürmesini istemiyordum, evet, evimin yanarak kül olmasını ve içeride ölmeyi de öyle fakat başka birilerinin bunu önlemeye çalışırken yaralanmalarını, ölmelerini de istemiyordum.</span></p>

    <p class="Normal para-style-override-7"><span class="char-style-override-9">“Pencereden uzaklaş Sassenach,” dedi Jamie. Elini uzattı, beni yatağa, yanına çekti. Telaşın yol açtığı adrenalini hissetmeyince bitkinlik duygusu hemen vücudumu esir aldı - kaslarım sıcaktan erimiş plastiklere dönmüştü adeta.</span></p>

    <p class="Normal para-style-override-7"><span class="char-style-override-9">“Uzan, </span><span class="italik char-style-override-8">a sorcha</span><span class="char-style-override-9">,” dedi yumuşakça. “Başını kucağıma koy.”</span></p>

    <p class="Normal para-style-override-7"><span class="char-style-override-9">Boğucu havaya rağmen dediğini yaptım, kaslarımı gevşetmek iyi geldi. Kulağımın üstünde yavaş ve güçlü şekilde atan kalbini duymak, başımın üstüne koyduğu elini hissetmek daha da güzel oldu.</span></p>

    <p class="Normal para-style-override-7"><span class="char-style-override-9">Bütün silahlar pencerenin önüne serilmişti, hepsi doluydu ve kullanıma hazırdı. Jamie son çare olabilecek kılıcını da gardıroptan çıkarmış, kapının yanına koymuştu.</span></p>

    <p class="Normal para-style-override-7"><span class="char-style-override-9">“Yapabileceğimiz bir şey yok şu anda, değil mi?” diye sordum bir süre sonra. “Bekleyeceğiz sadece.”</span></p>

    <p class="Normal para-style-override-7"><span class="char-style-override-9">Saçlarımın ıslak lülelerinde parmaklarını yavaşça dolandırdı; saçlar artık omzumun hemen üstüne düşüyordu ve topuz yapabilecek ya da arkada toplanabilecek uzunluğa henüz ulaşmışlardı.</span></p>

    <p class="Normal para-style-override-7"><span class="char-style-override-9">“Pişmanlık Duası okuyabiliriz istersen,” dedi. “Savaşmadan önceki gecelerde hep okurduk eskiden. Ne olur ne olmaz,” dedi bana bakıp gülümseyerek.</span></p>

    <p class="Normal para-style-override-7"><span class="char-style-override-9">“Tamam,” dedim biraz duraksadıktan sonra. “Ne olur ne olmaz.”</span></p>

    <p class="Normal para-style-override-7"><span class="char-style-override-9">Elimi uzatınca sağlam eliyle benimkini tuttu.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Mon Dieu, je regrette</span><span class="char-style-override-9">...” diye başladı; o anda hatırladım ki paralı asker olarak Fransa’da çalıştığı günlerden kalma olduğundan, bu duayı Fransızca ediyordu. Sabah ölecek olma olasılığına karşın, ruhu geceden temizlemek için sıklıkla kullandığı, gerekli bir önlem olarak gördüğü bir şey...</span></p>

    <p class="Normal para-style-override-7"><span class="char-style-override-9">Ben de İngilizce okudum, sonra sustuk. Ağustosböcekleri de susmuştu. Çok, çok uzaktan gelen, gök gürültüsü olabilecek bir şey duydum.</span></p>

    <p class="Normal para-style-override-7"><span class="char-style-override-9">“Biliyor musun,” dedim uzun bir süre geçtikten sonra, “birçok şey için, birçok insan için çok üzgünüm aslında. Rupert, Murtagh, Dougal... Frank, Malva,” diye ekledim, boğaz</span><span class="char-style-override-9" xml:lang="ar-SA">ımdaki düğümlenme geçince. “Ama</span><span class="char-style-override-9"> kendi adıma konuşacak olursam...” Boğazımı temizledim.</span></p>

    <p class="Normal para-style-override-7"><span class="char-style-override-9">“Hiçbir şeyden pişman değilim,” dedim, odanın köşesinde sinsice uzamakta olan gölgeleri izleyerek. “En ufak bir şeyden bile.”</span></p>

    <p class="Normal para-style-override-7"><span class="char-style-override-9">“Ben de değilim, </span><span class="italik char-style-override-8">mo nighean donn</span><span class="char-style-override-9">,” dedi, sıcak parmaklarını biraz daha sıktı. “Ben de değilim.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Kendimden geçmişim, burnuma gelen duman kokusuyla uyandım. İnsanın kendini Tanrı’ya emanet etmesi iyiydi, hoştu ama Jeanne d’Arc’ın bile ilk meşale yakılırken şüphe içinde olduğunu düşünüyordum. Hemen doğruldum, Jamie’nin pencere kenarında olduğunu gördüm.</span></p>

    <p class="Normal para-style-override-7"><span class="char-style-override-9">Hava tamamen kararmamıştı; turuncu ve altın renkleri batı tarafında uçuşuyor, Jamie’nin yüzünü öfkeli bir ışıkla aydınlatıyordu. Burnu normalden daha büyük görünüyordu, yüzünde sinirli bir ifade vardı. Gergin yüz hatları iyice belirginleşmişti.</span></p>

    <p class="Normal para-style-override-7"><span class="char-style-override-9">“Misafirlerimiz geliyorlar,” dedi. Sesi sakin ve netti fakat pencere pervazını tutan eli kasılmış haldeydi. Sanki pencereyi hemen çarpıp sürgülemek istiyor gibiydi.</span></p>

    <p class="Normal para-style-override-7"><span class="char-style-override-9">Hemen yanına gittim, parmaklarımı saçlarımın arasından geçirerek düzeltmeye çalıştım. Kestane ağaçlarının arasındaki siluetleri zorlanarak da olsa h</span><span class="char-style-override-9" xml:lang="ar-SA">âlâ</span><span class="char-style-override-9"> seçebiliyordum. Avlunun öte ucunda bir kamp ateşi yakmışlardı; burnuma gelen koku buydu. Ama avluya başkaları da yaklaşmaktaydı; aralarında Bayan Bug’ın tıknaz bedenini de gördüğüme emindim. Sesler yükseldi ancak kelimeler anlaşılacak kadar yüksek sesler değillerdi.</span></p>

    <p class="Normal para-style-override-7"><span class="char-style-override-9">“Saçımı örer misin Sassenach? Bununla beceremiyorum.” Parmağına bir bakış attı.</span></p>

    <p class="Normal para-style-override-7"><span class="char-style-override-9">Ben bir mum yakarken o da pencerenin yanına bir tabure çekti, böylece ben onun saçlarını örerken o da manzarayı izlemeye devam edebilecekti. Kızıl telleri sıkı, kalın bir örgü haline getirdim, boynunun dibinde topladım ve siyah bir kurdeleyle bağladım.</span></p>

    <p class="Normal para-style-override-7"><span class="char-style-override-9">Bunu yapmasının iki nedeni olduğunu biliyordum; hem bakımlı ve şık görünmeliydi, hem de gerekirse dövüşmeye hazır olmalıydı. Ben, kendim adına, birini kılıçla ikiye bölmeye çalışırken saçlarımın bana dezavantaj sağlamasından daha az endişe duyuyordum ama yine de, eğer Tepe’nin hanımefendisi olarak son kez arz-ı endam edeceksem, ben de paçoz bir görünüme sahip olmak istemiyordum.</span></p>

    <p class="Normal para-style-override-7"><span class="char-style-override-9">Mum ışığında kendi saçlarımı tararken kendi kendine bir şeyler mırıldandığını duydum, taburemi çevirip ona döndüm.</span></p>

    <p class="Normal para-style-override-7"><span class="char-style-override-9">“Hiram geldi,” dedi bana. “Sesini duydum. Bu güzel oldu.”</span></p>

    <p class="Normal para-style-override-7"><span class="char-style-override-9">“Öyle diyorsan öyledir,” dedim</span><span class="char-style-override-9" xml:lang="ar-SA"> şüphecilikle, Hiram Crombie’nin bir hafta önce kilisede söylediği kin dolu sözler aklımdaydı</span><span class="char-style-override-9"> - üzerine ince bir örtü örttü</span><span class="char-style-override-9" xml:lang="ar-SA">ğü sözcüklerinin hedefinde biz</span><span class="char-style-override-9"> varmışız; bunları Roger’dan değil, Amy McCallum’dan duymuştum.</span></p>

    <p class="Normal para-style-override-7"><span class="char-style-override-9">Jamie kafasını bana </span><span class="char-style-override-9" xml:lang="ar-SA">çevirdi</span><span class="char-style-override-9"> ve normale aykırı bir sevimlilikle gü</span><span class="char-style-override-9">lümsedi.</span></p>

    <p class="Normal para-style-override-7"><span class="char-style-override-9">“Çok tatlısın Sassenach,” dedi, söylediğime şaşırmışçasına. “Güzel oldu, gerçekten. Hakkımızda ne düşünürse düşünsün, Brown’un bizi avluda asmasına da bizi dışarı çıkarmak için evi ateşe vermesine de müsaade etmez.”</span></p>

    <p class="Normal para-style-override-7"><span class="char-style-override-9">Dışar</span><span class="char-style-override-9" xml:lang="ar-SA">ı</span><span class="char-style-override-9">daki sesler çoğaldı; kalabalık hızla büyüyordu.</span></p>

    <p class="Normal para-style-override-7"><span class="char-style-override-9">“Bay Fraser!”</span></p>

    <p class="Normal para-style-override-7"><span class="char-style-override-9">Jamie derin bir nefes </span><span class="char-style-override-9" xml:lang="ar-SA">çekti</span><span class="char-style-override-9">, mumu masadan aldı ve panjurları hızla açtı -</span><span class="char-style-override-9" xml:lang="ar-SA"> yüzü rahatlıkla görülebilsin diye mumu yakınında tuttu.</span></p>

    <p class="Normal para-style-override-7"><span class="char-style-override-9">Hava neredeyse tamamen kararmıştı ama kalabalıktan birçok kişi elinde meşaleler tutuyordu; aklıma Frankenstein’ı yakmaya gelen topluluğu getiren bu manzara, her ne kadar rahatsız edici olsa da</span><span class="char-style-override-9" xml:lang="ar-SA"> yüzleri seçebilmek iyiydi. Aşağıda, Brown ve yardakçılarının yanı</span><span class="char-style-override-9"> sıra, en az otuz erkek vardı ve azımsanmayacak kadar kadın da gelmişti. Hiram Crombie gerçekten orada, Richard Brown’un yanında duruyordu; adam sanki Eski Ahit’ten çıkma bir karakter gibiydi.</span></p>

    <p class="Normal para-style-override-7"><span class="char-style-override-9">“Aşağı inmenizi istiyoruz Bay Fraser,” diye seslendi. “Bir mahsuru yoksa e</span><span class="char-style-override-9" xml:lang="ar-SA">şinizin de.”</span></p>

    <p class="Normal para-style-override-7"><span class="char-style-override-9">Bayan Bug’ın tombul yüzündeki korku ifadesini, yüzünü ıslatan yaşları görebiliyordum. Jamie panjurları yavaşça kapadı, kolunu bana uzattı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Jamie yanına hem kamasını, hem de kılıcını aldı -</span><span class="char-style-override-9" xml:lang="ar-SA"> kıyafetlerini değiştirmedi. Kanlı, yıpranmış giysileriyle sundurmada durdu, bize daha da saldırmaları için onlara meydan okudu.</span></p>

    <p class="Normal para-style-override-7"><span class="char-style-override-9">“Karımı almanız için cesedimiz çiğnemeniz lazım,” dedi, açıklıktaki herkesin duyabileceği kadar yüksek bir sesle. Herkesin duyup anlamasından ürküyordum açıkçası; Jamie’nin dediği gibi, Hiram’ın linç girişimini desteklemeye yanaşacağı yoktu ama insanların ortalama fikri de aleyhimizde görünüyordu.</span></p>

    <p class="Normal para-style-override-7"><span class="char-style-override-9">“Bir cadı için bunu yapamazsın!” dedi kalabalığın arka tarafından biri ve havada süzülen bir taş, evin ön tarafına büyük bir gümbürtü çıkararak indi. Kafamın otuz santim yakınından geçmişti; fark edince hemen ürkerek çekildim.</span></p>

    <p class="Normal para-style-override-7"><span class="char-style-override-9">Jamie kapıyı açar açmaz öfkeli mırıltılar yükselmişti - bu hareketle kalabalık daha da cesaretlendi. “Katiller!” ve “Kalpsizler! Vicdansızlar!” gibi Galce kelimeler bağıranlar vardı; kullanılan birkaç diğer kelimeyi anlamaya bile uğraşmadım.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Eğer karın yapmadıysa, </span><span class="italik char-style-override-8">breugaire</span><span class="char-style-override-9">, kim yaptı?” diye seslendi birisi. </span><span class="char-style-override-9">Galce kelimenin anlamı “yalancı”ydı.</span></p>

    <p class="Normal para-style-override-7"><span class="char-style-override-9">Jamie’nin kamasıyla yüzünü yardığı adam kalabalığın ön kısmındaydı; açık yara h</span><span class="char-style-override-9" xml:lang="ar-SA">âlâ pıhtılaşmamıştı ve yüzü kırmızı bir maskeyle kaplı gibi görünüyordu.</span></p>

    <p class="Normal para-style-override-7"><span class="char-style-override-9">“Karısı yapmadıysa o yapmıştır!” diye bağırdı, parmağıyla Jamie’yi göstererek. “</span><span class="italik char-style-override-8">Fear-siûrsachd!</span><span class="char-style-override-9">” Zampara.</span></p>

    <p class="Normal para-style-override-7"><span class="char-style-override-9">Bunu onaylayan çirkin bir uğultu başladı. Jamie’nin vücut ağırlığını öteki tarafına verip kılıcına yöneldiğini, ona yükleneceklerse silahı kullanmaya hazır olduğunu göstermeye çalıştığını gördüm.</span></p>

    <p class="Normal para-style-override-7"><span class="char-style-override-9">“Kıp</span><span class="char-style-override-9" xml:lang="ar-SA">ırdama!” Crombie’nin sesi tizdi</span><span class="char-style-override-9"> ama keskindi. “Kıpırdama dedim!” Brown’un yanından geçip sert adımlarla merdivenleri çıktı. En üst basamağa gelince bana tiksinti dolu bir bakış attı, sonra kalabalığa döndü.</span></p>

    <p class="Normal para-style-override-7"><span class="char-style-override-9">“Adalet!” diye bağırdı Brown’un adamlarından biri, Crombie konuşamadan. “Adalet isteriz!”</span></p>

    <p class="Normal para-style-override-7"><span class="char-style-override-9">“Evet, adalet isteriz!” diye karşılık verdi Hiram. “O zavallı, tecavüze uğramış kız için, ölü doğan yavru için adaleti sağlayacağız da!”</span></p>

    <p class="Normal para-style-override-7"><span class="char-style-override-9">Kalabalıktan bu lafa karşılık olarak gelen tatminkâr homurtuyla bacaklarım buz kesti, dizlerimin yakında tutmayacağından korkmaya başladım.</span></p>

    <p class="Normal para-style-override-7"><span class="char-style-override-9">“Adalet! Adalet!” Birçok kişi tezahürat ediyordu ama Hiram, Kızıldeniz’i yaran Musa edasıyla, iki elini kaldırıp onları susturdu.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Adalet benimdir</span><span class="char-style-override-9">, der Tanrı,” dedi Jamie, herkesin duyabileceği kadar yüksek bir sesle. Aynı şeyi söylemek üzere olduğu belli olan Hiram ona öfkeyle baktı ancak dediğine karşı çıkamadı.</span></p>

    <p class="Normal para-style-override-7"><span class="char-style-override-9">“Evet, adalet sizinle olacak Bay Fraser!” dedi Brown yüksek sesle. Kısık gözlü, muzaffer bir betlikle kaplı yüzünü kaldırdı. “Karınızı duruşmaya çıkarmak için götürmek istiyorum. Suçlanan herkesin bunu kabul etmesi gerekmiyor mu? Eğer karınız masumsa -</span><span class="italik char-style-override-8">siz de</span><span class="char-style-override-9"> masumsamız- bunu nasıl reddedersiniz?”</span></p>

    <p class="Normal para-style-override-7"><span class="char-style-override-9">“Çok doğru söylüyor,” dedi Hiram, oldukça duygusuz bir sesle. “Eğer karın suça bulaşmadıysa korkacak şeyi yoktur. Ne dersin beyefendi?”</span></p>

    <p class="Normal para-style-override-7"><span class="char-style-override-9">“Derim ki eğer karımı bu adamın ellerine teslim edersem, duruşmaya kadar yaşamayacaktır,” diye yanıt verdi Jamie büyük öfkeyle. “Bu adam kardeşinin ölümünden beni sorumlu tutuyor - burada olanlarınızdan bazıları da o işin aslını iyi bilir!” diye ekledi, çenesiyle kalabalığı göstererek.</span><span class="char-style-override-9"/></p>

    <p class="Normal para-style-override-7"><span class="char-style-override-9">Bir-iki yerde bazıları kafasını salladı ama çok azlardı. Ardsmuir’den gelen adamların en az bir düzine kadarı beni kurtaran ekibin içindeydi; o olayı takip eden dedikodularla, yeni gelen sakinler benim kaçırıldığımı, alçakça saldırıya uğradığımı ve benim uğrumda bazılarının öldüğünü duymuşlardı. Zamanın yaygın düşünce tarzını bildiğim için, tecavüze uğrayan kadınların da bir nebze suçlandığının farkındaydım - ama kadın öldüğü anda azize ilan ediliyordu.</span></p>

    <p class="Normal para-style-override-7"><span class="char-style-override-9">“Karımı hemen katledecek, benden intikam almak için,” dedi Jamie, sesini daha da yükselterek. Sonra aniden Galce’ye geçti, parmağıyla Brown’u gösterdi. “Şu adama bakın, bakın da yüzünden okunan gerçeği görün! Onura, haysiyete ne kadar önem verirse, adalete de o kadar önem verir! Adaletin kıçının yanından geçse bile kokusunu alamaz!”</span></p>

    <p class="Normal para-style-override-7"><span class="char-style-override-9">Lafın şaşkınlığıyla birkaç kişi güldü. Rahatı bozulan Brown, neye gülündüğünü görmek için gülenlere baktı ama bu hareketiyle daha fazla kahkahaya neden oldu.</span></p>

    <p class="Normal para-style-override-7"><span class="char-style-override-9">Topluluğun genel havası h</span><span class="char-style-override-9" xml:lang="ar-SA">âlâ</span><span class="char-style-override-9"> aleyhimizeydi ama artık Brown’un da yanında değillerdi - adam, ne olursa olsun, yabancıydı. Hiram da düşünceliydi, kaşlarını çatmıştı.</span></p>

    <p class="Normal para-style-override-7"><span class="char-style-override-9">“Kadının güvenliğinin garantisi olarak ne öneriyorsun?” diye sordu Brown’a dönüp.</span></p>

    <p class="Normal para-style-override-7"><span class="char-style-override-9">“Bir düzine büyük fıçı dolusu bira ve üç düzine, en kalitelisinden post,” dedi Brown hemen. “Dört düzine hatta!” Gözleri hevesle parladı, beni almak için duyduğu hırsı sesi titreyerek belli etmesin diye daha konuşmadı. Birdenbire, acı şekilde farkına vardım ki beni eninde sonunda ele geçirmeye niyetlendiği kesin olsa da zorunda kalmadığı sürece bunun çabuk olmasını istemiyordu.</span></p>

    <p class="Normal para-style-override-7"><span class="char-style-override-9">“Benden karımın ölümüyle intikam alman için </span><span class="italik char-style-override-8">breugaire</span><span class="char-style-override-9">, bundan çok daha fazlası lazım,” dedi Jamie net bir sesle.</span></p>

    <p class="Normal para-style-override-7"><span class="char-style-override-9">Hiram bir ona, bir ötekine baktı, karar vermeye çalıştı. Duygularımı yansıtmamaya çalışarak kalabalığı inceledim. Aslında bunu yapmak hiç zor değildi; tamamen hissizleşmiştim.</span></p>

    <p class="Normal para-style-override-7"><span class="char-style-override-9">Jamie’ye gergin ifadelerle bakan, ne yapmaları gerektiğine dair bir ipucu arayan birkaç dostane yüz gördüm. Kenny ve kardeşleri, Murdo ve Evan saflarını sıklaştırmış, kararlı yüzlerle ellerini kamalarına atmışlardı. Richard Brown’un bilerek mi bu zamanda geldiğini, yoksa fazla şanslı mı olduğunu bilemiyordum. Ian gitmişti, Cherokee arkadaşlarıyla avlanıyordu. Arch da yakınlarda değildi, çünkü olsa burada olurdu - o ve baltası şu anda nasıl işimize yarardı, diye düşündüm.</span></p>

    <p class="Normal para-style-override-7"><span class="char-style-override-9">Fergus’la Marsali gitmişlerdi - insanların düşüncelerini doğru yöne sevk etmede onların da büyük yardımları olabilirdi. Ama en önemli eksik Roger’dı. Malva’nın suçlamasından beri Presbiteryenler’i göreceli biçimde kontrol altında tutmayı tek başına başarıyordu. Buna kaynayan dedikodu ve garez kazanının üstünde bir kapak tutmak da denebilirdi tabii. İnsanları yine dizginleyebilirdi... yanımızda olsaydı.</span></p>

    <p class="Normal para-style-override-7"><span class="char-style-override-9" xml:lang="ar-SA">Üçü arasındaki konuşma artık bir tiyatro oyunu repliklerinden hırlaşmaya doğru evrilmişti. Jamie ve Brown pozisyonlarını inatla koruyorlar, bulunduğu yere hiç uygun olmayan zavallı Hiram ise adaletli davranmaya çalışıyordu. O hissizliğim içinde adama </span><span class="char-style-override-9">elimden geldiğince acımıştım.</span></p>

    <p class="Normal para-style-override-7"><span class="char-style-override-9">“Götürün şu adamı!” dedi bir ses birden. Allan Christie kalabalığı yarıp öne çıktı ve parmağını Jamie’ye doğrulttu. Sesi duygusallıkla titriyor, çatallanıyordu. “Kız kardeşimi ayartan da bu, öldüren de bu! Duruşmaya çıkacaksa bu çıksın!”</span></p>

    <p class="Normal para-style-override-7"><span class="char-style-override-9">Buna hak veren sakin bir uğultu oldu; John MacNeill ile genç Hugh Abernathy birbirlerine yaklaştıklarını, Jamie’ye ve Lindsay kardeşlere ürkek gözlerle baktıklarını gördüm.</span></p>

    <p class="Normal para-style-override-7"><span class="char-style-override-9">“Hayır, suçlu kadındır!” diye itiraz etti tiz bir kadın sesi. Balıkçıların eşlerinden biriydi bu; beni parmağıyla gösterdi, yüzü hınçla buruşmuştu. “Bir erkek, hamile bıraktığı kızı öldürebilir ama doğmamış çocuğu rahimden sökmeye hiçbirinin yüreği el vermez! Bunu bir tek cadılar yapar - o yavrucağı da bunun ellerinde bulmadılar mı?”</span></p>

    <p class="Normal para-style-override-7"><span class="char-style-override-9">Bu çıkış daha yüksek bir onay uğultusuyla karşılandı. Erkekler belki bana şüpheyle yaklaşıyor olabilirlerdi ama kadınlardan ümidimi kesme vaktim gelmişti.</span></p>

    <p class="Normal para-style-override-7"><span class="char-style-override-9">“Yaratan’ın adı aşkına!” Hiram konuya olan hâkimiyetini kaybediyor, panikliyordu. Durumun her an bir isyana kayabilme potansiyeli vardı; havadaki histeri ve şiddet kokusunu herkes alabilirdi. Hiram gözlerini göğe yükseltti, ilham dilendi - birazını da buldu.</span></p>

    <p class="Normal para-style-override-7"><span class="char-style-override-9">“İkisini de alın!” dedi birden. Önce Brown’a, sonra Jamie’ye baktı. “İkisini de alın,” diye tekrar etti, ağzından çıkanın mantıklılığını onaylarcasına. “Karına zarar gelmeyeceğini görmek için sen de onunla gidersin,” dedi Jamie’ye, mantıklı bir sesle. “Karının masum olduğu ispatlanırsa da...” Sesi o anda yavaş yavaş kaybolmaya başladı, çünkü farkına vardı ki o durumda Jamie’nin suçlu olduğu gibi bir inanış doğacaktı, bu yüzden de Jamie’nin bu müthiş fikre onay vermesi mümkün değildi.</span></p>

    <p class="Normal para-style-override-7"><span class="char-style-override-9">“Karım masumdur; ben de öyleyim.” Jamie sakince konuştu ve bunu bir kez tekrar etti. Birini ikna etmeyi umduğu yoktu aslında; kalabalığın kafasındaki soru, hangimizin suçlu olduğuydu - ya da Malva Christie’ye ortaklaşa bir kumpas kurup kurmadığımızdı.</span></p>

    <p class="Normal para-style-override-7"><span class="char-style-override-9">Aniden kalabalığa döndü, Galce bağırmaya başladı.</span></p>

    <p class="Normal para-style-override-7"><span class="char-style-override-9">“Eğer bizi bu yabancının ellerine teslim edecekseniz kanımız sizin üzerinizde kalır, Mahşer Günü bizim adımıza siz hesap verirsiniz!”</span></p>

    <p class="Normal para-style-override-7"><span class="char-style-override-9">Bu cümle kalabalığı birden susturdu. Erkekler birbirlerine bakmaya, Brown’u şüpheci gözlerle tartmaya başladı.</span></p>

    <p class="Normal para-style-override-7"><span class="char-style-override-9">Brown ve adamları topluluk tarafından tanınıyordu ama yabancılardı, çünkü İskoçlar onlara Saksonyalı olarak bakıyorlardı. Ben de öyleydim ve ayrıca bir de cadıydım. Jamie ise bir zampara, Papacı, tecavüzcü olabilirdi... ama en azından yabancı değildi.</span></p>

    <p class="Normal para-style-override-7"><span class="char-style-override-9">Vurduğum adam bana Brown’un omzunun üstünden pis pis sırıtıyordu; mermi adamın kolunu sıyırıp geçmişti. Gözlerinin içine aynen baktım, göğüslerimin arası ve saçlarımın altı terle ıslandı.</span></p>

    <p class="Normal para-style-override-7"><span class="char-style-override-9">Kalabalıkta bir mırıldanma başlamıştı; tartışmalar, farklı fikirler... Ardsmuir’den gelenlerin yavaş yavaş öne çıkmaya başladıklarını</span><span class="char-style-override-9" xml:lang="ar-SA"> görebiliyordum. Kenny Lindsay’</span><span class="char-style-override-9">in gözleri Jamie’nin üstünde sabitlenmişti; Jamie’nin derin bir nefes aldığını hissettim.</span></p>

    <p class="Normal para-style-override-7"><span class="char-style-override-9">Eğer onlara seslenirse, onun için savaşacaklardı. Ama sayıca azlardı ve silahları Brown’un çetesine göre yetersizdi. Kazanamayacaklardı ve bu sırada kalabalıktaki kadınların, </span><span class="char-style-override-9" xml:lang="ar-SA">çocukların hayatını riske sokacaklardı. Jamie’nin adamlarından destek istemesi yalnızca kanlı bir ayaklanmaya yol açmakla kalmaz, aynı zamanda masumların kanından sorumlu olmasına neden olurdu. Bu yükü o anda asla taşıyamazdı.</span></p>

    <p class="Normal para-style-override-7"><span class="char-style-override-9">Bir sonuca vardığını gördüm; dudaklarını sıktı. Ne yapmaya karar verdiği hakkında en ufak bir fikrim yoktu ama karar alındığını anlayabiliyordum. Kalabalığın kenarında bir huzursuzluk oldu; insanlar oraya baktı, sonra aniden sustu, donakaldı.</span></p>

    <p class="Normal para-style-override-7"><span class="char-style-override-9">Thomas Christie gelmişti; karanlığa ve titrek meşale ışıklarına rağmen, bunun o olduğunu hemen anladım. Yaşlı bir adam gibi kamburca, dura dura yürüyor, kimseye bakmıyordu. Kalabalık ona hemen yol verdi, adamın yasına saygı duydu.</span></p>

    <p class="Normal para-style-override-7"><span class="char-style-override-9">Christie’nin yüzündeki keder çok netti. Beyazlayan saçını sakalını salmıştı, gözleri kan çanağı gibiydi ve altları torbalanmıştı, burnundan ağzına gelen çizgiler sanki bıçakla kesilmiş gibiydi. Ama o kanlı gözleri canlıydı, bilinçliydi, mantıklıydı. Sanki avluda yalnız başınaymış gibi bir havayla kalabalığın içinde yürüdü, oğlunun yanından geçti ve sundurma merdivenlerini tırmandı.</span></p>

    <p class="Normal para-style-override-7"><span class="char-style-override-9">“Ben de Hilsboro’ya onlarla birlikte gideceğim,” dedi Hiram Crombie’ye. “İkisini de alsınlar, eğer gerekiyorsa - ama onlara zarar gelmediğinden emin olmak için ben de yanlarında gideceğim. Eğer adalet biri için lazımsa, en çok benim için lazım.”</span></p>

    <p class="Normal para-style-override-7"><span class="char-style-override-9">Brown bu çıkışla ne yapacağını şaşırdı, kafasından geçen şey değildi bu. Ama kalabalık buna olumlu tepki verdi, onaylayan bir mırıltı çıktı. Kızı öldürüldükten sonra herkes Tom Christie’ye büyük bir şefkat ve saygı duymaya başlamıştı; adamın bu lafı büyük bir asalet göstergesi olarak karşılandı.</span></p>

    <p class="Normal para-style-override-7"><span class="char-style-override-9" xml:lang="ar-SA">Önerisiyle muhtemelen hayatlarımızı kurtardığı düşünülürse, gerçekten de asilce bir çıkış yapmıştı</span><span class="char-style-override-9"> - ya da, en azından o an için. Gözlerinden anladığım kadarıyla, Jamie ne olursa olsun Richard Brown’u öldürme şansını kullanmak istiyor gibiydi fakat şartları iyice tartınca pek seçeneği olmadığını anladı ve mümkün olduğunca zarif bir hareketle kafa sallayarak öneriyi onayladı.</span></p>

    <p class="Normal para-style-override-7"><span class="char-style-override-9">Christie’nin gözleri bir an benim üzerimde durduktan sonra Jamie’ye döndü.</span></p>

    <p class="Normal para-style-override-7"><span class="char-style-override-9">“Eğer sizin için de uygunsa Bay Fraser, sabahleyin ayrılalım isterseniz. Karınızla birlikte yatağınızda dinlenmemeniz için hiçbir sebep yok.”</span></p>

    <p class="Normal para-style-override-7"><span class="char-style-override-9">Jamie adamı başıyla selamladı.</span></p>

    <p class="Normal para-style-override-7"><span class="char-style-override-9">“Sağ olun efendim,” dedi büyük bir resmiyetle. Christie de baş</span><span class="char-style-override-9" xml:lang="ar-SA">ını</span><span class="char-style-override-9"> salladı, sonra dönüp basamakları indi ve utanan, sinirlenen Richard Brown’u tamamen yok saydı.</span></p>

    <p class="Normal para-style-override-7"><span class="char-style-override-9">Kenny Lindsay’in gözlerini kapadığını, omuzlarının rahatlayarak gevşediğini gördüm. Jamie o anda elini dirseğimin altına koydu; arkamızı dönüp, belki de çatısının altında son gecemizi geçireceğimiz evimize girdik.</span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>