<html xmlns="http://www.w3.org/1999/xhtml">
<head>
  <title>karvekul2-46</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-41"><span class="bold">96. Barut, Hıyanet ve Komplo</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Vali eğer benim bir sahteci değil, dedikodulara göre de olsa, bir katil olduğumu öğrendikten sonra bana olan tutumunu değiştirmeye karar verdiyse bile, bunu öğrenmeye vaktim olmadı. Haberi alınca gemideki adamların yarısıyla birlikte hemen küpeşteye koştu ve günün geri kalanı gözlem ve tahmin gibi, ismen anlamlı, fiilen faydasız eylemlerle geçti.</span></p>

    <p class="Normal para-style-override-7"><span class="char-style-override-9">Gözcü belirli aralıklarla gördüklerini aktarıyordu - adamlar kaleyi terk ediyorlardı ve görünüşe göre şahsi eşyalarını, kalenin silahlarını da beraberlerinde götürüyorlardı.</span></p>

    <p class="Normal para-style-override-7"><span class="char-style-override-9">“Bunlar Collet’in adamları mı?” diye seslendi vali, yukarıya bakmak için elini gözüne siper ederek.</span></p>

    <p class="Normal para-style-override-7"><span class="char-style-override-9">“Anlayamıyorum efendim,” dedi yukarıdaki ses.</span></p>

    <p class="Normal para-style-override-7"><span class="char-style-override-9">Sonunda </span><span class="italik char-style-override-8">Cruizer</span><span class="char-style-override-9">’ın iki filikası kıyıya gönderildi, toplanabilecek bütün bilgilerin toplanması istendi. Birkaç saat sonra gelen askerler Collet’in tehditler karşısında kaleyi terk ettiğini ama topu ve barutu da beraberinde götürerek bunları isyancıların eline geçmesini engellediğini bildirdiler.</span></p>

    <p class="Normal para-style-override-7"><span class="char-style-override-9">Hayır efendim, Albay Collet’le -denilenlere göre- emrindeki milislerle birlikte nehirde yukarı ilerlediği için konuşamamışlar. Wilmington’a giden yola iki adam göndermişler, Albay Robert Howe ile John Ashe’in komutası altında kasaba dışında büyük bir kuvvet toplandığını öğrenseler de planlarının içeriği hakkında bilgi edinememişler.</span></p>

    <p class="Normal para-style-override-7"><span class="char-style-override-9">“Planlar hakkında nasıl bir şey öğrenemezsiniz? Hayret,” diye mırıldandı Vali Martin, bu resmi bilgiyi Kaptan Follard’dan aldıktan sonra. “Kaleyi yakacaklar işte, başka ne isteyecek o Ashe denen herif, İsa aşkına?”</span></p>

    <p class="Normal para-style-override-7"><span class="char-style-override-9" xml:lang="ar-SA">İçgüdüleri hayli mantıklıydı; gün batmadan hemen önce suyun üstünde duman kokusu aldık. Bulunduğumuz yerden karınca sürüsü gibi görünen adamların yanar</span><span class="char-style-override-9"> haldeki molozları kale dibine yığmakta olduklarını zorlukla seçebiliyorduk. Bu kale aslında basit, kare bir binaydı ve kütüklerle inşa edilmişti; havadaki yoğun neme rağmen, eninde sonunda yanacağından şüphe yoktu.</span></p>

    <p class="Normal para-style-override-7"><span class="char-style-override-9">Fakat kundakçıların elinde barut ya da gaz olmayınca alevleri </span><span class="char-style-override-9">harlamaları uzun süre aldı; gece bastırdığında elden ele gezdirdikleri meşalelerin alevlerini görmeye başladık. Bunlarla odun yığınlarını yakmaya çalışıyorlar ama birkaç dakika sonra yanmadığını görüp tekrar deniyorlardı.</span></p>

    <p class="Normal para-style-override-7"><span class="char-style-override-9">Saat dokuz civarında, birisi birkaç varil terebentin bulunca, alevler aniden kale duvarlarını kuşatma altına aldı. Dalgalanan kızıl, turuncu alevlerin o saf, mükemmel görünüşleri koyu lacivert geceye renk kattı. Sahilden alkışlar, tezahüratlar, küfürlü bir şarkıdan bölümler kulağımıza çalındı, terebentin de sahilden gelen esintiyle burnumuzu dağladı.</span></p>

    <p class="Normal para-style-override-7"><span class="char-style-override-9">“Sivrisinekleri düşünmemize gerek yok en azından,” dedim, beyazımsı bir duman bulutunu yüzümden öteye ittirirken.</span></p>

    <p class="Normal para-style-override-7"><span class="char-style-override-9">“Teşekkürler Bayan Fraser,” dedi vali. “Konuya böyle olumlu bir açıdan bakmak aklıma gelmemişti.” Yumrukları küpeşteye yaslı halde, acı bir sesle konuşuyordu.</span></p>

    <p class="Normal para-style-override-7"><span class="char-style-override-9">Kastını anladım, daha fazla konuşmadım. Benim gözümden, saldırgan ateş ve yıldızlara yükselen duman sütunları aslında neşe verici bir manzara oluşturuyordu. Bu hissimin nedeni Johnston Kalesi’nin yanmasının isyancıların davasına hizmet etmesi değildi - belki aralarında Jamie’nin de olması, kalenin altındaki kamp alevlerinden birinin etrafında oturuyor olma ihtimaliydi.</span></p>

    <p class="Normal para-style-override-7"><span class="char-style-override-9">Eğer öyleyse de... yarın yanıma gelirdi.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9" xml:lang="ar-SA">Öyle oldu. Şafaktan çok önce uyandım</span><span class="char-style-override-9"> -aslında uyuyamadım da- ve küpeşteye gittim. Bu sabah, kale yandığından dolayı her zamankinden daha seyrek bir tekne trafiği vardı. Ahşap yanığının kesif kokusu, yakındaki nemli sisin aromasına karışmıştı; su sakindi, yağa benziyordu. Gökyüzü gri bir güne aydınlanıyordu, bunalımlı bir hava olacaktı - yoğun pus yüzünden kıyı görünmüyordu.</span></p>

    <p class="Normal para-style-override-7"><span class="char-style-override-9">Ama ben izlemeye devam ettim. Pusun içinden küçük bir tekne çıktığında, bunun Jamie olduğunu hemen anladım. Yalnızdı.</span></p>

    <p class="Normal para-style-override-7"><span class="char-style-override-9">Kollarının uzun, muntazam hareketlerini, kürekleri savuruşunu izledim ve içimde ani, sakin bir mutluluğun doğuşunu hissettim. Neler olabileceği hakkında bir fikrim yoktu - Malva’nın ölümüyle ortaya çıkan korku ve öfke de h</span><span class="char-style-override-9" xml:lang="ar-SA">âlâ</span><span class="char-style-override-9"> zihnimin arkasında bir yerlerde, ince bir buz tabakasının altında gömülüydü. Ama Jamie oradaydı. Artık yüzünü görebileceğim kadar yakındaydı, omzunun üstünden arkaya, gemiye doğru bakıyordu.</span><span class="char-style-override-9"/></p>

    <p class="Normal para-style-override-7"><span class="char-style-override-9">Ona el salladım; gözleri zaten benim üstümdeydi. Kürek çekmeyi kesmedi, daha da yaklaştı; ben de küpeşteye tutundum, bekledim.</span></p>

    <p class="Normal para-style-override-7"><span class="char-style-override-9">Sandal bir an görüş alanından çıktı, </span><span class="italik char-style-override-8">Cruizer</span><span class="char-style-override-9">’ın rüzg</span><span class="char-style-override-9" xml:lang="ar-SA">â</span><span class="char-style-override-9">raltına girdi. Gözcünün Jamie’ye seslendiğini duydum, sonra da derinden, yarı duyulur cevap geldi; o sesi duyunca uzun zamandır içimde duran bir düğümün çözülüp rahatladığını hissettim.</span></p>

    <p class="Normal para-style-override-7"><span class="char-style-override-9">Ama olduğum yere çakılı kaldım, hareket edemedim. Güvertede ayak sesleri, mırıltılar duydum -biri valiyi çağırmaya gitti- ve gözlerimi kapatıp döndüğümde, kendimi Jamie’nin kollarında buldum.</span></p>

    <p class="Normal para-style-override-7"><span class="char-style-override-9">“Biliyordum geleceğini,” diye fısıldadım gömleğinin kumaşına. Ateş kokuyordu: duman, çam özü, kavrulmuş bez kokuları acı terebentin esansıyla birleşmişti. Üstünde kurumuş terin ve bindiği atın kokuları da bunlara katıldı. Bütün gece </span><span class="char-style-override-9" xml:lang="ar-SA">çalışmıştı</span><span class="char-style-override-9">, uyumamıştı, uzun süredir açtı.</span></p>

    <p class="Normal para-style-override-7"><span class="char-style-override-9">Beni kendine iyice sardı, kaburgalarını, nefesini, sıcaklığını, kaslarını hissettirdi, sonra kendinden biraz uzaklaştırıp yüzüme baktı. Onu gördüğümden beri gülümsüyordu. Gözleri parıldıyordu. Hiçbir şey söylemeden kafamdaki başlığı çıkardı ve küpeştenin üstünden fırlatıp parmaklarını saçlarımın arasından geçirdi, sonra da yüzümü ellerinin arasına alıp beni öptü, parmaklarını kafatasıma bastırdı. Üç günlük bir sakalı vardı, tenimi </span><span class="char-style-override-9" xml:lang="ar-SA">çiziyordu</span><span class="char-style-override-9">. Ağzı benim yuvamdı, güvendeydim.</span></p>

    <p class="Normal para-style-override-7"><span class="char-style-override-9">Arkasında bir yerde denizcilerden biri öksürdü. “Valiyi görmek istemiştiniz sanırım, değil mi beyefendi?”</span></p>

    <p class="Normal para-style-override-7"><span class="char-style-override-9">Beni yavaşça bıraktı, oraya döndü.</span></p>

    <p class="Normal para-style-override-7"><span class="char-style-override-9">“Öyle, evet,” dedi ve elini uzattı. “Sassenach?”</span></p>

    <p class="Normal para-style-override-7"><span class="char-style-override-9">Jamie’nin elini tuttum ve koridorda ilerleyen denizciyi izledim. Arkama dönüp güverteden öteye baktığımda başlığımın rüzgârla şiştiğini, denizanası gibi süzüldüğünü gördüm.</span></p>

    <p class="Normal para-style-override-7"><span class="char-style-override-9">Aşağı indiğimizde, içimdeki o anlık huzur hemen yok oldu.</span></p>

    <p class="Normal para-style-override-7"><span class="char-style-override-9">Vali de gecenin büyük kısmını uyanık geçirmişti ve Jamie’den çok daha iyi bir durumda olduğu söylenemezdi - ama is koktuğu da yoktu elbette. O da tıraşsızdı, onun da gözleri kan çanağıydı ve son derece huysuzdu.</span></p>

    <p class="Normal para-style-override-7"><span class="char-style-override-9">“Bay Fraser,” dedi kafasını hafifçe sallayarak. “Siz James Fraser’sınız, değil mi? Dağda, taşrada yaşıyordunuz doğru hatırlıyorsam, değil mi?”</span></p>

    <p class="Normal para-style-override-7"><span class="char-style-override-9">“Ben Fraser, Fraser Tepesi’nden,” dedi Jamie nazikçe. “Buraya karım için geldim.”</span></p>

    <p class="Normal para-style-override-7"><span class="char-style-override-9">“Öyle demek.” Vali ona tatsız bir bakış attı ve oturdu, umursamazlıkla oradaki bir tabureyi gösterdi. “Sizi bilgilendirmeliyim ki beyefendi, karınız maalesef Kraliyet tarafından tutuklanmış bir kişidir. Tabii, bunun farkındasınızdır belki de?”</span></p>

    <p class="Normal para-style-override-7"><span class="char-style-override-9">Jamie bu alaycı yaklaşımı umursamaksızın önerilen tabureye oturdu.</span></p>

    <p class="Normal para-style-override-7"><span class="char-style-override-9">“Aslında değil,” dedi. “Acaba sizin Kuzey Carolina kolonisinde sıkıyönetim ilan ettiğiniz doğru mu? Ben öyle sanıyorum en azından.”</span></p>

    <p class="Normal para-style-override-7"><span class="char-style-override-9">“Doğru,” dedi Martin kısaca. Bu biraz hassas bir meseleydi, çünkü her ne kadar sıkıyönetim ilan etmiş olsa da bunu uygulayacak kudrete sahip değildi; onun yerine etkisizliğini vurgulayan bir duruma mahkûm olmuş, açık denize kaçmak zorunda kalmıştı ve bu durum İngiltere kendisine yardım edene kadar -eğer yaparsa- böyle sürecekti.</span></p>

    <p class="Normal para-style-override-7"><span class="char-style-override-9">“O halde durum şu ki</span><span class="char-style-override-9" xml:lang="ar-SA"> bütün yasal işlemler askıya alınmış vaziyette,” dedi Jamie hemen. “Mahkûmların gözaltı ve tutuklulukları yalnızca sizin yetkiniz altında</span><span class="char-style-override-9"> - takdir edersiniz ki benim karım da hayli uzun süredir sizin gözetiminizde. Diyeceğim şu ki siz aynı zamanda onu salıverme gücüne de sahipsiniz.”</span></p>

    <p class="Normal para-style-override-7"><span class="char-style-override-9">“Hmm,” dedi vali, belli ki bunu düşünmemişti ve sonuçlarından emin olamıyordu. Ama o anda herhangi bir şeyin kontrolünün kendisinde olduğunu hissetmek, cayır cayır yanmakta olan sinirlerini muhtemelen biraz gevşetmişti.</span></p>

    <p class="Normal para-style-override-7"><span class="char-style-override-9">“Karım henüz duruşmaya çıkarılmadı ve hatta, aslında suçlandığı olay hakkında aleyhinde bir delil de mevcut değil,” dedi Jamie netlikle.</span></p>

    <p class="Normal para-style-override-7"><span class="char-style-override-9">O an, MacDonald’a olaylarla ilgili bütün ayrıntıları valiyle görüşmesinden </span><span class="italik char-style-override-8">sonra</span><span class="char-style-override-9"> aktardığım için kendimi Tanrı’ya şükrederken buldum - modern mahkemelerin kanıttan sayacağı bir hal olmayabilirdi belki ama elimde bıçakla, iki cesedin yanı başında bulunmak, bu çağda nereden bakılsa jüriyi sarsardı.</span></p>

    <p class="Normal para-style-override-7"><span class="char-style-override-9">“Karımı suçlayanların ellerinde somut bir şey yok. Ayrıca, kendisiyle bu kadar kısa bir süreliğine de olsa tanışıklığınız olduktan sonra, karakteri hakkında elbet sizin de bir fikriniz olmuştur, öyle değil mi?” Bu dediğine bir yanıt beklemeden konuşmaya devam etti.</span></p>

    <p class="Normal para-style-override-7"><span class="char-style-override-9">“Suçlama yapıldığında, karımın kanuna teslim edilmesine hiç itiraz etmedik - hatta ben de suçlandım ve bu durum benim için de geçerli. Suçsuzluğu hakkında bu kadar emin olmasaydık, neden duruşmaya çıkmasını bu kadar çok isteyelim?”</span></p>

    <p class="Normal para-style-override-7"><span class="char-style-override-9">Vali gözlerini kısmıştı, ciddi ciddi düşünüyordu.</span></p>

    <p class="Normal para-style-override-7"><span class="char-style-override-9">“Savlarınız tamamen mantıksız değil beyefendi,” dedi sonunda, resmi bir tonla. “Bununla birlikte, anlaşılan şu ki karınızın karşı karşıya kaldığı suçlama, oldukça çirkin. Onu serbest bırakırsam, kesinlikle halkı huzursuz ederim - ki şu sıralar huzuru bende ararlarsa zor bulurlar,” diye ekledi, Jamie’nin paltosunun yanık manşetlerine sevimsiz bir bakış atarak.</span></p>

    <p class="Normal para-style-override-7"><span class="char-style-override-9">Jamie derin bir nefes aldı ve şansını tekrar denedi.</span></p>

    <p class="Normal para-style-override-7"><span class="char-style-override-9">“Çekincelerinizi çok iyi anlıyorum ekselansları,” dedi. “Peki, acaba... yani, durumu hafifletmek için bir şeyler önerilebilir herhalde...”</span></p>

    <p class="Normal para-style-override-7"><span class="char-style-override-9">Martin sırtını dikleştirdi, çenesini öne çıkardı.</span></p>

    <p class="Normal para-style-override-7"><span class="char-style-override-9">“Siz ne demeye getiriyorsunuz beyefendi? Bu nasıl bir münasebetsizlik, nasıl hayasızlık! Bana </span><span class="italik char-style-override-8">rüşvet</span><span class="char-style-override-9"> mi teklif ediyorsunuz siz?” Avuçlarını masaya çarptı, öfke dolu gözlerini bir bana, bir Jamie’ye çevirdi. “Lanet olasıcalar, ikinizi de hemen asmalıyım aslında!”</span></p>

    <p class="Normal para-style-override-7"><span class="char-style-override-9">“Çok güzel, Bay Ohnat,” diye mırıldandım Jamie’ye sessizce. “En azından evliyiz.”</span></p>

    <p class="Normal para-style-override-7"><span class="char-style-override-9">“Ne, ha,” gibi bir şeyler geveledi Jamie, anlamadığını belirten kısa bir bakış attıktan sonra dikkatini tekrar valiye çevirdi. Adam o sırada “...serenden sallandıracaksın ya... cehennemin tokadını yesinler!” diyordu.</span></p>

    <p class="Normal para-style-override-7"><span class="char-style-override-9">“Niyetimi yanlış anladınız efendim.” Jamie sesini sakin tuttu, yüzündeki soğukkanlılığı bozmadı. “Önerdiğim şey, karımın mahkemeye çıkacağına dair bir kefalet yalnızca. Kendisi duruşmada göründüğünde bana iade edilecek.”</span></p>

    <p class="Normal para-style-override-7"><span class="char-style-override-9">Vali buna cevap veremeden, Jamie elini cebine attı ve küçük, kara bir şey çıkarıp masaya koydu. Kara elmas.</span></p>

    <p class="Normal para-style-override-7"><span class="char-style-override-9">Martin onu görünce cümlesini yarıda bıraktı. Gözlerini bir kez kırpıştırdı, uzun burunlu yüzü neredeyse tamamen gevşemişti. Parmağını üst dudağında yavaşça gezdirdi, düşündü.</span></p>

    <p class="Normal para-style-override-7"><span class="char-style-override-9">Kendisinin kişisel yazışmalarının ve raporlarından hatırı sayılır bir kısmını okumuş ve hatta yazmış olduğum için, adamın şahsi servetinin pek fazla olmadığını ve Kraliyet Valisi namını taşımak adına, mütevazı gelirinin fena halde ötesinde bir yaşam sürmek zorunda kalmış olduğunu gayet iyi biliyordum.</span></p>

    <p class="Normal para-style-override-7"><span class="char-style-override-9">Vali de şunu iyi biliyordu ki içinde bulunduğumuz isyan halinde, benim mahkemeye sağ salim çıkarılmam çok düşük bir ihtimaldi. Hukuk sisteminin işler veya adil hale getirilmesi için aylar, belki yıllar geçmesi gerekecekti. Bu ne kadar sürerse de elmas o kadar süre onun elinde kalacaktı. Bunu satmayı onuruna yediremezdi - ama sonra geri alabileceğine inanırsa, taşı birine güzel bir meblağ karşılığında verebilirdi.</span></p>

    <p class="Normal para-style-override-7"><span class="char-style-override-9">Adamın gözlerinin Jamie’nin ceketindeki yanık izlerini incelediğini gördüm. Bir de Jamie’nin vatana ihanetten asılma olasılığı vardı -bunun o anda adamın kafasından geçtiğini hissettim- ki bu durumda da taş yasal olarak arafta kalırdı. Ama Martin’in ellerinde olurdu. Nefes alabilmek için kendimi zorladım.</span></p>

    <p class="Normal para-style-override-7"><span class="char-style-override-9">Martin ahmak değildi ve rüşvetle satın alınabilecek biri de değildi. Hafifçe iç geçirerek taşı Jamie’ye doğru geri ittirdi.</span></p>

    <p class="Normal para-style-override-7"><span class="char-style-override-9">“Hayır beyefendi,” dedi, sesindeki öfkeyi kaybederek. “Karınız için bu kefaleti ödemenizi kabul edemem. Ama konuyu şöyle...” Bakışları masasındaki kâğıt yığınına bir an kaydıktan sonra tekrar Jamie’ye odaklandı.</span></p>

    <p class="Normal para-style-override-7"><span class="char-style-override-9">“Size bir teklif yapacağım beyefendi,” dedi birden. “Şu anda sürmekte olan bir operasyonum var ve bu operasyonla İskoçyalılar’dan oluşacak büyük bir topluluğun taşradan sahile inmesini, orada İngiltere’den gelen birliklerle birleşip buraları Kral’ın adıyla zapt etmesini hedefliyorum.”</span></p>

    <p class="Normal para-style-override-7"><span class="char-style-override-9">Nefes almak için duraksadı, Jamie’nin bu sözlerden nasıl etkileneceğini kontrol etti. Ben o sırada Jamie’nin birazcık arkasında duruyordum, o yüzden yüzünü göremiyordum fakat</span><span class="char-style-override-9" xml:lang="ar-SA"> görmeme gerek de yoktu. Bree, şakayla, bu ifadeye “brag yüzü” diyordu; yüzüne bakanlar </span><span class="char-style-override-9">elinde kare as olsa da, üç per olsa da bunu bilemezlerdi. Ben o an paramı pere oynardım - ama Martin onu benim kadar tanıyamazdı.</span></p>

    <p class="Normal para-style-override-7"><span class="char-style-override-9">“General Hugh MacDonald ve Albay Donald McLeod bir süre önce koloniye geldiler ve şu sıralar kırsal kesimi gezmekteler, destek toplamaya çalışmaktalar - gururla belirteyim ki az</span><span class="char-style-override-9" xml:lang="ar-SA">ımsanmayacak bir kuvvet var artık ellerinde.” Parmaklarını mektuplarının üstünde tıkırdattıktan sonra aniden hareketini kesip öne </span><span class="char-style-override-9">doğru eğildi.</span></p>

    <p class="Normal para-style-override-7"><span class="char-style-override-9">“Önerdiğim şey şudur beyefendi: taşranıza geri dönüp mümkün olduğunca adam toplayacaksınız, sonra da General MacDonald’a rapor verip adamlarınızı onun emrine amade edeceksiniz. MacDonald’dan, iki yüz civarı adamla onun yanında olduğunuz haberini aldığımda, işte o zaman karınızı size veririm.”</span></p>

    <p class="Normal para-style-override-7"><span class="char-style-override-9">Nabzım hızlanmıştı ve bu durum vali için de geçerliydi; şah damarının nasıl seğirdiğini görebiliyordum. Belli ki, MacDonald dağda Malva Christie’nin durumuna verilen tepkinin ne kadar yaygın ve ağır olduğunu Martin’e anlatacak zamanı bulamamıştı - ya da kendisi de bundan haberdar değildi. Dağda hâlâ Jamie’yi takip edecek kişiler vardı, emindim bundan ancak çoğu artık ona sırtını dönmüştü ve en iyi ihtimalle, Jamie beni boşayana kadar ona itimat etmeyeceklerdi.</span></p>

    <p class="Normal para-style-override-7"><span class="char-style-override-9">Durum hakkında mantıklı düşünmeye çalışıyordum, çünkü valinin beni salıvermeyeceği gerçeğinin oluşturduğu hayal kırıklığından kendimi sakınma ihtiyacı duyuyordum. Jamie beni burada bırakıp gitmeliydi. Kendimi kaybedeceğimi sandığım bir an, buna dayanamayacağımı düşündüm; çıldırıp masanın üstünden Josiah Martin’in üstüne atlayacağımı, adamın gözlerini çıkaracağımı sandım.</span></p>

    <p class="Normal para-style-override-7"><span class="char-style-override-9">Vali kafasını kaldırıp yüzümün halini gördü ve irkildi, sandalyesinden biraz yükseldi.</span></p>

    <p class="Normal para-style-override-7"><span class="char-style-override-9">Jamie elini bana doğru siper etti.</span></p>

    <p class="Normal para-style-override-7"><span class="char-style-override-9">“Kal öyle </span><span class="italik char-style-override-8">a nighean</span><span class="char-style-override-9">,” dedi yumuşakça.</span></p>

    <p class="Normal para-style-override-7"><span class="char-style-override-9">Bir süredir farkında olmadan nefesimi tutuyormuşum. O an bırakıp yavaşça, sakince nefes almaya çalıştım.</span></p>

    <p class="Normal para-style-override-7"><span class="char-style-override-9">Aynı yavaşlıkla, vali de -gözlerini benden ayırmaksızın- koltuğuna geri döndü. Aleyhimdeki suçlama, artık adamın zihninde çok daha olası bir hal almıştı. </span><span class="char-style-override-9" xml:lang="ar-SA">İyi</span><span class="char-style-override-9">, dedim kafamın içinde, kendimi ağlamaktan alıkoyarken. </span><span class="italik char-style-override-8">Görelim bakalım, benden birkaç metre ötede ne kadar güzel uyuyabileceksin.</span></p>

    <p class="Normal para-style-override-7"><span class="char-style-override-9">Jamie uzun, derin bir nefes aldı, parçalanmış ceketinin içindeki omuzlarını dikleştirdi.</span></p>

    <p class="Normal para-style-override-7"><span class="char-style-override-9">“Teklifinizi değerlendirmem için bana biraz süre tanımalısınız efendim,” dedi resmiyetle ve kolumu bırakıp ayağa kalktı.</span></p>

    <p class="Normal para-style-override-7"><span class="char-style-override-9">“Umudunu yitirme </span><span class="italik char-style-override-8">mo chridhe</span><span class="char-style-override-9">,” dedi bana Galce. “Sabah olunca görüşürüz.”</span></p>

    <p class="Normal para-style-override-7"><span class="char-style-override-9">Elimi dudaklarına götürüp öptü, sonra da valiye belli belirsiz bir şekilde kafa sallayarak dışarı çıktı, ardına bakmadı.</span></p>

    <p class="Normal para-style-override-7"><span class="char-style-override-9">Kamarada sessizlik olunca uzaklaşmakta, güverte yolunun merdivenini tırmanmakta olan Jamie’nin ayak seslerini duydum. Düşünmek için duraksamadan elimi korsemin içine attım ve cerrah çantasından aldığım küçük bıçağı çıkardım.</span></p>

    <p class="Normal para-style-override-7"><span class="char-style-override-9">Onu tüm gücümle vurdum ve masanın ahşabının içine geçip valinin neye uğradığını şaşırmış gözlerinin önünde titreşmesini sağladım.</span></p>

    <p class="Normal para-style-override-7"><span class="char-style-override-9">“Seni piç kurusu,” dedim sakince ve odadan çıktım.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>