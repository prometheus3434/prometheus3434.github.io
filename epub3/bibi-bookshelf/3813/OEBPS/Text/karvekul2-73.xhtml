<html xmlns="http://www.w3.org/1999/xhtml">
<head>
  <title>karvekul2-73</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-66"><span class="bold">122. Koruyucu</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Kasım gelmişti; etrafta hiç çiçek yoktu. Ama çobanpüskülü çalıları yeşil yeşil parıldıyorlardı, bazı meyveler de olgunlaşmaya başlamışlardı. İğnelere dikkat ederek küçük bir kısmını kestim, aralarına koku vermesi için ince bir ladin dalı ekledim ve minik mezarlığa çıkan dik patikayı tırmanmaya başladım.</span></p>

    <p class="Normal para-style-override-7"><span class="char-style-override-9">Her hafta gidiyor, Malva’nın mezarına küçük bir yadigâr bırakıyor, sonra da dua ediyordum. Malva’yla oğlu’nun mezarlarının üstüne taş yığılmamıştı -Malva’nın babası böyle bir pagan geleneğini görmek istememişti- ama yine de ziyaretçiler gelip oraya çakıllar döküyorlardı. Onları görünce içime küçük bir huzur doluyordu; onu başkalarının da hatırladığını anlıyordum çünkü.</span></p>

    <p class="Normal para-style-override-7"><span class="char-style-override-9">Patikanın başında birdenbire durdum; mezarın başında genç bir adam diz çökmüştü. Alçak sesle ve rahat bir tavırda bir şeyler mırıldandığını duydum ve geri dönmek üzereydim ki delikanlı kafasını kaldırdı, kısa ve perçemli saçları rüzgarla uçuştu. Allan Christie.</span></p>

    <p class="Normal para-style-override-7"><span class="char-style-override-9">O da beni gördü, kaskatı kesildi. Artık onun yanına gidip konuşmaktan başka yapılacak bir şey yoktu. Öyle de yaptım.</span></p>

    <p class="Normal para-style-override-7"><span class="char-style-override-9">“Bay Christie,” dedim, her ne kadar hitabım kendi kulaklarıma tuhaf geldiyse de. Babasına böyle hitap ederdim. “Kaybınıza çok üzüldüm.”</span></p>

    <p class="Normal para-style-override-7"><span class="char-style-override-9">Bana ifadesiz bir yüzle baktı; sonra, gözlerinde hafif bir ifade oluştu. Kenarları siyah kirpiklerle süslü gri gözleri tıpkı babasınınkiler ve kız kardeşininkiler gibiydi. Ağlamaktan ve uykusuzluktan kan çanağına dönmüşlerdi, altlarındaki kocaman torbalardan anlaşılıyordu.</span></p>

    <p class="Normal para-style-override-7"><span class="char-style-override-9">“Evet,” dedi. “Benim kaybım. Evet.”</span></p>

    <p class="Normal para-style-override-7"><span class="char-style-override-9">Etrafında dolandım, elimdeki bitki buketini yere bırakmaya niyetlendim; o anda, hafif bir panikle, yerde hazır bir halde durmakta olan dolu tabanca gözüme çarptı.</span></p>

    <p class="Normal para-style-override-7"><span class="char-style-override-9">“Nerelerdeydin?” dedim çıkarabildiğim en rahat ses tonumla. “Özledik seni.”</span></p>

    <p class="Normal para-style-override-7"><span class="char-style-override-9">Nerede olduğunun hiç önemi olmadığını vurgulamak istermiş gibi omuz silkti - belki gerçekten önemi yoktu. Artık bana değil, kardeşinin mezarının başına yerleştirdiğimiz taşa bakıyordu.</span></p>

    <p class="Normal para-style-override-7"><span class="char-style-override-9">“Dolaştım,” dedi cılız bir sesle. “Ama geri dönmek zorundaydım.” Biraz yan döndü, benim gitmemi istediğini ima etti fakat ben eteklerimi hafifçe çekip yavaşça yanına diz çöktüm. Benim yanımda beynini dağıtmaya kalkışmayacağını </span><span class="italik char-style-override-8">sanıyordum.</span><span class="char-style-override-9"> Onu benimle konuşturmak, yanımıza başka birinin daha gelmesini ummaktan başka ne yapabileceğimi bilemiyordum.</span></p>

    <p class="Normal para-style-override-7"><span class="char-style-override-9">“Seni tekrar burada gördüğümüze sevindik,” dedim rahatlatıcı bir tonla konuşmaya çalışarak.</span></p>

    <p class="Normal para-style-override-7"><span class="char-style-override-9">“Evet,” demekle yetindi. Sonra gözleri tekrar mezar taşına kayarak, “Geri dönmek zorundaydım,” dedi. Eli silaha doğru gitti; hemen elini tuttum.</span></p>

    <p class="Normal para-style-override-7"><span class="char-style-override-9">“Kız kardeşini çok seviyordun, biliyorum,” dedim. “Senin için büyük, çok büyük bir şok oldu, biliyorum.” Ne diyebilirdim ki? İntiharın eşiğinde olan kişilere söylenecek sözler vardı, biliyordum ama neydi onlar?</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Hayatın çok değerli,</span><span class="char-style-override-9">” demiştim Tom Christie’ye. O ise buna, “</span><span class="char-style-override-9" xml:lang="ar-SA">Öyle olmasa bunun bir önemi olmazdı,</span><span class="char-style-override-9">” diye karşılık vermişti. Şimdi bu adamın oğlunu nasıl ikna edecektim peki?</span></p>

    <p class="Normal para-style-override-7"><span class="char-style-override-9">“Baban ikinizi de çok sevdi,” dedim, bunu söylerken babasının yaptığı şeyden haberi olup olmadığını merak ederek. Oğlanın parmakları çok soğuktu; benimkileri etraflarına sararak onları ısıttım, bu sıcaklıkla, bu insani yakınlıkla ruhuna dokunabilmeyi umdum.</span></p>

    <p class="Normal para-style-override-7"><span class="char-style-override-9">“Benim Malva’yı sevdiğim kadar değil,” dedi yumuşakça, bana bakmadan, Malva’nın mezar taşına odaklanmış halde. “Hayatım boyunca sevdim onu, doğumundan beri, onu kucağıma verdiklerinden beri. İkimiz için de bir başkası yoktu. Babam hapisteydi, annem- ah, annem...” Sanki gülecekmiş gibi dudakları çekildi ama bir ses çıkmadı.</span></p>

    <p class="Normal para-style-override-7"><span class="char-style-override-9">“Annen hakkında bir şeyler duymuştum,” dedim. “Baban anlatmıştı.”</span></p>

    <p class="Normal para-style-override-7"><span class="char-style-override-9">“Anlatmış mıydı?” Hemen kafasını kaldırdı, berrak gözlerini benimkilere dikti. “Peki annemin idamına Malva’yla beni götürdüklerini de söylemiş miydi?”</span></p>

    <p class="Normal para-style-override-7"><span class="char-style-override-9">“Ah, şey, hayır. Bilmiyordu herhalde, biliyor muydu ki?” Midem kasıldı.</span></p>

    <p class="Normal para-style-override-7"><span class="char-style-override-9">“Biliyordu. Ona sonra anlatmıştım ben, bizi buraya aldırdığında. İyi olduğunu söylemişti, kötülüğün sonunu gözlerimizle görmemiz isabet olmuş. Bunu ders almamı istemişti - öyle yaptım ben de,” diye ekledi daha alçak bir sesle.</span></p>

    <p class="Normal para-style-override-7"><span class="char-style-override-9">“Nasıl- kaç yaşındaydın?” diye sordum dehşet içinde.</span></p>

    <p class="Normal para-style-override-7"><span class="char-style-override-9">“On. Malva en fazla iki yaşındaydı, ne olduğu hakkında en ufak bir fikri yoktu. Cellâdın karşısına çıkardıklarında anneme bakıp ağladı, tekmeler savurdu, bağırdı, ona uzandı.”</span></p>

    <p class="Normal para-style-override-7"><span class="char-style-override-9">Allan yutkundu, kafasını çevirdi.</span></p>

    <p class="Normal para-style-override-7"><span class="char-style-override-9">“Malva’yı alıp göğsümde sakinleştirmeye çalıştım, görmesini engellemeye çalıştım - ama kızı bana vermediler. O küçük kafasını sahneye çevirip zorla izlettiler; Darla Teyze kulağına bunun cadıların sonu olduğunu fısıldadı, kız bağırana kadar bacaklarını </span><span class="char-style-override-9" xml:lang="ar-SA">çimdikledi</span><span class="char-style-override-9">. Ondan sonra Darla Teyze’yle altı yıl daha yaşadık,” dedi soğuk bir yüzle.</span></p>

    <p class="Normal para-style-override-7"><span class="char-style-override-9">“Bundan pek memnun değildi ama bunun H</span><span class="char-style-override-9" xml:lang="ar-SA">ı</span><span class="char-style-override-9">ristiyanlık görevi olduğunu düşünüyordu. Yaşlı kadın bizi besleyecek parayı zor buluyordu, o yüzden Malva’nın bakımını çoğunlukla ben üstlendim.”</span></p>

    <p class="Normal para-style-override-7"><span class="char-style-override-9">Bir süre sessiz kaldık; ona önerebileceğim en iyi -hatta tek- şeyin konuşma şansı tanımak olduğunu düşündüm. Elini benimkinden çekti, eğildi, mezar taşına dokundu. Yalnızca bir granit taşından ibaret olan bu şeyin üstüne birisi kızın adını kazıma zahmetine girmişti - tek kelime, MALVA, soğuk ve siyah harflerle. Aklıma Culloden’daki klan taşlarını, o anıtları, o tek isimli sembolleri getiriyordu.</span></p>

    <p class="Normal para-style-override-7"><span class="char-style-override-9">“Mükemmel bir kızdı,” diye fısıldadı Allan. Parmağıyla taşa öyle bir dokunuyordu ki sanki karşısında Malva’nın yüzü vardı. “Kusur</span><span class="char-style-override-9">suzdu. O minik, özel yerleri çiçek tomurcukları gibiydi, derisi tazecik, yumuşacıktı...”</span></p>

    <p class="Normal para-style-override-7"><span class="char-style-override-9">Midemin ortası buz kesti. Şimdi, yani, şey mi demekti bu...? Elbette öyleydi. İçimde kaçınılmaz bir umutsuzluk duygusu kabarmaya başladı.</span></p>

    <p class="Normal para-style-override-7"><span class="char-style-override-9">“O benimdi,” dedi ve üstündeki gözlerimin içine bakıp yüksek sesle tekrarladı. “Benimdi!”</span></p>

    <p class="Normal para-style-override-7"><span class="char-style-override-9">Sonra gözlerini indirdi, mezara baktı, ağzı öfkeyle, hüzünle kıvrıldı.</span></p>

    <p class="Normal para-style-override-7"><span class="char-style-override-9">“Babamın hiç haberi yoktu - birbirimize ait olduğumuzu asla aklına getirmemişti.”</span></p>

    <p class="Normal para-style-override-7"><span class="italik char-style-override-8">Gerçekten getirmemiş miydi?</span><span class="char-style-override-9"> Tom Christie sevdiğini kurtarmak için bir suç itiraf etmiş olabilirdi - ama sevdiği birden fazla kişi olabilirdi. Kızını -ya da yeğenini- kaybettikten sonra, kanından gelen son kişi olan oğlunu kurtarmak için elinden geleni yapmış olamaz mıydı?</span></p>

    <p class="Normal para-style-override-7"><span class="char-style-override-9">“Sen öldürdün onu,” dedim sessizce. Hiçbir şüphem kalmamıştı; o da şaşırmadı.</span></p>

    <p class="Normal para-style-override-7"><span class="char-style-override-9">“Kızı satabilirdi, pis bir çiftçiye verebilirdi.” Allan yumruğunu sıktı. “O</span><span class="char-style-override-9" xml:lang="ar-SA"> büyürken bunlar aklımdan geçmeye başlamıştı. Bazen, onun yanında yatarken, bu düşünceye katlanamıyordum ve... sırf aklıma bu geldi diye, </span><span class="char-style-override-9">Malva’nın suratına tokadı basıyordum.”</span></p>

    <p class="Normal para-style-override-7"><span class="char-style-override-9">Derin, titrek bir nefes aldı.</span></p>

    <p class="Normal para-style-override-7"><span class="char-style-override-9">“Onun suçu değildi, hem de hiç. Ama ben öyle düşündüm. Sonra onu o askerle yakalayınca, bir de o lanet Henderson’la... Onu dövdüm; Malva bana onun suçu olmadığını söyledi - hamileymiş.”</span></p>

    <p class="Normal para-style-override-7"><span class="char-style-override-9">“Senden mi?”</span></p>

    <p class="Normal para-style-override-7"><span class="char-style-override-9">Yavaşça kafasını salladı.</span></p>

    <p class="Normal para-style-override-7"><span class="char-style-override-9">“Aklıma hiç gelmemişti. Düşünmeliydim, elbette. Ne var ki</span><span class="char-style-override-9" xml:lang="ar-SA"> düşünmedim. O hep Malva’ydı, yani, o küçük Malva. Göğüslerinin büyüdüğünü, o tatlı derisinin tüylendiğini fark ettim ama hiç...”</span></p>

    <p class="Normal para-style-override-7"><span class="char-style-override-9">Kafasını iki yana salladı, o an bile o düşünceyle baş edemedi.</span></p>

    <p class="Normal para-style-override-7"><span class="char-style-override-9">“Evlenmesi gerektiğini söyledi - kocasının da çocuğun babası olduğunu düşünmek için bir nedeni olmalıydı. Eğer askerle evlenemezse, başka birini bulmalıydı. O yüzden kendine çabucak, birçok sevgili edindi.”</span></p>

    <p class="Normal para-style-override-7"><span class="char-style-override-9">“Ama ben müdahale ettim,” dedi temin edici bir sesle, tonunda mide bulandırıcı bir özgüvenle. “Dayanamayacağımı söyledim, başka bir şey düşünecektim.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“O yüzden ona çocuğun Jamie’den olduğunu söylettirdin.” Hikâye karşısında içine düştüğüm dehşet ve bize yaptıklarına duyduğum öfke, içimdeki hüznün yoğunluğuyla bastırılıyordu. </span><span class="italik char-style-override-8">Ah, Malva</span><span class="char-style-override-9">, diye düşündüm büyük bir üzüntüyle. </span><span class="italik char-style-override-8">Ah, benim canım Malva’m. Neden bana söylemedin ki?</span><span class="char-style-override-9"> Ama tabii söyleyemezdi. Kızın tek sırdaşı Allan’dı.</span></p>

    <p class="Normal para-style-override-7"><span class="char-style-override-9">Oğlan kafasını salladı, tekrar mezar taşına uzandı. Çobanpüsküllerinin arasından esen rüzgâr, sert yaprakları titreştirdi.</span></p>

    <p class="Normal para-style-override-7"><span class="char-style-override-9">“Hem çocuk meselesi açıklığa kavuşurdu, hem de evlenmek zorunda kalmazdı. Düşündüm ki - beyefendi onu uzak tutmak için para verirdi, ben de onunla birlikte giderdim. Kanada’ya giderdik belki ya da Hint Adaları’na.” Sesi dalgın, hülyalı bir tona döndü, kimsenin bilmediği bir hayatı hayal ediyordu o an.</span></p>

    <p class="Normal para-style-override-7"><span class="char-style-override-9">“Ama neden öldürdün kızı?” dedim bir anda. “Bunu niye yaptın?” İçimdeki üzüntü ve anlamsızlık hissi iyiden iyiye bunaltmaya başlamıştı; oğlanı pataklamamak için ellerimi önlüğüme gömdüm.</span></p>

    <p class="Normal para-style-override-7"><span class="char-style-override-9">“Yapmak zorundaydım,” dedi sert bir sesle. “Artık dayanamadığını söyledi.” Yaşlarla dolu gözlerini kırpıştırdı, yere baktı.</span></p>

    <p class="Normal para-style-override-7"><span class="char-style-override-9">“Dedi ki- sizi severdi,” dedi boğuk, kısık bir sesle. “Sizi öyle üzmeye dayanamadı, gerçeği anlatmaya niyetlendi. Ben aklını çelmek için ne dersem diyeyim, bunu söyleyip durdu - sizi seviyordu, o yüzden anlatacaktı.”</span></p>

    <p class="Normal para-style-override-7"><span class="char-style-override-9">Gözlerini kapadı, omuzları düştü. Yanakları iki gözyaşı tanesiyle ıslandı.</span></p>

    <p class="Normal para-style-override-7"><span class="char-style-override-9">“Neden canımın içi?” diye bağırdı, kollarını kramp girmiş karnının üstünde kavuşturarak. “Bana bunu neden yaptırdın? Benden başkasını sevmemen lazımdı.”</span></p>

    <p class="Normal para-style-override-7"><span class="char-style-override-9">O anda çocuk gibi hıçkırıklara boğuldu, cenine benzer bir hal alıp ağlamaya başladı. Ben de ağlıyordum, bu gereksiz kayıp ve fena halde yazık olan bütün bu hayatlar için. Yine de uzandım, tabancayı yerden aldım. Titrek ellerle mermi topunu namludan çıkarıp tabancayı önlüğümün cebine koydum.</span></p>

    <p class="Normal para-style-override-7"><span class="char-style-override-9">“Git,” dedim yarı boğuk bir sesle. “Yine git buradan Allan. Çok insan öldü.”</span></p>

    <p class="Normal para-style-override-7"><span class="char-style-override-9">Beni duyamayacak kadar mahvolmuş bir haldeydi; o yüzden omuzlarından tuttum ve sertçe tekrarladım.</span></p>

    <p class="Normal para-style-override-7"><span class="char-style-override-9">“Öldüremezsin kendini. Yasaklıyorum, duyuyor musun?”</span></p>

    <p class="Normal para-style-override-7"><span class="char-style-override-9">“Sen kim oluyorsun peki?” diye bağırdı bana dönerek. Yüzü acıyla buruşmuştu. “Yaşayamam ben, yaşayamam!”</span></p>

    <p class="Normal para-style-override-7"><span class="char-style-override-9">Ama babası Tom Christie, yaşamını hem kendisi, hem de benim için feda etmişti; bu fedakarlığın boşa gitmesine izin veremezdim.</span></p>

    <p class="Normal para-style-override-7"><span class="char-style-override-9">“Yaşamak zorundasın,” dedim ve ayağa kalktım. Başım döndü, dizlerimin her an koyuverebileceğini hissediyordum. “Duyuyor musun beni? Yaşamak zorundasın!”</span></p>

    <p class="Normal para-style-override-7"><span class="char-style-override-9">Yaşlarla kızarmış gözlerini kaldırdı, bana baktı, konuşmadı. İnce, sivrisinek vızıltısı gibi bir ses gitgide yaklaştı ve aniden, yumuşak bir tıkırtıyla kesildi; Allan’ın yüz ifadesi değişmedi ama gözleri yavaş yavaş cansızlaştı. Bir süre daha dizlerinin üstünde durdu, sonra, sapına eğilen bir çiçek gibi, yavaşça öne doğru yeltendi ve sırtının ortasındaki ok göründü. Allan bir kez öksürdü, kan tükürdü ve yan düştü, kız kardeşinin mezarının üstünde iki büklüm kaldı. Sonra bacakları spazmla seğirdi, kurbağaları andırdı. Sonra... hareketsiz kaldı.</span></p>

    <p class="Normal para-style-override-7"><span class="char-style-override-9">Orada, tahmin edilemeyecek kadar uzun bir süre boyunca ona aptal aptal baktım, Ian’ın ormandan çıkıp başıyla selam vererek yanımda durduğunu hayal meyal anlayabildim. Rollo bedeni merakla kokladı, ince bir inilti çıkardı.</span></p>

    <p class="Normal para-style-override-7"><span class="char-style-override-9">“Haklıydı yenge,” dedi Ian sessizce. “Yaşayamaz.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>