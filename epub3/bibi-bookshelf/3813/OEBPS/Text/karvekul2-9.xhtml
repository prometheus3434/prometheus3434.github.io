<html xmlns="http://www.w3.org/1999/xhtml">
<head>
  <title>karvekul2-9</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-6"><span class="bold">61. Kokulu Hastalık</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Günler kısalıyordu ama hava h</span><span class="char-style-override-9" xml:lang="ar-SA">âlâ</span><span class="char-style-override-9"> erken aydınlanıyor sayılırdı. Evin önündeki pencereler doğuya bakıyordu ve doğan güneş, ameliyathanemin beyaz meşe pencerelerini parıldatıyordu. Mükemmel ışınların elle yontulmuş ahşapların üstünden süzülüşünü görebiliyordum; bir saatim olsaydı, zemini bir güneş saati gibi ayarlayabilir, yer tahtalarının üstündeki damarlara dakikalar çizebilirdim.</span></p>

    <p class="Normal para-style-override-7"><span class="char-style-override-9">Elimdekiyle yetindim; mikroskobumu, beher ve lamları hazır halde beklettiğim tezgâhıma güneşin vurmasını bekledim, kalp atışlarıyla işaretledim.</span></p>

    <p class="Normal para-style-override-7"><span class="char-style-override-9">Koridordan yumuşak ayak sesleri geldi, Jamie kapıyı omzuyla açarak girdi. İki elinde de kalaydan bardaklar vardı, yakmamaları için </span><span class="char-style-override-9">etraflarına bezler sarılıydı.</span></p>

    <p class="Normal para-style-override-7"><span class="char-style-override-9">“Nasılsın </span><span class="italik char-style-override-8">mo chridhe</span><span class="char-style-override-9">?” dedi yumuşak bir sesle, sonra da bardaklardan birini bana uzattı, alnımı öptü.</span></p>

    <p class="Normal para-style-override-7"><span class="char-style-override-9">“Daha kötü olabilirdim.” Ona minnetimi belli edecek şekilde gülümsedim ama iki saniye sonra esneyince hareketim anlamsızlaştı. Padraic ve büyük kızının durumlarını ona anlatmama gerek yoktu; kötü bir şey olsa yüzümden anlardı. Hatta komplikasyonlar oluşmazsa ikisinin de gayet iyi olacaklarını sanıyordum; bütün gece yanlarında kalmış, ikisini de saat başı kaldırıp ballı-tuzlu su içirdim - bu karışıma bir-iki kez, bağırsaklara iyi gelmesi için nane yaprağı ve kızılcık kabuğu da eklemiştim.</span></p>

    <p class="Normal para-style-override-7"><span class="char-style-override-9" xml:lang="ar-SA">İçinde kaz</span><span class="char-style-override-9">ayağı çayı olan bardağı kaldırdım ve hafif, acımtırak kokusunu içime çekerken gözlerimi kapadım. Boynumdaki ve omzumdaki tutulmaların gevşemek için sabırsızlandıklarını hissedebiliyordum.</span></p>

    <p class="Normal para-style-override-7"><span class="char-style-override-9">Jamie boynumu rahatlatmak için kafamı oynattığımı görmüştü, çayı tutarak ısınan geniş, güçlü elini enseme götürdü. Küçük bir rahatlama iniltisi çıkardığımda boğuk bir </span><span class="char-style-override-9" xml:lang="ar-SA">şekilde güldü</span><span class="char-style-override-9">.</span></p>

    <p class="Normal para-style-override-7"><span class="char-style-override-9">“Senin yatman gerekmiyor mu Sassenach? Bütün gece uyumadın.”</span></p>

    <p class="Normal para-style-override-7"><span class="char-style-override-9">“Yoo, uyudum... biraz.” Ara ara uyuklamıştım. Açık pencerenin kenarına oturmuş, yüzüme değen küçük sinekler tarafından aralıklarla uyandırılmıştım. Uykusunu gayet güzel almış, zinde görünen Bayan Bug şafak vakti gelip hastabakıcı-hemşire görevini devralmıştı.</span></p>

    <p class="Normal para-style-override-7"><span class="char-style-override-9">“Birazdan uzanacağım,” dedim. “Biraz göz atayım istedim.” Elimle cansızca mikroskobu işaret ettim. Yanında bir sürü küçük cam şişe vardı, her birinin içi kahverengi sıvılarla doluydu. Jamie yüzünü buruşturdu.</span></p>

    <p class="Normal para-style-override-7"><span class="char-style-override-9">“Neye bakacaksın?” dedi. Uzun, düz burnunu kaldırdı, şüpheci bir tavırla havayı kokladı. “Bok mu onlar?”</span></p>

    <p class="Normal para-style-override-7"><span class="char-style-override-9">“Evet,” dedim ve çenemi yarmak istermişçesine esnedim. Mümkün olduğunca gizlice Hortense ve bebekten örnekler almıştım, sonra hayattaki hastalarımdan aldıklarımı da yanlarına eklemiştim. Jamie tüpleri inceledi.</span></p>

    <p class="Normal para-style-override-7"><span class="char-style-override-9">“Acaba merakını bu kadar cezbeden nedir?” dedi dikkatlice.</span></p>

    <p class="Normal para-style-override-7"><span class="char-style-override-9">“Bilmiyorum ben de,” diye itiraf ettim. “Aslında bir şey bulamayabilirim de ya da tanıyamayabilirim. Ama bir amip ya da basil MacNeilllar’ı hasta etmiş olabilir. Amipse tanırım herhalde, çok büyük oluyorlar. Göreceli bir büyüklük tabii,” diye ekledim hemen.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Öyle mi?” Kaşlarını çattı, sonra kaldırdı. “Neden?”</span></p>

    <p class="Normal para-style-override-7"><span class="char-style-override-9">Fark ettiğinden daha iyi bir soru sormuştu.</span></p>

    <p class="Normal para-style-override-7"><span class="char-style-override-9">“Ee... öncelikle meraktan,” dedim. “Ama hastalığa neden olan organizmayı tanırsam eğer, hastalık hakkında da daha fazla bilgiye sahip olabilirim - yani ne kadar sürecek, özellikle yapılması gereken bir şey var mı, ne kadar bulaşıcı...”</span></p>

    <p class="Normal para-style-override-7"><span class="char-style-override-9">Ağzına götürmekte olduğu bardak havada kaldı.</span></p>

    <p class="Normal para-style-override-7"><span class="char-style-override-9">“Bu hastalığı sen de kapabilir misin yani?”</span></p>

    <p class="Normal para-style-override-7"><span class="char-style-override-9">“Bilmiyorum,” dedim dürüstçe. “Kapabilirim büyük ihtimalle. Tifo ve tifüs aşısı olmuştum ama bu ikisine de benzemiyor. Dizanterinin de aşısı yok - </span><span class="italik char-style-override-8">Giardia</span><span class="char-style-override-9"> zehirlenmesinin de.”</span></p>

    <p class="Normal para-style-override-7"><span class="char-style-override-9">Kaşlarını çattı, çayını yudumlamaya devam etti. Parmaklarıyla boynumu son kez sıktı, sonra bıraktı.</span></p>

    <p class="Normal para-style-override-7"><span class="char-style-override-9">Ben de kendi çayımı dikkatle yudumladım, boğazımdan aşağı yavaşça akıp mideme inerken gevşeyerek iç geçirdim. Jamie taburesine oturdu, uzun bacaklarını uzattı. Ellerinin arasındaki sıcak bardağa baktı.</span></p>

    <p class="Normal para-style-override-7"><span class="char-style-override-9">“Sence bu çay sıcak mı Sassenach?” diye sordu.</span></p>

    <p class="Normal para-style-override-7"><span class="char-style-override-9">Bu kez ben kaşlarımı kaldırdım. İki bardak da h</span><span class="char-style-override-9" xml:lang="ar-SA">âlâ</span><span class="char-style-override-9"> bezlerle sarılıydı; sıcaklığın bezin arasından parmak uçlarıma geldiğini hissedebiliyordum.</span></p>

    <p class="Normal para-style-override-7"><span class="char-style-override-9">“Evet. Neden?”</span></p>

    <p class="Normal para-style-override-7"><span class="char-style-override-9">Fincanı kaldırdı, ağ</span><span class="char-style-override-9" xml:lang="ar-SA">ı</span><span class="char-style-override-9">z dolusu çay içti, bir süre ağzında tutup sonra yuttu; boğazındaki uzun kasların hareketini görebiliyordum.</span></p>

    <p class="Normal para-style-override-7"><span class="char-style-override-9">“Çayı demlerken Brianna mutfağa geldi,” dedi. “Kabı indirdi, eline sabun aldı - sonra çaydanlıktan bir maşrapa su alıp ellerine döktü. Önce birine, sonra ötekine.” Duraksadı. “Suyu bir dakika önce ateşten aldığımda kaynıyordu.”</span></p>

    <p class="Normal para-style-override-7"><span class="char-style-override-9">Ağzımdaki çayı yutarken telaşlandım, boğazımı yakınca öksürdüm.</span></p>

    <p class="Normal para-style-override-7"><span class="char-style-override-9">“Yaktı mı kendini?” dedim boğazım düzeldiğinde.</span></p>

    <p class="Normal para-style-override-7"><span class="char-style-override-9">“Yaktı,” dedi keyifsizce. “Parmak uçlarından dirseklerine kadar kendini sabunladı, ovdu. Suyun döküldüğü yerde, elinin tersinde oluşan kabarcığı gördüm.” Yine duraksadı, fincanının </span><span class="char-style-override-9" xml:lang="ar-SA">üstünden, koyu mavi gözlerinde</span><span class="char-style-override-9"> endişeyle bana baktı.</span></p>

    <p class="Normal para-style-override-7"><span class="char-style-override-9">Balsız çayımdan bir yudum daha aldım. Oda, şafak henüz söktüğü için, nefesimi verdiğimde buhar çıkacak kadar serindi; iç geçirdim.</span></p>

    <p class="Normal para-style-override-7"><span class="char-style-override-9">“Padraic’in bebeği Marsali’nin kollarında öldü,” dedim sessizce. </span><span class="char-style-override-9">“Öteki çocuğu Brianna tutuyordu. Hastalığın bulaşıcı olduğunu da biliyor.” Bunu bildiği için, endişesinden kurtulmadan, kendini elinden geldiğince dezenfekte etmeden, kendi çocuğuna dokunamazdı.</span></p>

    <p class="Normal para-style-override-7"><span class="char-style-override-9">Jamie huzursuzca kıpırdandı.</span></p>

    <p class="Normal para-style-override-7"><span class="char-style-override-9">“Tamam,” dedi, “ama yine de...”</span></p>

    <p class="Normal para-style-override-7"><span class="char-style-override-9">“Farklı bir olaydı bu,” dedim ve hem onu, hem de kendimi rahatlatmak için bileğini tuttum.</span></p>

    <p class="Normal para-style-override-7"><span class="char-style-override-9">Sabahın geçici serinliği hem yüzüme, hem kafamın içine dokunuyor, hayallerin ılık düğümünü gevşetiyordu. Çimler, ağaçlar, hâlâ mavi gölgeli ve gizemli havalarını koruyorlardı. Jamie değişen ışığın karşısında, güneşin hareketini izlemek için iyi bir referans noktasıydı.</span></p>

    <p class="Normal para-style-override-7"><span class="char-style-override-9">“Farklı,” diye tekrar ettim. “Onun için yani.” Sabahın ıslak çim ve gündüzsefası kokan tatlı havasından derin bir nefes aldım.</span></p>

    <p class="Normal para-style-override-7"><span class="char-style-override-9">“Ben bir savaşın sonunda doğmuşum - Büyük Savaş demişler buna, çünkü böylesini dünya daha önce görmemiş. Anlatmıştım.” Sorgular bir tonla konuştuğum için başını salladı, gözlerini benimkilere dikip ilgiyle dinledi.</span></p>

    <p class="Normal para-style-override-7"><span class="char-style-override-9">“Doğumumdan sonraki yıl,” dedim, “büyük bir grip salgını olmuş. Dünya çapında. Birçok yerde, bir arada yaşayan yüzlerce, binlerce insan ölmüş; bazı köyler bir haftada yok olmuş. Sonra, sıra benim savaşıma geldi.”</span></p>

    <p class="Normal para-style-override-7"><span class="char-style-override-9">Kelimeleri kasıtsızca kullanmıştım ama kulağıma geldiklerinde ağzımın kenarı titreşti. Jamie bunu gördü, o da ağzına biraz temkinli bir gülüş yerleştirdi. Ne demek istediğimi biliyordu - berbat bir olaydan canlı çıkmanın verdiği gurur, insanda tuhaf bir sahiplik duygusu bırakıyor. Bileğini döndürdü, parmaklarını benimkilere değdirdi.</span></p>

    <p class="Normal para-style-override-7"><span class="char-style-override-9">“Brianna savaşa da vebaya da hiç tanıklık etmedi,” dedi, anlamaya başlayarak. “Hiç mi yani?” Sesinde tuhaf bir tını vardı. Bu sözler, neredeyse savaşçı olmak için doğan, tutabilecek yaşa geldiğinde eline bir kılıç verilen, kendisini ve ailesini şiddet kullanarak savunması gerektiğine inandırılan bir adam için oldukça anlaşılmazdı - ama harikaydı.</span></p>

    <p class="Normal para-style-override-7"><span class="char-style-override-9">“Yalnızca filmlerde. Sinemalarda yani- televizyonlar bir de.” İşte bunu asla anlamayacaktı, ben de aç</span><span class="char-style-override-9" xml:lang="ar-SA">ıklamak için uğraşmadım. Savaşı</span><span class="char-style-override-9"> resmeden filmler, tüm o bombaları, uçakları, denizaltıları, bir amaç uğruna kan dökmeye gidenlerin azmini, kasten adam öldürmenin muhteşem hazzını anlatmayı amaç edinmiş yapımlar...</span></p>

    <p class="Normal para-style-override-7"><span class="char-style-override-9">Savaş meydanlarının gerçekte neye benzediğini Jamie çok iyi bilirdi - hem meydanları hem de sonrasını.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Bu savaşlarda yer alan erkekler -kadınlar da gerçi- çoğu cinayet </span><span class="char-style-override-9">kurbanı olmadı. Böyle öldüler- ” Fincanımı açık pencereye doğru kaldırdım, huzurlu dağın ağaçlarının arasında, Padraic MacNeill’ın kulübesinin olduğu yeri gösterdim. “Hastalıktan, ihmalden öldüler; onlara bakacak kimse olmadığı için.”</span></p>

    <p class="Normal para-style-override-7"><span class="char-style-override-9">U</span><span class="char-style-override-9" xml:lang="ar-SA">çlarını tıkadığım minik şişelere bakarak</span><span class="char-style-override-9">, “Bunu ben de gördüm,” dedi yumuşakça. “Veba ve sıtma salgını olan bir şehir vardı, nüfusun yarısı kanlı hastalıktan ölmüştü.”</span></p>

    <p class="Normal para-style-override-7"><span class="char-style-override-9">“Mutlaka görmüşsündür.”</span></p>

    <p class="Normal para-style-override-7"><span class="char-style-override-9">Avludaki çiçeklerin üstünde, ağaçların arasından tanklar gibi aheste hareketlerle gelen kırlangıçkuyruk kelebekleri uçuşmaya başlamıştı, kabak beyazı ve kükürt sarısı renklerdeydiler. Başparmağımı bileğinde hareket ettirdim, nabzını ölçtüm; yavaş ve güçlüydü.</span></p>

    <p class="Normal para-style-override-7"><span class="char-style-override-9">“Brianna, penisilin herkes tarafından kullanılmaya başladıktan yedi yıl sonra doğdu. Amerika’da doğdu - bu Amerika’da değil ama” -kafamla tekrar pencereden dışarıyı işaret ettim- “ama öyle olacak tabii. Oradaki insanlar salgınlardan ölmeye alışık değiller.” Bir bakış attım. Gün ışığı beline kadar gelmişti, elindeki metal bardak parlıyordu.</span></p>

    <p class="Normal para-style-override-7"><span class="char-style-override-9">“İlk kimin ölümünü hatırlıyorsun?”</span></p>

    <p class="Normal para-style-override-7"><span class="char-style-override-9">Sorumla yüzü afallamış bir ifadeye büründü, sonra toparlandı. Düşündü, bir süre sonra kafasını iki yana salladı.</span></p>

    <p class="Normal para-style-override-7"><span class="char-style-override-9">“İlk önemli kişi erkek kardeşimdi ama ondan önce de birileri olmuştur kesin.”</span></p>

    <p class="Normal para-style-override-7"><span class="char-style-override-9">“Ben de hatırlayamıyorum.” Anne-babamdı aslında; onların ölümü benim için çok özel olmuştu sonuçta ama İngiltere’de doğduğum için, anıtmezarların gölgesinde yaşamıştım ve benim ailemin dışında, birçok insanın düzenli olarak öldüğünden haberim vardı; birden aklıma net bir hatıra geldi. Babam fötr şapkasını takıyor, üstüne koyu renkli bir palto giyip fırıncının karısının cenazesine gidiyordu. Bayan Briggs’ti kadının adı. Ama ilk bu değildi; ölümden, cenazelerden haberim vardı. Kaç yaşındaydım,</span><span class="char-style-override-9" xml:lang="ar-SA"> dört mü?</span></p>

    <p class="Normal para-style-override-7"><span class="char-style-override-9" xml:lang="ar-SA">Çok yorulmuştum artık. Gözlerim uykusuzluktan ağırlaşmıştı; güneş tüm sarılığı</span><span class="char-style-override-9">yla aydınlatıyordu.</span></p>

    <p class="Normal para-style-override-7"><span class="char-style-override-9">“Frank’in ölümü sanırım Brianna’nın şahsen yaşadığı ilk ölümdü. Belki başka ölümler de olmuştur, emin olamıyorum. Ama demek istediğim- ”</span></p>

    <p class="Normal para-style-override-7"><span class="char-style-override-9">“Anladım demek istediğini.” Elimdeki boş bardağı almak için uzandı, kabı tezgâha koydu, sonra kendi çayını bitirip fincanının benimkinin yanına koydu.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Ama kendisi için korkmuyor, değil mi?” diye sordu keskin bakışlarla. “Çocuk için.”</span></p>

    <p class="Normal para-style-override-7"><span class="char-style-override-9">Baş</span><span class="char-style-override-9" xml:lang="ar-SA">ımı</span><span class="char-style-override-9"> salladım. Böyle şeylerin mümkün olduğunu biliyor olmalıydı, öğrenciliği sırasında öğrenmişti büyük ihtimalle. Ama insanın çocuğunun kendisinden önce ölmesi, hem de ishal gibi basit bir nedenle...</span></p>

    <p class="Normal para-style-override-7"><span class="char-style-override-9">“Bree iyi bir anne,” dedim ve ani bir şekilde esnedim. Öyleydi gerçekten. Ama böyle küçücük, önemsiz bir şeyin bu kadar büyük bir tehdit oluşturabileceği asla aklına gelmezdi. Düne kadar.</span></p>

    <p class="Normal para-style-override-7"><span class="char-style-override-9">Jamie birden ayağa kalktı, beni de kaldırdı.</span></p>

    <p class="Normal para-style-override-7"><span class="char-style-override-9">“Yat artık Sassenach,” dedi. “Bu bekleyebilir.” Başıyla mikroskobu gösterdi. “Dışkının bozulmaması için saklanabileceğini hiç düşünmemiştim.”</span></p>

    <p class="Normal para-style-override-7"><span class="char-style-override-9">Güldüm, kendimi yavaşça ona bıraktım ve yanağımı göğsüne yasladım.</span></p>

    <p class="Normal para-style-override-7"><span class="char-style-override-9">“Belki de haklısındır,” dedim. Ama kafamı kaldırmadım. Orada birbirimize sarılı halde güneşin yükselişini, duvar</span><span class="char-style-override-9" xml:lang="ar-SA">ı</span><span class="char-style-override-9">n üstünde ağır ve sinsi bir hareketle ilerleyişini izledik.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>