<html xmlns="http://www.w3.org/1999/xhtml">
<head>
  <title>karvekul2-10</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-7"><span class="bold">62. Amip</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Daha iyi ışık alabilmek için mikroskobun aynasını birkaç milim oynattım.</span></p>

    <p class="Normal para-style-override-7"><span class="char-style-override-9">“İşte.” Geri çekildim, bakması için Malva’ya yol verdim. “Görüyor musun? Ortadaki büyük şey, yuvarlak, üstünde lekeler olan.”</span></p>

    <p class="Normal para-style-override-7"><span class="char-style-override-9">Kaşlarını çattı, göz merceğine tek gözüyle baktı, sonra nefesi kesildi.</span></p>

    <p class="Normal para-style-override-7"><span class="char-style-override-9">“Gördüm! Sanki... sanki biri kuşüzümü pudingini yere düşürmüş gibi, değil mi?”</span></p>

    <p class="Normal para-style-override-7"><span class="char-style-override-9">“Evet, öyle gibi,” dedim, olayın bütün ciddiyetine rağmen bu tarife gülümseyerek. “Bunun adı amip - mikroorganizmaların büyük olanlarından. Sanıyorum düşmanımız da kendisi.”</span></p>

    <p class="Normal para-style-override-7"><span class="char-style-override-9">Bütün hastalardan aldığım dışkı örneklerine bakıyorduk - tek etkilenen Padraic’in ailesi değildi. İçinde bu kanlı hastalıktan etkilenen biri olan en az üç aile vardı. Baktığım bütün örneklerde amip vardı.</span></p>

    <p class="Normal para-style-override-7"><span class="char-style-override-9">“Gerçekten mi?” Malva kafasını kaldırdı, bana baktı, sonra tekrar merceğe döndü. “Böyle küçücük bir şey, nasıl öyle bir felakete yol açabiliyor, nasıl insan öldürüyor?”</span></p>

    <p class="Normal para-style-override-7"><span class="char-style-override-9">“Bir açıklaması var aslında,” dedim, başka bir lamı mürekkeple banyo edip kurutmaya bırakarak. “Ama sana hücreler hakkında bütün bildiklerimi anlatmam için biraz zamana ihtiyacımız var - hani ağzının iç tarafından aldığım hücreleri göstermiştim, hatırlıyor musun?”</span></p>

    <p class="Normal para-style-override-7"><span class="char-style-override-9">Kafasını salladı, biraz kaşlarını çattı, dilini yanağına götürdü.</span></p>

    <p class="Normal para-style-override-7"><span class="char-style-override-9">“Vücut birçok değişik hücre üretiyor, bu hücrelerden bazılarının görevi de bakterilerle savaşmak - hani küçük, yuvarlak şeyler vardı ya?” </span><span class="char-style-override-9" xml:lang="ar-SA">İçinde koli</span><span class="char-style-override-9">basili ve benzeri şeyler olan, dışkı dolu lamı gösterdim.</span></p>

    <p class="Normal para-style-override-7"><span class="char-style-override-9">“Ama milyonlarca çeşit hücre var. Bazen öyle bir mikroorganizma türü geliyor ki hücreler bununla başa çıkamıyor. Yani- hani Lizzie’nin kanındaki </span><span class="italik char-style-override-8">Plazmodyum</span><span class="char-style-override-9">’u göstermiştim.” Tezgâhtaki tıpalı küçük tüpü gösterdim; Lizzie’den bir-iki gün önce kan örneği almıştım, hücrelerdeki sıtma parazitlerini Malva’ya göstermiştim. “Bu amipin de onlar gibi olabileceğini düşünüyorum.”</span></p>

    <p class="Normal para-style-override-7"><span class="char-style-override-9">“Pekâlâ. O halde hasta olanlara penisilin mi vereceğiz?” diye sordu. Bu hevesle kurulan cümlenin gizli öznesi olan “biz” beni biraz gülümsetti.</span></p>

    <p class="Normal para-style-override-7"><span class="char-style-override-9">“Hayır, korkarım penisilin amipli dizanteri için işe yaramaz - çok kötü kanlı ishale dizanteri denir. Maalesef, elimizde bitkilerden fazlası yok.” Dolabı açtım, kavanozlara ve bezle sarılı otlara göz gezdirdim.</span></p>

    <p class="Normal para-style-override-7"><span class="char-style-override-9">“Pelinotu güzel bir başlangıç olur.” Malva yanıma gelmiş, gizemli bulduğu dolabımın içine ilgiyle bakıyordu. Kavanozu eline tutuşturdum. “Sar</span><span class="char-style-override-9" xml:lang="ar-SA">ım</span><span class="char-style-override-9">sak sindirim enfeksiyonlarına genelde iyi gelir. Deri hastalıkları için yapılan lapalara da konur.”</span></p>

    <p class="Normal para-style-override-7"><span class="char-style-override-9">“Peki ya soğan? Büyükannem, ben küçükken kulağım ağrıdığı zaman soğan pişirip kula</span><span class="char-style-override-9" xml:lang="ar-SA">ğıma koyardı. Çok fena kokardı </span><span class="char-style-override-9">ama işe yarardı!”</span></p>

    <p class="Normal para-style-override-7"><span class="char-style-override-9">“Zararı olmaz. O zaman kilere git de getir biraz... üç tane, büyük olanlardan getir. Biraz da sar</span><span class="char-style-override-9" xml:lang="ar-SA">ı</span><span class="char-style-override-9">msak al.”</span></p>

    <p class="Normal para-style-override-7"><span class="char-style-override-9">“Hemen hanımefendi!” Pelinotu kavanozunu bıraktı, terliklerini </span><span class="char-style-override-9" xml:lang="ar-SA">şıpırdatarak hızla uzaklaştı. Ben de raflara döndüm, içimdeki telaşı </span><span class="char-style-override-9">dindirmeye çalıştım.</span></p>

    <p class="Normal para-style-override-7"><span class="char-style-override-9">Bir yandan hastaların yanında olup onlara mümkün olan her türlü hizmeti etmek, diğer yandan hastalıklarına yardımcı olabilecek herhangi bir ilaç hazırlamak için kendimi paralamak istiyordum. Ama hastalara bakabilecek başka insanlar vardı ve antiparazitik karışımlardan benden başka anlayan yoktu.</span></p>

    <p class="Normal para-style-override-7"><span class="char-style-override-9">Pelinotu, sar</span><span class="char-style-override-9" xml:lang="ar-SA">ı</span><span class="char-style-override-9">msak... kasıkotu. Bir de yılanotu. Sonra</span><span class="char-style-override-9" xml:lang="ar-SA"> içinde büyük oranda bakır ya da sülfür bulunduran bir şey- ah, ravent. Yetiştirme mevsimi geçmişti ama elimde yeterince vardı. Kaynatılmış posa ve şurup halinde onlarca şişe hazırlamıştım, çünkü Bayan Bug turtalar için istiyordu ve kış mevsimi için iyi bir C vitamini deposuydu. Şimdi de güzel bir ilaç deposu olacaktı. Belki biraz karaağaç yaprağı ekleyip sindirim rahatlatma etkisinden faydalanabilirdim</span><span class="char-style-override-9"> - ama bu etkiyi bu hastalıkla birlikte ne kadar gösterebileceği meçhuldü.</span></p>

    <p class="Normal para-style-override-7"><span class="char-style-override-9">Pelinotu ve kasıkotunu havanımda dövmeye başladım, bir yandan da lanet olası hastalığın nereden çıkmış olabileceğini düşündüm. Amipli dizanteri aslında bir tropikal bölge hastalığıydı - gerçi bu kıyılarda birçok tropik hastalıkla karşılaşmıştım, çoğu Batı Hint Adaları’ndan getirilen köleler ve şeker pancarlarıyla taşınmıştı. Kıyıdan içeri girdikçe hastalık oranı azalıyordu ama hastalığın buralarda da hiç karşıma çıkmadığını söyleyemezdim.</span></p>

    <p class="Normal para-style-override-7"><span class="char-style-override-9">Balıkçı tayfasının sahilden buraya gelirken beraberlerinde getirmiş olmaları imkânsız değildi. Hastalığı önemsiz bir enfeksiyon şeklinde geçirip atlattıktan sonra, sindirim sisteminde çoğalıp güçlenen amipleri etrafına saçmaya başlamış olabilirlerdi.</span></p>

    <p class="Normal para-style-override-7"><span class="char-style-override-9">Ama salgın neden böyle ani ve güçlü bir şekilde ortaya çıkmıştı? Dizanteri neredeyse her zaman yemek ve su yoluyla bulaşırdı. Nasıl bir-</span></p>

    <p class="Normal para-style-override-7"><span class="char-style-override-9">“Buyurun hanımefendi.” Malva geri dönmüş, düşünce akışımı yarıda kesmişti. Telaştan nefes nefeseydi; bir elinde birkaç büyük, kahverengi soğan vardı ve öbür eliyle de önlüğünün üstünde taşıdığı sar</span><span class="char-style-override-9" xml:lang="ar-SA">ım</span><span class="char-style-override-9">sakların düşmesini engelliyordu. Kıza hemen getirdiklerinin hepsini doğramasını söyledim, o anda aklıma gelerek beni sevindiren şeyi de paylaştım: balın içinde yavaşça ısıtmasını söyledim. Balın antibakteriyel etkisinin amipli hastalıklara ne kadar faydası dokunabileceğinden emin olamıyordum ama zararı olmazdı - hem, karışımı biraz daha lezzetli hale getirecekti ki bu da içinde soğan, sar</span><span class="char-style-override-9" xml:lang="ar-SA">ım</span><span class="char-style-override-9">sak, ravent bulunduran bir içecek için hiç fena olmazdı.</span></p>

    <p class="Normal para-style-override-7"><span class="char-style-override-9">“Üff! Neler yapıyorsunuz burada?” Kafamı elimdeki işten kaldırıp baktığımda kapı eşiğinde Brianna’nın seslendiğini gördüm. Şüpheci bir bakışla burnunu kırıştırmıştı.</span></p>

    <p class="Normal para-style-override-7"><span class="char-style-override-9">“Şey işte...” Ben alışmıştım ama ameliyathanenin havası dışkı örnekleri ve kızarmış soğan kokusuyla hayli çekilmez bir duruma gelmişti. Malva kafasını kaldırdı, burnunu çekip </span><span class="char-style-override-9" xml:lang="ar-SA">önlüğüne sümkürdü, sonra yaşlı gözlerini Bree’ye çevirdi.</span></p>

    <p class="Normal para-style-override-7"><span class="char-style-override-9">“İlaç yapıyoruz,” dedi büyük bir gayretle.</span></p>

    <p class="Normal para-style-override-7"><span class="char-style-override-9">“Başka hastalanan var mı?” diye sordum gerginlikle ama Brianna kafasını iki yana salladı ve odaya girdi. Dışkı örnekleriyle uğraştığım tezgâhın yanından hızla geçti.</span></p>

    <p class="Normal para-style-override-7"><span class="char-style-override-9">“Hayır, duyduğum kadarıyla yok. McLachlanlar’a bu sabah biraz yemek götürdüm. Orada yalnızca iki ufaklık hastaymış. Bayan Coinneach birkaç gün önce ishal olduğunu söyledi fakat şimdi iyiymiş.”</span></p>

    <p class="Normal para-style-override-7"><span class="char-style-override-9">“Küçüklere ballı su veriyorlar mı?”</span></p>

    <p class="Normal para-style-override-7"><span class="char-style-override-9">Kafasını salladı, kaşlarını hafifçe çattı.</span></p>

    <p class="Normal para-style-override-7"><span class="char-style-override-9">“Gördüm çocukları. Hayli halsizler ama MacNeilllar kadar asla değil.” Hatırlayınca kendisi de kötü oldu ancak sonra dolaba döndü ve yüzünü düzeltti.</span></p>

    <p class="Normal para-style-override-7"><span class="char-style-override-9">“Biraz sülfürik asit borç alabilir miyim anne?” Yanında kilden bir kap getirmişti. Kabı görür görmez güldüm.</span></p>

    <p class="Normal para-style-override-7"><span class="char-style-override-9">“Normal insanlar bir bardak şeker almak için gelirler,” dedim kafamla elindeki kabı</span><span class="char-style-override-9" xml:lang="ar-SA"> göstererek. “Al tabii. Ama dikkat et</span><span class="char-style-override-9">. Şu şişelerden biriyle götürsen daha iyi olur, ağzını da kapat. Bir yere dökülsün istemezsin.”</span></p>

    <p class="Normal para-style-override-7"><span class="char-style-override-9">“İstemem elbette. Ama birkaç damlası yetecek bana, çünkü hayli seyreltmeyi planlıyorum. Kâğıt yapacağım.”</span></p>

    <p class="Normal para-style-override-7"><span class="char-style-override-9">“Kâğıt mı?” dedi Malva kıpkırmızı gözlerle, sonra burnunu çekti. “Nasıl?”</span></p>

    <p class="Normal para-style-override-7"><span class="char-style-override-9">“Önce eline geçirdiğin her lifli şeyi iyice eziyorsun,” dedi Bree, elleriyle eylemi adeta yaşayarak. “Mesela eski ve kullanılmış kâğıtlar, eski bezler, iplikler, yumuşak çiçek ve yapraklar... Sonra bunları günlerce suyun içinde bekletiyorsun; bir de bulabilirsen eğer, biraz sülfürik asit ekliyorsun.” Uzun işaret parmağıyla kare şişeyi gösterdi.</span></p>

    <p class="Normal para-style-override-7"><span class="char-style-override-9">“Bu karışım artık bir posa görünümü aldığında ince katmanlar halinde düz bir yere seriyorsun, suyunu emdiriyorsun, kurutuyorsun ve hoppala, kâğıt oldu!”</span></p>

    <p class="Normal para-style-override-7"><span class="char-style-override-9">Malva’nın kendi kendine “hoppala” diye tekrar ettiğini, sonra da hafifçe önüne döndüğünü gördüm. Brianna büyük, kare asit şişesinin tıpasını açtı ve büyük bir dikkatle, fincanının içine birkaç damla aldı. Sülfürün sıcak kokusu, dışkı ve soğan kokusunun üstünde hemen yükseldi.</span></p>

    <p class="Normal para-style-override-7"><span class="char-style-override-9">Malva birden irkildi, yaşaran gözleri ardına kadar açıldı.</span></p>

    <p class="Normal para-style-override-7"><span class="char-style-override-9">“Bu ne?” diye sordu.</span></p>

    <p class="Normal para-style-override-7"><span class="char-style-override-9">“Sülfürik asit,” dedi Bree, kıza merakla bakarak.</span></p>

    <p class="Normal para-style-override-7"><span class="char-style-override-9">“Vitriyol da denir,” diye ekledim. “Daha önce görmüş müy- yani... tanıdık mı geldi koku?”</span></p>

    <p class="Normal para-style-override-7"><span class="char-style-override-9">Baş</span><span class="char-style-override-9" xml:lang="ar-SA">ını</span><span class="char-style-override-9"> salladı, doğranmış soğanları kaba koyup kapağı güzelce kapadı.</span></p>

    <p class="Normal para-style-override-7"><span class="char-style-override-9">“Evet.” Gelip yeşil, kare kutuya baktı ve</span><span class="char-style-override-9" xml:lang="ar-SA"> gözlerini sildi. “Annem</span><span class="char-style-override-9"> -ben küçükken ölmüştü- onda vardı bundan biraz. Kokusunu hatırlıyorum, buna hiç dokunmamamız gerektiğini söylerdi. Kükürt derdi insanlar buna, kokuya yani- kükürt esansı.”</span></p>

    <p class="Normal para-style-override-7"><span class="char-style-override-9">“Öyle mi? Neye kullanıyordu acaba?” Gerçekten merak etmiştim, altından kötü bir şey çıkacağından da şüphelendim doğrusu. Bir simyacı ya da eczacıda bulunabilirdi bu şey; normal bir vatandaşta bulunma sebebi hakkında tek bir fikrim vardı - birinin yüzüne fırlatmak.</span></p>

    <p class="Normal para-style-override-7"><span class="char-style-override-9">Ama Malva kafasını iki yana salladı, arkasını döndü, soğan ve sar</span><span class="char-style-override-9" xml:lang="ar-SA">ı</span><span class="char-style-override-9">msakların başına gitti. Ancak</span><span class="char-style-override-9" xml:lang="ar-SA"> yüzünün o hali gözümden kaçmadı; kafamın içinde bir yerde, umulmadık bir şey hatırlatan bir haldi kızınki, sinirli ve özlem doluydu.</span></p>

    <p class="Normal para-style-override-7"><span class="char-style-override-9">Uzun zaman önce ölmüş bir anneye duyulan özlemdi bu - yanında da küçük yaşta yalnız kalmış, terk edilmiş hissetmiş bir kızın öfkesi vardı.</span></p>

    <p class="Normal para-style-override-7"><span class="char-style-override-9">“Ne oldu?” Brianna da beni izliyordu, biraz yüzünü buruşturmuştu. “Ne oldu şimdi?”</span></p>

    <p class="Normal para-style-override-7"><span class="char-style-override-9">“Boş ver,” dedim ve kolunu tuttum; kızımın gücünü, varlığının verdiği sevinci, yıllar içinde ne kadar büyüdüğünü hissetmek istedim. Gözlerim yaşardı fakat bu soğanlara yorulabilirdi. “Yok bir şey.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Artık cenazelerden fena halde bunalmıştım. Üç gün içinde üçüncüydü bu. Hortense ve bebeği birlikte gömmüştük, sonra yaşlı Bayan Ogilvie’yi kaybetmiştik. Şimdi de başka bir çocuk, MacAfee ikizlerinden biri ölmüştü. Kızın ikizi olan oğlan mezar başında öyle bir şok içinde duruyordu ki kendisinin de yürüyen bir hayaletten farkı yoktu. Hastalık hâlbuki ona dokunmamıştı bile.</span></p>

    <p class="Normal para-style-override-7"><span class="char-style-override-9">Gecikmiştik -tabut hazırlanamamıştı- ve gece çökmeye başlamıştı. Sonbaharın bütün altın rengi yaprakları kül olmuş, beyaz sis çamların koyu gövdelerinin arasında hâkimiyeti eline almıştı. Daha kederli bir sahne düşünülemezdi - ne var ki Hortense ve minik Angelica öldüğünde tepedeki güneş, ona eşlik eden hafif esintiyle çok daha abes kaçmıştı.</span></p>

    <p class="Normal para-style-override-7"><span class="char-style-override-9">“Tanrı benim çobanımdır. Beni yanında götürür-” diye kendisine acı veren, </span><span class="char-style-override-9" xml:lang="ar-SA">çatallı bir sesle konuştu Roger</span><span class="char-style-override-9"> ama benden başka fark eden yok gibiydi. Bir an zorlan</span><span class="char-style-override-9" xml:lang="ar-SA">ıp</span><span class="char-style-override-9"> yutkundu, sonra bozuntuya vermeden devam etti. Küçük yeşil İncil’i elinde tutuyordu fakat ona bakmıyordu; bir yandan ezberden okurken, diğer yandan bakışlarını yalnız başına durmakta olan Bay MacDuff’a çevirdi - adamın kızı ve karısı hastaydı. Bay MacDuff yanında Jemmy’nin yaşındaki oğlunu da getirmişti.</span></p>

    <p class="Normal para-style-override-7"><span class="char-style-override-9">“Ölümün va... ölümün vadisinde tek başıma yürüyor olsam da, hiçbir... hiçbir kötülükten korkmayacağım- ” Sesinin titreyişi herkes tarafından duyulabilecek haldeydi, yaşlar da yanağından süzülüyordu. Gözlerim Bree’yi aradı; merhumun yakınlarının biraz arkasında, kara pelerininin katlarının arasındaki Jem’le birlikte duruyordu. Pelerinin başlığını da örtmüştü ama üzgün beyaz yüzü görünüyordu. </span></p>

    <p class="Normal para-style-override-7"><span class="char-style-override-9">Binbaşı MacDonald’ın kırmızı ceketinin bile rengi solmuş, günün son ışıklarıyla birlikte kömür kızılı bir renge bürünmüştü. Tepe’ye</span><span class="char-style-override-9" xml:lang="ar-SA"> öğleden sonra gelmiş, küçük tabutu taşımaya yardım etmişti; tören evinde ayakta duruyordu, şapkasını hüzünlü bir havayla koltukaltına almıştı, peruklu kafasını eğmiş, yüzünü görülmez hale getirmişti. Onun da bir çocuğu vardı</span><span class="char-style-override-9"> - İskoçya’da bir yerlerde, annesinin yanında bıraktığı bir kız.</span></p>

    <p class="Normal para-style-override-7"><span class="char-style-override-9">Kıpırdanınca Jamie’nin elini dirseğimin altında hissettim. Üç gündür adamakıllı uyuyamıyordum, doğru dürüst yemek de yiyememiştim. Ama ne aç, ne de uykusuz hissediyordum; kendimi uzak, hayali bir varlıkmış, rüzgâr içimden geçiyormuş gibi hissediyordum.</span></p>

    <p class="Normal para-style-override-7"><span class="char-style-override-9" xml:lang="ar-SA">Çocuğun babasından teselli edilemez acısını ifade eden bir yakarış çıktı, sonra da kendini mezarın üstüne atılmış toprağın üstüne bıraktı. Jamie’nin kaslarının bu harekete anında tepki verdiğini hissettim, sonra biraz geri çekildim ve mırıldandım: “Git.”</span></p>

    <p class="Normal para-style-override-7"><span class="char-style-override-9">Jamie hemen adamın yanına gitti, eğilip bir şey fısıldadı, kolunu omzuna sardı. Roger konuşmayı bırakmıştı.</span></p>

    <p class="Normal para-style-override-7"><span class="char-style-override-9">Düşüncelerim bana itaat etmiyordu. Bütün gücümle önümdeki olayın içinde tutmaya çalıştıkça benden uzaklaşıyorlardı. Kollarım ağrıyordu; otlar dövmüş, hastalara destek olmuş, su taşımıştım. Bütün bunları tekrar tekrar yapıyor gibi hissetmeye başlamıştım. </span><span class="italik char-style-override-8">Entamoeba</span><span class="char-style-override-9"> dolu lamları çok net bir şekilde, zihnimin içinde görebiliyordum - amiplerin açgözlü yalancı ayakları ağır çekim bir iştahla hareket ediyordu. Su, akan su sesi duyuyordum; suda yaşardı, sadece sudaki form bulaşıcıydı. Su yoluyla geçerdi. Bunu netlikle düşünüyordum.</span></p>

    <p class="Normal para-style-override-7"><span class="char-style-override-9">Sonra kendimi yerde buldum ama yere düştüğümün asla farkına varmamıştım, gerçi ayakta durduğumu da hatırlamıyordum. Taze, ıslak toprak ve ahşabın sert kokularını ciğerlerimde hissediyordum, aklımda kurtçukların olduğunu hatırlar gibiydim. Gözlerimin önünde bir hareketlilik oldu; küçük yeşil İncil yere, gözlerimin hemen önündeki toprağın üstüne düşmüştü. Rüzgâr sayfaları çeviriyor, durduk yere zihnime saçma bir soru yerleştiriyordu - nerede duracak acaba, diye düşündüm istemsizce.</span></p>

    <p class="Normal para-style-override-7"><span class="char-style-override-9">Eller</span><span class="char-style-override-9" xml:lang="ar-SA"> gördüm, sesler duydum</span><span class="char-style-override-9"> ama bunlara ilgi gösteremezdim. Muazzam bir amip, karanlığın ortasında tüm azametiyle gözlerimin önüne doğru süzüldü, yalancı ayaklarını yavaş yavaş hareket ettirerek beni kucaklamaya hazırlandı.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>