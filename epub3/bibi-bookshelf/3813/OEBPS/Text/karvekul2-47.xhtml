<html xmlns="http://www.w3.org/1999/xhtml">
<head>
  <title>karvekul2-47</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-42"><span class="bold">97. Değecek Biri İçin</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Ertesi gün şafaktan önce yine küpeştede bekledim. Esintinin getirdiği kül kokusu çok güçlü ve pisti ama duman artık yoktu. Sabahın erken saatlerine has o sis yine kıyıyı örtüyordu; sislerin içinden küçük bir teknenin gemiye yaklaştığını görünce, umutla karışık, küçük bir </span><span class="italik char-style-override-8">deja vu</span><span class="char-style-override-9"> heyecanı hissettim.</span></p>

    <p class="Normal para-style-override-7"><span class="char-style-override-9">Ama sandal yaklaşırken ellerim endişeyle</span><span class="char-style-override-9" xml:lang="ar-SA"> küpeşteye yapıştı. Gelen Jamie değildi. Bir süre kendimi o olduğuna inandırmaya, yalnızca yeni bir cek</span><span class="char-style-override-9">et bulduğunu düşünmeye çalıştım ama her kürekte durum daha da netleşti. Yaşlar batan gözlerimi kapadım, üzülmenin çok mantıksız olduğunu kendime anlatmaya çalıştım; bunun bir anlamı yoktu ki.</span></p>

    <p class="Normal para-style-override-7"><span class="char-style-override-9">Jamie gelecekti, öyle demişti. Başka birinin erken saatte gemiye yaklaşıyor oluşunun onunla da benimle de bir ilgisi olmamalıydı.</span></p>

    <p class="Normal para-style-override-7"><span class="char-style-override-9">Ama vardı. Gözlerimi açıp yaşları dirseğimle sildikten sonra sandala tekrar göz attım, gördüğüm kişiye inanamadım, ürkerek geri çekildim. Olamazdı. Öyleydi ama. Geminin gözcüsüne selam vermek için kafasını kaldırınca küpeştede beni de gördü. Gözlerimiz bir anlığına buluştuktan sonra adam kafasını eğdi, küreklere uzandı. Tom Christie.</span></p>

    <p class="Normal para-style-override-7"><span class="char-style-override-9">Vali üst üste üçüncü gün şafak vakti uyandırılmış olmaktan dolayı çok mutsuzdu; alt kattan gelen sesini duyabiliyordum: denizcilerden birinden, gelen her kimse, ona daha müsait bir saate kadar beklemesini söylemesini istiyordu - cümlesi kapının sertçe çarpılmasıyla perçinlendi.</span></p>

    <p class="Normal para-style-override-7"><span class="char-style-override-9">Gelen beni de mutlu etmemişti ama benim bekleyecek vaktim yoktu. Güverte yolundaki er beni aşağıya buyur etmeyi reddedince, kalbim küt küt atarken geri döndüm ve geminin kıçına, Christie’ye beklemesini söyledikleri yere hareket ettim.</span></p>

    <p class="Normal para-style-override-7"><span class="char-style-override-9">Oradaki er duraksadı ama sonra benim ziyaretçilerle konuşmamam gerektiği yönünde bir emir almadığını, bunu yapmak için yasal bir dayanağı olmadığını hatırlayıp geçmeme izin verdi.</span></p>

    <p class="Normal para-style-override-7"><span class="char-style-override-9">“Bay Christie.” Adam küpeşteye dayanmış, sahili izliyordu ama beni duyunca döndü.</span></p>

    <p class="Normal para-style-override-7"><span class="char-style-override-9">“Bayan Fraser.” Yüzü çok solgundu; kırlaşmış sakalları, teniyle karşılaştırıl</span><span class="char-style-override-9" xml:lang="ar-SA">ınca neredeyse siyah kalıyordu fakat </span><span class="char-style-override-9">saçları gibi kısaltılmıştı. Hâlâ yıldırım çarpmış bir ağaca benzese de bana bakan gözlerinde yine de hayat belirtisi vardı.</span></p>

    <p class="Normal para-style-override-7"><span class="char-style-override-9">“Kocam- ” diye başladım ama hemen</span><span class="char-style-override-9" xml:lang="ar-SA"> sözümü</span><span class="char-style-override-9"> kesti.</span></p>

    <p class="Normal para-style-override-7"><span class="char-style-override-9">“Bir şeyi yok. Kıyıda sizi bekliyor, onu yakında göreceksiniz.”</span></p>

    <p class="Normal para-style-override-7"><span class="char-style-override-9">“Yaa?” İçimdeki korku kabarcıkları, sanki biri derecesini kısmış gibi biraz dindi ama sabırsızlığımın hâlâ dumanı tütüyordu. “E, neler oluyor o zaman, anlatır mısınız lütfen?”</span></p>

    <p class="Normal para-style-override-7"><span class="char-style-override-9">Bana uzun bir süre sessizce baktıktan sonra dudaklarını yaladı, dönüp küpeşteden öteye, griliğe doğru baktı. Sonra bana döndü, derin bir nefes aldı, söyleyeceği şey için kendini hazırlamaya çalıştı.</span></p>

    <p class="Normal para-style-override-7"><span class="char-style-override-9">“Buraya kızımın katili olduğumu itiraf etmeye geldim.”</span></p>

    <p class="Normal para-style-override-7"><span class="char-style-override-9" xml:lang="ar-SA">Öylece yüzüne baktım, sözcüklerinden bir anlam çıkaramadım. Bir süre sonra birleştiklerinde oluşturdukları cümleyi zihnimdeki panoda görüp idrak edince tepki verebildim.</span></p>

    <p class="Normal para-style-override-7"><span class="char-style-override-9">“Olamaz,” dedim.</span></p>

    <p class="Normal para-style-override-7"><span class="char-style-override-9">Sakallarının arasında, gülümseyişin çok silik bir</span><span class="char-style-override-9" xml:lang="ar-SA"> gölgesini oluşturduğunu sandım</span><span class="char-style-override-9"> ama emin olamadan dudakları tekrar düzleşti.</span></p>

    <p class="Normal para-style-override-7"><span class="char-style-override-9">“Derdiniz huysuzluk, zıtlık galiba,” dedi duygusuzca.</span></p>

    <p class="Normal para-style-override-7"><span class="char-style-override-9">“Benim derdimi bırakın şimdi,” dedim kabalıkla. “Delirdiniz mi siz? Jamie’nin son planı mı bu yoksa? Çünkü eğer öyleyse-”</span></p>

    <p class="Normal para-style-override-7"><span class="char-style-override-9">Elini bileğime koyarak beni susturdu; bu dokunuşu hiç beklemiyordum, irkildim.</span></p>

    <p class="Normal para-style-override-7"><span class="char-style-override-9">“Gerçek bu,” dedi adam yumuşakça. “Kutsal kitap üzerine yemin edeceğim.”</span></p>

    <p class="Normal para-style-override-7"><span class="char-style-override-9" xml:lang="ar-SA">Öylece kaldım, hareket edemedim. O da gözlerini benden ayırmayınca, adamın gözlerini aslında benden ne kadar kaçırdığını fark ettim; bütün tanışıklığımız süresince benimle göz göze gelmekten kaçınmıştı, sanki benim varlığımı aslen reddediyormuş gibiydi</span><span class="char-style-override-9"> - benimle konuşurken dahi.</span></p>

    <p class="Normal para-style-override-7"><span class="char-style-override-9">Artık bu tutumu bırakmıştı. Bakışlar</span><span class="char-style-override-9" xml:lang="ar-SA">ın</span><span class="char-style-override-9">a daha önce tanıklık etmemiştim. Acı ve ıstırap izleri inkâr edilemeyecek kadar derindi, üstlerindeki göz kapakları kederle ağırlaşmıştı - ama gözlerin kendisi, altımızdaki deniz kadar derin ve sakindi. Güneye inerken taşıdığı o his, o sessiz dehşet, uyuşuk acı onu terk etmiş, yerini azme ve bir başka şeye bırakmıştı. Bu şey onun derinlerinde, çok içerilerde yanan bir şeydi.</span></p>

    <p class="Normal para-style-override-7"><span class="char-style-override-9">“Neden?” dedim sonunda, kolumu elinden kurtarıp geriye doğru bir adım atarak.</span></p>

    <p class="Normal para-style-override-7"><span class="char-style-override-9">“Hatırlıyor musunuz hani” -sesindeki nostalji tonlamasından bunun onlarca yıl önceden kalmış bir şey olduğunu düşünebilirdiniz- “sizin bir cadı olduğunuzu düşünüp düşünmediğimi sormuştunuz?”</span></p>

    <p class="Normal para-style-override-7"><span class="char-style-override-9">“Hatırlıyorum,” dedim savunmaya geçercesine. “Demiştiniz ki- ” Evet, artık o diyaloğu hatırlıyordum ve bu, sırtımda</span><span class="char-style-override-9" xml:lang="ar-SA"> küçük, iğnemsi, buz gibi bir his doğmasına neden oldu. “Cadılara inandığınızı ama benim onlardan biri olduğumu sanmadığınızı söylemiştiniz.”</span></p>

    <p class="Normal para-style-override-7"><span class="char-style-override-9">Gri gözlerini benden ayırmadan kafasını salladı. Bu fikrini değiştirip değiştirmediğini merak ettim ama öyle değil gibi duruyordu.</span></p>

    <p class="Normal para-style-override-7"><span class="char-style-override-9">“Ben cadılara inanırım,” dedi son derece bilmiş bir sesle. “Çünkü onlarla tanıştım. Kız onlardan biriydi, annesi de.” İnce buz iyice batmaya başladı.</span></p>

    <p class="Normal para-style-override-7"><span class="char-style-override-9">“Kız... sizin kızınız mı yani? Malva mı?”</span></p>

    <p class="Normal para-style-override-7"><span class="char-style-override-9">Kafasını biraz salladı, gözleri biraz daha mavi bir ton aldı. “Benim kızım değil,” dedi.</span></p>

    <p class="Normal para-style-override-7"><span class="char-style-override-9">“Sizin- nasıl değil? Ama... gözleri- sizin</span><span class="char-style-override-9" xml:lang="ar-SA"> gözlerinizi</span><span class="char-style-override-9"> almıştı.” Ağzımdan çıkanı duyduğum anda dilimi ısırmak istedim. Ama adam kederle gülümsemekle yetindi.</span></p>

    <p class="Normal para-style-override-7"><span class="char-style-override-9">“Aynı zamanda erkek kardeşimin.” Küpeşteye dön</span><span class="char-style-override-9" xml:lang="ar-SA">üp </span><span class="char-style-override-9">ellerini koydu, bakışlarını denize yöneltti, karayı izlemeye başladı. “Edgar’dı adı. Ayaklanma sırasında ben Stuartlar’ın yanında oldum ama o bunun divanelik olduğunu düşünüyordu. Gitmemem için bana yalvardı.” Kafasını yavaşça iki yana salladı, o sırada gözlerinin baktığı yeri değil, hafızasındaki bir şeyi görüyordu.</span></p>

    <p class="Normal para-style-override-7"><span class="char-style-override-9">“Sandım ki- yani, aslında ne sandığımdan çok gitmiş olduğum önemli. Ondan karıma, oğluma bakmasını istedim.” Derin bir nefes aldı, yavaşça bıraktı. “O da baktı.”</span></p>

    <p class="Normal para-style-override-7"><span class="char-style-override-9">“Anladım,” dedim çok sessizce. Ses tonumu duyunca kafasını sert bir hareketle çevirdi, bakışları deliciydi.</span></p>

    <p class="Normal para-style-override-7"><span class="char-style-override-9">“Onun hatası değildi ki! Mona bir cadıydı,</span><span class="char-style-override-9" xml:lang="ar-SA"> büyücüydü.” Yüz ifademi görünce dudaklarını büzdü. “Bana inanmıyorsunuz, anladım. Ama gerçek bu; onu birçok kez yakaladım, hem de iş başında</span><span class="char-style-override-9"> - büyülü sözcükler mırıldanırdı, zaman tutardı... Bir defa, gece yarısı evin çatısına çıkıp onu aramıştım. Orada, anadan üryan, yıldızları izlerken buldum onu. Boğduğu bir güvercinin kanıyla çizdiği bir pentagramın ortasında duruyordu. Esinti saçlarını deliler gibi uçuşturuyordu.”</span></p>

    <p class="Normal para-style-override-7"><span class="char-style-override-9">“Saçları,” dedim, bunun bir şey ifade etmesi gerektiğini düşünerek, sonra da fark ettim. “Saçları benimkilere benziyordu, değil mi?”</span></p>

    <p class="Normal para-style-override-7"><span class="char-style-override-9">Gözlerini uzaklardan çekmeden kafasını salladı. Yutkunurken boğazının hareket ettiğini gördüm.</span></p>

    <p class="Normal para-style-override-7"><span class="char-style-override-9">“O... öyle bir kadındı işte,” dedi yumuşakça. “Onu kurtarmaya da çalıştım - dualarla, aşkımla, her şeyimle denedim. Başaramadım.”</span></p>

    <p class="Normal para-style-override-7"><span class="char-style-override-9">“Ne oldu ona?” diye sordum, sesimi onunki kadar alçak tutarak. Aslında rüzgârın şiddeti yüzünden başkası tarafından duyulma ihtimalimiz hayli azdı ama yine de kimsenin duymaması gereken şeylerdi bunlar.</span></p>

    <p class="Normal para-style-override-7"><span class="char-style-override-9" xml:lang="ar-SA">İç geçirdi, tekrar yutkundu.</span></p>

    <p class="Normal para-style-override-7"><span class="char-style-override-9">“Asıldı,” dedi, neredeyse duygusuz bir sesle. “Kardeşimi öldürdüğü için.”</span></p>

    <p class="Normal para-style-override-7"><span class="char-style-override-9">Tom bu olay sırasında Ardsmuir’deymiş; karısı ona infazdan önce haber gönderip Malva’nın doğduğunu, kızı Edgar’ın karısına bıraktığını söylemiş.</span></p>

    <p class="Normal para-style-override-7"><span class="char-style-override-9">“Komik bir şey yaptığını sanıyordu herhalde,” dedi dalgın bir sesle. “Mona’nın çok tuhaf bir mizah anlayışı vardı.”</span></p>

    <p class="Normal para-style-override-7"><span class="char-style-override-9">Sabah ayazının haricinde bir üşüme geldi o anda.</span></p>

    <p class="Normal para-style-override-7"><span class="char-style-override-9">“Ama onlara kavuştun sonunda - Allan’la Malva’ya.”</span></p>

    <p class="Normal para-style-override-7"><span class="char-style-override-9">Başıyla onayladı; kendisi nakledilmiş ama nazik ve zengin bir adamdan çocuklarının Koloniler’e geçişi için para bulmayı başarmış. Ama sonra, onu buraya getiren işvereni de karısı da sarı humma salgınıyla ölünce, başka fırsatların peşine düşmek zorunda kalmış. Jamie Fraser’ın Kuzey Carolina’da yeni bir yerleşim yeri kurduğunu duyunca da Ardsmuir’den tanıdığı adamların yanında olmanın, onlara yardımcı olabilecek olmanın güzel olacağını düşünmüş.</span></p>

    <p class="Normal para-style-override-7"><span class="char-style-override-9">“Gelmeden önce çok düşündüm, başta hiç istememiştim,” dedi, birden bana dönerek. “İnanın bana.”</span></p>

    <p class="Normal para-style-override-7"><span class="char-style-override-9">Tamamen samimi görünüyordu. Ne cevap vereceğimi bilemedim fakat cevap beklemediğini görebiliyordum. Devam etti.</span></p>

    <p class="Normal para-style-override-7"><span class="char-style-override-9">“Kız... onu ilk gördüğümde beş yaşındaydı ama kapmıştı bile - aynı sinsilik, aynı cazibe, aynı karanlık ruh.”</span></p>

    <p class="Normal para-style-override-7"><span class="char-style-override-9">Malva’yı kurtarmak için de bütün imkânlarını zorlamış - o tuhaflığı, vahşiliği zorla kızdan almak, her şeyden de önemlisi, erkekleri annesi gibi ayartmasının önüne geçmek istemiş.</span></p>

    <p class="Normal para-style-override-7"><span class="char-style-override-9">“Annesi de öyleydi.” Dudakları kadını düşününce kasıldı. “İstediği erkeği... Ah. Üstlerindeki, Lilith’in lanetiydi, ikisinde de vardı bu.”</span></p>

    <p class="Normal para-style-override-7"><span class="char-style-override-9">Konu tekrar Malva’ya gelince, midemin ortası oyulmuş gibi hissettim.</span></p>

    <p class="Normal para-style-override-7"><span class="char-style-override-9">“Ama hamileydi...” dedim.</span></p>

    <p class="Normal para-style-override-7"><span class="char-style-override-9">Yüzü biraz daha beyazladı ama sesi titremedi.</span></p>

    <p class="Normal para-style-override-7"><span class="char-style-override-9">“Evet, öyleydi. Bu dünyaya başka bir cadının gelmesini engellemenin yanlış olduğunu düşünmüyorum.”</span></p>

    <p class="Normal para-style-override-7"><span class="char-style-override-9">Yüzümü görünce, araya girmeme izin vermeksizin devam etti.</span></p>

    <p class="Normal para-style-override-7"><span class="char-style-override-9">“Sizi öldürmeye çalıştığını biliyor musunuz? Sizi de beni de.”</span></p>

    <p class="Normal para-style-override-7"><span class="char-style-override-9">“Nasıl yani? Ne yaptı?”</span></p>

    <p class="Normal para-style-override-7"><span class="char-style-override-9">“Siz ona şu şeylerden bahsedince, şu görünmeyen... mikroplar mıydı? Onlar bayağı ilgisini çekmişti. Bana anlattı işte, onu kemiklerle yakaladığım zaman.”</span></p>

    <p class="Normal para-style-override-7"><span class="char-style-override-9">“Ne kemiği?” diye sordum, buz sırtımda omurgamdan aşağı adeta ilerlerken.</span></p>

    <p class="Normal para-style-override-7"><span class="char-style-override-9">“Ephraim’in mezarından aldığı, kocanızın üstünde büyüler yapmak için kullandığı kemikler. Hepsini kullanmamış, kalanını daha sonra iş sepetinde buldum. Kızı o zaman fena dövdüm, bu sayede anlattı.”</span></p>

    <p class="Normal para-style-override-7"><span class="char-style-override-9">Yenilebilecek bitkiler ve otlar için ormanda yalnız dolaşmaya alışık olan Malva, dizanteri salgını sırasında da bunu yapmaya devam etmiş. Dolanırken de insanlardan uzak, tek başına yaşayan o tuhaf günah yiyicisinin kulübesine rastlamış. Adamı ateşler içinde, koma halinde bulmuş, ölmek üzereymiş. Yardım çağırmakla kaçıp bir daha geri dönmemek arasında gidip gelirken, Malva adamın öldüğünü fark etmiş.</span></p>

    <p class="Normal para-style-override-7"><span class="char-style-override-9" xml:lang="ar-SA">Öyle olunca da bir anda aklına geldiği üzere</span><span class="char-style-override-9"> -benim anlattıklarımdan da aklından kalanları kullanarak- cesetten mukusla kan alıp, çaydanlıktaki et suyuyla birlikte bir şişeye koymuş, sıcaklığını koruması için korsesinin içinde taşımış.</span></p>

    <p class="Normal para-style-override-7"><span class="char-style-override-9">Bu ölümcül karışımdan birkaç damla benim yemeğime -ve babasınınkine- karıştırdıktan sonra hastalanmamızı ve durumumuzun Tepe’deki salgının bir parçası olarak görülmesini ummuş.</span></p>

    <p class="Normal para-style-override-7"><span class="char-style-override-9">B</span><span class="char-style-override-9" xml:lang="ar-SA">ütün kanı</span><span class="char-style-override-9">mın çekildiğini hissettim.</span></p>

    <p class="Normal para-style-override-7"><span class="char-style-override-9">“Emin misiniz bundan?” diye fısıldadım. Kafasını salladı ama beni ikna etmek için daha fazla bir şey söylemeye gerek görmedi. Bu, doğruyu söylediğine inanmam için yeterliydi.</span></p>

    <p class="Normal para-style-override-7"><span class="char-style-override-9">“Kız, yani... Jamie’yi mi istiyormuş?” diye sordum.</span></p>

    <p class="Normal para-style-override-7"><span class="char-style-override-9">Christie bir an gözlerini kapadı; güneş doğuyordu ve o ihtişam h</span><span class="char-style-override-9" xml:lang="ar-SA">âlâ</span><span class="char-style-override-9"> arkamızda olmasına rağmen, suyu gümüş bir tepsi gibi kullanıp </span><span class="char-style-override-9">ışınlarını yansıtıyordu.</span></p>

    <p class="Normal para-style-override-7"><span class="char-style-override-9">“Eh... istiyordu,” dedi sonunda. “Şehvetle arzuluyordu diyelim. Zenginlik istiyordu, makam istiyordu, mevki istiyordu, çünkü asıl özgürlüğün bu olduğunu düşünüyordu. Evlilikte hiç gözü yoktu, hiç olmadı!” Aniden öfkeye kapıldı; hayatı Thomas’ın istediği gibi görmeyen tek kişinin Malva olmadığını düşündüm.</span></p>

    <p class="Normal para-style-override-7"><span class="char-style-override-9">Ancak</span><span class="char-style-override-9" xml:lang="ar-SA"> kızın Jamie’yi istediği kesindi, ister Jamie’nin kendisi ister mal varlığı için. Aşk büyüsüyle işi kıvıramadığı zaman, salgın hastalığın yarattığı fırsatla, dileğini yerine getirmek için daha doğrudan bir yola başvurmuş. Bunu kavrayıp hazmetmek için beynimde yeterli kapasite olduğunu sanmıyordum henüz</span><span class="char-style-override-9"> - ama bunun doğru olduğunun da farkındaydım.</span></p>

    <p class="Normal para-style-override-7"><span class="char-style-override-9">Sonra, beklenmedik şekilde hamile kalınca da yeni bir komplo kurmuş.</span></p>

    <p class="Normal para-style-override-7"><span class="char-style-override-9">“Gerçek babanın kim olduğunu biliyor musunuz?” diye sordum, boğazım o anıyla tekrar düğümlenerek - bundan sonra artık hep düğümleneceğini sanıyordum. O bahçede can vermiş iki genç, küçük beden. Yazık. Çok yazık.</span></p>

    <p class="Normal para-style-override-7"><span class="char-style-override-9">Kafasını iki yana salladı ama yüzüme bakmadı. En azından bir fikir sahibi olduğunu anladım. Bana söylemeyecekti, o anda pek de önemi yoktu zaten. Vali yakında uyanacaktı, onu kabul etmeye hazır olacaktı.</span></p>

    <p class="Normal para-style-override-7"><span class="char-style-override-9">Christie de aşağıdaki hareketlenmeler kulağına çalınınca derin bir nefes aldı.</span></p>

    <p class="Normal para-style-override-7"><span class="char-style-override-9">“Bu kadar fazla hayatı mahvetmesine izin veremezdim, devam edemezdi. O kız bir cadıydı, şüpheniz olmasın; beni ve sizi öldürememiş olması, yalnızca şans. Birilerini eninde sonunda öldürecekti. Belki de sizi, sırf kocanız size bağlı kaldı diye. Belki de kocanızı, doğurduğu çocuğa kalacak miras için.” Acı dolu bir nefes aldı.</span></p>

    <p class="Normal para-style-override-7"><span class="char-style-override-9">“Benden değildi belki ama... benim kızımdı, benim kanımdandı. Öylece... izin veremezdim... ben sorumluydum.” Durdu, daha konuşamadı. Doğru söylediğini düşünüyordum ama yine de...</span></p>

    <p class="Normal para-style-override-7"><span class="char-style-override-9">“Thomas,” dedim sertçe, “saçmalıyorsun ve sen de farkındasın.”</span></p>

    <p class="Normal para-style-override-7"><span class="char-style-override-9">Bana şaşkın gözlerle baktı, gözleri yaşlıydı. Kendini koyuvermeden, öfkeyle cevap verdi.</span></p>

    <p class="Normal para-style-override-7"><span class="char-style-override-9">“Öyle mi dersin? Hiçbir şey bilmiyorsun, hiçbir şey!”</span></p>

    <p class="Normal para-style-override-7"><span class="char-style-override-9" xml:lang="ar-SA">Ürktüğümü görünce gözlerini indirdi, sonra, tuhaf bir hareketle uzandı, elimi tuttu. Uyguladığım ameliyatın yaralarını, artık kıvırabildiği parmaklarının kazandığı gücü hissettim.</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="char-style-override-9">“Hayatım boyunca bekledim, aradım...” Boştaki elini havaya salladı, sonra parmaklarını birleştirdi, sanki soyut bir şeyi bacaklarından yakalamış gibi. Daha emin bir tavırla devam etti: “Yoo. Umdum. Adını koyamadığım ama var olması gerektiğinden emin olduğum bir şeyi umdum.”</span></p>

    <p class="Normal para-style-override-7"><span class="char-style-override-9">Gözleriyle yüzümü taradı, iyice baktı, sanki hatlarımı ezberlemeye çalışıyor gibiydi. Elimi kaldırdım, bu bakışla rahatsız olmuş ve sanıyorum ki saçlarımı düzeltmeye karar vermiştim - ama elimi yakaladı, tuttu, beni şaşırttı.</span></p>

    <p class="Normal para-style-override-7"><span class="char-style-override-9">“Bırak kalsın,” dedi.</span></p>

    <p class="Normal para-style-override-7"><span class="char-style-override-9" xml:lang="ar-SA">İki elim de onunkilerin arasındaydı, bir seçeneğim kalmamıştı.</span></p>

    <p class="Normal para-style-override-7"><span class="char-style-override-9">“Thomas,” dedim şaşkınca, “Bay Christie...”</span></p>

    <p class="Normal para-style-override-7"><span class="char-style-override-9">“Şundan emin oldum ki aradığım şey Tanrı’ydı. Belki öyleydi fakat Tanrı etten ve kemikten değildir, ayrıca benim ihtiyacım olan şey de ilahi şefkat değildi. </span><span class="char-style-override-9" xml:lang="ar-SA">İtirafımı kâğıda döktüm.” Elimi bıraktı ve elini cebine attı, hafifçe sendeledi ve kısa, güçlü parmaklarının arasında katlı bir kâğıt çıkardı.</span></p>

    <p class="Normal para-style-override-7"><span class="char-style-override-9">“Burada kızımı öldürdüğüme, buna da kendisinin davranışlarının sebep olduğuna yemin ettim.” Sesi pek titremiyordu ama solgun boğazının nasıl hareket ettiği göz</span><span class="char-style-override-9" xml:lang="ar-SA">ü</span><span class="char-style-override-9">mden kaçmıyordu.</span></p>

    <p class="Normal para-style-override-7"><span class="char-style-override-9">“Sen yapmadın,” dedim kesin bir sesle. “Yapmadığını biliyorum.”</span></p>

    <p class="Normal para-style-override-7"><span class="char-style-override-9">Gözlerini kırpıştırdı, bana baktı.</span></p>

    <p class="Normal para-style-override-7"><span class="char-style-override-9">“Yapmadım,” dedi sakince, “ama belki de yapmalıydım.” Belgeyi tekrar ceketinin içine tıkarken, “Bu itirafın bir kopyasını çıkardım,” dedi. “Onu New Bern’deki gazeteye bıraktım. Yayımlayacaklar. Vali de bunu kabul edecek -elbette- ve siz de özgür kalacaksınız.”</span></p>

    <p class="Normal para-style-override-7"><span class="char-style-override-9">O son dört sözcük beni aptala çevirdi. Sağ elimi h</span><span class="char-style-override-9" xml:lang="ar-SA">âlâ</span><span class="char-style-override-9"> tutuyordu; başparmağıyla parmaklarımın dibini ovuyordu. İçten içe kendimi çekmek istedim ama kendimi sabit kalmaya zorladım - çünkü artık o gri, berrak gözlerindeki yalınlık, çıplaklık...</span></p>

    <p class="Normal para-style-override-7"><span class="char-style-override-9">“Her daim istedim,” dedi yumuşakça, “hem sevip hem de sevilmeyi... hep istedim. Hayatımı hak etmeyenlere sevgi göstermeye çalışmakla geçirdim. Şimdi izin ver, hayatımı değecek biri için feda edeyim.”</span></p>

    <p class="Normal para-style-override-7"><span class="char-style-override-9">Biri karnıma vurmuş da nefessiz kalmışım gibi hissettim o an. Yine de sözcükler için kendimi zorladım.</span></p>

    <p class="Normal para-style-override-7"><span class="char-style-override-9">“Bay Chr- Tom,” dedim. “Yapma. Senin hayatın... çok değerli. Böyle kenara fırlatılacak şey değil!”</span></p>

    <p class="Normal para-style-override-7"><span class="char-style-override-9">Sabırla başını salladı.</span></p>

    <p class="Normal para-style-override-7"><span class="char-style-override-9">“Biliyorum. Öyle olmasa bunun bir önemi olmazdı.”</span></p>

    <p class="Normal para-style-override-7"><span class="char-style-override-9">Güverte yolundan ayak sesleri geliyordu; valinin denizci yüzbaşıyla neşeyle konuştuğunu duydum.</span></p>

    <p class="Normal para-style-override-7"><span class="char-style-override-9">“Thomas! Yapma!”</span></p>

    <p class="Normal para-style-override-7"><span class="char-style-override-9">Bana yalnızca baktı ve gülümsedi - daha önce onu gülümserken görmüş müydüm acaba? Bir şey söylemedi. Elimi kaldırdı, önünde eğildi; sakallarının sürtünüşü, nefesinin ısıtışını, dudaklarının yumuşaklığını hissettim.</span></p>

    <p class="Normal para-style-override-7"><span class="char-style-override-9">“Hizmetinizdeyim hanımefendi,” dedi çok yumuşakça. Elimi sıktı, sonra da bıraktı, döndü, kıyıya baktı. İçinden geçtiği gümüş denizin ortasında kara bir lekeye benzeyen küçük bir sandal yaklaşıyordu. “Kocanız sizin için geliyor. </span><span class="italik char-style-override-8">Adieu</span><span class="char-style-override-9">, Bayan Fraser.”</span></p>

    <p class="Normal para-style-override-7"><span class="char-style-override-9">Arkasını döndü ve benden uzaklaştı. Altımızda suların şiddetle yükselip alçalmasına rağmen sırtı dimdikti.</span></p>

    <p class="Normal para-style-override-1"><span class="bold"> </span></p>
  </div>
</body>
</html>