<html xmlns="http://www.w3.org/1999/xhtml">
<head>
  <title>karvekul2-31</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-26"><span class="bold">81. Hoşgörü</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">“Doğru değil, olamaz!”</span></p>

    <p class="Normal para-style-override-7"><span class="char-style-override-9">“Tabii olamaz.” Roger karısını dikkatle izledi; Bree zamanlama mekanizmasında sorun olan bir patlayıcının karakteristik özelliklerini gösteriyordu. Menzilinde olmak çok büyük bir cesaret işiydi.</span></p>

    <p class="Normal para-style-override-7"><span class="char-style-override-9">“Küçük şırfıntı! Saçlarından tutup gerçeği kafasından sökmek geliyor içimden!” Eli şurup şişesinin boynuna gitti; Roger şişe kırılmadan hemen tuttu.</span></p>

    <p class="Normal para-style-override-7"><span class="char-style-override-9">“Hislerini anlıyorum,” dedi, “ama... yapmasan daha iyi sanki.”</span></p>

    <p class="Normal para-style-override-7"><span class="char-style-override-9">Brianna öfkeyle ona döndü fakat şişeyi teslim etti.</span></p>

    <p class="Normal para-style-override-7"><span class="char-style-override-9">“Sen bir şey yapamaz mısın?” diye sordu.</span></p>

    <p class="Normal para-style-override-7"><span class="char-style-override-9">Malva’nın suçlamasından haberdar olduğundan beri Roger da kendine aynı şeyi soruyordu.</span></p>

    <p class="Normal para-style-override-7"><span class="char-style-override-9">“Bilmiyorum,” dedi. “En azından gidip Christieler’le konuşabilirim diye düşünüyorum. Malva’yı yalnız yakalarsam onunla özel de konuşurum.” B</span><span class="char-style-override-9" xml:lang="ar-SA">öyle demesine rağmen, kızla son defa baş </span><span class="char-style-override-9">başa kaldıklarında konuştukları aklına gelince, Malva’yı o kadar da kolay konuşturamayacağını düşünüp huzursuzlandı.</span></p>

    <p class="Normal para-style-override-7"><span class="char-style-override-9">Brianna oturdu, tabağındaki karabuğday kekine pis pis baktı, sonra üstlerine tereyağı sürmeye başladı. Öfkesi yavaş yavaş mantığa yer vermeye başlıyordu; Roger o</span><span class="char-style-override-9" xml:lang="ar-SA"> gözlerin arkasında fikirlerin dolanmaya başladığını görebiliyordu.</span></p>

    <p class="Normal para-style-override-7"><span class="char-style-override-9">“Eğer suçlamalarının doğru olmadığını ağz</span><span class="char-style-override-9" xml:lang="ar-SA">ı</span><span class="char-style-override-9">ndan alabilirsen,” dedi yavaşça, “çok iyi, şahane ama alamazsan, kızla yatanı bulmak gerekir. Bir erkek babanın kendisi </span><span class="italik char-style-override-8">olabileceğini</span><span class="char-style-override-9"> insanların içinde itiraf ederse eğer, kızın hikâyesi en azından şüphe yaratmaya başlar.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Doğru.” Roger şurubun kapağını açtı ve kendi keklerinin üstünde dikkatlice gezdirmeye başladı; bütün bu sinir bozukluğu ve telaşın içinde bile şurubun o yoğun kokusu, o nadide tatlılığı, insanın kendisini iyi hissetmesini sağlayabilirdi. “Yine de Jamie’nin suçlu olduğuna inananlar çıkabilir. Burada yani.”</span></p>

    <p class="Normal para-style-override-7"><span class="char-style-override-9">“Kızın ormanda Obadiah Henderson’la öpüştüğünü gördüm,” dedi Bree, kendisine uzatılan şişeyi alarak. “Geçen sonbaharın sonlarında.” Sonra titizce bir hareketle titredi. “Baba oysa eğer, kızın söylememek istemesi hiç şaşılacak şey değil.”</span></p>

    <p class="Normal para-style-override-7"><span class="char-style-override-9">Roger karısını dikkatle inceledi. İri yarı, kabaca bir şey olan Obadiah’ı biliyordu ama oğlanın çirkin ya da aptal olduğu söylenemezdi. Hatta birçok kadın onu makul bir eş adayı olarak görebilirdi bile; delikanlının altmış dönümlük, iyi bakılmış bir arazisi vardı, hem de gayet iyi bir avcıydı. Ama Bree’nin onunla pek konuştuğuna şahit olmamıştı.</span></p>

    <p class="Normal para-style-override-7"><span class="char-style-override-9">“Aklına başkası geliyor mu?” diye sordu Bree, kaş çatarak.</span></p>

    <p class="Normal para-style-override-7"><span class="char-style-override-9">“Ee... Bobby Higgins,” diye yanıt verdi Roger, hâlâ dikkatli bir ton kullanıyordu. “Beardsley ikizleri eskiden kıza o gözle bakarlardı ama tabii...” İçinde, bu düşünce egzersizinin sonunda ağzından çıkacak adayların yanına gidip sorgulama işinin kendisine düşeceği yönünde bir önsezi belirince, ağzından çıkanların hem beyhude hem de tehlikeli olabileceğinin farkına vardı.</span></p>

    <p class="Normal para-style-override-7"><span class="char-style-override-9">“Neden?” dedi Brianna sertçe, kreplerini sertçe keserek. “Bunu neden yapıyor? Annem ona hep çok iyi davrandı!”</span></p>

    <p class="Normal para-style-override-7"><span class="char-style-override-9">“İki nedeni var,” diye yanıt verdi Roger, sonra gözlerini bir anlığına kapadı ve ağzında eriyen yağın, kadife mükemmelliğindeki kek ve şurubun tadını çıkardı. Yuttuktan sonra gözlerini açtı.</span></p>

    <p class="Normal para-style-override-7"><span class="char-style-override-9">“Gerçek baba ya kızın evlenmek istemediği biri, nedeni her neyse artık ya da babanın parasını, malını, mülkünü eline geçirmeye ant içmiş. Kafasında bu planını gerçekleştirmek için kendisiyle ya da çocuğuyla ilgili bir anlaşma yapmak vardır herhalde.”</span></p>

    <p class="Normal para-style-override-7"><span class="char-style-override-9">“Ya da ikisi de - yani hem hamile bırakanla evlenmek istemiyor, hem de babamın parasını istiyor olabilir. Onda da ne para var ya...”</span></p>

    <p class="Normal para-style-override-7"><span class="char-style-override-9">“Evet.”</span></p>

    <p class="Normal para-style-override-7"><span class="char-style-override-9">Birkaç dakika boyunca, çatalların ahşap tabaklara çarparken çıkardığı tıkırtılar hariç, sessizce yemek yediler, düşüncelere daldılar. Jem geceyi b</span><span class="char-style-override-9" xml:lang="ar-SA">üyük </span><span class="char-style-override-9">evde geçirmişti; Roger, Lizzie’nin evlenmesinden sonra, Amy McCallum’un Lizzie’nin hizmetçilik işini devralmasını önermişti. Kadın da Aidan’la birlikte oraya taşındığından beri, Jem </span><span class="char-style-override-9">orada daha sık vakit geçiriyor, Germain’in gidişini Aidan’ın dostluğuyla bir nebze kapatmaya çalışıyordu.</span></p>

    <p class="Normal para-style-override-7"><span class="char-style-override-9">“Doğru değil,” diye tekrarladı Brianna inatla. “Babam öyle şey yapmaz.” Ama Roger gözlerindeki silik şüpheyi okuyabiliyordu - bu şüphecilikle oluşan paniği de.</span></p>

    <p class="Normal para-style-override-7"><span class="char-style-override-9">“Yapmaz tabii,” dedi o da. “Brianna bir şüphen yoktur umarım?”</span></p>

    <p class="Normal para-style-override-7"><span class="char-style-override-9">“Hayır, kesinlikle yok!” Ama sesi çok kesin ve</span><span class="char-style-override-9" xml:lang="ar-SA"> gür çıkmıştı. Roger çatalını bırakıp gözlerini ona dikti.</span></p>

    <p class="Normal para-style-override-7"><span class="char-style-override-9">“Ne oldu? Bir şey mi biliyorsun?” </span></p>

    <p class="Normal para-style-override-7"><span class="char-style-override-9">“Hayır.” Tabağındaki son krep parçasını çatalına alıp ağzına götürdü.</span></p>

    <p class="Normal para-style-override-7"><span class="char-style-override-9">Roger şüpheci bir ses çıkardı; Bree tabağındaki yapışkan kalıntıya surat asarak baktı. </span></p>

    <p class="Normal para-style-override-7"><span class="char-style-override-9">“Bilmiyorum bir şey,” dedi Brianna. Ama sonra alt dudağını ısırdı, parmağının ucunu tabağındaki şurup kalıntısına bandırdı. “Sadece...”</span></p>

    <p class="Normal para-style-override-7"><span class="char-style-override-9">“Ne?”</span></p>

    <p class="Normal para-style-override-7"><span class="char-style-override-9">“Babamla ilgili değil,” dedi Brianna yavaşça. Parmağını emdi, şurubu temizledi. “Frank babamla ilgili de emin değilim. Ama -eskiden anlayamadığım şeyleri düşününce, yani şimdi anladıklarım-” Birden durdu, gözlerini kapadı, sonra açıp Roger’ınkilere dikti.</span></p>

    <p class="Normal para-style-override-7"><span class="char-style-override-9">“Bir gün cüzdanını inceliyordum. Yani, meraktan değil, sırf eğlence olsun diye kartları alıp tekrar yerine koyuyordum falan... Dolar banknotlarının arasında bir not buldum. Ona öğle yemeğinde buluşma teklif ediyordu-”</span></p>

    <p class="Normal para-style-override-7"><span class="char-style-override-9">“Ne var ki bunda?”</span></p>

    <p class="Normal para-style-override-7"><span class="char-style-override-9">“-ve ‘</span><span class="italik char-style-override-8">Tatlım’</span><span class="char-style-override-9"> diye başlıyordu. Annemin yazmadığını biliyordum, çünkü onun el yazısı değildi,” dedi net bir sesle.</span></p>

    <p class="Normal para-style-override-7"><span class="char-style-override-9">“Yaa...” dedi Roger. “Kaç yaşındaydın?”</span></p>

    <p class="Normal para-style-override-7"><span class="char-style-override-9">“On bir.” Tabaktaki şurupla desenler çizmeye başladı. “Notu hemen geri koyup sonra da bunu hiç görmemişim gibi, aklımın ücra bir köşesine attım. Onun hakkında düşünmek istemiyordum - hakikaten, o günden bugüne kadar da düşünmemiştim galiba. Birkaç şey daha vardı, görüp de anlam veremediğim, yani daha çok annemle aralarında olan bitenle ilgili... Ara sıra </span><span class="italik char-style-override-8">bir şey</span><span class="char-style-override-9"> olurdu, ne olduğunu bilmezdim ama aralarında bir sorun olduğu belli olurdu.”</span></p>

    <p class="Normal para-style-override-7"><span class="char-style-override-9">Sonra Brianna biraz daldı, iç geçirdi ve parmağını mendiline sildi.</span></p>

    <p class="Normal para-style-override-7"><span class="char-style-override-9">“Bree,” dedi Roger kibarca, “baban onurlu bir adam ve anneni de çok seviyor.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Evet, işte, mesele burada,” dedi Brianna yumuşakça. “Frank babamın da öyle bir adam olduğuna yemin edebilirdim. Öyle sevdiğine de.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9" xml:lang="ar-SA">İmkânsız değildi. Düşünce</span><span class="char-style-override-9">, ayakkabısının içine girmiş bir çakıl tanesi gibi</span><span class="char-style-override-9" xml:lang="ar-SA"> sık sık Roger’ı rahatsız ediyordu</span><span class="char-style-override-9">. Jamie Fraser’ın onurlu bir adam olduğu da karısını çok sevdiği de gerçekti - Claire’in hastalığı boyunca çok üzülmüştü. Roger onun için en az Claire için olduğu kadar meraklanmıştı; Jamie o ölüm kokan, bunaltıcı günler boyunca aç, uykusuz kalmıştı.</span></p>

    <p class="Normal para-style-override-7"><span class="char-style-override-9">Roger o günlerde Jamie’yle Tanrı, sonsuzluk gibi kavramlar hakkında konuşmaya, kaçınılmaz görünen şeyler hakkında kafasını rahatlatmaya çalıştıysa da karşılık olarak Tanrı’nın karısını alabileceği ihtimalinin nefretiyle bakan gözlerle karşılaşmıştı - ancak bunu takiben Claire ölümün ucundan dönmüştü. O anın umutsuzluğu, kasveti içinde şefkat arayışına girmiş olması, iki tarafın da bunun tam olarak idrakinde ve arzusunda olmadan bir şeyler yapmış olması mümkündü.</span></p>

    <p class="Normal para-style-override-7"><span class="char-style-override-9">Ama artık Mayıs ayı gelmişti; Malva Christie altı aylık hamileydi. Bu da Kasım zamanı hamile kaldığı anlamına geliyordu. Eylül sonunda Claire hasta olmuştu; ölümün adeta içinden geçtiği odaya dışarıdan gelen yanık tarla kokusunu Roger çok iyi hatırlıyordu. Kadının gözleri kocaman, parlak ve ürkütücü bir güzelliğe sahipti.</span></p>

    <p class="Normal para-style-override-7"><span class="char-style-override-9">Hiçbir erkek mükemmel değildi, ölüm anında da herkes zayıf davranabilirdi - bir defalığına. Birden fazla değil. Jamie Fraser değil. Malva Christie bir yalancıydı.</span></p>

    <p class="Normal para-style-override-7"><span class="char-style-override-9">Kafasını biraz daha rahatlamış hisseden Roger, Christieler’in dere kenarındaki kulübesine doğru ilerlemeye başladı.</span></p>

    <p class="Normal para-style-override-7"><span class="italik char-style-override-8">Sen bir şey yapamaz mısın</span><span class="char-style-override-9">, diye sormuştu Brianna, yakarırcasına. Cuma günüydü; iki gün sonra, aşırı dedikodudan baygınlık geçirmek üzere olan bir cemaate vaaz verecekti. Orada söyledikleriyle kazandırabileceği erdemler ise maalesef kısa süreli olacaktı.</span></p>

    <p class="Normal para-style-override-7"><span class="char-style-override-9">Bunun dışındaysa örneğin, loca toplantısı </span><span class="char-style-override-9" xml:lang="ar-SA">ç</span><span class="char-style-override-9">arşamba akşamı olacaktı. Locadakiler gerçekten çok sorunsuzdu ve bu işleyişi, bu kırılgan dostluk ortamını, toplantının birinin ortasında tatsız bir konu açarak bozmayı hiç istemiyordu. Ama eğer- acaba hem Jamie’yi hem de Christieler’i davet etmek nasıl olurdu? Konu böylece dedikodu olmaktan çıkar, herkesin bizzat şahit olacağı şekilde konuşulurdu; bir topluluğu meşgul eden, dedikodu kulislerini çalkalayan böyle </span><span class="char-style-override-9">konuların ağızdan ağza değişmesindense, herkesin malumu olacak bir yerde tartışılması yeğlenebilirdi. Tom Christie’nin, konunun bütün hassasiyetine rağmen, ortamı ilgiyle inceleyip medeni davranacağını düşünüyordu ama Allan’dan o kadar emin değildi. Oğlan babasının yüz hatlarını ve kibrini paylaşıyordu fakat Tom’un demir gibi iradesinden, kendini kontrol etme yetisinden yoksundu.</span></p>

    <p class="Normal para-style-override-7"><span class="char-style-override-9">Ancak kulübeye vardığında içeride kimsenin olmadığını hissetti. Bir balta sesini bir odun parçasının ikiye ayrılırken çıkardığı ses izledi.</span></p>

    <p class="Normal para-style-override-7"><span class="char-style-override-9">Arka tarafa gittiğinde aileye selam verdi. Malva ona döndü, temkinli gözlerle baktı. Kızın gözlerinin altında lavanta rengi izler vardı, o parlak teni de solmuştu. Suçluluk psikolojisi, diye umdu Roger.</span></p>

    <p class="Normal para-style-override-7"><span class="char-style-override-9">“Eğer beni sözlerimi geri almaya ikna etmeye geldiysen boşuna gelmişsin,” dedi kız, Roger’ın selamını duymazdan gelerek.</span></p>

    <p class="Normal para-style-override-7"><span class="char-style-override-9">“Biriyle konuşmaya ihtiyacın olabileceğini düşündüğüm için geldim,” dedi Roger. Kız şaşırdı, baltayı yere bıraktı, yüzünü önlüğüne sildi.</span></p>

    <p class="Normal para-style-override-7"><span class="char-style-override-9">“Konuşmaya...” diye tekrar etti kız, “ne hakkında konuşmaya?”</span></p>

    <p class="Normal para-style-override-7"><span class="char-style-override-9">Roger omuz silkti, hafifçe gülümsedi.</span></p>

    <p class="Normal para-style-override-7"><span class="char-style-override-9">“Sen ne hakkında konuşmak istersen.” Aksanını serbest</span><span class="char-style-override-9" xml:lang="ar-SA"> bıraktı, Edinburgh </span><span class="char-style-override-9">vurguları</span><span class="char-style-override-9" xml:lang="ar-SA"> kızın kulağın</span><span class="char-style-override-9">da yankılanmaya başladı. “Son zamanlarda babanla ağabeyin hariç kimseyle konuşamamışsındır diye düşündüm- onlar da... işte, biliyorsun.”</span></p>

    <p class="Normal para-style-override-7"><span class="char-style-override-9">Kızın yüz hatları da Roger’ınkine benzer bir gülümsemeyle kıvrıldı ama sonra bu iz hemen kayboldu.</span></p>

    <p class="Normal para-style-override-7"><span class="char-style-override-9">“Evet,” dedi Malva. “Sorun değil, benim de söyleyecek pek şeyim yok işte, anlıyorsundur. Fahişeyim işte, denecek başka şey var mı?”</span></p>

    <p class="Normal para-style-override-7"><span class="char-style-override-9">“Bence fahişe değilsin,” dedi Roger sessizce.</span></p>

    <p class="Normal para-style-override-7"><span class="char-style-override-9">“Öyle mi?” Kız topuklarının üstünde hafifçe yaylandı, Roger’ı alaycı gözlerle inceledi. “Bacaklarını evli erkekler için aralayan kadınlara sence ne denir başka?”</span></p>

    <p class="Normal para-style-override-7"><span class="char-style-override-9">Roger kızın bu kasti terbiyesizlikle kendisini şaşırtmaya çalıştığını düşündü. Öyleydi de büyük ihtimalle ama bunun üstüne gitmeyecekti.</span></p>

    <p class="Normal para-style-override-7"><span class="char-style-override-9">“İsa fahişe olan kadınla kabalıkla konuşmamıştı, öyle olmayan biriyle kabaca konuşmak da bana yakışmaz.”</span></p>

    <p class="Normal para-style-override-7"><span class="char-style-override-9">“Eğer bana İncil’den alıntılarla geldiysen, nefesini yemeğini üflemeye sakla,” dedi Malva, dudaklarının zarif köşeleri tiksintiyle</span><span class="char-style-override-9" xml:lang="ar-SA"> aşağı kıvrılırken. “Duymam gerekenden fazlasını duydum.”</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="char-style-override-9">Bu konuda haklı olmalı, diye düşündü Roger. Tom Christie, her olay ve durum için hafızasında on bölüm barındırırdı. Kızını fiilen olmasa da sözleriyle tartakladığı hemen hemen kesindi.</span></p>

    <p class="Normal para-style-override-7"><span class="char-style-override-9">Roger ne diyeceğini bilemedi, elini uzattı.</span></p>

    <p class="Normal para-style-override-7"><span class="char-style-override-9">“Baltayı bana verirsen işi hallederim,” dedi.</span></p>

    <p class="Normal para-style-override-7"><span class="char-style-override-9">Malva tek kaşını kaldırıp aleti Roger’a verdi, geri çekildi. Roger bir odun parçası alıp temiz bir şekilde ikiye böldü, bir ikincisi için eğildi. Malva bir süre izledikten sonra yere oturdu.</span></p>

    <p class="Normal para-style-override-7"><span class="char-style-override-9">Dağ baharı h</span><span class="char-style-override-9" xml:lang="ar-SA">âlâ</span><span class="char-style-override-9"> serindi, yükseklerde kalan karların soğuk esintisinin etkisiyle tenleri </span><span class="char-style-override-9" xml:lang="ar-SA">ürperiyordu</span><span class="char-style-override-9"> ama Roger yaptığı işle ısınıyordu. Kızın orada onu izlediğini unutmaksızın, gözlerini işinden ayırmadı. İkiye ayrılan odunun saçılan kıymıkları, geri çekerken baltanın zorlanışı, koluna giren minik kramplar derken bir anda tekrar Bree’yle olan diyaloğu aklına geldi.</span></p>

    <p class="Normal para-style-override-7"><span class="char-style-override-9">Yani Frank Randall karısına sadık kalmamış olabilirdi. Hakkını yememek adına, Roger adamın içinde bulunduğu durumu düşününce pek de haksız olmadığına kanaat getirdi. Claire arkasında iz bırakmadan kaybolmuş, Frank’in umutsuzca her yeri aramasına, yas tutmasına ve sonunda hayatını başka bir düzene sokmasına neden olmuştu. Ancak sonra bu kayıp eş, delirmiş ve hırpalanmış bir halde, üstelik karnında bir başkasının çocuğuyla geri gelmişti.</span></p>

    <p class="Normal para-style-override-7"><span class="char-style-override-9">Sonra Frank Randall, içindeki onur duygusu, aşk -belki de merak?- yüzünden onu tekrar kabul etmişti. Claire’in hikâyeyi anlatışı h</span><span class="char-style-override-9" xml:lang="ar-SA">âlâ</span><span class="char-style-override-9"> aklındaydı; kadın kabul edilmeyi o kadar da istememiş gibi vurgulamıştı. Frank Randall’ın da bunun farkında olmaması çok düşük bir ihtimaldi.</span></p>

    <p class="Normal para-style-override-7"><span class="char-style-override-9">O halde, adamın duyduğu öfke, maruz kaldığı reddedilmişlikle yapmış olabilecekleri çok şaşırtıcı olmamalıydı. Kendisini büyüten adamla kadın arasındaki gizli tartışmaların Brianna’da da bir etki bırakmış olması aynı derece normaldi.</span></p>

    <p class="Normal para-style-override-7"><span class="char-style-override-9">O anda kafasına dank etti ki Amy McCallum’la olan dostluğunun Brianna’yı rahatsız etmesi de bir o kadar normaldi.</span></p>

    <p class="Normal para-style-override-7"><span class="char-style-override-9">Birden, Malva’nın ağladığını fark etti. Sessizce, yüzünü kapatmadan. Yaşlar yanaklarından akıyor, omuzları titriyordu ama alt dudağını dişleri arasına sıkıştırmıştı. Ses çıkarmak istemiyordu.</span></p>

    <p class="Normal para-style-override-7"><span class="char-style-override-9">Roger baltayı bırakıp kızın yanına gitti. Kolunu yavaşça kızın omzuna attı ve kızın başlığını çıkarmadan başını kendi omzuna yasladı.</span></p>

    <p class="Normal para-style-override-7"><span class="char-style-override-9">“Sıkma canını,” dedi. “Her şey yoluna girer.”</span></p>

    <p class="Normal para-style-override-7"><span class="char-style-override-9">Malva kafasını şiddetle iki yana salladı, gözyaşları zikzak yaptı.</span></p>

    <p class="Normal para-style-override-7"><span class="char-style-override-9">“Girmez,” diye fısıldadı. “Giremez.”</span></p>

    <p class="Normal para-style-override-7"><span class="char-style-override-9">Kıza acıyor oluşunun dışında, Roger içinde bir umut yeşerdiğini fark etti. Kızın çaresizliğini suiistimal ederken duyacağı vicdan azabı, sorunun köküne inme arzusunun kuvveti tarafından alt edildi. Bunun nedeni Jamie ve ailesiydi çoğunlukla ama Malva’nın iyiliğini de düşünüyordu.</span></p>

    <p class="Normal para-style-override-7"><span class="char-style-override-9">Yine de üzerine çok gitmemeliydi, acele de etmemeliydi. Onun</span><span class="char-style-override-9" xml:lang="ar-SA"> güvenini kazanmalıydı.</span></p>

    <p class="Normal para-style-override-7"><span class="char-style-override-9">Malva’nın</span><span class="char-style-override-9" xml:lang="ar-SA"> sırtını okşadı, kâbustan uyandığında Jem’e yaptığı gibi kulağına rahatlatma amaçlı kelimeler fısıldadı ve kızın rahatlamaya baş</span><span class="char-style-override-9">ladığını hissetti. Rahatlamıştı ama tuhaf, fiziksel bir rahatlamaydı bu; sanki Roger’ın dokunuşunun altında ikiye ayrılıp çiçek açıyor gibiydi.</span></p>

    <p class="Normal para-style-override-7"><span class="char-style-override-9" xml:lang="ar-SA">Çok tuhaf ama aynı zamanda tanıdık bir histi bu. Bunu bazen Bree’yleyken, karanlıkta ona döndüğünde, karısı ona sesiyle cevap verecek vakit bulamayıp vücuduyla cevap verdiğinde de hissediyordu. Bu fiziksel anımsamayla irkilip kendini biraz geri çekti. Malva’ya bir şey söylemeye niyetlendi</span><span class="char-style-override-9"> fakat duyduğu ayak sesi ona engel oldu. Kafasını kaldırdığında ağaçların arasından, berbat bir yüz ifadesiyle Allan Christie’nin yaklaştığını gördü.</span></p>

    <p class="Normal para-style-override-7"><span class="char-style-override-9">“Uzak dur o kızdan!”</span></p>

    <p class="Normal para-style-override-7"><span class="char-style-override-9">Roger doğruldu, birden görüntünün nasıl algılanabileceğinin farkına vardı, kalbi küt küt atmaya başladı.</span></p>

    <p class="Normal para-style-override-7"><span class="char-style-override-9">“Ne yapıyorsun</span><span class="char-style-override-9" xml:lang="ar-SA"> böyle sinsi sinsi?” diye bağırdı Allan. “Kızın nasıl olsa adı çıktı, artık ne yapılsa fark etmez mi dedin?”</span></p>

    <p class="Normal para-style-override-7"><span class="char-style-override-9">“Ona tavsiye vermeye geldim,” dedi Roger, sesini kontrol edebildiğince. “Belki rahatlatırım diye düşündüm.”</span></p>

    <p class="Normal para-style-override-7"><span class="char-style-override-9">“Ya, tabii.” Allan Christie’nin yüzü kızardı, kafasının arkasındaki saçlar dikleşti. “Rahatlat ki bir şeyden haberi olmasın, tabii. Sahte iyi niyetini de al, defol git buradan MacKenzie!”</span></p>

    <p class="Normal para-style-override-7"><span class="char-style-override-9">Genç Christie’nin elleri iki yanda yumruk olmuş, sinirle titriyordu.</span></p>

    <p class="Normal para-style-override-7"><span class="char-style-override-9">“O lanet kayınpederinden bir farkın yok senin de. Hatta, belki de” -birden Malva’ya döndü-“ondan mıydı yoksa? Öyle miydi, seni kaltak, ikisini de mi idare ettin? Cevap ver!” Allan elini tokat atmak için kaldırınca Roger refleksle bileği havada tuttu.</span></p>

    <p class="Normal para-style-override-7"><span class="char-style-override-9">O kadar sinirliydi ki konuşamıyordu bile. Christie güçlüydü ama Roger daha iriydi; o anda, elinden gelseydi, genç Christie’nin bileğini kırardı. Onun yerine parmaklarını kemiklerin arasındaki boşluğa daldırdı, Christie’nin gözlerinin acıyla sulandığını gördü.</span></p>

    <p class="Normal para-style-override-7"><span class="char-style-override-9">“Kız kardeşinle öyle konuşmayacaksın,” dedi Roger, çok berrak, fazla gür olmayan bir sesle. “Benimle de.” Birden bileği arkaya doğru kıvırdı. “Anladın mı?”</span></p>

    <p class="Normal para-style-override-7"><span class="char-style-override-9">Allan’ın beti benzi attı, nefesi kesildi. Ses çıkaramadı fakat kafasını salladı. Roger aniden gelen bir iğrenme hissiyle bileği fırlatırcasına</span><span class="char-style-override-9" xml:lang="ar-SA"> bıraktı.</span></p>

    <p class="Normal para-style-override-7"><span class="char-style-override-9">“Kız kardeşine herhangi bir şekilde zarar verdiğini duymak istemiyorum,” dedi çıkarabildiği en sakin sesle. “Pişman ederim.” Bir-iki saniye bekledikten sonra gayet alelade bir tonla konuştu: “İyi günler, Bay Christie. Bayan Christie,” diye Malva’yı da başıyla selamladı. Kız yanıt vermedi fakat ona fırtına bulutları kadar gri gözlerle, derin bir şok ifadesiyle baktı. </span></p>

    <p class="Normal para-style-override-7"><span class="char-style-override-9">Roger açıklıktan çıkıp ormanın karanlığına girerken ağabey-kardeşle az önce başından geçenler kafasını meşgul etti. Meseleyi biraz yumuşatmış da olabilirdi, berbat bir hale getirmiş de.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Fraser Tepesi Locası’nın bir sonraki toplantısı </span><span class="char-style-override-9" xml:lang="ar-SA">ç</span><span class="char-style-override-9">arşamba günüydü. Brianna yine Jemmy’yi ve dikiş sepetini alıp büyük eve gittiğinde orada Bobby Higgins’le karşılaşınca şaşırdı. Genç adam masada yemeğini bitiriyordu.</span></p>

    <p class="Normal para-style-override-7"><span class="char-style-override-9">“Bayan Brianna!” Higgins onu görünce taburesinden hafifçe kalktı ama Brianna zahmet etmemesini işaret edince hemen geri oturdu.</span></p>

    <p class="Normal para-style-override-7"><span class="char-style-override-9">“Bobby, seni görmek ne güzel!” dedi Brianna, karşısına oturduktan sonra. “Bir daha gelmeyeceksin sanmıştık.”</span></p>

    <p class="Normal para-style-override-7"><span class="char-style-override-9">Bobby mutsuz bir anlayışla kafa salladı.</span></p>

    <p class="Normal para-style-override-7"><span class="char-style-override-9">“Evet, en azından bir süre gelmeyecektim. Ama Lord hazretlerine İngiltere’den gelen bir şeyler oldu; benden bunları getirmemi istedi.” Bir parça ekmeği dikkatle kâsesinde gezdirip Bayan Bug’ın tavuklu sosunu sıyırdı.</span></p>

    <p class="Normal para-style-override-7"><span class="char-style-override-9">“Hem... kendim için de gelmek istedim ayrıca. Bayan Christie’yi görmek istedim, anlarsınız ya.”</span></p>

    <p class="Normal para-style-override-7"><span class="char-style-override-9">“Yaa...” Brianna gözlerini kaldırıp Bayan Bug’la göz göze geldi. Yaşlı kadın gözlerini devirdi, kafasını iki yana salladı. “Ee, evet, Malva... Annem yukarıda mı Bayan Bug?”</span></p>

    <p class="Normal para-style-override-7"><span class="char-style-override-9">“Hayır</span><span class="char-style-override-9" xml:lang="ar-SA"> kızım. Bay MacNeill çağırdı, adam zatülcenp olmuş.” Bunu dedikten sonra bir nefeslik bir ara dahi vermeden önlüğünü çıkarıp astı, öteki eliyle de peleri</span><span class="char-style-override-9">nine uzandı. “Ben gideyim artık, Arch acıkmıştır. Başka bir şey istersen Amy’ye söylersin.” Sonra da telaş rekoru kırabilecek bir hareketle el sallayıp çıktı ve Bobby’yi aval aval bakarken ardında bıraktı.</span></p>

    <p class="Normal para-style-override-7"><span class="char-style-override-9">“Bir terslik mi var?” diye sordu Bobby, kaşlarını hafifçe çatarak Brianna’ya dönerek.</span></p>

    <p class="Normal para-style-override-7"><span class="char-style-override-9">“Eh... yani.” Bayan Bug’ın hakkındaki birkaç acımasız düşüncenin</span><span class="char-style-override-9" xml:lang="ar-SA"> eşliğinde, Brianna kendini toplayıp olan biteni Bobby’ye anlattı. Oğlanın yüzünün bembeyaz kesilip</span><span class="char-style-override-9">, kaskatı bir hal alışı moral bozucuydu.</span></p>

    <p class="Normal para-style-override-7"><span class="char-style-override-9">Malva’nın suçlamasını anlatmaya dili varmadığı için hamileliğinden bahsetmekle yetindi. Kalanını da çok geçmeden duyacaktı şüphesiz.</span></p>

    <p class="Normal para-style-override-7"><span class="char-style-override-9">“Anladım hanımefendi. Evet...” Biraz oturdu, elindeki ekmek parçasına baktı. Sonra onu kaseye bırakıp aniden ayağa kalktı ve dışarı çıktı; Brianna delikanlının arka kapının önündeki böğürtlen çalılarının arasından geçtiğini duydu. Bobby geri dönmedi.</span></p>

    <p class="Normal para-style-override-7"><span class="char-style-override-9">Uzun bir akşam oldu. Annesi belli ki geceyi Bay MacNeill ve onun zatülcenbiyle geçirecekti. Amy McCallum bir süre yanına geldi, dikiş-nakış hakkında saçma sapan konuştuktan sonra üst kata kaçtı. Geç saatlere kadar oyun oynamalarına izin verilmiş Aidan’la Jemmy sonunda yorgunluktan mutfaktaki sıranın üstünde uyuyakaldılar.</span></p>

    <p class="Normal para-style-override-7"><span class="char-style-override-9">Brianna huzursuzca volta attı, loca görüşmesinin bitmesini bekledi. Kendi yatağını, kendi evini istiyordu; her zaman çok sıcak bir yer olan b</span><span class="char-style-override-9" xml:lang="ar-SA">üyük </span><span class="char-style-override-9">ev mutfağı, tuhaf, rahatsız ve kendine yabancı bir yermiş gibi geliyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">Çok, çok uzun gelen bir süre sonunda</span><span class="char-style-override-9"> </span><span class="char-style-override-9" xml:lang="ar-SA">önce ayak sesleri, sonra kapı gıcırtısı geldi. Roger dertli bir yüzle içeri girdi.</span></p>

    <p class="Normal para-style-override-7"><span class="char-style-override-9">“Geldin sonunda,” dedi Brianna rahatlayarak. “Toplantı nasıldı? Christieler geldi mi?”</span></p>

    <p class="Normal para-style-override-7"><span class="char-style-override-9">Roger kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır. Toplantı da... fena değildi herhalde. Biraz tuhaf bir ortamdı, elbette ama baban, durum düşünülürse, iyi idare etti denilebilir.”</span></p>

    <p class="Normal para-style-override-7"><span class="char-style-override-9">Brianna yüzünü buruşturdu.</span></p>

    <p class="Normal para-style-override-7"><span class="char-style-override-9">“O nerede?”</span></p>

    <p class="Normal para-style-override-7"><span class="char-style-override-9">“Yürüyüş yapmak istedi, belki balık tutabilirmiş.” Roger kollarını karısının etrafında sarıp onu kendine çekti. “Gürültüyü duydun mu?”</span></p>

    <p class="Normal para-style-override-7"><span class="char-style-override-9">“Hayır! Ne oldu?”</span></p>

    <p class="Normal para-style-override-7"><span class="char-style-override-9">“Biz içeride evrensel kardeşlik hakkında zırvalarken dışarıdan, senin fırınının oradan sesler geldi. Neler olduğunu görmek için herkes dışarı çıkınca, kuzenin Ian’la Bobby Higgins’in çamur içinde yuvarlanarak birbirlerini öldürmeye çalıştıklarını gördük.”</span></p>

    <p class="Normal para-style-override-7"><span class="char-style-override-9">“Tanrım.” Brianna suçluluk duydu. Biri muhtemelen Bobby’ye her şeyi anlatmıştı, o da Jamie’yi bulmaya gidip onun yerine Ian’la karşılaşmış, Malva’nın suçlamalarının aslında ona yönelmesi gerektiğini söylemişti. Brianna bunları kendi söyleseydi...</span></p>

    <p class="Normal para-style-override-7"><span class="char-style-override-9">“Sonra ne oldu?”</span></p>

    <p class="Normal para-style-override-7"><span class="char-style-override-9">“Ian’ın o lanet köpeği işe karışınca baban hayvanı zor tuttu, yoksa o dişler Bobby’nin boynunu parçalayacaktı. Ama kavga da öyle bitti. İkisini ayırdık; Ian hayvanıyla birlikte ormana karıştı. Bobby de... ee, oğlanı biraz temizledikten sonra Jemmy’nin karyolasına yatırdım,” dedi Roger mahcupça. “Burada kalamayacağını söyledi- ” Gözlerini gölgeli mutfakta gezdirdi; Brianna ateşi söndürüp çocukları yatırmıştı bile. Oda boştu ve ocağın hafif parıltısından başka bir ışık yoktu.</span></p>

    <p class="Normal para-style-override-7"><span class="char-style-override-9">“Özür dilerim. Burada uyuyabilir misin?”</span></p>

    <p class="Normal para-style-override-7"><span class="char-style-override-9">Brianna kafasını iki yana salladı. “Bobby orada olursa olsun, fark etmez; evimde uyumak istiyorum.”</span></p>

    <p class="Normal para-style-override-7"><span class="char-style-override-9">“Tamam. Sen önden git o zaman, ben de Amy’yi çağırayım da arkamızdan kapıyı sürgülesin.”</span></p>

    <p class="Normal para-style-override-7"><span class="char-style-override-9">“Yoo, sen zahmet etme,” dedi Brianna hemen, “ben çıkarım.” Roger itiraz edemeden koridordan geçip merdivenleri tırmandı.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>