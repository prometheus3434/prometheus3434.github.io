<html xmlns="http://www.w3.org/1999/xhtml">
<head>
  <title>karvekul2-71</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-64"><span class="bold">120. Yalnızca Kendim İçin</span> <span class="bold">Olsa</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Gökyüzü düz, gümüşi renkteydi ve yağmurla tehdit ediyordu. Rüzgâr palmettoların arasında esip gürlüyor, yaprakları sarsarak büyük bir patırtı çıkarmalarına neden oluyordu. Mangrovun derinliklerinde, derenin yanında dört taş yükseliyordu.</span></p>

    <p class="Normal para-style-override-7"><span class="char-style-override-9">“Ben Balnain lordunun karısıyım,” diye fısıldadı Brianna yanımda. “Periler yine etrafımı sardı.” Dudaklarına kadar bembeyaz kesilmişti, Amanda’yı göğsünün bitişine yapıştırmıştı.</span></p>

    <p class="Normal para-style-override-7"><span class="char-style-override-9">Vedalaşmıştık - Mandy’nin kalbine stetoskobu bastırdığımdan beri vedalaşıyorduk aslında, diye düşündüm. Ama Brianna arkasına döndü ve kendini -bebekle birlikte- Jamie’nin kollarına attı. Babası onu kalbinin dibinde öyle sıkı sardı ki ikisinden birinin kesinlikle kemiklerinin kırılacağını sandım.</span></p>

    <p class="Normal para-style-override-7"><span class="char-style-override-9">Sonra, pelerinini ve açık saçlarını uçuşturarak bana atıldı. Yüzünün soğukluğuyla yüzümü serinletti, derimdeki gözyaşlarımla kendininkileri karıştırdı.</span></p>

    <p class="Normal para-style-override-7"><span class="char-style-override-9">“Seni seviyorum anne! Seni seviyorum!” dedi çaresizlik içinde, sonra da döndü ve ardına bakmadan Donner’ın tarif ettiği şekilde yürümeye, sessizce büyülü sözcükleri mırıldanmaya başladı. Sağda bir çember, iki taşın arasında, solda bir çember ve tekrar ortadan - sonra da en büyük taşın soluna.</span></p>

    <p class="Normal para-style-override-7"><span class="char-style-override-9">Bunu bekliyordum; taşların arasında o düzenle yürümeye başladığında, taşlardan güvenli olduğunu düşündüğüm bir mesafeye doğru kaçmıştım. Yeterli olmadı. Sesleri -bir kükreme geldi bu kez, bir ciyaklama değil-</span><span class="char-style-override-9" xml:lang="ar-SA"> içimi titretti, nefesimi kesti ve kalbimi durdurmanın eşiğine geldi. Göğsümün üstünde bir şerit gibi kalan acıyla dizlerimin üstüne düştüm, çaresizce yalpaladım.</span></p>

    <p class="Normal para-style-override-7"><span class="char-style-override-9">Gitmişlerdi. Jamie’yle Roger’ın etrafı kolaçan etmek için koşuşturduklarını görebiliyordum - ceset bulmaktan ödleri patladı ama ceset yoktu. Gözlerim iyi görmüyordu -gör</span><span class="char-style-override-9" xml:lang="ar-SA">üşüm kaymıştı, odaklanamıyordum-</span><span class="char-style-override-9"> fakat gerek de yoktu. Gittiklerini kalbimdeki delikte hissedebiliyordum.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“İki gitti,” diye fısıldadı Roger, gıcırtılı ve sönük bir sesle. Boğazını sertçe temizledi. “Jeremiah.” Gözlerini indirip gözlerini kırpıştırmakta, burnunu çekmekte olan Jemmy’ye baktı; oğlan adını duyunca hemen doğruldu.</span></p>

    <p class="Normal para-style-override-7"><span class="char-style-override-9">“Ne yapmak üzere olduğumuzu biliyorsun, de</span><span class="char-style-override-9" xml:lang="ar-SA">ğil mi?” Jemmy kafasını salladı</span><span class="char-style-override-9"> ama yine de annesiyle kız kardeşinin az önce yanından geçip kayboldukları taşa korkulu bir bakış attı, sonra da sertçe yutkundu, yanaklarındaki yaşları sildi.</span></p>

    <p class="Normal para-style-override-7"><span class="char-style-override-9">“Tamam o zaman.” Roger elini uzatıp yavaşça Jemmy’nin kafasının üstüne yerleştirdi. “Şunu bil </span><span class="italik char-style-override-8">mo mac</span><span class="char-style-override-9">, seni hayatım boyunca seveceğim ve asla unutmayacağım. Ama bu yaptığımız o kadar ürkütücü bir şey ki benimle gelmek zorunda değilsin. Burada dedenle, büyükannenle kalabilirsin; hiçbir şey olmaz.”</span></p>

    <p class="Normal para-style-override-7"><span class="char-style-override-9">“Ama öyle- o zaman annemi bir daha göremez miyim?” Jemmy’nin gözleri kocaman olmuştu, bakışlarını o taştan alamıyordu.</span></p>

    <p class="Normal para-style-override-7"><span class="char-style-override-9">“Bilmiyorum,” dedi Roger. Gözyaşlarını içinde tutmak için savaştığını görebiliyor, sesini kalınlaştırdıklarını duyabiliyordum. Kendisi de Brianna’yı ya da Mandy bebeği tekrar görüp göremeyeceğini bilemiyordu ki zaten. “Hayır, pek... pek sanmıyorum.”</span></p>

    <p class="Normal para-style-override-7"><span class="char-style-override-9">Jamie gözlerini torununa indirdi; Jemmy dedesinin eline yapışmış, bir ona, bir babasına bakıyordu, yüzü korku, kafa karışıklığı ve özlemle doluydu.</span></p>

    <p class="Normal para-style-override-7"><span class="char-style-override-9">“Eğer bir gün </span><span class="italik char-style-override-8">a bhailach</span><span class="char-style-override-9">,” dedi Jamie rahat bir sesle, “Michael adında kocaman bir fare görürsen... ona dedenin selamlarını iletirsin.” Sonra da elini açıp çocuğu bıraktı ve başıyla Roger’ı işaret etti.</span></p>

    <p class="Normal para-style-override-7"><span class="char-style-override-9">Jem bir süre bakakaldı, sonra da ayakkabılarının altından kumlar saçarak Roger’a doğru koştu. Babasının kollarına atladı, boynuna sarıldı ve arkaya doğru son bir bakış atarak, Roger döndü, taşın arkasına adım attı. Başımın içinde sanki bir bomba patladı.</span></p>

    <p class="Normal para-style-override-7"><span class="char-style-override-9">Kestiremediğim bir süre sonra, içinde bulunduğum parça parça bulutlardan inerek, yavaşça kendime geldim. Jamie kafamı kucağına yatırmıştı ve yumuşakça bana ya da kendi kendine konuşuyordu: “Devam edeceğim, yalnızca senin için- sadece kendimi düşünsem... etmezdim.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>