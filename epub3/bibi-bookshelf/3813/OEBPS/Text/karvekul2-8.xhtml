<html xmlns="http://www.w3.org/1999/xhtml">
<head>
  <title>karvekul2-8</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-5"><span class="bold">60. Solgunlar</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Eylül ayının yirmisinde, Roger, </span><span class="italik char-style-override-8">Tanrı dünyanın zayıf şeylerini güçlüleri şaşırtmak için seçmiştir</span><span class="char-style-override-9">, bölümü üzerine bir vaaz verdi. Yirmi birinde, bu zayıf şeylerden biri onu haklı çıkardı.</span></p>

    <p class="Normal para-style-override-7"><span class="char-style-override-9">Ne Padraic ve Hortense MacNeill, ne de çocukları kiliseye gelmişlerdi. Hep gelirlerdi, bu yüzden yoklukları dedikodulara yol açtı - o kadar ki sonunda Roger dayanamadı ve Brianna’dan ertesi sabah evlerine gidip onları ziyaret etmesini, ters giden bir şey olup olmadığını öğrenmesini istedi.</span></p>

    <p class="Normal para-style-override-7"><span class="char-style-override-9">“Kendim de giderdim,” dedi, lapa kâsesini sıyırırken, “ama John McAfee’yle babasını da alıp Brownsville’e gideceğiz, plan yapmıştık; oradaki bir kıza talipmiş.”</span></p>

    <p class="Normal para-style-override-7"><span class="char-style-override-9">“Kız evet derse ikisini oracıkta evlendirmeni mi istedi yani?” diye sordum. “Yoksa John’u Brownlar’ın dengesiz yapısından korumak</span><span class="char-style-override-9" xml:lang="ar-SA"> için mi gidiyorsun?” Lionel Brown’un cesedini teslim ettiğimizden beri açık bir saldırı olmamıştı ama Brownsville’den gelen bazı gruplar çeşitli yerlerde </span><span class="char-style-override-9">Tepe’den insanlarla karşılaştıklarında küçük tartışmalar çıkmıştı.</span></p>

    <p class="Normal para-style-override-7"><span class="char-style-override-9">“İkincisi,” dedi Roger, yüzünü buruşturarak. “Ama Brownsville’le Tepe arasında bir-iki evlilik olsa, işlerin bayağı yumuşayacağını düşünüyorum... zamanla.”</span></p>

    <p class="Normal para-style-override-7"><span class="char-style-override-9">Son gazeteyi okumakta olan Jamie, kafasını kaldırıp Roger’a baktı.</span></p>

    <p class="Normal para-style-override-7"><span class="char-style-override-9">“Öyle mi dersin? Bu da bir fikir tabii... her zaman işlemeyenlerden.” Gülümsedi. “Colum Dayı aralarında çok benzer bir anlaşmazlık olan Grantler’le ilişkileri düzeltmek için annemi onlardan biriyle evlendirmeyi</span><span class="char-style-override-9" xml:lang="ar-SA"> düşünmüş. Ancak</span><span class="char-style-override-9"> ne yazık ki,” dedi, sayfa çevirdi, “annem işbirliğinde bulunmamış. Malcolm Grant’i terslemiş, Dougal Dayı’yı bıçaklamış, sonra da babama kaçmış.”</span></p>

    <p class="Normal para-style-override-7"><span class="char-style-override-9">“Yaa?” Brianna o hikâyeyi duymamıştı, o yüzden çok etkilendi. Roger ona yan yan baktı, sonra öksürdü, karısının tabağındaki sosise batırılmış olan keskin bıçağı yavaş, asilce bir hareketle çekip çıkardı.</span></p>

    <p class="Normal para-style-override-7"><span class="char-style-override-9">“Eh, olacağına varır tabii,” dedi sonra, masadan elinde bıçakla kalkarak. “Zahmet olmayacaksa Padraic’le ailesine bir göz at, ne olur ne olmaz, tamam mı?”</span></p>

    <p class="Normal para-style-override-7"><span class="char-style-override-9">Sonuçta ben de Lizzie’yle birlikte Brianna’nın yanında gittim. Yolda Marsali’yle Fergus’a da haber vermeye niyetlenmiştik; kulübeleri MacNeilllar’ınkinin az ötesindeydi. Ama viski deposundan gelen Marsali’yle yolda karşılaştık ve onlara uğramadan MacNeilllar’ın kulübesine girdik.</span></p>

    <p class="Normal para-style-override-7"><span class="char-style-override-9">“Neden bu kadar çok sinek oldu birdenbire?” Lizzie koluna konan büyük bir sineği tokatladı, sonra da yüzünün önünde uçuşan iki tanesini kışkışladı.</span></p>

    <p class="Normal para-style-override-7"><span class="char-style-override-9">“Yakınlarda ölü var,” dedi Marsali, burnunu kaldırıp havayı koklayarak. “Ormanda olabilir. Kargaları duyuyor musunuz?”</span></p>

    <p class="Normal para-style-override-7"><span class="char-style-override-9">Yakınlardaki ağaçların tepelerinde gaklayan kargalar vardı; kafamı kaldırdığımda birçoğunun havada çemberler oluşturarak uçuştuklarını gördüm.</span></p>

    <p class="Normal para-style-override-7"><span class="char-style-override-9">“Ormanda değil,” dedi Bree, sesi birden gerilmişti. Kulübeye bakıyordu. Kapı sıkıca kapanmıştı ve bir sinek kümesi örtüyle kapatılmış pencerenin önünde uçuşuyordu.</span></p>

    <p class="Normal para-style-override-7"><span class="char-style-override-9">Kulübenin içindeki koku kelimelerle ifade edilemez derecedeydi. Kapı açılır açılmaz kızlar ağız ve burunlarını elleriyle kapadılar; nefes almanın zorunlu oluşu o saniyeler için büyük bir talihsizlikti. Karanlık odanın içine doğru ilerlerken hafif bir nefes aldım, pencerenin içine çivilenmiş örtüyü söktüm.</span></p>

    <p class="Normal para-style-override-7"><span class="char-style-override-9">“Kapıyı açık bırakın,” dedim, ışığı fark edince yataktan gelen acı dolu iniltiye duyunca. “Lizzie- gidip kapının yanında bir ateş yak, bir tane de pencerenin dışında yak. Çimle, çırayla başlat, sonra bir şeyler ekle. Islak odun, çamur yapraklar falan koy, duman çıkart.”</span></p>

    <p class="Normal para-style-override-7"><span class="char-style-override-9">Pencereyi açmamdan saniyeler sonra sinekler içeri doluşmaya, yüzümü sıyırmaya başladı - sivrisinekler, tatarcıklar... Koku tarafından çekilip kulübenin dışında kümelenen yaratıklar, yemek yiyip yumurtalarını bırakabilecekleri bir yer bulmaya can atıyorlardı.</span></p>

    <p class="Normal para-style-override-7"><span class="char-style-override-9">Oda dakikalar içinde bir vızıltı cehennemine dönecekti - ama ışığa ve havaya ihtiyacımız vardı, o yüzden hayvanlarla elimizden geldiğince mücadele etmemiz </span><span class="char-style-override-9" xml:lang="ar-SA">şarttı</span><span class="char-style-override-9">. Mendilimi çıkarıp mümkün olduğunca iyi bir sineklik haline getirmeye çalıştım, yatağa doğru ilerlerken yolumdakilere doğru savurdum.</span></p>

    <p class="Normal para-style-override-7"><span class="char-style-override-9">Hortense ve çocuklar oradaydılar. Hepsi çıplaktı, soluk tenleri kulübenin nemi ve bunaltıcı havasıyla oluşan ter damlacıkları yüzünden parıldıyordu. Gün ışığının vurduğu beyaz derilerin üstünde kahverengi-kırmızı izlerin olduğunu gördüm. Lekelerin kandan değil, ishalden kaynaklanmalarını umdum.</span></p>

    <p class="Normal para-style-override-7"><span class="char-style-override-9">Birisi inlemişti; birisi hareket etti. Ölmemişti o halde, şükürler olsun. Yatak örtüleri yere adeta sinirle fırlatılmıştı - bu iyiydi, en azından onlar temiz kalmışlardı. Ama üstüne yattıkları saman yatağını, üçünü kaldırır kaldırmaz yakmamız gerektiğini düşündüm.</span></p>

    <p class="Normal para-style-override-7"><span class="char-style-override-9">“Sakın parmaklarını ağzına götürme,” diye mırıldandım Bree’ye, birbirine girmiş, zayıfça titreyen insan yığınını ayırmaya başladığımızda.</span></p>

    <p class="Normal para-style-override-7"><span class="char-style-override-9">“Şaka yapıyor olmalısın,” dedi dişlerinin arasından, bir yandan beş-altı yaşlarında bir çocuğa bakarken - yavrucak bir ishal krizinden sonra iki büklüm halde kıvrılmıştı. Brianna ellerini kızın koltuk altlarına yavaşça soktu. “Gel tatlım, kaldırayım seni.”</span></p>

    <p class="Normal para-style-override-7"><span class="char-style-override-9">Kızın itiraz edecek kadar bile hali yoktu; kol ve bacakları halat kadar cansızdı. Kızın kız kardeşinin durumu daha vahimdi; bir yaşından büyük göstermeyen bebek hiç hareket etmiyordu, gözleri derine gömülmüştü ki bu da uzun süredir susuz kaldığına delaletti. Küçük eli tuttum, başparmakla işaret parmağı arasındaki deriyi nazikçe çimdikledim. Eylemimin izi birkaç saniye kaldı ama grimsi tenin üstündeki hafif renk sonra hafifçe yok oldu.</span></p>

    <p class="Normal para-style-override-7"><span class="char-style-override-9">Kısık sesle okkalı bir küfür savurdum, bebeğin göğsünü dinlemek için kulağımı yaklaştırdım. Ölmemişti - minik kalbinin halsiz atışını hissedebiliyordum. Ancak bir şey içmeyeli, süt emmeyeli çok uzun süre geçtiyse, durumu pek parlak değildi.</span></p>

    <p class="Normal para-style-override-7"><span class="char-style-override-9">Düşünce aklımdan geçerken ayağa kalkıp kulübeyi kontrol etmeye başlamıştım bile. Su yoktu; boş bir su kabağı yatağın yanında duruyordu. Ne kadar süre böyle kalmışlardı?</span></p>

    <p class="Normal para-style-override-7"><span class="char-style-override-9">“Bree,” dedim net ama telaşlı bir sesle. “Git, su getir - hemen.”</span></p>

    <p class="Normal para-style-override-7"><span class="char-style-override-9" xml:lang="ar-SA">Öteki çocuğu yere yatırmıştı, üstündeki pisliği temizliyordu; hemen kafasını kaldırıp bana baktı, elindeki bezi bıraktı, ayağa kalktı. Eline tutuşturduğum çaydanlığı aldığı gibi gözden kayboldu; ayak seslerinin kapıya doğru ilerlediğini duydum.</span></p>

    <p class="Normal para-style-override-7"><span class="char-style-override-9">Sinekler Hortense’in yüzüne hücum ediyorlardı; mendille onları kışkışladım. Bez kadının burnuna değdiğinde gevşek yüz hatlarında neredeyse hiç tepki olmadı. Nefes alıyordu; gazla şişmiş karnı yavaşça inip kalkıyordu.</span></p>

    <p class="Normal para-style-override-7"><span class="char-style-override-9">Padraic neredeydi? Avlanıyordu herhalde.</span></p>

    <p class="Normal para-style-override-7"><span class="char-style-override-9">Hasta bağırsakların kokusundan başka bir koku dikkatimi çekti. Bu tatlı ama keskin koku, çürük elmaları hatırlatıyordu. Elimi Hortense’in omzuna koydum, kadını bana doğru çektim. Kadının vücudunun altında bir şişe vardı - boştu. Hemen elime aldım, kokladım ve ne olduğunu anladım.</span></p>

    <p class="Normal para-style-override-7"><span class="char-style-override-9">Az önce ettiğim küfrün katmerlisini ettim. Çaresizce yatağa düşmüş, içecek bir şey bulamamış, elma konyağına sarılmıştı; susuzluğunu gidermek için mi acısını dindirmek için mi bunu kendisi bilirdi. Mantıklı bir hareketti - tabii alkol bir idrar söktürücü olmasaydı. Zaten ciddi şekilde susuz kalmış bir vücudu daha da harap etmişti ve ayrıca, sindirim sistemini de daha beter hale getirmişti.</span></p>

    <p class="Normal para-style-override-7"><span class="char-style-override-9" xml:lang="ar-SA">İsa aşkına, yoksa içkiyi çocuklara da mı vermişti?</span></p>

    <p class="Normal para-style-override-7"><span class="char-style-override-9">Büyük çocuğun yanında diz çöktüm. Kafası omuzlarına düşmüş k</span><span class="char-style-override-9" xml:lang="ar-SA">ız bir bez bebek kadar cansızdı</span><span class="char-style-override-9"> ama teni o kadar kötü görünmüyordu. Elini çimdiklediğimde bebekten daha kısa sürede normale döndü.</span></p>

    <p class="Normal para-style-override-7"><span class="char-style-override-9" xml:lang="ar-SA">Çimdiklememle gözlerini de açtı. İyiydi bu. Kıza gülümsedim, yarı açık ağzına girmeye çalışan sinekleri kovdum. Dudakları kurumuştu, yapış yapış bir görünümleri vardı.</span></p>

    <p class="Normal para-style-override-7"><span class="char-style-override-9">“Merhaba tatlım,” dedim yumuşakça. “Merak etme, buradayım.”</span></p>

    <p class="Normal para-style-override-7"><span class="italik char-style-override-8">Yani bir işe yarayacak mıyım?</span><span class="char-style-override-9"> diye kendimi sorguladım. Lanet olsun, bir gün önce gelseydim...</span></p>

    <p class="Normal para-style-override-7"><span class="char-style-override-9">Bree’nin telaşlı adımlarını duydum, onu kapıda karşıladım.</span></p>

    <p class="Normal para-style-override-7"><span class="char-style-override-9">“Bana-” diye ihtiyacım olanları sıralamaya başlayacaktım ki araya girdi.</span></p>

    <p class="Normal para-style-override-7"><span class="char-style-override-9">“Bay MacNeill ormanda!” dedi. “Kaynağa giderken buldum onu. Çok- ”</span></p>

    <p class="Normal para-style-override-7"><span class="char-style-override-9">Elindeki çaydanlık h</span><span class="char-style-override-9" xml:lang="ar-SA">âlâ</span><span class="char-style-override-9"> boştu; kabı bir öfke feryadıyla elinden aldım.</span></p>

    <p class="Normal para-style-override-7"><span class="char-style-override-9">“Su! Su lazım buraya!”</span></p>

    <p class="Normal para-style-override-7"><span class="char-style-override-9">“Ama- Bay MacNeill- ”</span></p>

    <p class="Normal para-style-override-7"><span class="char-style-override-9" xml:lang="ar-SA">Çaydanlığı tekrar eline verdim, yanından hışımla geçtim.</span></p>

    <p class="Normal para-style-override-7"><span class="char-style-override-9">“Ben bulurum onu,” dedim. “Sen su getir! Sonra da içeridekilere ver - önce bebeğe! Lizzie de yardım etsin, ateşin acelesi yok. Haydi!”</span></p>

    <p class="Normal para-style-override-7"><span class="char-style-override-9" xml:lang="ar-SA">Önce sinekleri duydum, vızıltılarıyla tüylerim </span><span class="char-style-override-9">diken diken oldu. Açıklık alanda adama erişmeleri zor olmamıştı. Havanın kokusunun h</span><span class="char-style-override-9" xml:lang="ar-SA">âlâ</span><span class="char-style-override-9"> temiz olduğu yerde derin bir nefes aldım, </span><span class="char-style-override-9" xml:lang="ar-SA">çalıların yanından geçip Padraic’in yanında diz çöktüm; adam bir çınarın yanında kendinden geçmişti.</span></p>

    <p class="Normal para-style-override-7"><span class="char-style-override-9" xml:lang="ar-SA">Ölmemişti; bunu hemen anladım. Sinekler adamın üstünde bir bulut oluşturmuşlardı</span><span class="char-style-override-9"> fakat henüz battaniye görevi görmüyorlardı. Adam titreştikçe onlar da uzaklaşıyorlardı.</span></p>

    <p class="Normal para-style-override-7"><span class="char-style-override-9" xml:lang="ar-SA">Üstünde yalnızca gömleği vardı, iki büklümdü, kafasının yanında bir su sürahisi vardı. Adamı yokladım, inceledim. Gömleği, bacakları lekelenmişti, yanındaki çimler de öyle. </span><span class="char-style-override-9">Dışkı çok sulu görünüyordu, çoğu toprak tarafından emilmiş gibiydi ama katı parçalar da vardı. Hortense ve çocuklardan daha sonra hastalanmış olmalıydı; öyle olsa bağırsakları kan ve su karışımı bir şey üretmeye başlardı.</span></p>

    <p class="Normal para-style-override-7"><span class="char-style-override-9">“Padraic?”</span></p>

    <p class="Normal para-style-override-7"><span class="char-style-override-9">“Bayan Claire, şükürler olsun geldiniz.” Sesi o kadar boğuktu ki kelimeleri zor çıkarıyordum. “Çocuklarım. Yavrularım... onları kurtardınız mı?”</span></p>

    <p class="Normal para-style-override-7"><span class="char-style-override-9">Tek dirseğinin üstünde doğruldu, titredi; beyaz saçları yanağına terle yapışmıştı. Beni görmek için göz kapaklarını zorlayarak araladı ama sivrisinek ısırışları yüzünden şişen kapaklar iyice ağırlaşmıştı.</span></p>

    <p class="Normal para-style-override-7"><span class="char-style-override-9">“İlgileniyorum.” Elini tuttum, sıktım, moral vermek istedim. “Sen uzan Padraic, onlarla ilgilenmeme izin ver biraz, sonra yanına geleceğim.” Adam çok hastaydı fakat durumu acil değildi; çocuklar acildi.</span></p>

    <p class="Normal para-style-override-7"><span class="char-style-override-9">“Beni boş verin,” diye mırıldandı. “Boş... boş ver...” Dirseğinin üstünde salındı, yüzünün ve göğsünün üstündeki sinekleri savuşturmaya çalıştı, sonra karnına tekrar kramp girince inledi, iki büklüm oldu.</span></p>

    <p class="Normal para-style-override-7"><span class="char-style-override-9">Ben eve geri dönmeye başlamıştım bile. Patikanın tozlu yolunda su izleri vardı - güzel, Brianna gereken telaşı göstermiş olmalıydı.</span></p>

    <p class="Normal para-style-override-7"><span class="char-style-override-9">Amipli dizanteri miydi bu? Besin zehirlenmesi mi? Tifo mu? Tifüs mü? Kolera mı? Tanrım, lütfen o olmasın. Bunların hepsi, o zamanlar “kanlı hastalık” çatısı altında değerlendiriliyordu.</span></p>

    <p class="Normal para-style-override-7"><span class="char-style-override-9">Bütün ishal belirtili hastalıkların ortak ve acil tehlikesi hastanın susuz kalmasıydı. Vücudun mikrobu atmaya çalışırken gösterdiği çaba bağırsakları rahatsız eder, bu yüzden sindirim sistemi sürekli boşaltıma geçer ve kan dolaşımı, iyileşme, beynin çalışması vb. birçok şeyi engellerdi. Hayatın devamı için su elzemdi.</span></p>

    <p class="Normal para-style-override-7"><span class="char-style-override-9">Eğer hastalara damar yoluyla tuzlu su ve glikozlu bir sıvı başarılı şekilde verilirse, bağırsak eninde sonunda, büyük ihtimalle kendini iyileştirirdi, hasta kurtulurdu. Ancak damar yoluyla müdahale edilmediğinde, sıvıların ağız veya rektum yoluyla, mümkün olduğunca çabuk şekilde, gerektiği kadar uzun süre boyunca verilmesi gerekiyordu.</span></p>

    <p class="Normal para-style-override-7"><span class="char-style-override-9">Eğer hasta vücudunda suyu dahi tutamıyorsa - ama MacNeilllar’ın kustuklarını sanmıyordum; kulübedeki berbat kokuların içinde böyle bir şey almamıştım. Kolera olmama ihtimali y</span><span class="char-style-override-9" xml:lang="ar-SA">üksekti ve bu</span><span class="char-style-override-9"> iyi bir haberdi.</span></p>

    <p class="Normal para-style-override-7"><span class="char-style-override-9">Brianna yerde, büyük kızın yanında oturuyordu; çocuğun kafası kucağındaydı, Bree’nin uzattığı bardaktan su içiyordu. Lizzie ocağın yanına diz çökmüş, ateş yakmaya çalışıyordu; yüzü gayretten kıpkırmızı kesilmişti. Sinekler yataktaki hareketsiz kadının üstüne iyice yerleşmişlerdi. Marsali kucağındaki bebeğe odaklanmış, çocuğu su içebilecek kadar ayıltmaya çalışıyordu.</span></p>

    <p class="Normal para-style-override-7"><span class="char-style-override-9">Eteğine biraz su dökülmüştü. Minik kafanın halsizce savrulduğunu, suyun etsiz yanaktan aşağı boşaldığını görebiliyordum.</span></p>

    <p class="Normal para-style-override-7"><span class="char-style-override-9">“İçemiyor,” dedi Marsali, “içemiyor... içemiyor... içemiyor... içemiyor!”</span></p>

    <p class="Normal para-style-override-7"><span class="char-style-override-9">Parmaklar hakkında kendi tavsiyemi umursamaksızın, işaret parmağımı bebeğin ağzına götürdüm, öğürtmeye çalıştım. Oldu; bebek ağzındaki suyu dışarı atmaya çalıştı, öksürdü. Parmağımın altındaki dilin istemsiz hareketini hissettim.</span></p>

    <p class="Normal para-style-override-7"><span class="char-style-override-9">Emiyordu. Sonuçta h</span><span class="char-style-override-9" xml:lang="ar-SA">âlâ</span><span class="char-style-override-9"> meme emen bir bebekti bu - hayatta kalmak için göstereceği ilk içgüdülerden birinin emmek olması çok doğaldı. Hemen dönüp Hortense’a baktım; düz göğüsler, çökük meme uçları aslında bilmek istediğimi anlatmıştı ama pes etmedim. Meme ucunu parmaklarımla sıktım, hareketimi tekrarladım, sonra bir kez daha, bir kez daha... ama kahverengi meme uçlarından bir damla bile süt getirmeyi başaramadım. Göğsün dokusunda da herhangi bir sıvı yoktu. Su yoksa süt de olmazdı.</span></p>

    <p class="Normal para-style-override-7"><span class="char-style-override-9">Ne yaptığımı anlayan Marsali, bluzunun boynunu tuttu, yırttı, bebeği kendi göğsüne bastırdı. Küçük bacaklar h</span><span class="char-style-override-9" xml:lang="ar-SA">âlâ</span><span class="char-style-override-9"> cansızdı, ayak parmakları morarmış ve solgun yapraklar gibi kıvrılmıştı.</span></p>

    <p class="Normal para-style-override-7"><span class="char-style-override-9">Ben de Hortense’in başına gittim, kadının ağzına su damlatmaya çabaladım. Gözümün kenarıyla, Marsali’nin bir elinin ritmik hareketleriyle göğsünü sıkarak düzenli süt akışını sağlamaya çalıştığını </span><span class="char-style-override-9">görebiliyordum; bu sırada kendi parmaklarımla Marsali’ninkilerle aynı ritimle kadının boğazına masaj yapıyor, onu yutkundurmaya çalışıyordum.</span></p>

    <p class="Normal para-style-override-7"><span class="char-style-override-9">Sırtımdan aşağı inen terler popomun arasını gıdıklıyordu. Kendimden gelen garip, metalik kokuyu alabiliyordum - sıcak bakıra benziyordu.</span></p>

    <p class="Normal para-style-override-7"><span class="char-style-override-9">Boğaz ani bir yutkunmayla hareket ettiğinde elimi çektim. Hortense boğulurmuş gibi bir ses çıkardı, öksürdü, sonra kafasını yana yatırdı. Midesi kalktı, içindeki tatsız şeyleri geri gönderdi. Kadının işi bitince kusmuk kalıntılarını ağzının kenarından sildim, su dolu fincanı uzattım. Dudakları hareket etmedi; su ağzını doldurdu, yüzünden aktı, boynunu ıslattı.</span></p>

    <p class="Normal para-style-override-7"><span class="char-style-override-9">Sinek vızıltılarının arasında, arkamda seslenen Lizzie’nin sesini duydum; kız sakince konuşuyordu ama sesi sanki uzaktan geliyormuş gibi, fazla silikti.</span></p>

    <p class="Normal para-style-override-7"><span class="char-style-override-9">“Küfretmeseniz olur mu efendim? Çocuklar da duyabiliyor...”</span></p>

    <p class="Normal para-style-override-7"><span class="char-style-override-9">Hemen kıza döndüm. O anda fark ettim ki bir süredir küfretmeye devam ediyordum.</span></p>

    <p class="Normal para-style-override-7"><span class="char-style-override-9">“Tamam, doğru,” dedim, “pardon.” Hortense’e döndüm.</span></p>

    <p class="Normal para-style-override-7"><span class="char-style-override-9">Aralıklarla kadının ağzına su verdim ama yeterli olmadı. Çünkü bağırsakları h</span><span class="char-style-override-9" xml:lang="ar-SA">âlâ</span><span class="char-style-override-9"> dertlerinden kurtulmaya çalışıyordu. Kanlı hastalık.</span></p>

    <p class="Normal para-style-override-7"><span class="char-style-override-9">Lizzie dua ediyordu.</span></p>

    <p class="Normal para-style-override-7"><span class="char-style-override-9">“Lütufkâr Meryem’e şükürler olsun, Tanrı seninledir...”</span></p>

    <p class="Normal para-style-override-7"><span class="char-style-override-9">Brianna kendi kendine, alçak sesle mırıldanıyordu. İçgüdüsel, annelere özgü cesaretlendirme sesleri çıkarıyordu.</span></p>

    <p class="Normal para-style-override-7"><span class="char-style-override-9">“Rahminin meyvesi kutsanmıştır, İsa...”</span></p>

    <p class="Normal para-style-override-7"><span class="char-style-override-9">Başparmağım şah damarındaydı. Atışını, titreyişini, hafifçe tekleyişini hissedebiliyordum. Bu aritmi düzenliydi, bir süre bekleyince fark etmemek imkânsızdı: kalbi iflas ediyordu.</span></p>

    <p class="Normal para-style-override-7"><span class="char-style-override-9">“Kutsal Meryem, Tanrı’nın Annesi...”</span></p>

    <p class="Normal para-style-override-7"><span class="char-style-override-9">Yumruğumu kadının göğsünün ortasına indirdim, bir kez daha indirdim, sonra bir daha ve bir daha; o kadar sert vuruyordum ki hem yatak, hem de kadının solgun, bitkin vücudu darbelerimin altında titriyordu. Sinekler yatağın üstünden panikle fırlayıp vızıldamaya başladılar.</span></p>

    <p class="Normal para-style-override-7"><span class="char-style-override-9">“Hayır,” dedi Marsali arkamda yumuşak bir sesle. “Hayır, yoo, hayır, lütfen...” O inkâr etmeye çalışan tonu daha önce duymuştum ve ne olduğunu anladım.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Biz günahkârlar için dua et...”</span></p>

    <p class="Normal para-style-override-7"><span class="char-style-override-9">Sanki o da duymuşçasına, Hortense’in kafası aniden yana devrildi, gözleri açıldı ve Marsali’nin oturduğu yere döndü. Ben bir şey göremediğini düşündüm; sonra gözler kapandı, vücut iki büklüm oldu, dizler çeneye kadar çekildi. Kadın kafasını geriye doğru attı, vücudu spazmla kıvrandı, sonra rahatladı. Çocuğunun yalnız başına gitmesine izin vermeyecekti. Kanlı hastalık.</span></p>

    <p class="Normal para-style-override-7"><span class="char-style-override-9">“Şimdi ve ölüm anımızda da amin. Lütufkâr Meryem’e şükürler olsun...”</span></p>

    <p class="Normal para-style-override-7"><span class="char-style-override-9">Lizzie’nin yumuşak sesi mekanik şekilde devam etti, benim küfrü tekrar ettiğim gibi o da dua sözcüklerini tekrar ediyordu. Hortense’in bileğini tutup nabzına baktım ama bu hareketim formaliteden ibaretti. Marsali hüzünle minik vücudun üstüne çöktü, bebeği göğsünün üstünde sallamaya devam etti. Şiş göğüsten süt damladı, önce yavaş, sonra hızlı şekilde kü</span><span class="char-style-override-9" xml:lang="ar-SA">çük, cansız yüze beyaz yağmur</span><span class="char-style-override-9"> gibi yağdı, nafile çabayla iyileştirmeye çalıştı.</span></p>

    <p class="Normal para-style-override-7"><span class="char-style-override-9">Hava h</span><span class="char-style-override-9" xml:lang="ar-SA">âlâ</span><span class="char-style-override-9"> boğucuydu, bet kokularla kaplıydı, sineklerin vızıltısına Lizzie’nin dua eden sesi eşlik ediyordu - ama kulübe sanki boştu, saçma bir sessizlik vardı.</span></p>

    <p class="Normal para-style-override-7"><span class="char-style-override-9">Dışarıdan sürünen ayak sesleri geldi; birisi büyük bir güç harcayarak yaklaşmaya çalışıyordu. Sonra yumuşak bir ses çıkararak düştü, soluğu kesildi. Padraic evinin kapı önüne kadar gelmeyi başarmıştı. Brianna kapıya bakmak için gitti, kollarında h</span><span class="char-style-override-9" xml:lang="ar-SA">âlâ</span><span class="char-style-override-9"> yaşayan büyük kız vardı.</span></p>

    <p class="Normal para-style-override-7"><span class="char-style-override-9">Tuttuğum gevşek eli bırakıp yardım etmeye gittim.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>