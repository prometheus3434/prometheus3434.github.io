<html xmlns="http://www.w3.org/1999/xhtml">
<head>
  <title>karvekul2-15</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-12"><span class="bold">67. Son Kahkaha</span></p>

    <p class="Normal para-style-override-7"><span class="bold char-style-override-15"> </span></p>

    <p class="Normal para-style-override-7"><span class="bold char-style-override-15"> </span></p>

    <p class="Normal para-style-override-7"><span class="char-style-override-14">Belki yirmi yıl önce yapılmış, eski bir tüfekti ama iyi bakılmıştı. Cilalı kabza neredeyse pürüzsüzdü, namlunun metali de tertemizdi.</span></p>

    <p class="Normal para-style-override-7"><span class="char-style-override-14">Dik Duran Ayı silaha büyük bir keyifle sarıldı, parmaklarını ışıldayan namlunun üstünde gezdirdi, namlunun ucunu koklayıp sarhoş edici yağ ve barut kokusunu içine çekti, sonra arkadaşlarının da koklaması için onları çağırdı.</span></p>

    <p class="Normal para-style-override-7"><span class="char-style-override-14">Beş beyefendi, Sabah Şakıyan Kuş’un cömert eli sayesinde tüfeklerine kavuşmuştu ve evin içinde bir bayram havası esiyor, bu hava yavaş yavaş köye de yayılıyordu. H</span><span class="char-style-override-14" xml:lang="ar-SA">âlâ</span><span class="char-style-override-14"> verecek yirmi beş tüfeği olan Sabah Şakıyan Kuş ise, bu ölçülemez servet ve güç hissiyle sarhoş olmuş, her şeyi ve herkesi kabul edecek kıvama gelmişti.</span></p>

    <p class="Normal para-style-override-7"><span class="char-style-override-14">“Hiram Crombie,” dedi Jamie, yanında duran adamı şefle tanıştırmak için. Bay Crombie ön konuşmalar, tüfeklerin sunumu, adamların içeri çağrılışı ve silahların incelenişi sırasında gerginlikten bembeyaz kesilmişti. “Buraya size dostluk getirmek için ve İsa hakkında hikâyeler anlatmak için geldi,” dedi Jamie, Tsalagi dilinde.</span></p>

    <p class="Normal para-style-override-7"><span class="char-style-override-14">“Şu sizin İsa mı? Alt dünyaya gidip geri gelen hani, o mu? Hep merak etmişimdir: orada Gök-kadın’la ya da Köstebek’le karşılaşmış mı? Köstebek’i severim ben; bir şey dediyse çok önemserim doğrusu.” Şef boynundaki kolyenin ucundaki taşa dokundu. Taş, Köstebek’in küçük, kırmızı bir tasviriydi.</span></p>

    <p class="Normal para-style-override-7"><span class="char-style-override-14">Bay Crombie’nin kaşları çatıktı ama adam neyse ki henüz Tsalagi’yi hiç sökememişti; her kelimeyi İngilizce’ye çevirmeye çalışma aşamasındaydı henüz ve karşısındaki Sabah Şakıyan Kuş da çok hızlı konuşurdu. Ian da Köstebek’i anlatmak için bir fırsat bulamamıştı.</span></p>

    <p class="Normal para-style-override-7"><span class="char-style-override-14">Jamie öksürdü.</span></p>

    <p class="Normal para-style-override-7"><span class="char-style-override-14">“Size bildiği tüm hikâyeleri anlatmaktan mutlu olacaktır. Bay Crombie,” dedi, kısa süreliğine İngilizce’ye geçerek, “Tsisqua sizi selamlıyor.”</span></p>

    <p class="Normal para-style-override-7"><span class="char-style-override-14">Sabah Şakıyan Kuş’un karısı Sakallı Dil’in burun delikleri ilgiyle genişledi; Crombie gerginlikten terliyordu, kokusu da keçiden farksızdı. İçten bir reveranstan sonra Sabah Şakıyan Kuş’a hediye olarak getirdiği güzel bıçağı sundu ve ezberlediği övgü sözcüklerini sıraladı. Hiç fena değil, diye düşündü Jamie, Crombie’nin bir-iki sözcük </span><span class="char-style-override-14">haricinde her şeyi doğru telaffuz ettiğini duyunca.</span></p>

    <p class="Normal para-style-override-7"><span class="char-style-override-14">“Size bü-bü-büyük mutluluk getirmeye geldim,” diye kekeleyerek, ter içinde sözlerini bitirdi Crombie.</span></p>

    <p class="Normal para-style-override-7"><span class="char-style-override-14" xml:lang="ar-SA">Şef, karşısındaki minyon, cılız, ter içindeki adama uzun uzun baktı, sonra Jamie’ye döndü.</span></p>

    <p class="Normal para-style-override-7"><span class="char-style-override-14">“Komik adamsın Ayı </span><span class="char-style-override-14" xml:lang="ar-SA">Öldüren</span><span class="char-style-override-14">,” dedi isteksizce. “Yemek yiyelim artık!”</span></p>

    <p class="Normal para-style-override-7"><span class="char-style-override-14">Güz gelmişti; hasat kaldırılmıştı, avlar sıralanmıştı. Ortam, Büyük Silah Ziyafeti adı verilebilecek, özel bir yemeğe dönüşmüştü; pişmekte olan çeşitli geyik ve yaban domuzlarının kokuları, kükreyen ateşlerin fışkırdığı çukurlardan eve kadar geliyor, bunlara kızartılmış mısır, kavrulmuş kabak, yanında kişniş ve soğanla servis edilen bir fasulye yemeği, kâselerce çorba ve mısır ununa batırılıp ayı yağında kızartılmış düzinelerce balığın esansları eşlik ediyordu.</span></p>

    <p class="Normal para-style-override-7"><span class="char-style-override-14">Güne hayli gergin bir havayla başlayan Hiram Crombie, yemeği, çam birasını ve kendisine gösterilen ilgiyi görünce rahatladı. Jamie, Hiram’a olan bu ilginin, öğrencisinin yanında oturup hataları dikkatlice düzelten, endişelerini gidererek artık kendi derdini anlatabilecek duruma getiren Ian’dan kaynaklandığını görebiliyordu - kendisi köyde hayli popülerdi, özellikle de genç kadınlar arasında.</span></p>

    <p class="Normal para-style-override-7"><span class="char-style-override-14">Jamie de ziyafetten oldukça zevk alıyordu, çünkü sorumluluğu üstünden atmıştı ve sohbetle yemekten başka yapacak bir şey kalmamıştı - sabahleyin geri dönecekti üstelik.</span></p>

    <p class="Normal para-style-override-7"><span class="char-style-override-14">Ama içinde beliren his tuhaftı, daha önce duyduklarına benzemiyordu. Çok kez, çok yerde, çok kişiye veda etmişti, çoğunda da çok üzülmüştü - her ne kadar bazılarında bayağı rahatladıysa da bazılarında kalbi yerinden sökülüp geride kalmak istemişti. Bu akşam öyle değildi. Her şey fazla resmîydi. Her şey bilinçli şekilde yapılmıştı, herhangi bir üzüntü duymuyordu.</span></p>

    <p class="Normal para-style-override-7"><span class="char-style-override-14" xml:lang="ar-SA">İş bittiği için, diye düşündü, mantıklı olan buydu. Yapabileceğini yapmıştı, artık Sabah Şakıyan Kuş ve diğerlerini kendi yollarını çizmeleri için bırakacaktı. Tekrar gelebilirdi</span><span class="char-style-override-14"> fakat bu kez Kraliyet ajanı görevi olmayacaktı.</span></p>

    <p class="Normal para-style-override-7"><span class="char-style-override-14" xml:lang="ar-SA">İşte bu çok fena bir düşünceydi. Daha önce içinde bir yere sadakat duygusu olmaksızın yaşamamıştı</span><span class="char-style-override-14"> - kasıtlı olsun ya da olmasın. O anda hissettiği bu olmalıydı.</span></p>

    <p class="Normal para-style-override-7"><span class="char-style-override-14" xml:lang="ar-SA">İlk defa, karısıyla kızının anlatmaya çalıştığı şey hakkında bir fikri oluşmuştu.</span><span class="char-style-override-14" xml:lang="ar-SA"/></p>

    <p class="Normal para-style-override-7"><span class="char-style-override-14">Hiram o sırada bir ilahiyi tamamlamaya çalışıyordu, birden farkına vardı. Bunu Ian’dan tercüme etmesini istemiş, sonra da ezberlemişti; iyi bir iş çıkarıyordu gerçekten. Fakat...</span></p>

    <p class="Normal para-style-override-7"><span class="italik char-style-override-15">“Yağ kafadan aşağıya, sakalları yıkayarak dökülüyor...”</span></p>

    <p class="Normal para-style-override-7"><span class="char-style-override-14">Sakallı Dil, çeşni olarak kullandıkları ayı yağı kabına dikkatle baktı, sonra kısık gözlerle Hiram’a döndü, kabı başından aşağı dökmeye kalkarsa engel olmayı planlıyor gibiydi.</span></p>

    <p class="Normal para-style-override-7"><span class="char-style-override-14">“Atalarından kalma bir hikâye,” dedi Jamie kadına, hafifçe omuz silkerek. “Kendi alışkanlığı değil.”</span></p>

    <p class="Normal para-style-override-7"><span class="char-style-override-14">“Hmm.” Kadın biraz rahatladı ama Hiram’ı dikkatle incelemeye devam etti. Adam misafirdi, evet ancak</span><span class="char-style-override-14" xml:lang="ar-SA"> bütün misafirlerin iyi huylu olacağı yoktu elbette.</span></p>

    <p class="Normal para-style-override-7"><span class="char-style-override-14">Ama Hiram şüpheli bir hareket yapmadı, doyduğuna dair bütün itirazlarına, ev sahiplerine etmeye çalıştığı çarpık teşekkürlere rağmen, midesi çatlayana kadar yemek yemeye ikna oldu ve onları memnun etti.</span></p>

    <p class="Normal para-style-override-7"><span class="char-style-override-14">Sabah Şakıyan Kuş’un halkıyla Hiram’ın anlaşabileceklerinden emin olmak için Ian birkaç gün daha kalacaktı. Ama Jamie, Ian’ın görev bilincinin mizah duygusunu bastırabileceğinden hiç emin olamıyordu - mizahi tarafının da Hiram’ın aleyhine işleyeceği bir gerçekti. Bu yüzden Jamie’nin bir-iki kelime etmesi çok yerinde olabilirdi.</span></p>

    <p class="Normal para-style-override-7"><span class="char-style-override-14">“Adam evli,” dedi Sabah Şakıyan Kuş’a, yaşlı iki adamla sohbet etmekte olan Hiram’ı kafasıyla göstererek. “Yatağında bir genç kadın görmek hoşuna gitmez. Bunun bir nezaket gereği olduğunu anlamayabilir, kadına kaba davranabilir.”</span></p>

    <p class="Normal para-style-override-7"><span class="char-style-override-14">“Merak etme,” dedi Sakallı Dil. Hiram’a baktı, dudaklarını kıvırdı. “Kimse </span><span class="italik char-style-override-15">bundan </span><span class="char-style-override-14" xml:lang="ar-SA">çocuğu olsun istemez zaten. Ama senden, Ayı Öldüren</span><span class="char-style-override-14">...” Uzun kirpiklerinin altından Jamie’ye uzun uzun baktı ve onu güldürdü. Jamie kadına doğru baş</span><span class="char-style-override-14" xml:lang="ar-SA">ını eğerek saygı</span><span class="char-style-override-14">sını belli etti.</span></p>

    <p class="Normal para-style-override-7"><span class="char-style-override-14">Serin, ısıran gece havası mükemmeldi, içeri hava gelmesi için kapı açık bırakılmıştı. Ateşin beyaz dumanı dümdüz yükseliyor, yukarıdaki deliğe doğru neşe içinde giden ruhları taşıyormuş gibi görünüyordu.</span></p>

    <p class="Normal para-style-override-7"><span class="char-style-override-14">Herkes artık miskinleşecek kadar yiyip içmişti, huzur ve mutluluk emaresi olan bir sessizlik oldu.</span></p>

    <p class="Normal para-style-override-7"><span class="char-style-override-14">“Erkeklerin kardeşlerle yemesi çok güzel,” dedi Tsalagi dilinde Hiram, Dik Duran Ayı’ya bakarak. Ya da demeye çalıştı. Jamie ciğerlerini geren bir irkilmeyle farkına vardı ki “kardeşlerle” ile “kardeşleri” kelimeleri Tsalagi dilinde çok benziyordu.</span></p>

    <p class="Normal para-style-override-7"><span class="char-style-override-14">Dik Duran Ayı, Hiram’a düşünceli bir bakış attı ve adamdan uzaklaştı.</span></p>

    <p class="Normal para-style-override-7"><span class="char-style-override-14">Bunu gören şef, anlık bir sessizlikten sonra Jamie’ye döndü.</span></p>

    <p class="Normal para-style-override-7"><span class="char-style-override-14">“Çok komik adamsın Ayı </span><span class="char-style-override-14" xml:lang="ar-SA">Öldüren</span><span class="char-style-override-14">,” diye lafını tekrar etti, sonra da kafasını iki yana salladı. “Sen kazandın.”</span></p>

    <p class="Normal para-style-override-4"><span class="char-style-override-11">***</span><span class="char-style-override-14"/></p>

    <p class="Normal para-style-override-7"><span class="italik char-style-override-15">Alan: Bay John Stuart, Kızılderili İlişkileri Güney Bölümü Amiri</span></p>

    <p class="Normal para-style-override-7"><span class="italik char-style-override-15">Gönderen: Jamie Fraser, Fraser Tepesi</span></p>

    <p class="Normal para-style-override-9"><span class="italik char-style-override-15">1 Kasım 1774</span></p>

    <p class="Normal para-style-override-7"><span class="italik char-style-override-15">Saygıdeğer efendim,</span></p>

    <p class="Normal para-style-override-7"><span class="italik char-style-override-15">Şahsi görüşlerim artık Kraliyet namına bu görevi layıkıyla sürdürmeme mani olduğundan ötürü, işbu dilekçeyle size Kızılderili ajanlığından istifamı sunarım.</span></p>

    <p class="Normal para-style-override-7"><span class="italik char-style-override-15">Bendenize gösterdiğiniz büyük ilgiye ve iyiliklerinize müteşekkirim. Size gelecekte iyi şanslar dilerim.</span></p>

    <p class="Normal para-style-override-7"><span class="italik char-style-override-15">Naçiz hizmetkârınız,</span></p>

    <p class="Normal para-style-override-7"><span class="italik char-style-override-15">J. Fraser</span></p>

    <p class="Normal para-style-override-1"><span class="bold"> </span></p>
  </div>
</body>
</html>