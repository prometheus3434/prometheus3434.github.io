<html xmlns="http://www.w3.org/1999/xhtml">
<head>
  <title>karvekul2-77</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-70"><span class="bold">SONSÖZ II</span></p>

    <p class="Normal para-style-override-9"><span class="bold char-style-override-8"> </span></p>

    <p class="Normal para-style-override-9"><span class="bold char-style-override-8">ŞEYTAN</span><span class="char-style-override-9" xml:lang="ar-SA"> </span><span class="bold char-style-override-8">AYRINTILARDA</span><span class="char-style-override-9" xml:lang="ar-SA"> </span><span class="bold char-style-override-8">GİZLİDİR</span></p>

    <p class="Normal para-style-override-7"><span class="char-style-override-9" xml:lang="ar-SA"> </span></p>

    <p class="Normal para-style-override-7"><span class="char-style-override-9"> “Bu nedir?” Amos Crupp baskı makinesinin yatağındaki sayfaya gözlerini kısarak baktı, deneyiminin verdiği ustalıkla harfleri tersten okudu.</span></p>

    <p class="Normal para-style-override-7"><span class="char-style-override-9">“</span><span class="char-style-override-9" xml:lang="ar-SA">Üzülerek bildiririz ki James MacKenzie Fraser ve karısı Claire Fraser</span><span class="char-style-override-9">... Nereden geldi bu?”</span></p>

    <p class="Normal para-style-override-7"><span class="char-style-override-9"> “Bir abone yolladı,” dedi Crupp’ın yeni matbaa şeytanı</span><span class="char-style-override-18">16</span><span class="char-style-override-9">, Sampson. “Orada kâğıdı dolduracak bir şey olması iyi olur diye düşündüm; General Washington’ın bölüklere hitabı kısa kaldı.”</span></p>

    <p class="dip" xml:lang="en-GB">16 Eski matbaalarda mürekkep hokkalarını karıştırmak, kâğıtları yerleştirmek, toplamak gibi sayısız işi yapmaktan sorumlu eleman. Şeytan lakabı almaları konusunda bilinen en yaygın hikâye, üstlerine sinen siyah lekelerin karanlık sanatları, yani şeytanı andırmasıyla bağlantılıdır. (Ç.N.)-<span class="char-style-override-13"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">“Hmm. Olabilir. Ama çok eski haber,” dedi Crupp, tarihe bakarak. “Ocak mı?”</span></p>

    <p class="Normal para-style-override-7"><span class="char-style-override-9">“Ee, yok, öyle değil,” diye itiraf etti şeytan, sayfayı mürekkepli harflere indiren kaldıracın üstünden ona doğru eğilerek. Baskı makinesi tekrar çalıştı, harfler kâğıda siyah bir parıltı verdi; Sampson yaprağı çevik parmaklarla aldı ve kuruması için astı. “Haberi Aralık’ta aldık. Ama Baskerville hakkındaki sayfayı on iki punto ayarlamıştım, Kasım ve Aralık yazmak için de elimdeki harf dizileri uygun değildi. Başka yazacak da yer yoktu, hem bütün sayfayı tekrardan düzenlemeye değecek şey de değildi.”</span></p>

    <p class="Normal para-style-override-7"><span class="char-style-override-9">“Elbette, elbette,” dedi Amos, konuya olan ilgisini kaybetmiş, Washington’ın konuşmasının son paragraflarını incelemeye başlamıştı. “Zaten pek fark etmez. Sonuçta hepsi öldü, öyle değil mi?” </span><span class="char-style-override-21"/></p>
  </div>

  <div class="Basic-Text-Frame">
     <p class="Basic-Paragraph para-style-override-12" xml:lang="en-GB"><span class="char-style-override-22"/><span class="char-style-override-22"> </span></p>
  </div>
</body>
</html>