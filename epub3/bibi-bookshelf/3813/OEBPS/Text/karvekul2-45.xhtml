<html xmlns="http://www.w3.org/1999/xhtml">
<head>
  <title>karvekul2-45</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-40"><span class="bold">95. </span><span class="bolditalik">Cruizer</span></p>

    <p class="Normal para-style-override-7"><span class="bolditalik char-style-override-8"> </span></p>

    <p class="Normal para-style-override-7"><span class="bolditalik char-style-override-8"> </span></p>

    <p class="Normal para-style-override-7"><span class="char-style-override-9">Her sabah, şafaktan hemen önce uyanıyordum. Endişeden ve valinin geç saatlere kadar çalıştırmasından ötürü bitkin düşüp ölü gibi uyuyordum. Nöbet sırasında çıkan tıkırtı, gümbürtü ve zil seslerine sahilden ara sıra gelen tüfek atışları eşlik ediyor, kıyıdan esen rüzgâr da gemi armasının yanından vızıldayarak geçiyordu; ama o an, güneş doğmadan önce, beni uyandıran sessizlik oldu.</span></p>

    <p class="Normal para-style-override-7"><span class="italik char-style-override-8">Bugün...?</span><span class="char-style-override-9"> Kafamdaki tek düşünce buydu. Bir an öylece, üst güvertedeki hasır yatağımın üstünde, vücudumu hissetmeksizin kalakaldım. Sonra derin bir nefes aldım, kalbimin attığını duydum ve güvertenin alttan nazikçe itişini hissettim. Işık dalgalara değip kıyıya yaklaşmaya başladığında yüzümü oraya dönecektim. Önce Johnston Kalesi’ne gitmiştik, ancak vali oradaki Kral yanlılarıyla</span><span class="char-style-override-9" xml:lang="ar-SA"> görüşüp ortamın ne kadar güvensiz olduğuna ikna edilince daha da geri çekildik.</span></p>

    <p class="Normal para-style-override-7"><span class="char-style-override-9">Neredeyse bir haftadır Majesteleri’nin Brunswick kıyısına demirlenmiş şalopasında, </span><span class="italik char-style-override-8">Cruizer</span><span class="char-style-override-9">’daydık. Şalopada denizcilerden başka bir birlik bulunmadığından, Vali Martin kendi yönetimindeki koloninin kontrolünü yeniden eline geçirmek için harekete geçemiyordu ve bu yüzden öfke dolu mektuplar yazmakla yetinmek zorunda kalıyordu; sürgüne gönderilmiş bir hükümet temsilcisinden </span><span class="char-style-override-9">ibaret sayılırdı.</span></p>

    <p class="Normal para-style-override-7"><span class="char-style-override-9">Makamı dolduracak başka biri bulunamadığından dolayı görevimi sürdürüyordum ama artık kopyacılıktan kâtipliğe terfi etmiştim; Martin kendini yorgun hissettiğinde kafasından geçenleri benim aracılığımla kâğıda döküyordu artık. Karadan -ve doğal olarak haberlerden-uzaklaştığım için, boş geçen her saniyem karaya bakmakla geçiyordu.</span></p>

    <p class="Normal para-style-override-7"><span class="char-style-override-9">Bugün, karanlıkların içinden bir tekne yaklaşıyordu.</span></p>

    <p class="Normal para-style-override-7"><span class="char-style-override-9">Nöbetçilerden biri onu selamlayınca oradan da selam karşılığı geldi - ama ses tonu o kadar endişeliydi ki hemen korsemi aramaya başladım.</span></p>

    <p class="Normal para-style-override-7"><span class="char-style-override-9">Bugün haber vardı.</span></p>

    <p class="Normal para-style-override-7"><span class="char-style-override-9">Haberci valinin kamarasına girmişti bile. Denizcilerden biri yolumu kesti fakat kapı açık olduğu için adamın sesini rahatlıkla duyabiliyordum.</span></p>

    <p class="Normal para-style-override-7"><span class="char-style-override-9">“Ashe başardı efendim, kaleye doğru hareket ediyor!”</span></p>

    <p class="Normal para-style-override-7"><span class="char-style-override-9">“Tanrı onu kahretsin, hain köpek!”</span></p>

    <p class="Normal para-style-override-7"><span class="char-style-override-9">Gelen ayak sesleriyle birlikte yoluma çıkmış olan denizci çekildi ve tam o anda, geceliğiyle, peruksuz kafasıyla kamarasından aniden fırlamış olan valinin ona çarpmasından kurtuldu. Martin merdivene yöneldi ve bir maymun gibi tırmandı, sağ olsun, bana da çıplak poposunun hiç istemediğim manzarasını gösterdi. Denizci bakışlarımı yakalayınca hemen kafasını çevirdi.</span></p>

    <p class="Normal para-style-override-7"><span class="char-style-override-9">“Ne yapıyorlar? Görebiliyor musun?”</span></p>

    <p class="Normal para-style-override-7"><span class="char-style-override-9">“Daha değil.” Orta yaşlı, çiftçi gibi giyinmiş haberci de merdivende valiyi takip etmişti; sesleri küpeşteden aşağı geliyordu.</span></p>

    <p class="Normal para-style-override-7"><span class="char-style-override-9">“Albay Ashe dün Wilmington Limanı’ndaki bütün gemilerin birlikleri kabul edip Brunswick’e getirmelerini emretti. Bu sabah kasabanın hemen dışında toplanıyorlardı; sabah süt sağarken yoklamalarını duydum - beş yüz kişiye yakın olduklarını tahmin ediyorum. Bunu görünce, efendim, hemen sahile gelip bir tekne buldum. Bilmeniz gerektiğini düşündüm ekselansları.” Adamın sesindeki telaş artık yerini ukala bir tona bırakmıştı.</span></p>

    <p class="Normal para-style-override-7"><span class="char-style-override-9">“Öyle mi yaptın? Benden ne yapmamı bekliyorsun peki şimdi?” Vali biraz huysuz gibiydi.</span></p>

    <p class="Normal para-style-override-7"><span class="char-style-override-9">“Ben nereden bileyim?” dedi haberci. “Ben vali miyim?”</span></p>

    <p class="Normal para-style-override-7"><span class="char-style-override-9">Valinin buna cevabı geminin çanının sesiyle kesildi. Ses durulunca vali güverte yolundan geçip aşağı baktı, beni gördü.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Ee, Bayan Fraser, bana mutfaktan biraz çay getirir misiniz?”</span></p>

    <p class="Normal para-style-override-7"><span class="char-style-override-9">Pek seçeneğim yoktu ama olsaydı yerimde durup konuşmaları dinlemeye devam etmeyi tercih ederdim. Mutfaktaki ateş gece için kendi küçük demir çanağıyla siperlenmişti; aşçı da h</span><span class="char-style-override-9" xml:lang="ar-SA">âlâ</span><span class="char-style-override-9"> uyuyordu. Ben alevleri yükselterek suyu ısıtıp çayı kaynatana, sonra da bir tepsinin üstüne koyduğum demlik, fincan, altlık, süt, kızarmış ekmek, tereyağı, bisküvi ve reçelle ona götürene kadar, vali o adamı göndermişti; habercinin teknesinin yavaş yavaş aydınlanmaya başlayan suları yararak kıyıya yöneldiğini görebiliyordum.</span></p>

    <p class="Normal para-style-override-7"><span class="char-style-override-9">Güvertede biraz durup çay tepsimi küpeştenin üstüne koydum, karaya baktım. Hava aydınlanmak üzereydi ve Johnston Kalesi görünüyordu; alçak bir tepenin üstünde savunmasız halde duran bu bodur, ahşap bina, etrafında kümelenmiş evler ve diğer binalarla çevriliydi. Etrafında azımsanmayacak bir hareketlilik vardı; adamlar arı sürüsü gibi gelip gidiyorlardı. Görünürde bir işgal olduğu söylenemezdi; Yüzbaşı Collet, sorumlu kumandan, orayı boşaltmaya da karar vermiş olabilirdi - Ashe’in adamları henüz Brunswick’ten ilerlemeye başlamamış da olabilirlerdi.</span></p>

    <p class="Normal para-style-override-7"><span class="char-style-override-9">John Ashe mesajımı almış mıydı? Almış olsaydı... bir şey yapar mıydı? Pek hoş bir şey olmazdı bu; Kral yanlısı olmasından geniş çevrelerce şüphelenen bir adama yardım ederken görülmekten çekindiyse onu suçlayamazdım - ki bir de üstüne yıkılmış o iğrenç suç vardı.</span></p>

    <p class="Normal para-style-override-7"><span class="char-style-override-9">Ama yardım edebilirdi de tabii. Vali denizde mahsur kalmışken, konsey dağılmışken, hukuki sistem çökmüşken, kolonide elbette kanun diye bir şey kalmamıştı - milisleri saymazsam. Ashe eğer Wilmington hapishanesini basıp Jamie’yi almaya karar verdiyse, kendisine karşı çıkmış olabilecek engeller çok küçük olmalıydı.</span></p>

    <p class="Normal para-style-override-7"><span class="char-style-override-9">Bunu yaptıysa da... Jamie artık serbestse, beni aramaya başlamış olmalıydı ve nerede olduğumu duyması uzun sürmezdi. John Ashe eğer Brunswick’e geldiyse ve Jamie de serbestse, o da Ashe’in adamlarına katılırdı elbette. Kıyıya bakt</span><span class="char-style-override-9" xml:lang="ar-SA">ım, gözlerim hareketlilik aradı</span><span class="char-style-override-9"> ama ineğini Brunswick’e doğru gütmekte olan bir oğlan dışında bir şey göremedim. Gecenin gölgeleri h</span><span class="char-style-override-9" xml:lang="ar-SA">âlâ</span><span class="char-style-override-9"> ayaklarımı üşütüyordu gerçi; güneş h</span><span class="char-style-override-9" xml:lang="ar-SA">âlâ</span><span class="char-style-override-9"> tam olarak doğmamıştı.</span></p>

    <p class="Normal para-style-override-7"><span class="char-style-override-9">Derin bir nefes aldım ve kıyının sabah tazeliğiyle birleşen çayın hoş kokulu aromasının farkına vardım - dalgaların ve çamlıkların kokusu. Yıl olmuş muydu bilemiyorum ama en azından aylardır çay içmemiştim. Düşünceli bir halde, bir fincan doldurup kıyıyı izleyerek yudumladım.</span><span class="char-style-override-9"/></p>

    <p class="Normal para-style-override-7"><span class="char-style-override-9">Valinin ofis olarak kullandığı cerrah kamarasına geldiğimde </span><span class="char-style-override-9">adam giyinmişti, yalnızdı.</span></p>

    <p class="Normal para-style-override-7"><span class="char-style-override-9">“Bayan Fraser.” Bana başıyla hafifçe selam verdi, kafasını neredeyse hiç kaldırmadı. “Zaruret içindeyim. Söylediklerimi yazar mısınız lütfen?”</span></p>

    <p class="Normal para-style-override-7"><span class="char-style-override-9">Kendisi yazmaya başlamıştı bile; tüyler, kum ve kurutma kâğıdı masaya yayılmıştı, hokka açık duruyordu. Güzel bir tüy ve boş bir kâğıt aldım, gittikçe artan merakımla bana dikte ettirdiklerini yazmaya başladım.</span></p>

    <p class="Normal para-style-override-7"><span class="char-style-override-9">Ekmek ısırıkları arasında yazdırdığı not, General Hugh MacDonald adında birineydi ve generalin Albay McLeod ile birlikte karaya sağ salim varmasıyla ilgiliydi. Generalin raporunun alındığını belirtiyor, istihbaratın devamını rica ediyordu. Valinin kendisi için destek isteğinden de söz edildi -ki bundan haberim vardı- ayrıca bu desteğin geleceği hakkında aldığı sözlerden de bahsedildi ki</span><span class="char-style-override-9" xml:lang="ar-SA"> işte</span><span class="char-style-override-9"> bunu bilmiyordum.</span></p>

    <p class="Normal para-style-override-7"><span class="char-style-override-9">“İlişikte bir itibar mektubu- yoo, bekle.” Vali kıyıya doğru sert bir bakış attı -cerrah kamarasında pencere olmadığı için aslında duvara bakıyordu- ve konsantrasyonla yüzünü buruşturdu. Belli ki son zamanlarda olanlardan sonra fark etmişti ki valilik makamının göndereceği bir itibar mektubunun Bayan Ferguson’ın sahte belgelerinden bir farkı yoktu.</span></p>

    <p class="Normal para-style-override-7"><span class="char-style-override-9">“İlişikte yirmi şilin vardır,” diye değiştirdi iç geçirerek. “Derhal güzel bir kopyasını yazmanızı rica edeceğim Bayan Fraser, şunları da boş vaktinizde halledersiniz.” Kendi el yazısıyla çiziktirdiklerini de ittirdi.</span></p>

    <p class="Normal para-style-override-7"><span class="char-style-override-9">Sonra ayağa kalktı, inleyerek gerindi ve kaleye bakmak için kafasını dışarı çıkardı.</span></p>

    <p class="Normal para-style-override-7"><span class="char-style-override-9">Kopyayı yazdım, kumladım ve kenara koydum, bir yandan bu MacDonald’ın kimin nesi olduğunu, neyin peşinde olduğunu merak ettim. Binbaşı MacDonald son zamanlarda ön ismini değiştirip muazzam bir terfi almadıysa, bu adam o olamazdı; ayrıca valinin ses tonundan anlaşılan, General MacDonald ve arkadaşı McLeod yalnız seyahat ediyorlardı, belirli bir görevin peşindeydiler.</span></p>

    <p class="Normal para-style-override-7"><span class="char-style-override-9">Bekleyen notlara hemen bir göz attım ama ilginç bir şeye rastlamadım; her zamanki idari ıvır zıvır. Vali yazı kasasını masada bırakmıştı ama kapalı haldeydi. Kilidi açıp kişisel yazışmalarını karıştırmak istedim ancak etrafta çok fazla insan vardı: denizciler, gemiciler, miçolar, ziyaretçiler...</span><span class="char-style-override-9"/></p>

    <p class="Normal para-style-override-7"><span class="char-style-override-9">Bunların yanında bir de gergin hava mevcuttu, onun da somut</span><span class="char-style-override-9">luktan pek uzak bir hali yoktu. Daha önce birçok sefer, tehlike halinin kapalı ortamdaki kişiler arasında nasıl bir sessiz iletişim aracı haline dönüştüğünü görmüştüm: hastanelerin acil servislerinde, ameliyathane katlarında, tren vagonlarında, gemilerde... Tıpkı bir nöron aksonundan diğerine iletimi gibi, bu tetiktelik hali kişiden kişiye tek kelime olmadan geçerdi. John Ashe’in hareketlerinden henüz valiyle benim dışımda kimsenin haberi olup olmadığını bilmiyordum - ama </span><span class="italik char-style-override-8">Cruizer</span><span class="char-style-override-9">’ın huzursuzluktan haberi olduğu kesindi.</span></p>

    <p class="Normal para-style-override-7"><span class="char-style-override-9">Bu gergin bekleyiş beni de fena etkiliyordu, huzursuzca oramı buramı kıpırdatıyordum, tüyü tutan parmaklarım dalgınca oynuyordu, yazabilecek kadar iyi odaklanamıyordum.</span></p>

    <p class="Normal para-style-override-7"><span class="char-style-override-9">Ne yapmakta olduğu hakkında hiçbir fikrim olmamasına rağmen ayağa kalktım; kafamda yalnızca orada, sabırsızlık içinde biraz daha oturursam boğulacağıma dair bir fikir vardı.</span></p>

    <p class="Normal para-style-override-7"><span class="char-style-override-9">Kamara kapısının yanındaki rafta geminin genel ıvır zıvırı bulunuyordu; şamdan, ekstra mumlar, çakmak kutusu, kırık bir pipo, düşmemesi için önüne keten bir bez konulmuş bir şişe, oyulmaya çalışılmış bir ahşap parçası... ve bir kutu.</span></p>

    <p class="Normal para-style-override-7"><span class="italik char-style-override-8">Cruizer</span><span class="char-style-override-9">’ın mürettebatında bir doktor ya da cerrah yoktu. Doktorlar, ölmedikleri takdirde, gereçlerini genellikle beraberlerinde götürürlerdi. O halde bu çanta gemiye aitti.</span></p>

    <p class="Normal para-style-override-7"><span class="char-style-override-9">Kapıdan dışarı göz attım; yakınlarda konuşanlar vardı ama görüş açısında kimse yoktu. Kutuyu hemen açtım ve dışarı sızan kuru kanla bayat tütün kokularına burun kıvırdım. Kutunun içinde pek bir şey yoktu, olanlar da birbirine girmiş, işe yaramaz şeylerdi. Minik bir teneke kabın içinde Mavi Haplar diye etiketlenmiş şeyler vardı ve bir de etiketsiz fakat</span><span class="char-style-override-9" xml:lang="ar-SA"> içinde siyah </span><span class="char-style-override-9">iksir, yani afyon ruhu olan bir şişe bulunuyordu, bunların yanı sıra tamamen kurumuş bir süngerle sarı lekeli, yapış yapış bir şey daha vardı. Bir de her cerrahta bulunması şart olan şeyler - bıçaklar.</span></p>

    <p class="Normal para-style-override-7"><span class="char-style-override-9">Güverte yolundan ayak sesleri geldi; valinin biriyle konuştuğunu duydum. Ne kadar akıllıca bir iş yaptığımı durup düşünmeden bıçaklardan birini alıp korsemden içeri attım.</span></p>

    <p class="Normal para-style-override-7"><span class="char-style-override-9">Kutunun kapağını sertçe kapadım. Vali ziyaretçisiyle birlikte yanıma gelene kadar yerime dönüp oturmaya vaktim yoktu. Kalbim adeta boğazımda atıyordu; terden sırılsıklam olmuş avuçlarımı eteklerime bastırdım ve valinin arkasında, ağzı ardına kadar açık halde bana bakan misafiri başımla selamladım.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Binbaşı MacDonald,” dedim, sesimin titrememesini umarak. </span><span class="char-style-override-9">“Sizi burada görmek ne güzel!”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">MacDonald ağzını kapadı ve sırtını dikleştirdi.</span></p>

    <p class="Normal para-style-override-7"><span class="char-style-override-9">“Bayan Fraser,” dedi dikkatli bir tavırla küçük bir reverans yaparak. “Hizmetinizdeyim, hanımefendi.”</span></p>

    <p class="Normal para-style-override-7"><span class="char-style-override-9">“Tanıyor musun onu?” Vali Martin bir binbaşıya, bir bana baktı, yüzünü buruşturdu.</span></p>

    <p class="Normal para-style-override-7"><span class="char-style-override-9">“Tanışıyoruz,” dedim, başımla nazikçe selam vererek. O anda aklımdan geçen şey, binbaşıyla aramızda bir bağ olduğu bilgisini valiyle paylaşmanın ikimiz için de zararlı olabileceğiydi - tabii böyle bir bağ varsa.</span></p>

    <p class="Normal para-style-override-7"><span class="char-style-override-9">Belli ki MacDonald’ın kafasından da aynı şey geçiyordu; yüzünde beni görmesiyle oluşan merak dışında düştüğü hayreti belli eden bir ifade yoktu ama gözlerinin ardında düşüncelerin birbirini takip ettiğini anlayabiliyordum. Benim beynimde de durum pek farklı değildi - yüzümün hissettiklerimi istemsizce yansıttığının farkında olarak gözlerimi indirdim ve yüzümü yıkama bahanesiyle mutfağa gitmek için izin istedim.</span></p>

    <p class="Normal para-style-override-7"><span class="char-style-override-9">Gemiciler ve denizci askerlerin arasından geçtim, selamlarını mekanik bir tavırla kabul ettim. Zihnim bir helikopter pervanesi gibi çalışıyordu.</span></p>

    <p class="Normal para-style-override-7"><span class="char-style-override-9">Nasıl- MacDonald’ı nasıl yalnız yakalayıp da konuşabilecektim? En azından Jamie hakkında bir şey bilip bilmediğini öğrenmek zorundaydım. Bir şey biliyorduysa bile, bana söyler miydi? Ama söyler, diye düşündüm; askerliği bir yana, MacDonald sağlam bir dedikoducuydu - beni burada görmesiyle meraktan kudurmaya başladığı da besbelliydi.</span></p>

    <p class="Normal para-style-override-7"><span class="char-style-override-9"> Tinsdale adındaki genç, özgür siyahlardan olan aşçı, saçlarını üç kalın örgü halinde toplamış, ateşin üstünde krepleri dalgın bir havayla yağlamakla meşguldü.</span></p>

    <p class="Normal para-style-override-7"><span class="char-style-override-9">“Ah, selam,” dedi geldiğimi birden fark edince. Krepleri geçirdiği büyük çatalı havaya kaldırdı. “Krep ister misiniz Bayan Fraser? Yoksa sıcak su almaya mı geldiniz yine?”</span></p>

    <p class="Normal para-style-override-7"><span class="char-style-override-9">“Biraz krep çok iyi olur,” dedim hemen. “Ama valinin misafiri var, kahve istiyor. Bir de şu bademli çöreklerinizden varsa...”</span></p>

    <p class="Normal para-style-override-7"><span class="char-style-override-9">Dolu bir kahve tepsisiyle birkaç dakika sonra cerrah kamarasına geri döndüm, kalbim küt küt atıyordu. Hava almak için kapıyı açık bırakmışlardı; demek ki gizli bir toplantı değildi.</span><span class="char-style-override-9"/></p>

    <p class="Normal para-style-override-7"><span class="char-style-override-9">Küçük masanın başında duruyorlardı. Vali, kırışıklıkları ve lekelerinden anlaşıldığı kadarıyla, muhtemelen MacDonald’ın çantasında bir süredir seyahat etmekte olan bir kâğıt yığınına bakarak somurtuyordu. Değişik kişiler tarafından, değişik mürekkeplerle yazılmış mektuplar gibi duruyorlardı.</span></p>

    <p class="Normal para-style-override-7"><span class="char-style-override-9">“Ah, kahve geldi,” dedi vali, kafasını kaldırarak. Emretmediğinin farkında olmayarak biraz mutlu oldu. “Harika. Teşekkür ederim Bayan Fraser.”</span></p>

    <p class="Normal para-style-override-7"><span class="char-style-override-9">MacDonald hemen kâğıtları kaldırıp tepsiyi koymam için masada yer açtı. Kâğıtlardan biri valinin elindeydi; tepsiyi onun önüne koyarken kâğıda kısaca bir göz atmayı başardım. Liste gibi bir şeydi, bir yanda isimler, onların yanında da numaralar vardı.</span></p>

    <p class="Normal para-style-override-7"><span class="char-style-override-9">Kaşıklardan birini yere düşürmeyi başarınca kâğıdı daha rahat inceledim. </span><span class="italik char-style-override-8">H. Bethune, Cook’s Creek, 14. Jno. McManus, Boone, 3. F. Campbell, Campbelton, 24?</span></p>

    <p class="Normal para-style-override-7"><span class="char-style-override-9">MacDonald’a bir bakış atınca onun da gözlerini bana dikmiş olduğunu gördüm. Kaşığı masaya bıraktım, valinin arkasına geçtim. Parmağımı MacDonald’a doğrulttum, sonra kendi boğazımı sıkar gibi yaptım, dilimi dışarı çıkardım, kavuşturduğum kollarımla karnımı tuttum, sonra tekrar parmağımı ona doğrulttum, sonra kendimi gösterdim; tüm bunları yaparken uyaran gözlerle bakıyordum.</span></p>

    <p class="Normal para-style-override-7"><span class="char-style-override-9">MacDonald pantomim performansımı bastırılmış bir büyülenişle takip etti ama -bir eliyle kahvesini karıştırıp öteki elindeki kağıda buruşuk bir yüzle bakmakta olan valiyi kontrol ederek- bana minik bir baş işareti yapmayı da ihmal etmedi.</span></p>

    <p class="Normal para-style-override-7"><span class="char-style-override-9">“Ne kadarından emin olabiliyorsun?” diyordu Vali Martin, ben reveransla dışarı çıkarken.</span></p>

    <p class="Normal para-style-override-7"><span class="char-style-override-9">“Ee, en azından beş yüz adam efendim, şu an bile,” diye cevap verdi MacDonald kesinlik belirten sesiyle. “Duyuldukça daha fazlası gelecektir. Generalin karşılanışındaki coşkuyu görmeliydiniz! Almanlar adına konuşamam, elbette fakat şuna güvenin ki efendim, taşradaki bütün İskoç ve İskoç-İrlandalılar’dan azımsanmayacak bir topluluğu saflarımıza katacağız.”</span></p>

    <p class="Normal para-style-override-7"><span class="char-style-override-9">“Tanrı biliyor ya, umarım doğru söylüyorsundur,” dedi vali, umutlu ama şüpheci bir tonda. “General nerede şimdi?”</span></p>

    <p class="Normal para-style-override-7"><span class="char-style-override-9">Bunun cevabını duyabilmek isterdim -tabii birçok başka bilgiyle beraber- ama yemek için davul çalınmaya başlamıştı. Güvertelerde ve koridorlarda ayaklar gümbürderken gizlice dinlemeye devam edemezdim; yukarı çıkıp Binbaşı MacDonald’ın anlatmaya çalıştığımı anlamış olduğunu ummak zorundaydım.</span></p>

    <p class="Normal para-style-override-7"><span class="italik char-style-override-8">Cruizer</span><span class="char-style-override-9">’ın kaptanı küpeşteye dayanmış, birinci yardımcısıyla birlikte tek gözlü dürbünle sahili gözlüyordu.</span></p>

    <p class="Normal para-style-override-7"><span class="char-style-override-9">“Bir gelişme var mı?” diye sordum. Kalenin etrafında biraz daha yoğun bir aktivite var gibiydi, gelen ve gidenler vardı - ama sahil yolu h</span><span class="char-style-override-9" xml:lang="ar-SA">âlâ</span><span class="char-style-override-9"> boştu.</span></p>

    <p class="Normal para-style-override-7"><span class="char-style-override-9">“Bir şey söylemek güç hanımefendi,” dedi Kaptan Follard kafasını iki yana sallayarak, sonra da dürbününü indirip kapadı ama bunu yaparken isteksizdi ve sanki bakmadığı takdirde bir şeyler olabileceğinden endişeleniyor gibiydi. Yardımcısı hareket etmedi, gözünü kısarak kayalığının üstündeki kaleyi izlemeye devam etti.</span></p>

    <p class="Normal para-style-override-7"><span class="char-style-override-9">Orada, onun yanında kalıp sahili sessizce izlemeye devam ettim. Akıntı değişmişti; gemide artık bunu anlayabilecek kadar uzun süre geçirmiştim. Görünmez haldeki ay, çekmeyi bırakırken zorlukla duyulan bir duraksama oluyordu.</span></p>

    <p class="Normal para-style-override-7"><span class="italik char-style-override-8">Erkeklerin işlerinde bir akıntı vardır...</span><span class="char-style-override-9"> Shakespeare de kesinlikle, en az bir defa, bir güvertede durmuş ve bu cılız değişimi, bedeninin derinliklerinde duymuştu. Tıp fakültesindeki profesörlerden birinin bana anlattığına göre, Polinezyalı denizciler, vahşiliğiyle meşhur denizlerde korkusuzca ilerleyebilmelerini okyanusun akıntılarını hissedebilme, rüzgârın ve dalgaların değişimini ustalıkla sezebilme yeteneklerine, bu yeteneklerini de o çok hassas gereçlerine borçlularmış - testislerine.</span></p>

    <p class="Normal para-style-override-7"><span class="char-style-override-9">Etrafımızda dönmekte olan dalgaların yön değiştirmelerini sezebilmek için testisin şart olmadığını düşündüm - kaptan yardımcısının beyaz pantolonuna gözümün yanıyla bir bakış atmadan duramadan. Bu akıntı değişimini midemin dibinde, avuçlarımdaki nemde, ensemde kasılan kaslarda hissedebiliyordum. Kaptan yardımcısı basit dürbününü indirmişti ama elleri küpeşteye kilitli halde, dalgın bir havayla h</span><span class="char-style-override-9" xml:lang="ar-SA">âlâ </span><span class="char-style-override-9">kıyıya doğru bakıyordu.</span></p>

    <p class="Normal para-style-override-7"><span class="char-style-override-9">Aniden aklıma geldi ki eğer karada önemli bir şey olursa, </span><span class="italik char-style-override-8">Cruizer</span><span class="char-style-override-9"> hemen yelkenlerini kaldırıp denize açılacak ve valiyi güvenli bir yere taşıyacaktı - beni de Jamie’den uzağa. Nereye götürürlerdi bizi? Charlestown’a mı? Boston’a mı? İkisi de gayet mümkün görünüyordu ve o kıyıdaki kimsenin nereye gittiğimizden haberi olmazdı.</span></p>

    <p class="Normal para-style-override-7"><span class="char-style-override-9">Savaş sırasında herhangi bir nedenden dolayı yaşadığı yeri terk etmek zorunda kalmış insanlarla tanışmıştım - benim savaşım sırasında. Evlerinden çıkarılmış ya da çıkmak zorunda bırakılmış, aileleri dağıtılmış, yaşadıkları şehirler mahvedilmiş bu kişiler kendilerini mülteci kamplarında bulmuşlardı. Büyükelçilik binaları ve yardım istasyonları önünde uzun kuyruklar oluşturmuşlar, izlerini kaybettikleri kişileri sürekli soruşturarak onları ya da arkalarında kalmış olabilecek herhangi bir şeyi bulabilme umutlarını yaşatmaya çabalamışlardı. </span></p>

    <p class="Normal para-style-override-7"><span class="char-style-override-9">Suyun üstünde bile sıcak bir gündü, nemli hava giysileri üstüme yapıştırıyordu ama kaslarım sarsıldı, küpeşteyi tutmakta olan ellerim ani bir ürpertiyle titreşti.</span></p>

    <p class="Normal para-style-override-7"><span class="char-style-override-9">Belki de farkında olmayarak onları son kez görmüştüm: Jamie’yi, Bree’yi, Jemmy’yi, Roger’ı, Ian’ı... Eskiden olan da buydu zaten: Frank’e asla veda da edememiştim, o gece yanımda ayrıldığında onu son kez canlı göreceğim konusunda herhangi bir fikrim de oluşmamıştın. Peki ya-</span></p>

    <p class="Normal para-style-override-7"><span class="char-style-override-9">Ama hayır, diye düşündüm, küpeşteyi daha da sıkı tutarak. Birbirimizi tekrar bulacaktık. Dönecek bir yerimiz vardı. Evimiz. Eğer canlı kalırsam da -ki buna son derece niyetliydim- o eve dönecektim.</span></p>

    <p class="Normal para-style-override-7"><span class="char-style-override-9">Kaptan yardımcısı dürbününü kapayıp gitmişti; derin ve boğucu düşüncelerimle cebelleşirken onun gittiğini fark etmemiştim. Binbaşı MacDonald’ı da aniden yanımda bulunca irkildim.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Cruizer</span><span class="char-style-override-9">’ın uzun menzilli silahlarının olmaması çok üzücü,” dedi, kafasıyla kaleyi göstererek. “Şu kafirlerin planlarını ayaklarına dolardık, ha?”</span></p>

    <p class="Normal para-style-override-7"><span class="char-style-override-9">“Neyse artık o planlar,” diye yanıt verdim. “Plan demişken- ”</span></p>

    <p class="Normal para-style-override-7"><span class="char-style-override-9">“Midemde bir kasılma hissediyorum,” diye araya girdi çekincesizce. “Vali sizde yatıştırıcı bir ilaç olabileceğini söyledi.”</span></p>

    <p class="Normal para-style-override-7"><span class="char-style-override-9">“Öyle mi dedi?” dedim. “Tamam, mutfağa gelin; ferahlatıcı bir şey demleyebilirim herhalde.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“Sizi bir sahteci sandığının farkında mıydınız?” Ellerini çay fincanının etrafına sarmış olan MacDonald, kafasını ana kamaraya doğru çevirdi. Vali görüş alanında değildi, odasının kapısı da kapalıydı.</span></p>

    <p class="Normal para-style-override-7"><span class="char-style-override-9">“Farkındaydım, evet. Artık farklı mı düşünüyor?” diye sordum halsiz bir tavırla.</span></p>

    <p class="Normal para-style-override-7"><span class="char-style-override-9">“Eh, evet.” MacDonald mahcup bir tavır aldı. “Zaten bildiğini sanıyordum, yoksa söylemezdim. Ama söylememiş olsam da,” diye ekledi, “eninde sonunda öğrenecekti. Hikâye artık Edenton’a kadar yayıldı, gazetelerde de...”</span></p>

    <p class="Normal para-style-override-7"><span class="char-style-override-9" xml:lang="ar-SA">Önemsiz olduğunu belirten bir el hareketi yaptım.</span></p>

    <p class="Normal para-style-override-7"><span class="char-style-override-9">“Jamie’yi gördünüz mü?”</span></p>

    <p class="Normal para-style-override-7"><span class="char-style-override-9">“Görmedim.” Bana hem merak, hem de temkin barındıran gözlerle baktı. “Duyduğum... yani, çok şey duydum, hepsi de farklı. Ama herkesin dediği şey, ikinizin de tutuklandığı - Bayan Christie’nin cinayetinden ötürü.”</span></p>

    <p class="Normal para-style-override-7"><span class="char-style-override-9">Kafamı salladım. O kelimeye günün birinde alışıp alışamayacağımı merak ettim. Her duyuşumda mideme küçük ama etkili bir yumruk inmiş gibi oluyordu.</span></p>

    <p class="Normal para-style-override-7"><span class="char-style-override-9">“Doğru olmadığını söylememe lüzum var mı?” dedim dümdüz.</span></p>

    <p class="Normal para-style-override-7"><span class="char-style-override-9">“Elbette yok hanımefendi,” dedi hemen, tereddütsüz bir sesle fakat ikilemde olduğunu seziyordum ve merakla yan yan baktığını fark etmiştim. Belki bir gün buna da alışacaktım, kim bilir...</span></p>

    <p class="Normal para-style-override-7"><span class="char-style-override-9">Ellerim üşümüştü; fincanımı onları ısıtmak için kullandım.</span></p>

    <p class="Normal para-style-override-7"><span class="char-style-override-9">“Kocama haber göndermem lazım,” dedim. “Nerede olduğunu biliyor musunuz?”</span></p>

    <p class="Normal para-style-override-7"><span class="char-style-override-9">MacDonald’ın açık mavi gözleri yüzüme odaklanmıştı, ifadesinde nazik bir dikkatten ötesi yoktu.</span></p>

    <p class="Normal para-style-override-7"><span class="char-style-override-9">“Hayır, hanımefendi. Ama siz biliyorsunuz galiba?”</span></p>

    <p class="Normal para-style-override-7"><span class="char-style-override-9">Sert bir bakış attım.</span></p>

    <p class="Normal para-style-override-7"><span class="char-style-override-9">“Naz yapmanıza gerek yok,” dedim kısaca. “Kıyıda ne olup bittiğini en az benim kadar iyi biliyorsunuz - hatta daha iyi.”</span></p>

    <p class="Normal para-style-override-7"><span class="char-style-override-9">“Naz yapmak...” İnce dudaklarını buruk bir gülümsemeyle kıvırdı. “Sanırım daha önce kimse beni bununla suçlamamıştı. Evet, biliyorum; yani?”</span></p>

    <p class="Normal para-style-override-7"><span class="char-style-override-9">“Ben Wilmington’da olabileceğini düşünüyorum. John Ashe’e haber yollamaya çalıştım, elinden gelirse Jamie’yi Wilmington hapishanesinden çıkarmasını, benim yerimi haber vermesini istedim - yani Jamie oradaysa. Ama bilemiyorum.” Sahile doğru çaresizlik belirten bir jest yaptım.</span></p>

    <p class="Normal para-style-override-7"><span class="char-style-override-9">Binbaşı kafasını salladı, bana Malva’nın ölümüyle ilgili merak ettiği acımasız detayları sormamak için kendini zor tutuyordu.</span></p>

    <p class="Normal para-style-override-7"><span class="char-style-override-9">“Dönüp tekrar Wilmington’dan geçeceğim. Mümkün olduğunca etrafa soruştururum. Eğer Bay Fraser’ı bulursam, bu durum dışında, ona bildirmemi istediğiniz bir şey var mı?”</span></p>

    <p class="Normal para-style-override-7"><span class="char-style-override-9">Tereddüte düştüm, düşündüm. Jamie’yle içimde sürekli konuşuyordum, onu benden aldıklarından beri. Fakat</span><span class="char-style-override-9" xml:lang="ar-SA"> uçsuz bucaksız, karanlık gecelerde ya da yalnız şafaklarda söylediklerimin hiçbiri MacDonald’ın bilgisine sunulabilecek bir şey değildi. </span><span class="char-style-override-9">Yine de... bu </span><span class="char-style-override-9">fırsatın kaçmaması gerekiyordu; tekrar ne zaman böyle bir fırsat yakalayacağımı Tanrı bilirdi.</span></p>

    <p class="Normal para-style-override-7"><span class="char-style-override-9">“Jamie’ye onu sevdiğimi söyleyin,” dedim yumuşak bir biçimde, gözlerimi masanın üstünden ayırmadan. “Her zaman seveceğim.”</span></p>

    <p class="Normal para-style-override-7"><span class="char-style-override-9">MacDonald ona bakmama neden olacak bir ses çıkardı.</span></p>

    <p class="Normal para-style-override-7"><span class="char-style-override-9">“Yani bütün bu-</span><span class="char-style-override-9" xml:lang="ar-SA"> ” Başladı</span><span class="char-style-override-9"> ama kendisini durdurdu.</span></p>

    <p class="Normal para-style-override-7"><span class="char-style-override-9">“Kızı o öldürmedi,” dedim sertçe. “Ben de öldürmedim. Söyledim size.”</span></p>

    <p class="Normal para-style-override-7"><span class="char-style-override-9">“Tabii, elbette,” dedi adam hemen. “Düşünülmesi bile imkânsız... Demek istediğim... yani, erkekler böyle durumlarla...” Çabalamaktan vazgeçti, yüzü kıpkırmızı olmuştu.</span></p>

    <p class="Normal para-style-override-7"><span class="char-style-override-9">“Onu da yapmadı,” dedim sıkılı dişlerimin arasından.</span></p>

    <p class="Normal para-style-override-7"><span class="char-style-override-9">Bunu takip eden sessizlik süresince göz göze gelmedik.</span></p>

    <p class="Normal para-style-override-7"><span class="char-style-override-9">“General MacDonald akrabanız mı olur?” diye sordum birden, konuyu değiştirme ihtiyacıyla.</span></p>

    <p class="Normal para-style-override-7"><span class="char-style-override-9">Binbaşı şaşırdı, kafasını kaldırdı - rahatladı.</span></p>

    <p class="Normal para-style-override-7"><span class="char-style-override-9">“Eh, evet, uzaktan bir kuzenim. Vali bahsetti sanırım, öyle mi?”</span></p>

    <p class="Normal para-style-override-7"><span class="char-style-override-9">“Evet,” dedim. Yalan da değildi; Martin ondan bahsetmişti elbette, bana olmasa da. “Ona mı… ee, yardım ediyorsunuz? Başarılı da oluyormuşsunuz gibi geldi de kulağıma.”</span></p>

    <p class="Normal para-style-override-7"><span class="char-style-override-9">Benim bir katil olup olmadığım, Jamie’nin bir zamparalık sonucu katliam yapıp yapmadığı yönündeki rahatsız sohbetten kurtularak ferahlayan MacDonald, yemi yutmaya dünden razıydı.</span></p>

    <p class="Normal para-style-override-7"><span class="char-style-override-9">“Çok başarılıyız, evet,” dedi adam içtenlikle. “Koloninin en meşhur adamlarından sözler almakla meşguldüm; valinin istediklerini yapmak için en ufak bir sözünü duymaları yeterli!”</span></p>

    <p class="Normal para-style-override-7"><span class="italik char-style-override-8">Jno. McManus, Boone, 3.</span><span class="char-style-override-9" xml:lang="ar-SA"> Mühim adamlar. Önceki kış kangren olmuş ayak parmaklarını aldığım</span><span class="char-style-override-9"> bu Jonathan McManus adındaki adamı elbette tanıyordum. Büyük ihtimalle Boone’un en meşhur adamıydı, evet, eğer MacDonald diğer yirmi sakinin onu sarhoş bir hırsız olarak bellediklerini kastediyorsa. Ayrıca istediği zaman onun sözü üzerine savaşmaya hazır olan üç adamı olduğu da doğruydu: tek bacaklı erkek kardeşiyle iki ahmak oğlu. Yüz ifademi gizlemek için çayımdan bir yudum aldım. Ama o listede Farquard Campbell da vardı; Farquard gerçekten resmi bir beyanda bulunmuş muydu?</span></p>

    <p class="Normal para-style-override-7"><span class="char-style-override-9">“General sanıyorum Brunswick yakınlarında değil,” dedim, “şu anki durumlardan dolayı, öyle değil mi?” Çünkü öyle olsaydı vali bu kadar gergin olmazdı.</span><span class="char-style-override-9"/></p>

    <p class="Normal para-style-override-7"><span class="char-style-override-9">MacDonald kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır. Elindeki güçleri toplamak için henüz hazır değil; McLeod’la birlikte İskoçyalılar’ın ayaklanmaya ne kadar niyetleri olduğunu anlamaya çalışıyorlar. Gemiler gelene kadar da toplanmaya niyetleri yok.”</span></p>

    <p class="Normal para-style-override-7"><span class="char-style-override-9">“Gemiler mi?” deyiverdim. “Hangi gemiler?”</span></p>

    <p class="Normal para-style-override-7"><span class="char-style-override-9">Daha fazla konuşmaması gerektiğinin farkındaydı ama dayanamıyordu. Gözlerinden okuyabiliyordum; zaten bana anlatmasında ne sakınca olabilirdi ki?</span></p>

    <p class="Normal para-style-override-7"><span class="char-style-override-9">“Vali kolonideki ayrılıkçı hareketi, huzursuzluğu bastırmak için Kral’dan yardım istedi. Destek geleceği konusunda da güvence aldı - eğer geminin limana sağlıklı şekilde yanaşabileceği ortamı kıyıda garanti altına alabilirse.</span></p>

    <p class="Normal para-style-override-7"><span class="char-style-override-9">“Plan bu işte,” dedi muhabbete ısınarak. “Lord Cornwallis’in İrlanda’da bir birlik toplamaya başladığını, onların yakında denize açılacağını bize haber verdiler” -</span><span class="italik char-style-override-8">Aa, “size” tabii,</span><span class="char-style-override-9"> diye düşündüm o anda- “ve sonbahar başında varacaklarını, generalin milislerine katılacaklarını söylüyorlar. Cornwallis kıyıdan, general de dağdan sıkıştırırsa-” Baş parmağıyla işaret parmağını birden birbirine yapıştırdı. “</span><span class="char-style-override-9" xml:lang="ar-SA">Özgürlükçü</span><span class="char-style-override-9"> olacak piç kurularını bit gibi ezecekler!”</span></p>

    <p class="Normal para-style-override-7"><span class="char-style-override-9">“Demek öyle...” Etkilenmiş gibi durmak için çabaladım. Öyle olabilirdi belki ama bunu ben bilemezdim ve açıkçası umurumda da değildi, çünkü içinde bulunduğum durumdan pek de ötesini göremiyordum. O lanet tekneden inip idam tehdidinden kurtulduğum zaman belki kafama takabilirdim.</span></p>

    <p class="Normal para-style-override-7"><span class="char-style-override-9">Ana kamara kapısının açılırken çıkard</span><span class="char-style-override-9" xml:lang="ar-SA">ığı ses kafamı oraya çevirmeme neden oldu. Dışarı çıkmış olan vali</span><span class="char-style-override-9">, oda kapısını arkasından kapatıyordu. Dönünce bizi gördü ve binbaşının rahatsızlığının ne durumda olduğunu sordu.</span></p>

    <p class="Normal para-style-override-7"><span class="char-style-override-9">“Bayağı iyileştim, sağ olun,” dedi MacDonald, elini yeleğine bastırarak. İyi geldiğine delalet olarak hafifçe geğirdi. “Bayan Fraser böyle durumlarda çok tecrübelidir.”</span></p>

    <p class="Normal para-style-override-7"><span class="char-style-override-9">“Ne güzel,” dedi Martin. Az önce gördüğümden daha az sıkıntılı bir havadaydı. “O halde gitmek istiyorsundur.” Ayakta durmakta olan denizci erine işaret etti, oğlan selam durup merdiveni çıktı.</span></p>

    <p class="Normal para-style-override-7"><span class="char-style-override-9">“Teknen birkaç dakika içinde hazır olur.” MacDonald’ın çayına bakarak adamı selamladı, bana da abartılı bir reverans yaptı ve cerrah kamarasına girdi, masasının başında dikilip kâğıt yığınına somurttu.</span></p>

    <p class="Normal para-style-override-7"><span class="char-style-override-9">MacDonald hemen çayının kalanını kafasına dikti ve kaşlarını kaldırarak ona üst güverteye kadar eşlik etmemi istedi.</span></p>

    <p class="Normal para-style-override-7"><span class="char-style-override-9">Balıkçı teknelerinden birinin kıyıdan </span><span class="italik char-style-override-8">Cruizer</span><span class="char-style-override-9">’a yanaşmasını beklerken binbaşı aniden elini koluma koydu. Ürkmüştüm; MacDonald normalde pek dokunmayı seven biri değildi.</span></p>

    <p class="Normal para-style-override-7"><span class="char-style-override-9">“Kocanızın bulunduğu yeri öğrenebilmek için elimden geleni yapacağım hanımefendi,” dedi. “Ama aklıma takıldı da-” Gözlerini yüzümden ayırmadı, lafını bitiremedi.</span></p>

    <p class="Normal para-style-override-7"><span class="char-style-override-9">“Ne takıldı?” dedim korkarak.</span></p>

    <p class="Normal para-style-override-7"><span class="char-style-override-9">“Hani birçok dedikodu duyduğumu söylemiştim ya?” dedi nazikçe. “Yani... şey... Bayan Christie’nin şanssız vefatı hakkında. Acaba... mümkünse... konunun aslını öğrenebilir miyim? Yani, karşılaşabileceğim ukalalıklarla baş edebilmek adına?”</span></p>

    <p class="Normal para-style-override-7"><span class="char-style-override-9">O anda öfkeden kudurmakla kahkahayı basmak arasında kaldım. Bu merakla daha önce sormamış olmasına şaşmalıydım asıl. Haklıydı ama benim duyduğum dedikodulara bakılırsa -ki ortalıkta dönenlerin yalnızca küçük bir kısmıydı bu- gerçekler çok daha tatlı duracaktı. Öte yandan, gerçeği söylemenin dedikoduları kesmeye yarayacağından hiç ümitli değildim.</span></p>

    <p class="Normal para-style-override-7"><span class="char-style-override-9">Yine de... adilce davranılma ihtiyacı çok güçlüydü; darağacındayken h</span><span class="char-style-override-9" xml:lang="ar-SA">âlâ</span><span class="char-style-override-9"> masum olduklarını söyleyen zavallıların halini anlayabiliyordum - ve onlardan biri olmamak için dua ediyordum.</span></p>

    <p class="Normal para-style-override-7"><span class="char-style-override-9">“Peki,” dedim soğukça. Kaptan küpeştenin yan</span><span class="char-style-override-9" xml:lang="ar-SA">ındaydı, rıhtımı gözetliyordu v</span><span class="char-style-override-9">e konuştuklarımızı duyabilecek kadar yakındı fakat duymasının bir sakıncası olmadığı kanaatindeydim.</span></p>

    <p class="Normal para-style-override-7"><span class="char-style-override-9">“Gerçek şu: Malva Christie </span><span class="italik char-style-override-8">birisinden</span><span class="char-style-override-9"> hamile kalmıştı ama kimden olduğunu itiraf etmek yerine, kocamı suçlamayı tercih etti. Doğru söylemediğini biliyorum,” diye ekledim, sert bir bakışla. Ağzını hafifçe açarak kafa salladı.</span></p>

    <p class="Normal para-style-override-7"><span class="char-style-override-9">“Birkaç gün sonra, bakımını yapmak için bahçeme çıktığımda o... Bayan Christie marulların arasında yatıyordu, boğazı henüz kesilmişti. Düşündüm ki... doğmamış çocuğunu kurtarmak için h</span><span class="char-style-override-9" xml:lang="ar-SA">âlâ</span><span class="char-style-override-9"> bir şansım olabileceğini sandım.” Cesurca konuştuğumu sanmama rağmen sesim biraz titredi. Durdum, boğazımı temizledim. “Yapamadım. Çocuk ölü doğdu.”</span></p>

    <p class="Normal para-style-override-7"><span class="char-style-override-9">Doğuşunda oluşan manzarayı anlatmaktan daha iyiydi; yarık etlerin, üstüne toprak bulaşmış bıçağın görüntüsü, eğer mümkünse binbaşının zihninde olmamalıydı. O sırada, bebeğin bir anlığına hayat belirtisi gösterdiğini, o kıvılcımı kimseye anlatmamıştım - Ja</span><span class="char-style-override-9">mie’ye bile. Çocuğun ölü doğmadığını söylemek şüpheyi anında üstüme çekecek bir şeydi. Bunu düşünenler zaten mevcuttu; mesela Bayan Martin’in öyle sandığından hemen hemen emindim.</span></p>

    <p class="Normal para-style-override-7"><span class="char-style-override-9">MacDonald’ın eli h</span><span class="char-style-override-9" xml:lang="ar-SA">âlâ </span><span class="char-style-override-9">kolumda, gözleri yüzümdeydi. İlk defa, muhatabımın şeffaf mizacından minnet duydum; yüzüme bakan kimse yalan söylediğimi düşünmezdi.</span></p>

    <p class="Normal para-style-override-7"><span class="char-style-override-9">“Anlıyorum,” dedi adam sessizce ve kolumu nazikçe sıktı.</span></p>

    <p class="Normal para-style-override-7"><span class="char-style-override-9">Derin bir nefes aldım, hikâyenin gerisini anlattım - ayrıntılı detayların bazı dinleyenleri ikna edebileceği aklıma geldi.</span></p>

    <p class="Normal para-style-override-7"><span class="char-style-override-9">“Bahçemin kenarında arı sakızları olduğunu biliyorsunuz; katil bunlardan iki tanesini kaçarken devirmiş. Sizi de arılar birçok defa sokmuştu - o gün bahçeye girdiğimde ben de sokuldum. Ama Jamie, hayır, ona öyle bir şey olmadı. O yapmadı.” O şartlar altında da, kimin sokulduğunu anlayamamıştım - binbaşıya anlatırken, o anda aklıma geldi ki arı bir kadını da sokmuş olabilirdi.</span></p>

    <p class="Normal para-style-override-7"><span class="char-style-override-9">Bunu duyunca ilgilendi, mantıklı bulduğuna dair bir homurtu çıkardı. Birkaç saniye öyle durdu, hazmetmeye, kafasında oturtmaya çalıştı, sonra kafasını iki yana salladı, bir rüyadan uyanır gibi elini kolumdan çekti.</span></p>

    <p class="Normal para-style-override-7"><span class="char-style-override-9">“Anlattığınız için </span><span class="char-style-override-9" xml:lang="ar-SA">ç</span><span class="char-style-override-9">ok teşekkürler hanımefendi,” dedi resmi bir edayla ve baş</span><span class="char-style-override-9" xml:lang="ar-SA">ını</span><span class="char-style-override-9"> salladı. “Şüpheniz olmasın, ne zaman lüzum olursa, gıyabınızda konuşup sizleri savunacağım.”</span></p>

    <p class="Normal para-style-override-7"><span class="char-style-override-9">“Müteşekkirim binbaşı.” Sesim boğuk çıkınca yutkundum. O konu hakkında konuşmanın canımı ne kadar yakacağının fark edememiştim.</span></p>

    <p class="Normal para-style-override-7"><span class="char-style-override-9">Rüzgâr etrafımızda esti, yelkenler halatlarının arasında hışırdadı. Aşağıdan gelen bağırış, MacDonald’ı kıyıya götürecek olan sandalın geldiğini haber verdi.</span></p>

    <p class="Normal para-style-override-7"><span class="char-style-override-9">Binbaşı elimi tutarak yaptığı reveransla gitmeye hazırlandı; bir an, beni de şaşırtan parmaklarım onunkilere kenetlendi, gitmesini istemedim. Ama bıraktım, sonra da kıyıya kadar izledim; berrak suyun üstünde gitgide flulaşan, sırtını kararlılıkla doğrultmuş olan o siluet geri dönüp bana bakmadı.</span></p>

    <p class="Normal para-style-override-7"><span class="char-style-override-9">Küpeşteye yaslanmış olan kaptan yardımcısı huzursuzca iç geçirince önce ona, sonra kaleye baktım.</span></p>

    <p class="Normal para-style-override-7"><span class="char-style-override-9">“Ne yapıyorlar?” diye sordum. Karıncaya benzeyen şekiller, yerdeki akranlarına duvardan ip sarkıtıyor gibi görünüyorlardı; o mesafeden örümcek ağı gibi görünen halatları seçebiliyordum.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Kale kumandanı sanırım topunu geri çekmeye hazırlanıyor hanımefendi,” dedi, pirinç dürbününü sertçe kapatarak. “İzninizle, kaptana haber vermem gerekiyor.”</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>