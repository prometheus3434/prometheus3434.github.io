<html xmlns="http://www.w3.org/1999/xhtml">
<head>
  <title>karvekul2-56</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-50"><span class="bold">105. Kaybolan</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="italik char-style-override-8">Anemone</span><span class="char-style-override-9"> ve kaptanını tanıyan kişileri bulmakta hiç zorlanmadılar. Stephen Bonnet Edenton sahilinde ünlüydü ama hakkındaki fikirler kişiden kişiye değişiyordu. Genellikle dürüst bir kaptan fakat</span><span class="char-style-override-9" xml:lang="ar-SA"> sıkı bir pazarlıkçı olduğu söylendi. Ablukaları yarabilen bir kaptan</span><span class="char-style-override-9"> ve bir kaçakçı, diyenler oldu - bunun iyi veya kötü oluşu da konuşanın siyasi görüşlerine göre farklılık gösteriyordu. İstenilen ne olursa olsun, onu eline geçirebileceği söylendi - tabii ücreti ödenirse.</span></p>

    <p class="Normal para-style-override-7"><span class="char-style-override-9">Korsan, çok az kişinin ağzından çıkan bir unvan oldu. Bu azınlık da seslerini alçak tuttu ve ikide bir omuzlarının arkasını kontrol edip, söyleyeceklerinin kimsenin duymamasını rica ettiler.</span></p>

    <p class="Normal para-style-override-7"><span class="italik char-style-override-8">Anemone</span><span class="char-style-override-9" xml:lang="ar-SA"> büyük miktar</span><span class="char-style-override-9">da pirinç ve tütsülenmiş elli fıçı balıkla, hiç de gizli kapaklı olmayan bir şekilde limandan ayrılmış. Roger gemiye Bonnet’nin adamlarından biri tarafından bindirilen kadını gören birini bulmuştu. “Devasa bir kadındı, alev alev saçlarını salmıştı, kıçına kadar geliyordu,” demişti adam, dudaklarını şapırdatarak. “Bay Bonnet de uzun boylu tabii, hakkından gelir elbet.”</span></p>

    <p class="Normal para-style-override-7"><span class="char-style-override-9">Ian’ın eli o anda koluna yapışmasaydı Roger kendini adama bir tane geçirmekten alamayacaktı.</span></p>

    <p class="Normal para-style-override-7"><span class="char-style-override-9">Bulamadıkları ise </span><span class="italik char-style-override-8">Anemone</span><span class="char-style-override-9">’nin nereye gittiğini bilen biriydi.</span></p>

    <p class="Normal para-style-override-7"><span class="char-style-override-9">“Londra’ya galiba,” dedi liman amiri fakat</span><span class="char-style-override-9" xml:lang="ar-SA"> şüpheliydi. “Hemen değil ama deposunu daha doldurmadı. Bonnet büyük ihtimalle güneye inip biraz mal alır satar</span><span class="char-style-override-9">, belki de Charlestown’dan Avrupa’ya geçerler. Ama tabii,” diye ekledi adam çenesini kaşıyarak, “New England’a da gidebilir. Boston’a bu günlerde bir şey sokabilmek </span><span class="char-style-override-9" xml:lang="ar-SA">çok</span><span class="char-style-override-9"> riskli iş fakat başarırsanız fazlasıyla değiyor. Pirinçle tütsülenmiş balık karşılığında ağırlıklarınca altın alabilirler, eğer donanmayı atlatıp sahile varabilirlerse.”</span></p>

    <p class="Normal para-style-override-7"><span class="char-style-override-9">Biraz solgun görünen Jamie adama teşekkür etti. Boğazındaki düğüm nedeniyle konuşamayan Roger, baş sallayıp ofisten çıkan kayınpederini izlemekle yetindi.</span></p>

    <p class="Normal para-style-override-7"><span class="char-style-override-9">“Şimdi ne yapacağız?” diye sordu Ian. O da rıhtım tavernalarında şansını denemiş, </span><span class="italik char-style-override-8">Anemone</span><span class="char-style-override-9">’a mal yüklenmesine yardımcı olmuş ya da gemi çalışanlarından rotayı duymuş olabilecek adamlara bira ısmarlayıp ağızlarından laf almaya çalışmıştı.</span></p>

    <p class="Normal para-style-override-7"><span class="char-style-override-9">“Aklıma gelen en mantıklı şey şu; belki de Roger Mac’le ikinizin gemiyle onları takip etmeniz iyi olabilir,” dedi Jamie, demirlerinin üstünde sallanmakta olan şalopa ve posta vapurlarına bakıp somurtarak. “Claire’le ben de kuzeye, Boston’a doğru gideriz.”</span></p>

    <p class="Normal para-style-override-7"><span class="char-style-override-9">Roger kafasını salladı, h</span><span class="char-style-override-9" xml:lang="ar-SA">âlâ</span><span class="char-style-override-9"> konuşamıyordu. Henüz ilan edilmemiş olan savaşın gemiciliğe vurduğu darbe düşünüldüğünde, plan aslında hiç sağlam değildi - yine de </span><span class="italik char-style-override-8">bir şey</span><span class="char-style-override-9"> yapılmalıydı. Sanki ilikleri yanıyordu ve hareketsiz kalırsa kavrulup kül olacaktı.</span></p>

    <p class="Normal para-style-override-7"><span class="char-style-override-9">Fakat küçük bir gemi kiralamak, bir balıkçı teknesi bile olsa pahalı işti.</span></p>

    <p class="Normal para-style-override-7"><span class="char-style-override-9">“Pekâlâ.” Jamie elini cebine, kara elmasın h</span><span class="char-style-override-9" xml:lang="ar-SA">âlâ</span><span class="char-style-override-9"> durduğu yere soktu. “Ben gidip Yargıç Iredell’i göreceğim; belki beni dürüst bir bankacıyla görüştürür de taşın satışından önce biraz avans alabilirim. Önce gidip Claire’e neler yapacağımızı söyleyelim.”</span></p>

    <p class="Normal para-style-override-7"><span class="char-style-override-9">Ama rıhtıma doğru döndüklerinde biri Roger’a seslenip onları durdurdu.</span></p>

    <p class="Normal para-style-override-7"><span class="char-style-override-9">“Bay MacKenzie!”</span></p>

    <p class="Normal para-style-override-7"><span class="char-style-override-9">Roger döndü ve karşısında Papaz Doktor McCorkle’ı, onun kâtibini ve Papaz McMillan’ı buldu. Hepsi, ellerinde çantalarla ona bakıyorlardı.</span></p>

    <p class="Normal para-style-override-7"><span class="char-style-override-9">Ufak bir tanıştırma merasiminden sonra -Jamie eve geldiğinde tanışmışlardı elbette ama Ian yeni bir yüzdü- biraz tuhaf bir sessizlik oldu.</span></p>

    <p class="Normal para-style-override-7"><span class="char-style-override-9">“Efen- ” Roger boğazını temizledi, ihtiyara hitap etti. “Efendim gidiyor musunuz? Hint Adaları’na</span><span class="char-style-override-9" xml:lang="ar-SA"> mı</span><span class="char-style-override-9">?”</span></p>

    <p class="Normal para-style-override-7"><span class="char-style-override-9">McCorkle kafasını salladı, geniş ve nazik yüzü endişeliydi.</span></p>

    <p class="Normal para-style-override-7"><span class="char-style-override-9">“Evet efendim. Gitmek zorunda olduğum için çok üzgünüm -siz de şey yapamadığınız için-</span><span class="char-style-override-9" xml:lang="ar-SA"> işte.” Hem McCorkle, hem de Papaz McMillan önceki gün yanlarına dönmesi, kabul töreninde yerini alması için Roger’ı ikna etmeye çalışmışlardı. Ama yapamazdı. Kıymetli saatlerini öyle bir şey için harcayamazdı, kafasını tek bir şeye yoramazdı</span><span class="char-style-override-9"> - aslında tam da o anda, kafası tek bir şeye yoğunlaşmıştı ne var ki bu Tanrı değildi. O anda kalbinde tek birine yer vardı ve o da Brianna’ydı.</span></p>

    <p class="Normal para-style-override-7"><span class="char-style-override-9">“Eh, Tanrı’nın böyle istediği kesin,” dedi McCorkle iç geçirerek. “Karınız Bay MacKenzie, ondan bir haber alabildiniz mi?”</span></p>

    <p class="Normal para-style-override-7"><span class="char-style-override-9">Roger kafasını iki yana salladı, merak ettikleri ve karısı için dua edeceklerini söyledikleri için müteşekkir olduğunu belirten bir şeyler mırıldandı. Bunda teselli bulamayacak kadar endişeli olsa da nezaketleriyle mutlu oldu. Birbirlerine iyi dileklerini iletip yollarına devam ettiler.</span></p>

    <p class="Normal para-style-override-7"><span class="char-style-override-9">Roger, Jamie ve Ian, Claire’i bıraktıkları hana doğru sessizce yürüdüler.</span></p>

    <p class="Normal para-style-override-7"><span class="char-style-override-9">“Sırf meraktan soruyorum Ian, Forbes’un kulağını ne yaptın?” diye sordu Jamie, hanın bulunduğu geniş sokağa girerlerken.</span></p>

    <p class="Normal para-style-override-7"><span class="char-style-override-9">“Güvende dayı,” dedi Ian, kemerindeki deri keseyi göstererek.</span></p>

    <p class="Normal para-style-override-7"><span class="char-style-override-9">“Tanr- ” Roger birden durdu, sonra tekrar başladı. “Ne halt etmeye saklıyorsun?”</span></p>

    <p class="Normal para-style-override-7"><span class="char-style-override-9">“Kuzenimi bulana kadar yanımda taşıyacağım,” dedi Ian, cevabın aşikâr olduğunu düşünerek. “Yardımcı olacak.”</span></p>

    <p class="Normal para-style-override-7"><span class="char-style-override-9">“Öyle mi?”</span></p>

    <p class="Normal para-style-override-7"><span class="char-style-override-9">Ian kafasını salladı, ciddiydi.</span></p>

    <p class="Normal para-style-override-7"><span class="char-style-override-9">“Zor bir işe giriştiğin zaman -yani </span><span class="italik char-style-override-8">Kahnyen’kehaka</span><span class="char-style-override-9"> isen- bir süre kuytuya çekilir, oruç tutar ve kendi yolunu bulmaya </span><span class="char-style-override-9" xml:lang="ar-SA">çalışırsın. Şu anda öyle bir şey yapmak için vaktimiz yok elbette. Ama</span><span class="char-style-override-9"> bu yapıldığında, genellikle bir tılsım seçersin ya da, daha doğrusu, o seni seçer. O tılsımı görevin ya da işin boyunca taşırsın, böylece ruhların isteğini fark etmelerini ve başarmana yardım etmelerini sağlarsın.”</span></p>

    <p class="Normal para-style-override-7"><span class="char-style-override-9">“Anladım.” Jamie burnunun boğumunu ovdu. Tıpkı Roger gibi, o da Mohavk ruhlarının Forbes’un kulağını nasıl bir nimetten sayabileceklerini merak ediyordu. En azından dikkatlerini çekebilir gibi durduğu kesindi. “Kulağı... tuzladın umarım?”</span></p>

    <p class="Normal para-style-override-7"><span class="char-style-override-9">Ian kafasını iki yana salladı.</span></p>

    <p class="Normal para-style-override-7"><span class="char-style-override-9">“Yok, dün gece mutfak ateşinde tütsüledim. Dert etme sen dayı, bozulmaz.”</span></p>

    <p class="Normal para-style-override-7"><span class="char-style-override-9">Roger bu diyalogdan kendine sapkın bir huzur devşirdi. Presbiteryen papazlarının duaları ve Mohavk ruhlarının desteğiyle, belki </span><span class="char-style-override-9">de şansları artacaktı ama iki yanındaki gözü pek, kararlı akrabalarının varlığı... içindeki umudu yaşatanlar asıl onlardı. Bedeli ne olursa olsun, Brianna bulunana kadar pes etmezlerdi.</span></p>

    <p class="Normal para-style-override-7"><span class="char-style-override-9">Boğazındaki yumruyu, haberi aldığından beri belki bininci kez yuttu, aklına Jemmy geldi. Küçük oğlan River Run’da, güvendeydi ama Jem’e annesinin gittiğini nasıl anlatacaktı? Evet... anlatmayacaktı. Çünkü onu bulacaklardı.</span></p>

    <p class="Normal para-style-override-7"><span class="char-style-override-9">Bu kararlılıkla Brewster’ın kapısından girdiğinde tekrar birisi ona seslendi.</span></p>

    <p class="Normal para-style-override-7"><span class="char-style-override-9">“Roger!”</span></p>

    <p class="Normal para-style-override-7"><span class="char-style-override-9">Bu kez seslenen Claire’di, sesi heyecan doluydu. Hemen oraya döndü ve kadının bardaki bir sıradan kalktığını gördü. Masada, karşısında ise şişman bir kadın ve irice bir genç adam vardı. Genç adamın şapkası, kıvırcık siyah saçlarını gizliyordu. Manfred McGillivray.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">“Daha önce görmüştüm sizi efendim, iki gün önce.” Manfred mahcup bir havayla başını Jamie’ye eğdi. “Ee... şey... saklandım efendim, pişmanım. Ama sonra Roanoke’tan Eppie gelip bana yüzüğü gösterince...”</span></p>

    <p class="Normal para-style-override-7"><span class="char-style-override-9">Bombeli yakutuyla ahşaba minik, sakin bir kızıl ışık yayan yüzük masada duruyordu. Roger onu eline aldı, parmaklarında döndürd</span><span class="char-style-override-9" xml:lang="ar-SA">ü. Açıklamaları güçlükle işitti -</span><span class="char-style-override-9"> Manfred o fahişeyle yaşıyormuş; fahişe de Edenton yakınındaki limanlara sık sık gidermiş; Manfred yüzüğü görünce aklı başına gelmiş de Jamie’yi bulmaya karar vermiş.</span></p>

    <p class="Normal para-style-override-7"><span class="char-style-override-9">Yüzüğü parmaklarının arasına aldı, sıcaklığıyla huzur buldu. Hepzibah içten bir şekilde konuşurken onu son anda duymayı başardı: “Ocracoke, beyefendi. Yeni ayda.” Tevazuuyla öksürdü, başın</span><span class="char-style-override-9" xml:lang="ar-SA">ı eğdi. “Hanımefendi demişti ki</span><span class="char-style-override-9"> efendim, onun nerede olabileceğini duyduğunuzda mutlu olup...”</span></p>

    <p class="Normal para-style-override-7"><span class="char-style-override-9">“Hakkını vereceğim, hem de güzelce,” dedi Jamie hemen ama dikkatinin çok küçük bir kısmı şu anda ondaydı. “Yeni ay,” dedi Ian’a dönerek. “On gün mü var?”</span></p>

    <p class="Normal para-style-override-7"><span class="char-style-override-9">Ian kafasını salladı, yüzü heyecanla parladı.</span></p>

    <p class="Normal para-style-override-7"><span class="char-style-override-9">“Evet, hemen hemen. Ocracoke adasının tam olarak neresinde olduğunu bilmiyor muydu?” diye sordu fahişeye.</span></p>

    <p class="Normal para-style-override-7"><span class="char-style-override-9">Eppie kafasını iki yana salladı.</span></p>

    <p class="Normal para-style-override-7"><span class="char-style-override-9">“Hayır, efendim. Stephen’ın orada bir evi olduğunu biliyorum, b</span><span class="char-style-override-9" xml:lang="ar-SA">üyük bir ev, ağaçların arasında</span><span class="char-style-override-9"> ama başka bir şey bilmiyorum.”</span><span class="char-style-override-9"/></p>

    <p class="Normal para-style-override-7"><span class="char-style-override-9">“Buluruz.” Roger kendinden çıkan sesle şaşırdı, çünkü</span><span class="char-style-override-9" xml:lang="ar-SA"> içinden </span><span class="char-style-override-9" xml:lang="ar-SA">konuşmak istemişti.</span></p>

    <p class="Normal para-style-override-7"><span class="char-style-override-9">Manfred huzursuz bir haldeydi. Öne eğildi, elini Eppie’ninkinin üstüne koydu.</span></p>

    <p class="Normal para-style-override-7"><span class="char-style-override-9">“Efendim bulunca... kimseye söylemeyeceksiniz, değil mi? Yani, Eppie’nin size anlattığını? Bay Bonnet tehlikeli bir adam; kıza onun yüzünden zarar gelsin istemem.” Yüzü kızararak ona gülümseyen genç kadına döndü.</span></p>

    <p class="Normal para-style-override-7"><span class="char-style-override-9">“Onun hakkında bir şey söylemeyeceğiz, hayır,” dedi Claire ikna edici bir sesle. Konuşurlarken hem Manfred’i, hem de Hepzibah’ı dikkatle incelemişti; masanın üstünden uzanıp Manfred’in alnına, tahriş izine benzeyen bir beneğe dokundu. “Tehlike demişken... kızın Stephen Bonnet’den çok </span><span class="italik char-style-override-8">senden</span><span class="char-style-override-9"> çekeceği varmış gibi duruyor, genç adam. Haberi var mı?”</span></p>

    <p class="Normal para-style-override-7"><span class="char-style-override-9">Manfred’in benzi biraz daha soldu; Roger o anda ilk kez fark etti ki genç adamın gerçekten de çok hasta bir hali vardı. Yüzü incelmiş, kırışmıştı.</span></p>

    <p class="Normal para-style-override-7"><span class="char-style-override-9">“Anlattım </span><span class="italik char-style-override-8">Frau</span><span class="char-style-override-9"> Fraser. Hiç saklamadım.”</span></p>

    <p class="Normal para-style-override-7"><span class="char-style-override-9">“Ha, frengi mi?” Hepzibah umursamazca sormuştu ama yine de Manfred’in elini daha da sıktı. “Evet, söyledi bana. Fakat benim için önemi yok, ona söylemiştim. Hatta daha önce, hiç haberim olmadan, frengisi olan erkeklerle olmuştum da. Kaparsam da... yani, Tanrı’nin takdiri, değil mi?”</span></p>

    <p class="Normal para-style-override-7"><span class="char-style-override-9">“Değil,” dedi Roger kıza, son derece kibarca. “Hayır. Bayan Claire senden ve Manfred’den ne istiyorsa onları yapacaksınız. O zaman sen de iyi olacaksın, o da. Değil mi?” diye sordu, birden emin olamayıp Claire’e dönerek.</span></p>

    <p class="Normal para-style-override-7"><span class="char-style-override-9">“Olacaklar, evet,” dedi Claire duygusuzca. “Neyse ki yanımda biraz penisilin var.”</span></p>

    <p class="Normal para-style-override-7"><span class="char-style-override-9">Manfred’in yüzüne güvensiz bir ifade hâkim oldu.</span></p>

    <p class="Normal para-style-override-7"><span class="char-style-override-9">“Ama yani, </span><span class="italik char-style-override-8">meine Frau,</span><span class="char-style-override-9"> şimdi... iyileştirecek misiniz?”</span></p>

    <p class="Normal para-style-override-7"><span class="char-style-override-9">“Aynen öyle yapacağım,” dedi Claire, “sen kaçmadan önce yapmaya çalıştığım gibi.”</span></p>

    <p class="Normal para-style-override-7"><span class="char-style-override-9">Ağzı açık kalan Manfred, gözlerini kırpıştırdı. Sonra Hepzibah’a döndü; kız ona şaşkın bir yüzle bakıyordu.</span></p>

    <p class="Normal para-style-override-7"><span class="italik char-style-override-8">“Liebchen!</span><span class="char-style-override-9"> Eve dönebileceğim! </span><span class="italik char-style-override-8">Dönebileceğiz!</span><span class="char-style-override-9">” diye düzeltti hemen, kızın yüzünün değiştiğini görünce. “Evleneceğiz seninle. Eve gideceğiz,” diye tekrar etti, güzelliğine h</span><span class="char-style-override-9" xml:lang="ar-SA">âlâ</span><span class="char-style-override-9"> inanamadığı bir manzara hakkında konuşuyormuş gibi bir sesle.</span><span class="char-style-override-9"/></p>

    <p class="Normal para-style-override-7"><span class="char-style-override-9">Eppie bu işten pek emin değildi, kaşlarını çattı.</span></p>

    <p class="Normal para-style-override-7"><span class="char-style-override-9">“Ben bir fahişeyim Freddie,” diye vurguladı aklındakini. “Annen hakkında anlattıkların da yani...”</span></p>

    <p class="Normal para-style-override-7"><span class="char-style-override-9">“Ben derim ki </span><span class="italik char-style-override-8">Frau</span><span class="char-style-override-9"> Ute oğlunun geri dönüşünden o kadar memnun olacaktır ki gerisini fazla kurcalama gereği duymayacaktır,” dedi Claire, Jamie’ye bir bakış atarak. </span></p>

    <p class="Normal para-style-override-7"><span class="char-style-override-9">“Artık fahişelik yapmana gerek kalmayacak,” dedi Manfred kıza. “Ben bir silahçıyım, iyi para kazanırım. Hele ki şimdi, yaşayacağımı bilirken!” İnce yüzü birden neşeyle kıvrıldı, kollarını Eppie’nin etrafına dolayıp kızı öptü.</span></p>

    <p class="Normal para-style-override-7"><span class="char-style-override-9">“Yaa,” dedi Eppie, hâlâ kıpkırmızı ama artık mutluydu. “Ee, şey... Bu... para- ?”</span></p>

    <p class="Normal para-style-override-7"><span class="char-style-override-9">“Halledelim onu da bir an önce,” dedi Claire ayağa kalkarak. “Gel benimle.” Onun da yüzü biraz kızarmıştı. Elini Jamie’ye uzattığında kocası tuttu, şefkatle sıktı.</span></p>

    <p class="Normal para-style-override-7"><span class="char-style-override-9">“Gidip işleri halledelim biz,” dedi Jamie, Ian’la Roger’a bakarak. “Şansımız yaver giderse bu akşam yelken açarız.”</span></p>

    <p class="Normal para-style-override-7"><span class="char-style-override-9">“Ah!” Eppie ayağa kalkıp Claire’i takip etmişti bile ama aklına o anda bir şey gelince Jamie’ye döndü, elini ağzına koydu. “Aklıma bir şey daha geldi.” Kızın tatlı yüzü konsantrasyonla kasıldı. “Evinin etrafında vahşi atlar var. Ocracoke’ta. Stephen bir defa bahsetmişti onlardan.” Erkeklere göz gezdirdi. “İşinize yarayabilir dedim.”</span></p>

    <p class="Normal para-style-override-7"><span class="char-style-override-9">“Yarayabilir,” dedi Roger. “Teşekkür ederim. Tanrı seni korusun.”</span></p>

    <p class="Normal para-style-override-7"><span class="char-style-override-9">Dışarı çıkıp rıhtıma doğru hareketlenene kadar farkına varmadı: yüzük h</span><span class="char-style-override-9" xml:lang="ar-SA">âlâ</span><span class="char-style-override-9"> elinde sımsıkı duruyordu. Neydi o Ian’ın dediği?</span></p>

    <p class="Normal para-style-override-7"><span class="italik char-style-override-8">“Bir tılsım seçersin ya da daha doğrusu, o seni seçer.”</span></p>

    <p class="Normal para-style-override-7"><span class="char-style-override-9">Elleri Brianna’nınkilerden biraz daha büyüktü ama yine de yüzüğü zorla parmağına geçirdi ve öteki elini etrafına kapadı.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Ter içinde, huzursuz bir uykudan uyandı, annelik içgüdüsü tavan yapmıştı. Yataktan yarı yarıya kalkmış ve güdülerinin rehberliğinde, Jemmy’nin karyolasının normalde olması gerektiği yere doğru hareketlenmişti ki o anda bileğine bir el yapıştı ve koparacakmış gibi çekti.</span></p>

    <p class="Normal para-style-override-7"><span class="char-style-override-9">Sersemledi, panikle irkildi. Kafasının üstünden, güverteden gelen ayak sesleriyle anladı ki kulağına gelen huzursuzlanma sesi Jemmy’den değil, yan tarafındaki karanlıktan gelmişti.</span></p>

    <p class="Normal para-style-override-7"><span class="char-style-override-9">“Gitme,” diye fısıldadı adam ve parmaklarını Brianna’nın bileğinin içindeki yumuşak deriye batırdı.</span><span class="char-style-override-9"/></p>

    <p class="Normal para-style-override-7"><span class="char-style-override-9">Kendini kurtaramayınca Bonnet’ye öteki eliyle uzanıp ittirdi. Islak saçlar, yanan bir ten, soğuk terleri parmağında hissedince Brianna şaşırdı.</span></p>

    <p class="Normal para-style-override-7"><span class="char-style-override-9">“Ne oldu?” diye fısıldadı, içgüdüsel olarak ona doğru kaydı. Tekrar uzandı, adamın başına dokundu, saçlarını düzeltti - uyandığında zaten bunları yapmaya hazırdı. Elinin yarı bilinçle ona değişini bir an durdurmak istedi ama durdurmadı. Sanki bu birden yükselen, içinden fışkıran annelik duygusu artık dizginlenemeyecek bir hale gelmişti, tıpkı bebeğin ağladığını duyunca annelerin göğsünden</span><span class="char-style-override-9" xml:lang="ar-SA"> süt gelmesi gibi</span><span class="char-style-override-9">ydi.</span></p>

    <p class="Normal para-style-override-7"><span class="char-style-override-9">“İyi misin?” Sesini alçak ve sözcüklerin izin verdiği kadar duygusuz tuttu. Sonra elini kaldırdı; Bonnet kıpırdandı, ona doğru döndü, kafasını Brianna’nın kasık kıvrımına doğru bastırdı.</span></p>

    <p class="Normal para-style-override-7"><span class="char-style-override-9">“Gitme,” dedi tekrar ve nefesi, sanki ağlıyormuş gibi birden kesildi. Kısık ve boğuk bir sesle konuşuyordu ama Brianna bu tonu daha önce duymuştu.</span></p>

    <p class="Normal para-style-override-7"><span class="char-style-override-9">“Buradayım.” Bonnet’nin tuttuğu bilek artık uyuşmaya başlamıştı. Brianna öteki elini adamın omzuna koydu, bunun kalacağı yönünde bir güvence vermesini, böylece bileğinin serbest kalmasını umdu.</span></p>

    <p class="Normal para-style-override-7"><span class="char-style-override-9">Bonnet elini gevşetti ama hemen sonra uzanıp Brianna’yı belinden kavradı ve yatağa geri çekti. Seçeneği olmayan Brianna da karşı koymadı ve sessizce yattı, Bonnet’nin haşin ve sıcak nefesi sırtını ısıttı.</span></p>

    <p class="Normal para-style-override-7"><span class="char-style-override-9">Adam sonunda Brianna’yı bıraktı ve iç geçirerek sırt üstü yattı. Brianna da dikkatlice sırt üstü uzandı, aralarında beş santimlik bir fark olmasına dikkat etti. Gümüşi ay ışığı, arkadaki pencerelerden içeri giriyordu; Brianna ışığı alnından ve yanağından yansıtan adamın siluetini görebiliyordu.</span></p>

    <p class="Normal para-style-override-7"><span class="char-style-override-9">“Kâbus mu?” dedi birden. Alaycı bir şekilde konuşmak istemişti ancak kalbi uyandığından beri panikle attığından ötürü, sesi de çekingen çıkmıştı.</span></p>

    <p class="Normal para-style-override-7"><span class="char-style-override-9">“Evet, evet,” dedi Bonnet, iç çekerek. “Aynı şey. Sürekli görüp dururum ama yine de sonuna gelene kadar uyanamam hiç, yani başımın üstü sularla kaplanana kadar.” Elini burnunun altına götürdü, bir çocuk gibi burnunu çekti.</span></p>

    <p class="Normal para-style-override-7"><span class="char-style-override-9">“Yaa...” Brianna detayları sormadı, samimiyetleri ilerlesin istemedi. İstediği çok başka bir şeydi.</span></p>

    <p class="Normal para-style-override-7"><span class="char-style-override-9">“Çocukluğumdan beri boğulduğumu görürüm rüyamda,” dedi Bonnet ve normalde kendine güven dolu olan sesi fena halde titredi. “Deniz üstüme gelir ve ben hareket edemem - hem de hiç. Dalgalar kıyıya yaklaşırlarken beni öldüreceklerini bilirim ama hareket etmem mümkün değildir.” Eliyle istemsizce çarşafı çekti, Brianna’nın altındaki kısım boşa çıktı.</span></p>

    <p class="Normal para-style-override-7"><span class="char-style-override-9">“Su gri, çamurludur ve içinde bir </span><span class="char-style-override-9" xml:lang="ar-SA">şeyler yüzer. Deniz benim işimi bitirmek için onları içi</span><span class="char-style-override-9">nde tutar - sonra yaratıklar kendi işlerine dönerler.”</span></p>

    <p class="Normal para-style-override-7"><span class="char-style-override-9">Brianna adamın sesindeki korkuyu fark etti ve ondan biraz daha uzaklaşmakla ona kollarını şefkatle açmak arasında gidip geldi.</span></p>

    <p class="Normal para-style-override-7"><span class="char-style-override-9">“Rüya sadece,” diyebildi sonunda, gözlerini kaldırıp güvertenin en fazla bir metre uzakta olan ahşaplarına bakarak. Keşke asıl o anda kendisi rüyada olsaydı!</span></p>

    <p class="Normal para-style-override-7"><span class="char-style-override-9">“Yoo, hayır,” dedi Bonnet, karanlığın içinden gelen sesi artık bir fısıltıydı. “Yoo, bu denizin bana seslenişi. Beni çağırıyor, anladın mı?”</span></p>

    <p class="Normal para-style-override-7"><span class="char-style-override-9">Sonra, aniden Brianna’ya doğru kaydı, onu kendisine çekti ve bastırdı. Brianna kaskatı kesildi, nefessiz kaldı; Bonnet de bunlara tepki olarak, bir köpekbalığı misali daha da sıktı.</span></p>

    <p class="Normal para-style-override-7"><span class="char-style-override-9">Korkma sırası, o an Leroi’un uyandığını fark eden Brianna’ya geçti. Yaşadığı panik, kâbusunun verdiği rahatsızlık, adama hamile kadınlarla seks yapmama prensibini unutturabilirdi. Bu, Brianna’nın isteyeceği en son ama </span><span class="italik char-style-override-8">en son</span><span class="char-style-override-9">...</span></p>

    <p class="Normal para-style-override-7"><span class="char-style-override-9">“Şşş,” dedi adama sertçe ve kafasını okşayıp omzuna yatırdı, sırtını okşadı. “Şşş. Geçecek. Rüyaydı sadece. Sana bir şey olmasına izin vermem, hiçbir şey zarar veremez sana. Tamam, geçti, şşş.”</span></p>

    <p class="Normal para-style-override-7"><span class="char-style-override-9">Kendi gözleri kapalı halde Bonnet’yi okşamaya, teselli etmeye devam etti, o sırada içten içe avuttuğunun kâbustan uyanmış Jemmy olduğunu, o anda sessiz kulübelerinde, cansız </span><span class="char-style-override-9" xml:lang="ar-SA">şömine ateşiyle ısındıklarını, Jem’in küçük bedeninin güven içinde kendini </span><span class="char-style-override-9">bıraktığını, tatlı minik oğlanın saçının kokusunu hayal etti.</span></p>

    <p class="Normal para-style-override-7"><span class="char-style-override-9">“Boğulmana izin vermem,” diye fısıldadı. “Söz. İzin vermem.”</span></p>

    <p class="Normal para-style-override-7"><span class="char-style-override-9">Tekrar tekrar söyledi ve usul usul adamın nefeslerinin yavaşladığını, elinin gevşediğini, uykusunun geldiğini hissetti. Yine de artık hipnotik bir mırıltı halini alan kelimeleri tekrar etmeye devam etti. Sözcükler geminin aşındırdığı suların sesinde kaybolmaya başladığında, Brianna artık yanındaki adamla değil, içinde uyumakta olan çocukla konuşuyordu.</span></p>

    <p class="Normal para-style-override-7"><span class="char-style-override-9">“Sana hiçbir şeyin zarar vermesine izin vermem. </span><span class="italik char-style-override-8">Hiçbir şeyin</span><span class="char-style-override-9">... Söz.”</span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>