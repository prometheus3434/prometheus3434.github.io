<html xmlns="http://www.w3.org/1999/xhtml">
<head>
  <title>karvekul2-34</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-29"><span class="bold">84. Marulların Arasında</span></p>

    <p class="Normal"><span class="bold"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Salağın teki -ya da bir çocuk- bahçe kapımı açık bırakmıştı. Hızlandım, uzun süredir açık olmadığını umdum. Bütün gece açık kaldıysa, geyikler bütün marulları, soğanları ve yerde biten her şeyi silip süpürmüştü, bundan şüphem-</span></p>

    <p class="Normal para-style-override-7"><span class="char-style-override-9">Birden ciyakladım; ince, şapka iğnesi gibi bir şey boynuma saplanmıştı. Oraya refleksle şaplak attım - şakaklarımda hissettiğim elektriklenmeyle görüşümün önüne adeta beyaz bir perde çekildi, sonra gözyaşları ve dirseğimin içinde sertçe bir batma. Arılar.</span></p>

    <p class="Normal para-style-override-7"><span class="char-style-override-9">Tökezleye tökezleye patikada ilerlemeye devam ederken önümün tamamen onlarla kaplı olduğunu fark ettim; iğnelerini çıkarmışlardı, öfkelilerdi. Çalıların arasından geçtikten sonra, yaşlarla kaplı gözlerimle çok geç fark ettim ki bir kovan dolusu arı boğuk vızıltılarla savaş çığlıkları atıyordu.</span></p>

    <p class="Normal para-style-override-7"><span class="char-style-override-9">Ayı! İ</span><span class="char-style-override-9" xml:lang="ar-SA">çeriye ayı girmişti, kahretsin! İlk arı iğnesiyle ikincisi arasındaki yarım saniyede, kapının yanında, toprağın içinde yan yatmış olan kovan, içinden çıkan petek ve ballar gözüme çarptı.</span></p>

    <p class="Normal para-style-override-7"><span class="char-style-override-9">Küfürler savurarak dalların altına eğildim, kendimi otların arasına fırlattım. Boynum zonklamaya başlamıştı, şakağımdaki iğne yarası ise şişmeye, o taraftaki göz kapağını çekiştirmeye başlamıştı bile. Ayak bileğimde de bir karıncalanma hissedince, iğne derimi yaramadan refleks gösterip arıyı kovaladım.</span></p>

    <p class="Normal para-style-override-7"><span class="char-style-override-9">Gözyaşlarını elimle sildim, gözlerimi kırpıştırdım. Kafamın üstündeki sarı çiçekli otların üstünden birkaç sinirli arı geçti. Biraz daha ileri süründüm, saçlarıma doğru gelmekte olanları ellerimle savuşturdum, eteklerimi silkeledim. En kısa sürede oradan kaçmam lazımdı.</span></p>

    <p class="Normal para-style-override-7"><span class="char-style-override-9">Ciğerlerim, salgıladığım adrenalin ve öfke yüzünden, bir buhar motoru gibi çalışıyorlardı.</span></p>

    <p class="Normal para-style-override-7"><span class="char-style-override-9">“Tanrı’nın cezası... namussuz ayı... lanet olasıca...”</span></p>

    <p class="Normal para-style-override-7"><span class="char-style-override-9" xml:lang="ar-SA">İçimden çığlık çığlığa üstüne koşarak ayıyı korkutmak geliyordu. Ama bu dürtüye, en az onun kadar güçlü bir kendimi koruma dürtüsü karşılık verdi ve onu </span><span class="char-style-override-9">bastırdı.</span></p>

    <p class="Normal para-style-override-7"><span class="char-style-override-9">Ayağa kalktım, öfkeli arılardan kaçınmak için doğrulmadan yokuş yukarı çıkmaya başladım; bahçenin etrafında dolanıp öteki taraftan, arılardan uzak kalmış yandan aşağı inebilirdim. Oradan patikaya ulaşıp eve d</span><span class="char-style-override-9" xml:lang="ar-SA">önebilir, yardım getirebilirdim -</span><span class="char-style-override-9"> bu canavardan kurtulmak için silahlara ihtiyaç duyulacağını sanıyordum.</span></p>

    <p class="Normal para-style-override-7"><span class="char-style-override-9">Sessiz olmak için bir sebebim olmadığına karar vererek çalıların arasından hışırtılar çıkararak geçtim, kütüklere çarparak, tökezleyerek ilerledim. Ayıya bakmaya çalıştım ama asma yaprakları bana kendileri ve güneş gölgeleri dışında bir şey göstermeyecek kadar gürleşmişlerdi. Yüzümün yan tarafı alev almış gibiydi. Kalbimin her atışında trigeminal sinirim</span><span class="char-style-override-18">7</span><span class="char-style-override-9"> zonkluyor, kaslarımın titreşip gözümün fena halde yaşarmasına neden oluyordu.</span></p>

    <p class="dip" xml:lang="en-GB">7 Yüzün hissedilmesini, ısırma ve çiğneme gibi motor fonksiyonların yerine getirilmesini sağlayan özel bir sinir. (Ç.N.)<span class="char-style-override-13"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9" xml:lang="ar-SA">İlk arının patikada beni soktuğu yerin hemen altına çıktım</span><span class="char-style-override-9"> - bahçe sepetim orada duruyordu, eşyalar yere saçılmıştı. Otları biçip kökleri deşmeye kadar her şey için kullandığım bıçağı elime aldım; bu güdük, on beş santimlik bir çeliğe sahip alet ayıyı pek korkutmayacaksa da elimde olmasının daha iyi olacağını düşünmüştüm.</span></p>

    <p class="Normal para-style-override-7"><span class="char-style-override-9">Açık kap</span><span class="char-style-override-9" xml:lang="ar-SA">ıya baktım, koşmaya hazırlandım</span><span class="char-style-override-9"> ama... bir şey göremedim. Mahvolmuş kovan tıpkı daha önce gördüğüm gibi, petekleri kırılmış ve ezilmiş halde, etrafa yoğun bir bal kokusu yayarak yerde yatıyordu. Ancak petekler dağılmamıştı; kırık sütunlar h</span><span class="char-style-override-9" xml:lang="ar-SA">âlâ</span><span class="char-style-override-9"> kovanın tabanına yapışık haldeydi.</span></p>

    <p class="Normal para-style-override-7"><span class="char-style-override-9">Kulağımın dibinden kötü niyetli bir arı aniden geçince eğildim ama kaçmadım. Ortalık sessizdi. Nefes alışverişimi düzene sokmaya, gümbürdeyen kalp atışlarımın arasında bir şeyler duymaya çalıştım. Ayılar sessiz olmazlardı, buna ihtiyaçları da yoktu. Burun çekiş, yutkunma sesleri duymam gerekiyordu aslında, belki bunlara eklenen ani dal çatırtıları, uzun bir dilin şaklayışı… fakat hiçbir şey yoktu.</span></p>

    <p class="Normal para-style-override-7"><span class="char-style-override-9">Patika üzerinde dikkatlice yukarı çıkmaya başladım, her adımımda biraz duraksayıp kaçma ihtimalime karşın tetikte kaldım. Beş metre ötemde büyükçe bir meşe vardı; ayı saldırsa yetişip tırmanabilir miydim?</span></p>

    <p class="Normal para-style-override-7"><span class="char-style-override-9">Bünyem elverdiğince kulak kesildim ancak asma yapraklarının yumuşak hışırtılarıyla sinirli arı vızıltıları hariç bir şey duyamadım. Kovanlarının etrafında toplanan hayvanların sesi de biraz azalmıştı.</span></p>

    <p class="Normal para-style-override-7"><span class="char-style-override-9">Gitmişti, gitmiş olmalıydı. Dikkatimi yitirmeden yaklaştım, bıçağımı bırakmadım.</span></p>

    <p class="Normal para-style-override-7"><span class="char-style-override-9">Burnuma gelen kan kokusuyla kızı görmem bir oldu. Marul yatağında yatıyordu, eteği kalkmıştı, marulların arasında muazzam bir çiçek gibi görünüyordu.</span></p>

    <p class="Normal para-style-override-7"><span class="char-style-override-9">Onun yanına gidişimi hiç hatırlamadan kendimi yanında diz çökerken buldum. Bileğini tuttuğumda kolu h</span><span class="char-style-override-9" xml:lang="ar-SA">âlâ sıcaktı. O küçük, kırılgan kemikler... Kol sıcaktı, evet ama gevşekti ve nabız yoktu. </span><span class="italik char-style-override-8">Herhalde olmayacak,</span><span class="char-style-override-9"> dedi içimdeki kalpsiz gözlemci, </span><span class="italik char-style-override-8">boğazı kesilmiş, her yer kan olmuş; atardamarın kan pompalamadığını görüyorsun. Ölmüş.</span></p>

    <p class="Normal para-style-override-7"><span class="char-style-override-9">Malva’nın gri gözleri şaşkınlıkla ardına kadar açılmış, şapkası düşmüştü. Bileğini daha sertçe tuttum, sanki olmayan nabzı daha derinlerde bulabilecek, o hayati belirtiyi geri getirebilecekmişim gibi... başardım da. Kızın karnındaki şişlik çok yavaşça hareket etti. Hareketsiz kolu hemen bırakıp bıçağımı elime aldım, eteğin kenarını kesmeye başladım.</span></p>

    <p class="Normal para-style-override-7"><span class="char-style-override-9">Düşünmeden, korkmadan, tereddütsüz hareket ediyordum. Bıçak ve baskı dışında bir şey yoktu. İkiye ayrılan et, o küçük ihtimal, o müthiş ihtiyacın paniği...</span></p>

    <p class="Normal para-style-override-7"><span class="char-style-override-9">Göbek deliğinden kasığa kadar bir yarık açtım, gevşek kası kuvvetle ittirdim. Rahmi zedelemiştim ama fark etmezdi. Rahim duvarını hızlı ama dikkatli bir şekilde kesip bıçağı bıraktım, ellerimi Malva Christie’nin derinliklerine daldırıp h</span><span class="char-style-override-9" xml:lang="ar-SA">âlâ</span><span class="char-style-override-9"> ılık olan kanların içindeki çocuğu tuttum, yokladım, çevirdim. Onu kurtarabilmek için, mutlak ölümden çıkarabilmek için, hava almasını, nefes almasını sağlayabilmek için bütün varlığımı oraya yoğunlaştırdım. Malva’nın vücudu sonunda dayanamadı ve ben var gücümle çekince bebeği fırlattı.</span></p>

    <p class="Normal para-style-override-7"><span class="char-style-override-9">Aniden elimde bulduğum bebeğin yüzündeki kanı, mukusu sildim, ciğerlerine çok yavaşça hava üfledim. Ciğerlerin alveolleri örümcek ağları gibi, çok incedirler. Göğsünün üstüne iki parmağımla bastırdım... sonunda, o minik, zarif hareketliliği hissettim. O içgüdüsel küçük kıpırdanmalar sonunda oradaydı - ve sonra, hemen sonra, o küçük hayat belirtisi, o minik kıvılcım kaybolmaya başladı. Minicik, oyuncağa benzeyen, h</span><span class="char-style-override-9" xml:lang="ar-SA">âlâ sıcacık olan bedene sımsıkı sarıldım, dakikalardır içimde kalanları o an haykırdım.</span></p>

    <p class="Normal para-style-override-7"><span class="char-style-override-9">“Gitme,” dedim. “Gitme, gitme, lütfen gitme.” Ama vücuttaki hareketlilik, mucizevî bir elektrik dalgası gibi gelmiş olan o nimet yok oluyor, titrek bir mum alevi gibi olan o canlılık, fitilin ucundaki minik bir kırmızılık haline gelmek üzere ufalıyordu - ondan sonrası... karanlık.</span></p>

    <p class="Normal para-style-override-7"><span class="char-style-override-9">Beni bulduklarında h</span><span class="char-style-override-9" xml:lang="ar-SA">âlâ</span><span class="char-style-override-9"> o mükemmel güneşin altında, kanlar içinde, kucağımda bebeğin cansız bedeni, yanımda da Malva Christie’nin cesediyle ağlamaya devam ediyordum.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>