<html xmlns="http://www.w3.org/1999/xhtml">
<head>
  <title>karvekul2-75</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-68"><span class="bold">124. Kral’ın Malı</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Gecenin geri kalanını kulübenin zemininde uyuyarak ya da en azından uzanarak geçirdik. Buglar, Kaz ve onun kardeşi Parlayan Su -adam Kaz ve kendisini Jamie’nin “oğulları” olarak tanıtarak kafamı karıştırmıştı- Skoçi ve Ian da bizimleydi. Sabah Şakıyan Kuş’un köyünü ziyarete giderlerken -Alexander Cameron da en az ötekiler kadar Kızılderili, diye düşünmeye başlamıştım-</span><span class="char-style-override-9" xml:lang="ar-SA"> Kızılderililer Jamie’yle Ian’ın yoluna çı</span><span class="char-style-override-9">kıp onlarla birlikte avlanmış, Jamie’nin misafirperverliğini minnetle kabul etmişler.</span></p>

    <p class="Normal para-style-override-7"><span class="char-style-override-9">“Beklediğimden iyi bir karşılamaydı Ayı </span><span class="char-style-override-9" xml:lang="ar-SA">Öldüren</span><span class="char-style-override-9">!” dedi Kaz gülerek.</span></p>

    <p class="Normal para-style-override-7"><span class="char-style-override-9">Donner’ın kim olduğunu sormadılar, evin yanık yığınını mezar bellemiş olan diğer adamlardan da bahsetmediler. Yalnızca eter hakkında hayret dolu sorular sordular, kafalarını inanamaz bir tavırla iki yana sallayarak yangını izlediler.</span></p>

    <p class="Normal para-style-override-7"><span class="char-style-override-9">Jamie’ye gelince, onlara neden Sabah Şakıyan Kuş’un köyüne gittiklerini sormadığını fark ettim - ve Cherokeeler’den bazılarının Kral’ı desteklemeye karar verdiklerini duymak istemediği sonucunu çıkardım. Konuşmaları dinledi ama kendisi pek dahil olmadı, zamanını genellikle yangından kurtarılmış olanları karıştırarak geçirdi. Pek değerli bir şey yoktu - vaka defterimden birkaç yanık sayfa, birkaç kalaylı kaşık, bir mermi kalıbı. Ama sonunda benim yanımda uykuya daldığında, yumruğunu bir şeyin etrafına sardığını gördüm. Karanlığın içinde dikkatle bakınca, kiraz</span><span class="char-style-override-9" xml:lang="ar-SA"> ağacından</span><span class="char-style-override-9"> yontulma yılanın kafasını seçmeyi başardım.</span></p>

    <p class="Normal para-style-override-7"><span class="char-style-override-9" xml:lang="ar-SA">Şafaktan hemen sonra uyandım; Aidan tepemde dikilmişti, Adso kollarındaydı.</span></p>

    <p class="Normal para-style-override-7"><span class="char-style-override-9">“Kediciğinizi yatağımda buldum,” diye fısıldadı oğlan. “Onu istiyor musunuz?”</span></p>

    <p class="Normal para-style-override-7"><span class="char-style-override-9">Tam reddetmek üzereyken Adso’nun gözlerindeki bakışı gördüm. Normalde küçük çocuklara büyük bir tolerans gösterirdi ama Aidan onu karnından, sanki bir çamaşır parçası gibi tuttuğu için kedinin arka bacakları komik hareketlerle havayı tekmelemekteydi.</span></p>

    <p class="Normal para-style-override-7"><span class="char-style-override-9">“Evet,” dedim, sesim dumandan dolayı h</span><span class="char-style-override-9" xml:lang="ar-SA">âlâ</span><span class="char-style-override-9"> çatallıydı. “Ver canım.”</span></p>

    <p class="Normal para-style-override-7"><span class="char-style-override-9">Doğruldum, kediyi alırken evdekilerin çoğunun h</span><span class="char-style-override-9" xml:lang="ar-SA">âlâ </span><span class="char-style-override-9">battaniyelerin içinde uyumakta olduğunu gördüm. İki istisna göze çarpıyordu: Jamie’yle Arch Bug ortalıkta değildi. Ayağa kalktım, kapının yanından Amy’nin pelerinini ödünç aldım ve dışarı çıktım.</span></p>

    <p class="Normal para-style-override-7"><span class="char-style-override-9">Kar gece durmuştu ama yine de yerde beş-on santimlik kalınlığa ulaşmıştı. Adso’yu çat</span><span class="char-style-override-9" xml:lang="ar-SA">ı</span><span class="char-style-override-9"> saçaklarının altına, karsız zemine koydum ve sonra, sakinleşmek için derin bir nefes alarak, eve bakmak için döndüm.</span></p>

    <p class="Normal para-style-override-7"><span class="char-style-override-9">Mürekkep karası, sert görünümlü yanık kalıntılardan buhar yükseliyordu. Evin yalnızca yarısı tamamen yanmıştı; batıdaki duvar h</span><span class="char-style-override-9" xml:lang="ar-SA">âlâ</span><span class="char-style-override-9"> sağlamdı, taştan baca gövdesi de. Kalan ise yanmış tahtalar ve kül yığınından ibaretti, grileşmişlerdi bile. Üst kat tamamen yok olmuştu, ameliyathaneme gelince de...</span></p>

    <p class="Normal para-style-override-7"><span class="char-style-override-9">Kafamı çevirdim, evin arkasından sesler gelmişti. Jamie’yle Arch odunluktaydılar, kapıyı açık bırakmışlardı; içeride, yüz yüze olduklarını görebiliyordum. Jamie beni fark etti ve kafasıyla yanlarına çağırdı.</span></p>

    <p class="Normal para-style-override-7"><span class="char-style-override-9">“Günaydın Arch,” dedim, eski kâhyamıza bakarak. “Nasılsın?”</span></p>

    <p class="Normal para-style-override-7"><span class="char-style-override-9">“Daha iyi günlerim oldu </span><span class="italik char-style-override-8">a nighean</span><span class="char-style-override-9">, sağ ol,” dedi nazikçe ve öksürdü. Sesi dumandan dolayı sert bir fısıltıdan öteye gitmiyordu. Elleri ve yüzü, su toplamış kabarcıklarla doluydu. Ama kaşlarıyla saçlarından başka bir sorunu yok gibiydi.</span></p>

    <p class="Normal para-style-override-7"><span class="char-style-override-9">“Arch bana açıklama yapmak üzereydi Sassenach.” Jamie ayağıyla ahşap tozunun içinde yatmakta olan altın külçeyi gösterdi. “Değil mi Arch?”</span></p>

    <p class="Normal para-style-override-7"><span class="char-style-override-9">Sesi hoş bir tınıyla çıkmıştı ama içindeki sertliği benim gibi Arch da fark etti. Fakat kaşları olsun ya da olmasın, Arch Bug öyle itilip kakılacak bir tip değildi.</span></p>

    <p class="Normal para-style-override-7"><span class="char-style-override-9">“Sana bir açıklama borçlu değilim </span><span class="italik char-style-override-8">Seaumais mac Brian</span><span class="char-style-override-9">,” dedi adam, aynı sıcak sesle.</span></p>

    <p class="Normal para-style-override-7"><span class="char-style-override-9">“Sana açıklama </span><span class="char-style-override-9" xml:lang="ar-SA">şansı </span><span class="char-style-override-9">tanıyorum adam, tercihi değil.” Jamie tatlı tonunu terk etti. Üstü isle kaplıydı ama kaşları yerli yerindeydi ve gayet iyi kullanılıyorlardı. Bana döndü, altını gösterdi.</span></p>

    <p class="Normal para-style-override-7"><span class="char-style-override-9">“Daha önce görmüştün, değil mi?”</span></p>

    <p class="Normal para-style-override-7"><span class="char-style-override-9">“Tabii ki.” Son görüşümde fener ışığıyla parlıyordu ve Hector Cameron’ın mozolesinde, diğerleriyle birlikte bir mezarın dibinde duruyordu. Külçelerin de ortadaki damganın da şekilleri son derece özgündü. “Fransa Kralı Louis eğer bir başkasına böyle bir miktar altın göndermediyse ki hiç sanmam, bu Jocasta’nın sakladığı servetten bir parça.”</span></p>

    <p class="Normal para-style-override-7"><span class="char-style-override-9">“Hiç de öyle değil, asla da olmadı,” diye sertçe itiraz etti Arch.</span></p>

    <p class="Normal para-style-override-7"><span class="char-style-override-9">“Yaa?” Jamie kalın kaşlarından birini ona kaldırdı. “Peki kime aitti, Jocasta’ya ait değildiyse? Kendinde mi hak görüyorsun?”</span></p>

    <p class="Normal para-style-override-7"><span class="char-style-override-9">“Görmüyorum.” Arch tereddüt etti, ama konuşma güdüsü kuvvetliydi. “Bu külçe Kral’ın Malı,” dedi ve yaşlı ağzını sertçe kapattı.</span></p>

    <p class="Normal para-style-override-7"><span class="char-style-override-9">“Ne, kral- yaa,” dedim sonunda anlayarak. “O kral.”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Le roi, c’est mort</span><span class="italik char-style-override-12">15</span><span class="char-style-override-9">,” dedi Jamie sessizce, kendi kendine konuşurmuşçasına. Arch ona öfkeyle döndü.</span></p>

    <p class="dip" xml:lang="en-GB">15<span xml:lang="tr-TR"> Fr. Kral öldü. (E.N.)</span><span class="char-style-override-13"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">“İskoçya öldü mü?”</span></p>

    <p class="Normal para-style-override-7"><span class="char-style-override-9">Jamie bir nefes aldı ama hemen yanıt vermedi. Bana odun yığından bir tane alıp üstüne oturmamı işaret etti, aynısını Arch’a önerdi ve sonra yanıma oturdu.</span></p>

    <p class="Normal para-style-override-7"><span class="char-style-override-9">“İskoçya, son oğlu öldüğünde ölecek </span><span class="italik char-style-override-8">a charaid,</span><span class="char-style-override-9">” dedi, etrafımızdaki dağları ve höyükleri eliyle kapsayan bir hareket yaptı - tabii içlerinde barınan insanları da. “Kaç kişi var? Kaç olacak? İskoçya yaşıyor ama İtalya’da değil.” Roma’yı kastetmişti, Charles Stuart’ın içerek kendini harap ettiği, içinde kalan taht rüyasını alkolle erittiği yeri.</span></p>

    <p class="Normal para-style-override-7"><span class="char-style-override-9">Arch bunu duyunca gözlerini kıstı ama inatla susmaya devam etti.</span></p>

    <p class="Normal para-style-override-7"><span class="char-style-override-9">“Sen üçüncü adamdın, değil mi?” diye sordu Jamie, muhatabının aldığı tavrı önemsemeyerek. “Altın ilk Fransa’dan geldiğinde sahildeki üçüncü adamdın. Dougal MacKenzie üçte birini aldı, Hector Cameron da öteki üçte birini. Dougal’ın kendi payını ne yaptığını bilemeyeceğim -</span><span class="char-style-override-9" xml:lang="ar-SA"> büyük ihtimalle Charles Stuart’a vermiştir, öyle yaptıysa da Tanrı </span><span class="char-style-override-9">ona acısın. Sen Malcolm Grant’e çalışıyordun; o gönderdi seni, değil mi? Onun adına altının üçte birini aldın. Ona verdin mi?”</span></p>

    <p class="Normal para-style-override-7"><span class="char-style-override-9">Arch yavaşça kafasını salladı.</span></p>

    <p class="Normal para-style-override-7"><span class="char-style-override-9">“Güvenilerek verilmişti,” dedi, sesi çatladı. Boğazını temizledi ve tükürdü, balgamı siyah renkle dalgalanmıştı. “Bana güvenilerek, sonra da Grant’e- onun altınları kral</span><span class="char-style-override-9" xml:lang="ar-SA">ın oğluna vermesi gerekiyordu.”</span></p>

    <p class="Normal para-style-override-7"><span class="char-style-override-9">“Verdi mi?” diye sordu Jamie merakla. “Yoksa o da Hector Cameron gibi, çok geç olduğunu mu düşündü?”</span></p>

    <p class="Normal para-style-override-7"><span class="char-style-override-9" xml:lang="ar-SA">Çok geç olmuştu gerçekten; o noktada, artık dava yitmişti</span><span class="char-style-override-9"> - herhangi bir meblağdaki altının durumu değiştireceği yoktu. Arch dudaklarını öyle bir kastı ki neredeyse görünmez hale geldiler.</span></p>

    <p class="Normal para-style-override-7"><span class="char-style-override-9">“Ne yaptıysa yaptı,” demekle yetindi. “Ne yapması gerektiğini düşündüyse onu yaptı. O para klanın refahı için harcandı. Fakat Hector Cameron bir haindi, tıpkı karısı gibi.”</span></p>

    <p class="Normal para-style-override-7"><span class="char-style-override-9">“O çadırda Jocasta’yla konuşan sendin,” dedim birden anlayarak. “Büyük Toplantı’da, Jamie’yle tanıştığında... onu bulmaya gelmiştin, değil mi?”</span></p>

    <p class="Normal para-style-override-7"><span class="char-style-override-9">Arch konuşmama şaşırdı ama kafasını hafifçe eğerek önermemi onayladı. Jamie’nin yakınında olmasının nedeninin Jocasta olup olmadığını merak ettim.</span></p>

    <p class="Normal para-style-override-7"><span class="char-style-override-9">“Bu da” -ayağımla altını dürttü- “Roger ve Duncan’la birlikte balıkçıları getirmeye gittiğinde bulduğun bir şey.” Jocasta’da h</span><span class="char-style-override-9" xml:lang="ar-SA">âlâ</span><span class="char-style-override-9"> Hector’un Fransız altınından aldığı payın durduğunun kanıtı.</span></p>

    <p class="Normal para-style-override-7"><span class="char-style-override-9">“Benim merak ettiğim,” dedi Jamie, parmağını burnunun uzun, düz kemerinde dolandırarak, “kalanını nasıl bulup kaçırdığın.”</span></p>

    <p class="Normal para-style-override-7"><span class="char-style-override-9">Arch dudaklarını bir an kastı, sonra isteksizce salıverdi.</span></p>

    <p class="Normal para-style-override-7"><span class="char-style-override-9">“Çok zor olmadı. Hector’ın mezarındaki tuzu gördüm, siyah kölelerin uzak duruşlarını da... Rahat uyumuyorsa hiç şaşırmam dedim kendi kendime ama altın onun yanında değil de başka nerede güvende olabilirdi ki?” Solgun gözleri soğuk</span><span class="char-style-override-9" xml:lang="ar-SA">ça</span><span class="char-style-override-9"> parladı. “Hector Cameron’ı biraz tanırdım. Ölmediği sürece hiçbir şeyden vazgeçmezdi.”</span></p>

    <p class="Normal para-style-override-7"><span class="char-style-override-9">Arch kâhya olarak, alışveriş ve takas için Cross Creek’e sürekli gidip geliyordu. Genelde River Run’a misafir olmazdı ama araziyi tanıyabilecek kadar kalmıştı orada. Eğer birisi mozolede gece yarısı bir siluet gördüyse - eh, herkes bunun Hector Cameron’ın tuzlarla hapsedilmiş hayaleti olduğunu biliyordu; kimse incelemek için oraya yaklaşmazdı.</span></p>

    <p class="Normal para-style-override-7"><span class="char-style-override-9">Böyle olunca, Arch külçeleri birer birer çalmaya başlamış - ki bazı gidişlerinde çalmamış da. Sonunda, Duncan Innes kaybın farkına varmadan önce, bütün mezarı boşaltmış.</span></p>

    <p class="Normal para-style-override-7"><span class="char-style-override-9">“O ilk külçeyi ayırmamalıydım, şimdi anlıyorum,” dedi, külçeye üzgünce bakarak. “Başta ihtiyacımız olabileceğini düşünmüştüm - Murdina’yla ikimizin. Ondan sonra, şu Brown’u öldürmek zorunda kaldığında- ”</span></p>

    <p class="Normal para-style-override-7"><span class="char-style-override-9">Jamie’nin kafası birden dikleşti, ikimiz de adama dikkatle baktık. Arch öksürdü.</span></p>

    <p class="Normal para-style-override-7"><span class="char-style-override-9">“Pis herif artık yalnız kalınca kulübenin içinde dolanabilecek hale gelmişti; bunu da” -kafasıyla tekrar külçeyi gösterdi- “Murdina’nın çalışma çantasında bulmuş. Ne olduğunu anlayamamış tabii ama bizim gibi zavallı insanlarda bulunmaması gereken bir şey olduğunu fark etmiş.” İnce dudaklar</span><span class="char-style-override-9" xml:lang="ar-SA">ı tekrar kasıldı. Hatırladım ki</span><span class="char-style-override-9"> bir zamanlar Grant klanının reisi Grant’in ana kiracısıydı - değerli bir adamdı yani. Bir zamanlar.</span></p>

    <p class="Normal para-style-override-7"><span class="char-style-override-9">“Bu adam Murdina’ya altını sormuş, o da konuşmamış tabii. Ama herif sizin eve gelince, Murdina da size anlatacağından korkmuş, o yüzden adamı öldürmek zorunda kalmış.”</span></p>

    <p class="Normal para-style-override-7"><span class="char-style-override-9">Sakince anlatıyordu; başka ne yapılabilirmiş ki? İlk kez olmamakla birlikte, Buglar’ın Culloden’dan sonraki yıllarda neler yaptıklarını -veya neler yapmak zorunda kaldıklarını- merak ettim.</span></p>

    <p class="Normal para-style-override-7"><span class="char-style-override-9">“Eh, altını en azından Kral George’un ellerinden uzakta tuttun,” dedi Jamie, sevimsizliğini gizlemeyen bir sesle. O an aklında Moore’s Creek Köprüsü’ndeki savaş olduğunu düşündüm. Eğer o altın Hugh MacDonald’da olmuş olsaydı, o altınla barut ve silah alabilmiş olsaydı, zafer o kadar da kolayca kazanılamayabilirdi. İskoçyalılar da yine, ellerinde kılıçlarla topların üstüne koşarak katledilmezlerdi.</span></p>

    <p class="Normal para-style-override-7"><span class="char-style-override-9">“Arch,” dedim, sessizlik bulantıcı bir raddeye gelmeye başlamışken, “bununla </span><span class="italik char-style-override-8">ne </span><span class="char-style-override-9">yapmayı planl</span><span class="char-style-override-9" xml:lang="ar-SA">ıyordun peki?”</span></p>

    <p class="Normal para-style-override-7"><span class="char-style-override-9">Gözlerini kırpıştırdı, külçeye baktı.</span></p>

    <p class="Normal para-style-override-7"><span class="char-style-override-9">“Ee... Önce duyduklarımın doğru olup olmadığını öğrenmek istemiştim sadece - Hector Cameron’ın altından kendine düşen payı kaçırıp kendi çıkarları için kullanıp kullanmadığını. Sonra Hector’ın öldüğünü öğrendim ama karısının yaşayış şeklinden belli oluyordu ki altını o almıştı. O zaman acaba hiç kaldı mı diye merak ettim.”</span></p>

    <p class="Normal para-style-override-7"><span class="char-style-override-9">Elini yavaşça yukarı kaldırdı, yıpranmış boğazını ovaladı.</span></p>

    <p class="Normal para-style-override-7"><span class="char-style-override-9">“Doğrusunu söylemek gerekirse hanımefendi, en çok istediğim, altınları Jocasta Cameron’dan geri almaktı. Ama bunu yaptıktan sonra...” Cümlesini bitiremedi, sonra kafasını iki yana salladı, kendini toparlamaya çalıştı.</span></p>

    <p class="Normal para-style-override-7"><span class="char-style-override-9">“Ben sözümün eriyimdir </span><span class="italik char-style-override-8">Seaumais mac Brian.</span><span class="char-style-override-9"> Reisime bir yemin ettim ve o ölene kadar da yeminin gereklerini yerine getirdim. Suların ötesindeki Kral’a bir yemin ettim” -James Stuart’ı kastediyordu- “ama artık o da öldü. Sonra burada karaya ayak basınca, İngiltere Kralı George’a sadakat yemini ettim. Söyle bana, benim görevim nedir?”</span></p>

    <p class="Normal para-style-override-7"><span class="char-style-override-9">“Bana da bir yemin ettin </span><span class="italik char-style-override-8">Archibald mac Donagh</span><span class="char-style-override-9">,” dedi Jamie.</span></p>

    <p class="Normal para-style-override-7"><span class="char-style-override-9">Arch bunu duyunca yüzüne acı bir gülümseme yerleştirdi.</span></p>

    <p class="Normal para-style-override-7"><span class="char-style-override-9">“O yemin sayesinde h</span><span class="char-style-override-9" xml:lang="ar-SA">âlâ</span><span class="char-style-override-9"> hayattasın </span><span class="italik char-style-override-8">Seaumais mac Brian,</span><span class="char-style-override-9">” dedi. “Seni dün gece uykunda öldürüp tabanları yağlayabilirdim.”</span></p>

    <p class="Normal para-style-override-7"><span class="char-style-override-9">Jamie dudaklarını bu iddiadan şüphe duyduğuna dair bir havayla büzdü ama bozmadı.</span></p>

    <p class="Normal para-style-override-7"><span class="char-style-override-9">“Bana olan yeminini artık bozabilirsin,” dedi resmi bir Galce ile. “Hayatın benim ellerimde değil artık.” Sonra da kafasın</span><span class="char-style-override-9" xml:lang="ar-SA">ı indirip altını gösterdi. “Al bunu, git.”</span></p>

    <p class="Normal para-style-override-7"><span class="char-style-override-9">Arch bir süre gözlerini kırpmadan Jamie’yi tarttı. Sonra eğildi, külçeyi aldı ve gitti.</span></p>

    <p class="Normal para-style-override-7"><span class="char-style-override-9">“Altının şimdi nerede olduğunu sormadın ona,” dedim, uzun boylu yaşlı adamın karısını uyandırmak için kulübeye gidişini izlerken.</span></p>

    <p class="Normal para-style-override-7"><span class="char-style-override-9">“Sence söyler miydi bana?” Jamie ayağa kalktı, gerindi. Sonra köpek gibi kendini silkeledi ve odunluğun kap</span><span class="char-style-override-9" xml:lang="ar-SA">ı ağzında durdu, kollarını pervaza dayadı, dışarı baktı. Kar yine yağmaya başlıyordu.</span></p>

    <p class="Normal para-style-override-7"><span class="char-style-override-9">“Görüyorum ki kaya gibi inatçı olan yalnızca Fraserlar değillermiş,” dedim onun yanına gelerek. “İskoçya sapasağlam ayakta.” Bunu duyunca güldü.</span></p>

    <p class="Normal para-style-override-7"><span class="char-style-override-9">Kolunu omzuma attı, başımı omzuna yasladım.</span></p>

    <p class="Normal para-style-override-7"><span class="char-style-override-9">“Kafan duman kokuyor Sassenach,” dedi yumuşakça.</span></p>

    <p class="Normal para-style-override-7"><span class="char-style-override-9">“Her şey duman kokuyor,” dedim aynı yumuşaklıkla.</span></p>

    <p class="Normal para-style-override-7"><span class="char-style-override-9">Evin yanmış kalıntıları h</span><span class="char-style-override-9" xml:lang="ar-SA">âlâ</span><span class="char-style-override-9"> karın üstlerinde kalmasını engelleyecek kadar sıcaktı ama bu durum geçiciydi. Yağmaya devam ederse, ev yarın kayalar ve ağaçlar gibi, beyaz örtünün altında yok olacaktı. Biz de öyle olacaktık - eninde sonunda.</span></p>

    <p class="Normal para-style-override-7"><span class="char-style-override-9">Güvenlik için Kanada’ya giden Jocasta’yla Duncan’ı düşündüm. Buglar nereye gidecekti acaba - İskoçya’ya mı döneceklerdi? Bir an için, ben de dönmek istedim. Kayıptan, üzüntüden uzaklara. Eve.</span></p>

    <p class="Normal para-style-override-7"><span class="char-style-override-9">Ama sonra hatırladım.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Yüz tanemiz hayatta kalana kadar...</span><span class="char-style-override-9">” diye alıntıladım.</span></p>

    <p class="Normal para-style-override-7"><span class="char-style-override-9">Jamie kafasını biraz benimkine yasladı ama sonra kaldırdı, dönüp bana baktı.</span></p>

    <p class="Normal para-style-override-7"><span class="char-style-override-9">“Hasta bir adamın yatağının başına gittiğinde Sassenach, yaralı birinin başına ya da bir doğuma, nasıl kendi sıcak yatağından kalkıyorsun, bazen ölümcül yorgunluğunu hiç sayıp nasıl karanlığın içinde, yalnız başına gidiyorsun? Neden hiç beklemiyorsun, neden hiç hayır demiyorsun? Umutsuz bir vaka olduğunu bildiğinde bile, neden umursamazlık edemiyorsun?”</span></p>

    <p class="Normal para-style-override-7"><span class="char-style-override-9">“Edemem.” Bakışlarımı evin enkazından ayırmadım, küller gözlerimin önünde soğuyordu. Ne demek istediğini anlıyordum, o sevimsiz gerçeği dillendirmemi istiyordu. Gerçek aramızdaydı, dillendirilmesi gerekiyordu. “Kendime... kendi kendime... kazanmaktan başka şansım olduğunu itiraf edemem.”</span></p>

    <p class="Normal para-style-override-7"><span class="char-style-override-9" xml:lang="ar-SA">Çenemi avcuna aldı ve yüzümü yukarı çekti, böylece gözlerinin içine bakmak zorunda kaldım. Yüzü yorgunlukla yıpranmıştı, ağzı</span><span class="char-style-override-9"> ve gözlerinin etrafı çizgilerle doluydu ama gözleri berraktı, serindi ve gizli bir kaynağın suları kadar derindi.</span></p>

    <p class="Normal para-style-override-7"><span class="char-style-override-9">“Ben de edemem,” dedi.</span></p>

    <p class="Normal para-style-override-7"><span class="char-style-override-9">“Biliyorum.”</span></p>

    <p class="Normal para-style-override-7"><span class="char-style-override-9">“Bana en azından zafer sözü verebilirsin,” dedi ama sesinde bir şüphe tınısı vardı.</span></p>

    <p class="Normal para-style-override-7"><span class="char-style-override-9">“Evet,” dedim ve yüzüne dokundum. Sesim boğuk çıkıyordu, görüşüm bulanıktı. “Evet, o sözü verebilirim. Bu kez verebilirim.” O sözün ne içerdiği, neleri dışarıda bıraktığı konuşulmadı. Hayat, güvenlik, ev, aile, hak, hukuk, vasiyet... Yalnızca tek şey - belki iki.</span></p>

    <p class="Normal para-style-override-7"><span class="char-style-override-9">“Zafer,” dedim. “Bir de sonuna kadar seninle olacağıma söz verebilirim.”</span></p>

    <p class="Normal para-style-override-7"><span class="char-style-override-9">Bir an gözlerini kapattı. Kar taneleri düşüyorlar, yüzüne değince eriyorlardı, kirpiklerine düşenler biraz takılıyor, beyaz bir iz bırakıyorlardı. Jamie gözlerini açtı ve bana baktı.</span></p>

    <p class="Normal para-style-override-7"><span class="char-style-override-9">“Bu yeterli,” dedi yumuşakça. “Başka şey istemem.”</span></p>

    <p class="Normal para-style-override-7"><span class="char-style-override-9">Sonra uzandı ve beni kollarına aldı, bir süre sımsıkı sardı, kar ve kül dolu soğuk hava ciğerlerimize doldu. Sonra beni öptü, bıraktı; yangının kokusuyla ağırlaşmış havadan derin bir nefes çektim, koluma bulaşan bir is parçasını kenara attım.</span></p>

    <p class="Normal para-style-override-7"><span class="char-style-override-9">“Evet... güzel. </span><span class="char-style-override-9" xml:lang="ar-SA">Çok güzel </span><span class="char-style-override-9">hem de. Ee...” Tereddüt ettim. “Şimdi ne yapalım dersin?”</span></p>

    <p class="Normal para-style-override-7"><span class="char-style-override-9">Kısılmış</span><span class="char-style-override-9" xml:lang="ar-SA"> gözlerle enkaza baktı, sonra omuzlarını kaldırdı ve bıraktı.</span></p>

    <p class="Normal para-style-override-7"><span class="char-style-override-9">“Bence,” dedi yavaşça, “gidelim. Nereye dersen- ” Birden durdu, kaşlarını çattı. “O ne orada...?”</span></p>

    <p class="Normal para-style-override-7"><span class="char-style-override-9">Evin yan tarafında bir şey hareket ediyordu. Gözüme bulaşan kar tanelerini sıyırdım, daha iyi görebilmek için parmak uçlarımda durdum.</span></p>

    <p class="Normal para-style-override-7"><span class="char-style-override-9">“Yok canım!” dedim. Müthiş bir kar, toprak ve alazlanmış tahta yığınını kaldırarak, beyaz domuz güneş ışığına kavuştu. Vücudunu tamamen dışarı çıkarınca kocaman omuzlarını salladı, sonra, pembe burnunu hoşnutsuzca titreterek, emin adımlarla ormana doğru hareketlendi. Bir süre sonra, onun küçük bir kopyası arkasından geldi - sonra bir tane daha, bir tane daha... ve sekiz tane, bazısı beyaz, bazısı lekeli, bir tanesi de evin yanıkları kadar kara olan domuz yavrusu, tek sıra halinde anne domuzu takip etti.</span></p>

    <p class="Normal para-style-override-7"><span class="char-style-override-9">“İskoçya yaşıyor,” dedim tekrar, gülüşüme hâkim olamıyordum. “Ee... nereye gidiyorduk?”</span></p>

    <p class="Normal para-style-override-7"><span class="char-style-override-9">“İskoçya’ya,” dedi, sanki fazlasıyla açıkmış gibi. “Oradan baskı makinemi getireceğiz.”</span></p>

    <p class="Normal para-style-override-7"><span class="char-style-override-9">H</span><span class="char-style-override-9" xml:lang="ar-SA">âlâ</span><span class="char-style-override-9"> eve bakıyordu ama gözleri küllerin ötesinde bir yere, bulunduğumuz anın çok ötesine odaklanmıştı. Uzaklardaki bir ağaçta, uykusundan yeni uyanmış bir baykuş öttü. Jamie bir süre sessiz kaldı, sonra dalgınlığını üstünden attı ve bana gülümsedi. Kar taneleri saçlarında eriyordu.</span></p>

    <p class="Normal para-style-override-7"><span class="char-style-override-9">“Sonra da,” dedi kısaca, “geri dönüp savaşacağız.”</span></p>

    <p class="Normal para-style-override-7"><span class="char-style-override-9">Elimi tuttu ve eve sırtını döndü; atların o soğukta, içinde sabırla bekledikleri ahıra doğru ilerledik.</span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>