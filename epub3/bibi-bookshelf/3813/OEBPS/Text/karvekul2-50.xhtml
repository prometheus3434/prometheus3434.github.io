<html xmlns="http://www.w3.org/1999/xhtml">
<head>
  <title>karvekul2-50</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-44"><span class="bold">99. Eski Efendi</span></p>

    <p class="Normal para-style-override-9"><span class="bolditalik char-style-override-8"> </span></p>

    <p class="Normal para-style-override-9"><span class="bolditalik char-style-override-8">River Run</span></p>

    <p class="Normal para-style-override-7"><span class="char-style-override-9" xml:lang="ar-SA"> </span></p>

    <p class="Normal para-style-override-7"><span class="char-style-override-9" xml:lang="ar-SA">Önceki gece şiddetli bir yağış vardı. Artık parlak ve sıcak bir </span><span class="char-style-override-9" xml:lang="ar-SA">güneş tepede olsa da zemin çamurluydu</span><span class="char-style-override-9">, buharı tütüyordu ve hava da hâlâ nemliydi. Brianna ensesi pişmesin diye saçlarını toplamıştı ama aradan kaçan teller boğazına, yanağına, alnına yapışıyordu. Bir tanesini elinin tersiyle ittirdi, sinirlendi; uğraştığı boyayla elini kirletmişti - nem buna da olumsuz etki ediyor, pudranın topaklanmasına, harcın kenarlarına yapışmasına neden oluyordu.</span></p>

    <p class="Normal para-style-override-7"><span class="char-style-override-9">Ama bunu yapmak zorundaydı; yeni bir siparişi vardı ve bu akşamüstü başlayacaktı.</span></p>

    <p class="Normal para-style-override-7"><span class="char-style-override-9">Jem de etrafta dolanıyordu, sıkılmıştı ve her şeyi elliyordu. Kendi kendine, yarı sessizce şarkı söylüyordu; annesi onu önemsemiyordu ki bir-iki sözcük dikkatini çekti.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Ne</span><span class="char-style-override-9"> dedin sen?” diye sordu, oğlanı hayretle durdurarak. “</span><span class="italik char-style-override-8">Folsom Prison Blues</span><span class="char-style-override-9">”u</span><span class="char-style-override-18">10</span><span class="char-style-override-9" xml:lang="ar-SA"> söylüyor olamazdı,</span><span class="char-style-override-9"> değil mi? </span></p>

    <p class="dip" xml:lang="en-GB">10 <span xml:lang="tr-TR">1955 yılında Johnny Cash’in meşhur ettiği şarkı.</span><span xml:lang="ar-SA"> (Ç.N.)</span><span class="char-style-override-13"/></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-7"><span class="char-style-override-9">Jemmy gözlerini kırpıştırıp annesine baktı, çenesini eğdi ve çıkarabildiği en kalın sesle konuştu: “Merhaba. Ben Johnny Cash.”</span></p>

    <p class="Normal para-style-override-7"><span class="char-style-override-9">Brianna sesli gülmemek için kendini son anda tuttu, bu eforla yanaklarının kızardığını hissetti.</span></p>

    <p class="Normal para-style-override-7"><span class="char-style-override-9">“Nereden duydun onu?” diye sordu, cevaptan emin olmasına rağmen. O yegâne muhtemel kaynak kalbini hızlandırdı.</span></p>

    <p class="Normal para-style-override-7"><span class="char-style-override-9">“Babamdan,” dedi Jemmy bilmiş</span><span class="char-style-override-9" xml:lang="ar-SA">ç</span><span class="char-style-override-9">e.</span></p>

    <p class="Normal para-style-override-7"><span class="char-style-override-9">“Şarkı mı söylüyordu baban?” diye sordu Brianna, normal bir tonla konuşmaya çalışarak. Öyle olmalıydı, evet, Claire’in tavsiyesini dinleyip ses tayfını genişletmeye çalışıyor olmalıydı.</span></p>

    <p class="Normal para-style-override-7"><span class="char-style-override-9">“Hı-hı. Babam çok şarkı söylüyor. Bana pazar sabahlarıyla ilgili bir tane öğretti, Tom Dooley diye bir adamla ilgili daha söyledi... çok var,” diye bitirdi çocuk, şaşkınca.</span></p>

    <p class="Normal para-style-override-7"><span class="char-style-override-9">“Öyle mi... bak sen-</span><span class="char-style-override-9" xml:lang="ar-SA"> bırak onu!” dedi oğluna, Jem masumca gül renginin olduğu keseyi eline alınca.</span></p>

    <p class="Normal para-style-override-7"><span class="char-style-override-9">“Ayy.” Çocuk keseden pörtleyip gömleğine bulaşan boyaya suçlu gözlerle baktı, sonra da annesine döndü, kapıya doğru beyhude bir hamle yaptı.</span><span class="char-style-override-9"/></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Ayy</span><span class="char-style-override-9">lar götürsün seni,” dedi Bree tersçe. “Kıpırdama sakın!” Hemen uzanıp oğlanı yakasından yakaladı ve terebentinli bezle hemen gömleğin ön tarafını sildi ama gül renginin yerini kalın bir pembe şeridin almasını sağlamaktan öteye geçemedi.</span></p>

    <p class="Normal para-style-override-7"><span class="char-style-override-9">Jem ağzını açmıyordu, annesi onu çekiştirdikçe kafası öne arkaya, sağa sola sallanıyordu.</span></p>

    <p class="Normal para-style-override-7"><span class="char-style-override-9">“Sen ne yapıyorsun zaten burada?” diye hesap sordu Brianna. “Yapacak bir şeyler bul demedim mi ben sana?” River Run’da yapılacak iş bitmezdi nasıl olsa.</span></p>

    <p class="Normal para-style-override-7"><span class="char-style-override-9">Jemmy boynunu büküp bir şeyler mırıldandı ama annesi yalnızca tek kelime anladı: “Korkuyorum.”</span></p>

    <p class="Normal para-style-override-7"><span class="char-style-override-9">“Ne? Neden korkuyorsun?” Kibarca sayılabilecek bir hareketle, gömleği oğlunun üstünden çıkardı.</span></p>

    <p class="Normal para-style-override-7"><span class="char-style-override-9">“Hayaletten.”</span></p>

    <p class="Normal para-style-override-7"><span class="char-style-override-9">“Ne hayaleti?” diye sordu dikkatle, çocuğa nasıl yaklaşması gerektiğini tam olarak kestiremiyordu. River Run’daki bütün kölelerin hayaletlere inandığını biliyordu, hem de hayatın normal bir parçası gibi. Cross Creek, Campbelton ve Tepe’deki bütün İskoçya göçmenleri de onlardan farksızdı. Salem ve Bethania’daki Almanlar da. Aslında, düşününce, babası da onlara katılıyordu.</span></p>

    <p class="Normal para-style-override-7"><span class="char-style-override-9">Jem’e hayalet diye bir şey olmadığını söylemekle yetinemezdi - bir sebebi, bundan kendisinin de o kadar emin olamamasıydı.</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Maighistear àrsaidh</span><span class="char-style-override-9"> bir hayalet,” dedi Jem, korkmuş mavi gözlerini ilk kez annesine çevirerek. “Josh onu yürürken gördüğünü söylüyor.”</span></p>

    <p class="Normal para-style-override-7"><span class="char-style-override-9">Bir şey Brianna’nın sırtında kırkayak gibi ilerledi. </span><span class="italik char-style-override-8">Maighistear àrsaidh</span><span class="char-style-override-9">, eski efendi demekti - yani Hector Cameron. İstemsizce pencereden dışarı göz attı. Ahırların üstündeki küçük odada, boya hazırlama işleriyle ilgili pis kısımları yaptığı yerdeydiler. Hector Cameron’ın beyaz mermer mozolesi oradan net bir biçimde görünüyordu, çayırın ucunda parlak bir diş gibi parıldıyordu.</span></p>

    <p class="Normal para-style-override-7"><span class="char-style-override-9">“Josh neden öyle diyor acaba?” dedi Bree sabırla. Aklına gelen ilk şey, hayaletlerin gündüz dolaşmadıkları oldu ama bunun getirdiği kaçınılmaz çıkarım, gece dolaştıklarıydı; Jem’in kâbuslar görmesine neden olmak, isteyeceği son şey olurdu.</span></p>

    <p class="Normal para-style-override-7"><span class="char-style-override-9">“Angelina görmüş onu, öyle dedi, dünden önceki gece görmüş. </span><span class="italik char-style-override-8">Kocaman</span><span class="char-style-override-9"> bir hortlakmış,” dedi, kollarını uzatıp ellerini pençe yaptıktan sonra gözlerini pörtleterek Josh’un tarifini annesine aktardı.</span></p>

    <p class="Normal para-style-override-7"><span class="char-style-override-9">“Yok canım? Ne yapıyormuş peki?” Brianna ses tonunu değiştirmemiş, yalnızca ilgilenme derecesini biraz artırmıştı ve bu işe yarıyor gibiydi; Jem artık korkmaktan çok heyecan duyuyordu.</span></p>

    <p class="Normal para-style-override-7"><span class="char-style-override-9">“Yürüyormuş,” dedi Jem hafifçe omuz silkerek. Ne yapardı ki hayalet dediğin?</span></p>

    <p class="Normal para-style-override-7"><span class="char-style-override-9">“Ağzında pipo var mıymış?” Aşağıda, çayırdaki ağaçların altında piposunu tüttürmekte olan bir beyefendi görünce aklına bir şey gelmişti.</span></p>

    <p class="Normal para-style-override-7"><span class="char-style-override-9">Jem pipo içen bir hayaleti zihninde canlandırmakta zorlandı.</span></p>

    <p class="Normal para-style-override-7"><span class="char-style-override-9">“Bilmem,” dedi şüpheyle. “Hayaletler pipo içer mi ki?”</span></p>

    <p class="Normal para-style-override-7"><span class="char-style-override-9">“Şüpheliyim,” dedi annesi. “Ama Bay Buchanan içiyor. Bak şurada, çimlerin üstünde, görüyor musun?” Pencerenin önünden çekilip adamı çenesiyle gösterdi; Jem pervazın üstünden bakmak için topuklarının üstünde yükseldi. Duncan’ın bir tanıdığı olan, bir süredir evde kalan Bay Buchanan, o anda da pipo içiyordu; hatta tütününün aromasından minik bir parça, açık pencereden onlara ulaşıyordu.</span></p>

    <p class="Normal para-style-override-7"><span class="char-style-override-9">“Angelina bence bu adamı karanlıkta dolaşırken görmüştür,” dedi Brianna. “Adam belki geceliğiyle tuvalete gitmiştir, kız da onu bembeyaz görünce hemen hayalet sanmıştır, ha?”</span></p>

    <p class="Normal para-style-override-7"><span class="char-style-override-9">Jem bunu duyunca güldü. İkna olmaya meyilli gibiydi ama omuzlarını düşürüp adama dikkatle baktı.</span></p>

    <p class="Normal para-style-override-7"><span class="char-style-override-9">“Angelina hayaletin Bay Hector’ın mezarından geldiğini söylemiş Josh’a,” dedi çocuk.</span></p>

    <p class="Normal para-style-override-7"><span class="char-style-override-9">“Bay Buchanan herhalde etrafından dolanıp geçmiştir. Kız yan taraftan geldiğini görünce içinden çıktığını sanmıştır,” dedi Brianna, orta yaşlı bir İskoç beyefendinin geceyarısı mezar gezmekle ne işi olduğu konusundaki soruyu düşünmemeye çalışarak. </span><span class="char-style-override-9" xml:lang="ar-SA">Şükür ki</span><span class="char-style-override-9"> Jemmy bunu garip bulmamış gibiydi.</span></p>

    <p class="Normal para-style-override-7"><span class="char-style-override-9">Yine de annesi, Angelina’nın gecenin bir yarısı dışarıda ne yaptığını merak etmeyi akıl etti ama sormamanın daha iyi olacağına karar verdi. Bir hizmetçinin geceyarısı dışarı kaçtığında neler yaptığı da küçük çocukların duymaması gereken şeylerdendi.</span></p>

    <p class="Normal para-style-override-7"><span class="char-style-override-9">Aklına Claire’in bahçesine muhtemelen kendi randevusu için girmiş olan Malva Christie gelince dudakları büzüldü. Kim? Kendi kendine belki bininci kez sordu, sonra da haç çıkarıp Malva’nın ruhu için kısa bir dua okudu. Kimdi o? Eğer etrafta dolanması gereken bir hayalet varsa...</span></p>

    <p class="Normal para-style-override-7"><span class="char-style-override-9">Hafif bir ürpertiyle aklına bir fikir geldi.</span></p>

    <p class="Normal para-style-override-7"><span class="char-style-override-9">“Angelina’nın gördüğü bence Bay Buchanan’dır,” dedi emin bir tonda. “Ama hayaletlerden ya da benzer şeylerden korkarsan, haç </span><span class="char-style-override-9">çıkarıp koruyucu meleğine kısa bir dua okursun.”</span></p>

    <p class="Normal para-style-override-7"><span class="char-style-override-9">Ağzından çıkan sözcükler, başının dönmesine neden oldu - belki de </span><span class="italik char-style-override-8">deja vu</span><span class="char-style-override-9"> olmuştu. Birisinin -annesi miydi, babası mıydı, başkası mıydı?- ona bu öğüdün aynısını, çocukluğunun bir anında verdiğini hatırlar gibi oldu ama emin olamadı. Kendisi neden korkmuştu ki? Bunu da hatırlayamadı ama o duanın ona verdiği güvenlik hissi aklındaydı.</span></p>

    <p class="Normal para-style-override-7"><span class="char-style-override-9">Jem şüpheyle kaşlarını çattı; haç çıkarmayı biliyordu ama melek duasını duymamıştı. Annesi ona öğretti, öğretirken biraz da suçluluk hissetti.</span></p>

    <p class="Normal para-style-override-7"><span class="char-style-override-9">Artık oğlanın Roger için önemli birinin yanında, Katolikler’e özgü bir hareket yapması an meselesiydi -</span><span class="char-style-override-9" xml:lang="ar-SA"> tıpkı haç çıkarmak gibi. İnsanlar çoğu zaman papazın karısının da Protestan olduğunu düşünüyordu</span><span class="char-style-override-9"> - gerçeği bilenler ise, bu durum hakkında yaygara çıkarabilecek pozisyonlarda olmuyorlardı. Roger’ın tebaasında Malva’nın ölümünden sonra anne-babası hakkında konuşulanların farkındaydı -aklına bunlar gelince dudaklarını tekrar kastı, sonra gevşetti- ama Roger bunları inatla duymazlıktan geliyordu.</span></p>

    <p class="Normal para-style-override-7"><span class="char-style-override-9">Dini karışıklıklarla aklı h</span><span class="char-style-override-9" xml:lang="ar-SA">âlâ</span><span class="char-style-override-9"> meşgul olsa da Roger’ı çok özlemişti, artık içi sızlıyordu. Roger mektup göndermişti: İhtiyar McCorkle gecikmiş ama bir hafta içinde Edenton’da olması bekleniyormuş. Presbiteryen Oturumu’nun bitişine de bir hafta daha varmış - Roger sonrasında River Run’a gelip onu ve Jem’i alacakmış.</span></p>

    <p class="Normal para-style-override-7"><span class="char-style-override-9">Papazlığa resmen kabul edileceği için Roger çok heyecanlanmıştı; Brianna’nın merak ettiği ise kabul edildikten sonra, karısının Katolik olmasından dolayı onu görevden azletmeye kalkışıp kalkışmayacaklarıydı.</span></p>

    <p class="Normal para-style-override-7"><span class="char-style-override-9">Gerekirse, Roger’ın bu kadar olmak istediği -hatta olmaya ihtiyaç duyduğu- şey için mezhep değiştirir miydi? Bu düşünceyle içinde bir boşluk hissedince kollarını Jemmy’ye doladı. Çocuğun cildi nemli ve h</span><span class="char-style-override-9" xml:lang="ar-SA">âlâ bebek yumuşaklığındaydı</span><span class="char-style-override-9"> ama Brianna kemiklerindeki sağlamlaşmayı hissedebiliyordu ve bu da bir gün babasıyla büyükbabası gibi bir yapıya sahip olacağının göstergesiydi. Babası- aklına gelen o küçük, rahatlatıcı ayrıntıyla bütün gerginlikleri, hatta Roger’ın özlemi bile bir anda yok oldu.</span></p>

    <p class="Normal para-style-override-7"><span class="char-style-override-9">Jemmy’nin saçları çoktan uzamıştı. Brianna sol kulağın arkasında, saçların altındaki o gizli izi öptü ve oğlanın gıdıklanıp kıkırdamasına neden oldu.</span><span class="char-style-override-9"/></p>

    <p class="Normal para-style-override-7"><span class="char-style-override-9">Brianna sonra oğlunu çamaşırcı Matilda’ya gönderip gömleğiyle ilgilenmesini istedi ve boya işine geri döndü.</span></p>

    <p class="Normal para-style-override-7"><span class="char-style-override-9">Harçtaki bakırtaşının madeni kokusunda hafif bir terslik var gibiydi; kaldırıp kokladı fakat bunu yaparken saçmaladığını düşünüyordu - değirmen taşı bozulamazdı. Belki de terebentinle Bay Buchanan’ın piposundan çıkan dumanın karışımı, koku duyusunu bozuyordu. Kafasını iki yana salladı ve yumuşak yeşil pudrayı dikkatle, daha sonra oradan alınıp ceviz yağıyla ya da yumurtalı boyaya karıştırılacağı küçük bir şişeye aktardı.</span></p>

    <p class="Normal para-style-override-7"><span class="char-style-override-9" xml:lang="ar-SA">Önündeki kutu ve keselere alıcı gözle baktı</span><span class="char-style-override-9"> - bazıları Jocasta Teyze’nin malzemelerindendi, bazıları John Grey’den, adamın nezaketi sayesinde Londra’dan getirilmişti. Sonra küçük şişelere, kendi hazırladığı, tepsilerde kurumakta olan boyalara göz gezdirdi, ihtiyaç duyabileceği başka bir şey olup olmad</span><span class="char-style-override-9" xml:lang="ar-SA">ığını kontrol etti.</span></p>

    <p class="Normal para-style-override-7"><span class="char-style-override-9">O gün yalnızca ön çizimleri yapacaktı - sipariş Bay Forbes’un yaşlı annesinin portresiydi. Roger dönmeden önce bir-iki haftası vardı, aslında kaybedecek bir saniye-</span></p>

    <p class="Normal para-style-override-7"><span class="char-style-override-9">Aniden başı dönünce oturmak zorunda kaldı, gözlerinin önünde siyah noktalar dans ediyordu. Kafasını dizlerinin arasına indirdi, derin nefes aldı. İşe yaramadı; havadaki terebentine alt kattaki hayvanların ağır kokusu ekleniyordu.</span></p>

    <p class="Normal para-style-override-7"><span class="char-style-override-9">Brianna kafasını kaldırdı, masanın kenarına tutundu. İç organları sanki aniden eriyip her hareketiyle şekil değiştirmeye, karnıyla boğazı arasında gidip gelmeye, acı safra kokusunu burnuna kadar getirmeye başlamıştı.</span></p>

    <p class="Normal para-style-override-7"><span class="char-style-override-9">“Tanrım.”</span></p>

    <p class="Normal para-style-override-7"><span class="char-style-override-9">Karnındaki sıvılar boğazına geldi; masadaki leğeni alıp içindeki suyu yere boşaltır boşaltmaz boğazındakiler de telaşla leğene hücum etti.</span></p>

    <p class="Normal para-style-override-7"><span class="char-style-override-9">Brianna leğeni çok yavaşça bıraktı, nefes nefese oturdu, yerdeki ıslak lekeye baktı. Üstünde durduğu dünyanın sanki ekseni kaymış, rahatsız bir açıya oturmuştu.</span></p>

    <p class="Normal para-style-override-7"><span class="char-style-override-9">“Tebrik ederim Roger,” dedi seslice, rutubetli ve ağır havada cılız, titrek çıkan sesiyle. “Galiba yine baba oluyorsun.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Bir süre öylece oturdu, vücudunun durumunu kontrol etti, emin olmak istedi. Jemmy’ye hamile kaldığında midesi bulanmamıştı ama duyularındaki dramatik değişimleri de unutmamıştı; sinestezi denilen, beş duyunun birbirine girip, bazen tuhaf bir şekilde yer değiştirdikleri bir şey yaşamıştı.</span></p>

    <p class="Normal para-style-override-7"><span class="char-style-override-9">Bu semptom gerçekleşir gerçekleşmez de yok olmuştu; Bay Buchanan’ın piposunun aromasını artık daha kuvvetli alıyordu ama az önceki gibi sinüslerinden girip beyin kıvrımlarını titreten bir şey değildi, şimdi kıvrık yaprakların kibarca yanarak hoş bir koku yaymasından ibaretti.</span></p>

    <p class="Normal para-style-override-7"><span class="char-style-override-9">Vücudunda, hislerine, ne anlama gelip neye delalet olamayacaklarına o kadar odaklanmıştı ki yan odadan gelen seslerin henüz farkına varabiliyordu. Orası Duncan’ın mütevazı gizli barınağıydı ve içeride kayıt, hesap defterlerini tutuyor, emlak evraklarını saklıyor, belki evin ihtişamından canı sıkıldığında da saklanıyordu, diye düşündü Brianna.</span></p>

    <p class="Normal para-style-override-7"><span class="char-style-override-9">Bay Buchanan şimdi orada Duncan’laydı. Nazik bir diyalog gibi başlayan etkileşimleri artık gergin, kavgavari bir hal almıştı. Brianna ayağa kalktı, artık o halsizliğin yalnızca kalıntılarına sahip olduğunu anlayıp rahatladı, sonra da leğeni eline aldı. Her insanda olduğu gibi onda da kulak kabartma yatkınlığı vardı ama son zamanlarda duyması gerekenler dışında bir şey duymamaya özen gösteriyordu.</span></p>

    <p class="Normal para-style-override-7"><span class="char-style-override-9">Duncan ile Jocasta Teyze sert Kral yanlılarıydı, onlara söyleyebileceği mantıklı ya da taktiksel herhangi bir şeyle fikirlerini değiştirmezlerdi. Duncan’ın yerel Kralcılar ile yaptığı konuşmalardan birden çoğu onu endişe içinde bırakmıştı, gelişmekte olan olayların sonucunu bilmek de kaygısını körüklüyordu.</span></p>

    <p class="Normal para-style-override-7"><span class="char-style-override-9">Orada, dağın eteğinde, Fear Burnu’nun kalbinde, insanların çoğu Kral yanlısıydı ve kuzeydeki huzursuzlukların gereksiz, fazla büyümüş bir patırtı olduğuna ikna olmuş vaziyetteydiler. Öyle değilse de onları ilgilendiren bir şey olamazdı - ihtiyaç duyulan şey de onlara göre, gözü dönmüş </span><span class="char-style-override-9" xml:lang="ar-SA">Özgürlükçüler’i</span><span class="char-style-override-9"> dizginleyecek biriydi. Brianna olacakları </span><span class="char-style-override-9" xml:lang="ar-SA">çok iyi bildiği için bu mesele onu fena halde ürpertiyordu.</span></p>

    <p class="Normal para-style-override-7"><span class="char-style-override-9">“Ne o halde?” Buchanan’ın sesi, Brianna kapıyı açınca daha net geldi. Adam sabırsız bir tonla konuşuyordu. “Bekleyecekleri yok Duncan. Haftaya çarşamba parayı almam lazım, yoksa Dunkling silahları başka yere satacak; tok satıcı olduğu da malumundur umarım. Altın uğruna bekleyecek ama sabrı kalmadı.”</span></p>

    <p class="Normal para-style-override-7"><span class="char-style-override-9">“Evet, anladık Sawny.” Duncan’ın sesi de aynı sabırsızlığa sahipti, çok da huzursuz, diye düşündü Brianna. “Mümkün olursa hallolur.” </span></p>

    <p class="Normal para-style-override-7"><span class="char-style-override-9">“MÜMKÜN OLURSA MI?” diye haykırdı Buchanan. “Neymiş mümkün olamayabilecek olan? Hani şu evet, Sawny, sorun olmaz, Sawny, tabii Sawny, Dunkling’e söyle de oldu bilsin, aa, elbette, Sawny- ”</span></p>

    <p class="Normal para-style-override-7"><span class="char-style-override-9">“Diyorum ki Alexander, mümkün olursa hallolacak.” Duncan’ın sesi yüksek değildi ama Brianna’nın daha önce hiç işitmediği bir sertliğe sahipti.</span></p>

    <p class="Normal para-style-override-7"><span class="char-style-override-9">Buchanan Galce kaba bir laf etti ve Duncan’ın ofisinin kapısı aniden açıldı. Adam dışarı öyle bir öfkeyle çıktı ki Brianna’yı neredeyse fark etmeyecekti. Yanından geçerken üstünkörü bir baş selamı verip gitti.</span></p>

    <p class="Normal para-style-override-7"><span class="char-style-override-9">Pek de kabalık etmedi, diye düşündü Brianna, orada elinde bir leğen kusmukla durduğu düşünülürse.</span></p>

    <p class="Normal para-style-override-7"><span class="char-style-override-9">Leğeni boşaltmak için ayağa kalkamadan Duncan dışarı çıktı. Sinirli ve huysuz bir ifadesi vardı, bir o kadar da endişeliydi. Ama Brianna’yı fark etti.</span></p>

    <p class="Normal para-style-override-7"><span class="char-style-override-9">“Nasılsın</span><span class="char-style-override-9" xml:lang="ar-SA"> kızım?” diye sordu gözlerini kısarak. “Biraz halsiz duruyorsun; miden mi bozuk?”</span></p>

    <p class="Normal para-style-override-7"><span class="char-style-override-9">“Sanırım. Fakat şimdi iyiyim,” dedi Bree hemen, leğeni telaşla odaya geri koymadan önce. Leğeni koyduktan sonra kapıyı da çekti. “Peki, sen iyi misin Duncan?”</span></p>

    <p class="Normal para-style-override-7"><span class="char-style-override-9">Adam bir an duraksadı ama canını sıkan her neyse, içinde tutamayacağı kadar büyüktü. Etrafı kolaçan etti, köleler zaten günün bu kısmında buraya uğramazlardı. Yine de Brianna’ya yaklaştı, sesini alçalttı.</span></p>

    <p class="Normal para-style-override-7"><span class="char-style-override-9">“Acaba... tuhaf bir şey gördün mü </span><span class="italik char-style-override-8">a nighean?”</span></p>

    <p class="Normal para-style-override-7"><span class="char-style-override-9">“Nasıl tuhaf?”</span></p>

    <p class="Normal para-style-override-7"><span class="char-style-override-9">Adam bıyıklarını biraz okşadı, etrafa tekrar göz gezdirdi.</span></p>

    <p class="Normal para-style-override-7"><span class="char-style-override-9">“Hector Cameron’ın mezarının yanında mesela?” diye sordu, fısıltıdan ibaret bir tonla.</span></p>

    <p class="Normal para-style-override-7"><span class="char-style-override-9">Brianna’nın henüz kusmuş olmaktan dolayı h</span><span class="char-style-override-9" xml:lang="ar-SA">âlâ</span><span class="char-style-override-9"> hassas olan diyaframı aniden kasıldı. Karnını tutmak zorunda kaldı.</span></p>

    <p class="Normal para-style-override-7"><span class="char-style-override-9">“Gördün yani?” Duncan’ın yüz ifadesi keskinleşti.</span></p>

    <p class="Normal para-style-override-7"><span class="char-style-override-9">“Ben değil,” dedi Brianna ve Jemmy’nin Angelina ve sözde hayalet hikâyesini anlattı.</span></p>

    <p class="Normal para-style-override-7"><span class="char-style-override-9">“Ben onun Bay Buchanan olabileceğini düşünmüştüm,” diye bitirdi, Alexander Buchanan’in az önce indiği merdiveni kafasıyla göstererek.</span></p>

    <p class="Normal para-style-override-7"><span class="char-style-override-9">“O da bir düşünce elbet,” diye mırıldandı Duncan, şakaklarını dalgınca ovarak. “Ama hayır... öyle değil kesinlikle. O orada… ama bu da bir fikir.” Brianna adamın çok az daha umutlu göründüğünü düşündü.</span></p>

    <p class="Normal para-style-override-7"><span class="char-style-override-9">“Duncan derdini söyler misin lütfen?”</span></p>

    <p class="Normal para-style-override-7"><span class="char-style-override-9">Adam derin bir nefes aldı, kafasını iki yana salladı -reddetmek değil, sersemliği atmak amacıyla- sonra nefesi verip omuzlarını saldı.</span></p>

    <p class="Normal para-style-override-7"><span class="char-style-override-9">“Altın,” dedi sadece, “gitti.”</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Yedi bin sterlin değerinde altın külçe, hiç azımsanamayacak bir varlıktı. Külçelerin yükte ne kadar ağır olduklarını Brianna hayal edemiyordu ama aile mozolesinde, Hector’ınkinin hemen yanında duran Jocasta’nın mezarının kenarını doldurmaya yettiğini biliyordu.</span></p>

    <p class="Normal para-style-override-7"><span class="char-style-override-9">“Ne demek ‘gitti’?” dedi Brianna kendini tutamayarak. “Hepsi mi?”</span></p>

    <p class="Normal para-style-override-7"><span class="char-style-override-9">Duncan onun kolunu tuttu, susturmak için yüzünü buruşturdu.</span></p>

    <p class="Normal para-style-override-7"><span class="char-style-override-9">“Evet, hepsi,” dedi, etrafa tekrar bakarak. “Tanrı aşkına kızım, sesini yükseltme!”</span></p>

    <p class="Normal para-style-override-7"><span class="char-style-override-9">“Ne zaman- yani, ne zaman anladın?” diye düzeltti sorusunu.</span></p>

    <p class="Normal para-style-override-7"><span class="char-style-override-9">“Dün gece.” Tekrar etrafına bakıp çalışma odasını çenesiyle gösterdi. “İçeri gel</span><span class="char-style-override-9" xml:lang="ar-SA"> kızım; orada anlatırım.”</span></p>

    <p class="Normal para-style-override-7"><span class="char-style-override-9">Duncan’ın telaşı, hikâyeyi anlatırken biraz geçer gibi oldu; bitirdiğinde, en azından biraz sakindi.</span></p>

    <p class="Normal para-style-override-7"><span class="char-style-override-9">Yedi binlik kısım, tamamı olan on binlik altından kalandı. Bu on bin de Fransa Kralı Louis’nin Charles Stuart’a İskoçya ve İngiltere’nin kralı olması için yolladığı otuz binlik paranın üçte biriydi.</span></p>

    <p class="Normal para-style-override-7"><span class="char-style-override-9">“Hector dikkatli adamdı,” dedi Duncan. “Zengin bir adam olarak yaşadı ama hep böyle” -eliyle etrafı, River Run’ın topraklarını, meskenlerini gösterdi- “gelir sağlayacak yerlerde kaldı. Toprağı almak ve evi inşa etmek için bin sterlin harcadı. Sonra, yıllar içinde, köleler, sığırlar gibi masraflar için bin sterlin daha harcadı. Öteki binliği de bankacılara yatırdı: Jo onca paranın öylece durmasına, faiz kazanmamasına dayanamıyordu” -hafifçe, burukça gülümsedi- “ama Hector bütün parayı yatırmayacak, istemediği bir ilgiyi üstüne çekmeyecek kadar kurnazdı. Belki de yıllar içinde, parçalar halinde de olsa parayı yatıracaktı ama bunu gerçekleştiremeden öldü.”</span></p>

    <p class="Normal para-style-override-7"><span class="char-style-override-9">Jocasta’yı çok zengin bir dul olarak bırakmıştı ve maddi temkin konusunda merhumdan daha titiz bir ruh haliyle. Altın böylece orada, gizlendiği yerde, Ulysses’in zaman içinde yavaş yavaş oyarak bozdurduğu külçe hariç, güvende kalmıştı - ki o külçe de çal</span><span class="char-style-override-9" xml:lang="ar-SA">ınmıştı, diye hatırladı Brianna</span><span class="char-style-override-9"> huzursuzlanarak. Altının burada olduğunu bilen biri vardı.</span></p>

    <p class="Normal para-style-override-7"><span class="char-style-override-9">Külçeyi alan, belki de burada daha fazlasının olduğunu tahmin etmişti, sonra da sabırla, sessizce araştırmış ve sonunda bulmuştu.</span></p>

    <p class="Normal para-style-override-7"><span class="char-style-override-9">Ama şimdi-</span></p>

    <p class="Normal para-style-override-7"><span class="char-style-override-9">“General MacDonald’ı duydun, değil mi?”</span></p>

    <p class="Normal para-style-override-7"><span class="char-style-override-9">Bu isim Brianna’nın kulağına son zamanlarda sıkça çalınmaya başlamıştı - emeklilik aşamasındaki bir İsko</span><span class="char-style-override-9" xml:lang="ar-SA">ç generali olduğunu sanıyordu. Adam birçok yerde, varlıklı ailelerin misafiri olarak kalmaktaymış. </span><span class="char-style-override-9">Yine de adamın ne işler peşinde olduğunu bilmiyordu.</span></p>

    <p class="Normal para-style-override-7"><span class="char-style-override-9">“Kafasında İskoç dağlılarından üç, dört bin adam toplayıp kıyıya indirmek var. Vali yardım istedi; asker gemileri yolda. Generalin adamları da Cape Burnu Vadisi’nden inecekler” -eliyle zarif bir tasvir yaptı- “orada da valiyle ve onun için gelecek askerlerle buluşacaklar, sonra da o asi militanları kıyacaklar.”</span></p>

    <p class="Normal para-style-override-7"><span class="char-style-override-9">“Altınları ona m</span><span class="char-style-override-9" xml:lang="ar-SA">ı ver-</span><span class="char-style-override-9"> ah, yoo,” dedi birden kendini düzelterek. “Silahla barut sağlayacaktınız.”</span></p>

    <p class="Normal para-style-override-7"><span class="char-style-override-9">Duncan kafasını salladı, bıyıklarını ısırdı, mutsuz bir hali vardı.</span></p>

    <p class="Normal para-style-override-7"><span class="char-style-override-9">“Dunkling adında biri var; onu Alexander tanıyor. Lord Dunsmore şu an Virginia’da müthiş bir barut ve silah deposu kuruyor, oradaki teğmenlerinden biri de bu Dunkling. O deponun bir kısmını altın karşılığı paylaşmaya yanaşıyorlar.”</span></p>

    <p class="Normal para-style-override-7"><span class="char-style-override-9">“Ama altın yok şimdi.” Brianna derin bir nefes aldı, ter taneciklerinin göğüslerinin arasında aşağı inip kombinezonunu daha da ıslattıklarını hissetti.</span></p>

    <p class="Normal para-style-override-7"><span class="char-style-override-9">“Yok,” dedi Duncan mutsuzca. “Şimdi Jem’in şu hayaletini düşünüp duracağım.”</span></p>

    <p class="Normal para-style-override-7"><span class="char-style-override-9">Ne hayaletmiş ama. River Run’a girip onca insanın arasında cirit atıp yüzlerce kiloluk altını fark ettirmeden götürmek...</span></p>

    <p class="Normal para-style-override-7"><span class="char-style-override-9">Merdivenden ayak sesleri gelince Duncan kafasını sertçe kapıya çevirdi ama gelen seyislerden biri olan Josh’t</span><span class="char-style-override-9" xml:lang="ar-SA">ı</span><span class="char-style-override-9"> sadece. Şapkasını çıkarmış, eline almıştı.</span></p>

    <p class="Normal para-style-override-7"><span class="char-style-override-9">“Artık gitsek iyi olur Bayan Bree,” dedi, saygıyla baş</span><span class="char-style-override-9" xml:lang="ar-SA">ını eğere</span><span class="char-style-override-9">k. “Işığı kaçırmamak için yani.”</span></p>

    <p class="Normal para-style-override-7"><span class="char-style-override-9">Resim için demek istiyordu. Cross Creek’e, avukat Forbes’un evine en az bir saatlik yolculuk yapması gerekecekti ve öğlen olmak üzereydi.</span></p>

    <p class="Normal para-style-override-7"><span class="char-style-override-9">Brianna yeşil lekeli parmaklarına baktı ve saçlarının halini hatırladı; insan içine çıkacaksa önce saçlarını adamakıllı toplaması gerekecekti.</span></p>

    <p class="Normal para-style-override-7"><span class="char-style-override-9">“Git kızım.” Duncan eliyle kapıyı gösterdi. İnce yüzü h</span><span class="char-style-override-9" xml:lang="ar-SA">âlâ endişeyle kırışık haldeydi</span><span class="char-style-override-9"> ama derdini paylaşmış olmaktan dolayı biraz olsun rahatlamıştı.</span></p>

    <p class="Normal para-style-override-7"><span class="char-style-override-9">Brianna eniştesini alnından şefkatle öpüp Josh’u takip etti. O da endişeliydi ve yalnızca kayıp altından, musallat olan hayaletlerden dolayı değil. General MacDonald... Eğer bu adam İskoç dağlılarından kendine bir ordu kurmak istiyorsa, yanına uğraması gerekenlerden biri de babası olacaktı.</span></p>

    <p class="Normal para-style-override-7"><span class="char-style-override-9">Roger’ın ona bir süre önce dediği gibi, </span><span class="italik char-style-override-8">“Jamie, Özgürlükçüler ile Kralcılar arasındaki ince çizgide benim tanıdığım herkesten daha dengeli şekilde yürüyor ama itilip dengesini yitirdiği zaman... atlamak zorunda kalacak.”</span></p>

    <p class="Normal para-style-override-7"><span class="char-style-override-9">Mecklenberg’de itilmişti zaten. Ama dengesini yitirmesine neden olacak adamın adı, diye düşündü Brianna, herhalde MacDonald’dı.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>