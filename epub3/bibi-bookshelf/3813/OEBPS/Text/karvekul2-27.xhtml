<html xmlns="http://www.w3.org/1999/xhtml">
<head>
  <title>karvekul2-27</title>
  <link href="../Styles/karvekul2.css" rel="stylesheet" type="text/css"/>
</head>

<body id="karvekul2" xml:lang="tr-TR">
  <div class="Basic-Text-Frame">
     <p class="baslik" id="toc_marker-22"><span class="bold">77. Nisan Ayının On Sekizi</span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="bold char-style-override-8"> </span></p>

    <p class="Normal para-style-override-7"><span class="char-style-override-9">Roger neden uyandığı hakkında hiçbir fikri olmaksızın, birdenbire gözlerini açtı. Zifiri karanlıktaydı. Havada gece yarısından sonraki saatlere özgü o tuhaf dinginlik vardı - şafak bir esintiyle gelmeden önce dünyanın nefesini tutması gibi bir şeydi bu.</span></p>

    <p class="Normal para-style-override-7"><span class="char-style-override-9">Yastığın üstünde kafasını çevirince Brianna’nın da uyanık olduğunu gördü. Gözleri yukarı dönüktü. Roger onun göz kapaklarının anlık hareketini fark etti.</span></p>

    <p class="Normal para-style-override-7"><span class="char-style-override-9">Elini uzatıp ona dokundu ve Bree de kendi elini onunkinin üstüne kapadı. Sessiz kalması için bir rica mıydı bu? Roger hareketsizce yatmaya devam etti, kulak kesildi ama bir şey duyamadı. Şöminedeki bir kor, boğuk bir sesle çatırdayınca Brianna tutuşunu biraz daha sertleştirdi. Jemmy örtüleri hışırdatarak kıpırdandı, minik bir ses çıkardı, sonra sessizce uyumaya devam etti. Gece sessizliği sürüyordu.</span></p>

    <p class="Normal para-style-override-7"><span class="char-style-override-9">“Ne düşünüyorsun?” dedi Roger, alçak sesle.</span></p>

    <p class="Normal para-style-override-7"><span class="char-style-override-9">Brianna ona dönmedi; gözleri o an koyu gri, neredeyse görünmez bir dikdörtgen olan penceredeydi.</span></p>

    <p class="Normal para-style-override-7"><span class="char-style-override-9">“Dün nisanın on sekiziydi,” dedi. “Geldi.” Sakince konuşmuştu ama sesindeki bir şey Roger’ın ona daha da sokulmasına neden oldu. Artık yan yana, omuzdan ayağa kadar birbirlerine dokunarak yatıyorlardı.</span></p>

    <p class="Normal para-style-override-7"><span class="char-style-override-9">Kuzeylerinde kalan bir yerde, bu serin bahar gecesinde, toplanan adamlar vardı. Sekiz yüz kişilik bir Britanya bölüğü, mum ışığında giyinip soyunurken homurdanıyor, küfrediyordu. Evlerinde, depolardaki yataklarında, kiliselerde uyumakta olanlar, sokaklardan geçen davulların sesiyle uyanıyorlardı. H</span><span class="char-style-override-9" xml:lang="ar-SA">âlâ</span><span class="char-style-override-9"> uyumamış, içki ve kumar peşinde, tavernaların sıcak şöminelerinin karşısında, kadınların sıcak kollarının arasında olanlar ise botlarını bulup silahlarını kuşanıyor, ikişer-üçer toplanıp donuk çamur dolu sokaklarda ilerleyerek içtima </span><span class="char-style-override-9">noktasına gidiyorlardı.</span></p>

    <p class="Normal para-style-override-7"><span class="char-style-override-9">“Ben Boston’da büyüdüm,” dedi, hoş ve yumuşak bir sesle. “Bu şiiri herkes, çocukluğunun bir döneminde duymuştur. Ben beşinci sınıfta duymuştum.”</span></p>

    <p class="Normal para-style-override-7"><span class="char-style-override-9">“</span><span class="italik char-style-override-8">Dinleyin, çocuklar, duyacaksınız/Paul Revere’in gece baskınını.</span><span class="char-style-override-9">” Roger gülümsedi, Brianna’yı Saint Finbar’ın geri kafalı okulunun mavi, omuzdan başlayan tek parçalı </span><span class="char-style-override-9" xml:lang="ar-SA">üniforması, beyaz gömleği ve dize kadar çorabıyla kafasında canlandırdı. Daha önce beşinci sınıftan bir fotoğrafını görmüştü; bir manyak tarafından zorla bez bebek giysileri giydirilmiş küçük, asi, atılgan bir kaplan gibiydi.</span></p>

    <p class="Normal para-style-override-7"><span class="char-style-override-9">“O, evet. </span><span class="italik char-style-override-8">Nisan ayının on sekizi, yıl yetmiş beş/Az kişi yaşıyor artık/O ünlü günle yılı hatırlayan</span><span class="char-style-override-9">.”</span></p>

    <p class="Normal para-style-override-7"><span class="char-style-override-9">“Az kişi,” diye tekrarladı Roger yumuşakça. Birisi ama kim? Evdeki komutanları gizlice dinleyen bir ev sahibi mi? Birkaç çavuşa sıcak rom götüren bir bar garsonu mu? Sekiz yüz adam sessizce, kimseye belli etmeden ilerleyemezdi. Artık an meselesiydi. İşgal altındaki şehirden biri, İngilizler’in Concord’da stoklanan silah ve barutları ele geçirmeye niyetlendiklerini ve aynı zamanda Lexington’da oldukları haber alınan Hancock ile Samuel Adams’ı -Güvenlik Komitesi’nin kurucusu, ateşli konuşmacı, bu haince isyanın lideri-tutuklamaya niyetlendiğini haber vermişti.</span></p>

    <p class="Normal para-style-override-7"><span class="char-style-override-9">Sekiz yüz adam iki kişiyi tutuklayacakt</span><span class="char-style-override-9" xml:lang="ar-SA">ı demek; çok adildi gerçekten. Bu haberle telaşlanan bir gümüşçü ve onun arkadaşları, serin gece havasında yürüyüşe çıkmışlardı. Bree devam etti:</span></p>

    <p class="Normal para-style-override-7"><span class="italik char-style-override-8">“Arkadaşına dedi ki Britanyalı’lar ilerlerse</span></p>

    <p class="Normal para-style-override-7"><span class="italik char-style-override-8">Denizden ya da karadan,</span></p>

    <p class="Normal para-style-override-7"><span class="italik char-style-override-8">Kuzey Kilisesi’ndeki çan kulesine</span></p>

    <p class="Normal para-style-override-7"><span class="italik char-style-override-8">Çıkıp fener as uyarı için,</span></p>

    <p class="Normal para-style-override-7"><span class="italik char-style-override-8">Karadansa bir, denizdense iki;</span></p>

    <p class="Normal para-style-override-7"><span class="italik char-style-override-8">Ben karşı kıyıda olacağım,</span></p>

    <p class="Normal para-style-override-7"><span class="italik char-style-override-8">Hemen koşup alarmı yayacağım</span></p>

    <p class="Normal para-style-override-7"><span class="italik char-style-override-8">Bütün Middlesex hane ve çifliklerine,</span></p>

    <p class="Normal para-style-override-7"><span class="italik char-style-override-8">Herkes kalkıp silahlansın diye.”</span></p>

    <p class="Normal para-style-override-7"><span class="char-style-override-9">“Böyle şiirler yazılmıyor artık tabii,” dedi Roger. Ama alaycılığına rağmen, kendini zihninde canlandırmaktan alıkoyamıyordu: bir atın karanlıkta bembeyaz parıldayan nefesinin buharı ve suyun karşı kıyısında, uyuyan şehrin üst kısmına asılmış bir fenerin ışık yılları kadar uzaktaki yıldızlar gibi</span><span class="char-style-override-9" xml:lang="ar-SA"> küçük parıltısı. Ve sonra, bir fener daha.</span></p>

    <p class="Normal para-style-override-7"><span class="char-style-override-9">“Sonra ne olmuş?” dedi Roger.</span></p>

    <p class="Normal para-style-override-7"><span class="italik char-style-override-8">“Sonra ‘İyi geceler!’ demiş dikkatlice</span></p>

    <p class="Normal para-style-override-7"><span class="italik char-style-override-8">Sessizce Charlestown’a giden kayıkla birlikte,</span></p>

    <p class="Normal para-style-override-7"><span class="italik char-style-override-8">Ay koyun üstünde yükselirken,</span></p>

    <p class="Normal para-style-override-7"><span class="italik char-style-override-8">Rıhtımın açığında salınırken</span></p>

    <p class="Normal para-style-override-7"><span class="italik char-style-override-8">Somerset, İngiliz savaş gemisi;</span></p>

    <p class="Normal para-style-override-7"><span class="italik char-style-override-8">Bir hayalet gemi, her direğiyle,</span></p>

    <p class="Normal para-style-override-7"><span class="italik char-style-override-8">Hapis gibi, kurtulmak dileğiyle,</span></p>

    <p class="Normal para-style-override-7"><span class="italik char-style-override-8">Kara, hantal bir enkaz, büyüyor</span></p>

    <p class="Normal para-style-override-7"><span class="italik char-style-override-8">Sudaki yansımasının eliyle.”</span></p>

    <p class="Normal para-style-override-7"><span class="char-style-override-9">“Burası o kadar kötü değilmiş,” dedi Roger bilmişlikle. “Somerset’li kısmı sevdim. Bir ressam gibi betimlemiş.”</span></p>

    <p class="Normal para-style-override-7"><span class="char-style-override-9">“Sus artık.” Brianna bir tekme savurdu ama tüm gücünü kullanmadı. “Şiir arkadaşının hikâyesiyle devam ediyor. </span><span class="italik char-style-override-8">Kaplan misali kulaklarıyla, gezmiş her yeri derya derya</span><span class="char-style-override-9">-” </span></p>

    <p class="Normal para-style-override-7"><span class="char-style-override-9">Roger gülmemek için kendini tutarken bir homurtu çıkardı, Bree bir tekme daha savurdu. </span><span class="italik char-style-override-8">“Etrafındaki karanlığın içinde duyana dek/Adamların baraka kapısında toplanışları/Silahların sesi, ayak gümbürtüsü/Bombacının parmak uçlarında yürüyüşü/Hepsi kıyıdaki gemiye gidiyor.”</span></p>

    <p class="Normal para-style-override-7"><span class="char-style-override-9">Roger, Brianna’yı Boston’da baharda ziyaret etmişti. Nisan ortasında ağaçlar yeşillenmeye henüz başlarlardı. Geceler soğuk olurdu ama bu soğukluk, nedense hayatın kendisinin verdiği bir canlılık ve tazelikle kaplı olurdu.</span></p>

    <p class="Normal para-style-override-7"><span class="char-style-override-9">“Sonra kilisenin çan kulesine tırmanan arkadaşla ilgili sıkıcı bir bölüm var ama sonraki bölümü severim.” Zaten yumuşakça konuşmakta olan Brianna sesini biraz daha alçaltıp</span><span class="char-style-override-9" xml:lang="ar-SA"> fısıltı haline getirdi.</span></p>

    <p class="Normal para-style-override-7"><span class="italik char-style-override-8">“Kilise bahçesinin altında ölüler,</span></p>

    <p class="Normal para-style-override-7"><span class="italik char-style-override-8">Yatarlar tepedeki karargâhlarında,</span></p>

    <p class="Normal para-style-override-7"><span class="italik char-style-override-8">Huzur dolu bir sessizlikle.</span></p>

    <p class="Normal para-style-override-7"><span class="italik char-style-override-8">Bu sessizlik o kadar derindi ki</span></p>

    <p class="Normal para-style-override-7"><span class="italik char-style-override-8">Duyuluyordu ürkek ayak sesleri gibi,</span></p>

    <p class="Normal para-style-override-7"><span class="italik char-style-override-8">Nöbet bekleyen gece esintisi</span></p>

    <p class="Normal para-style-override-7"><span class="italik char-style-override-8">Çadırları gezen hayalet sesi,</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="italik char-style-override-8">Sanki fısıldar, ‘Her şey yolunda!’</span></p>

    <p class="Normal para-style-override-7"><span class="italik char-style-override-8">Sadece kendinin hissetti</span><span class="char-style-override-9" xml:lang="ar-SA">ği o anda</span></p>

    <p class="Normal para-style-override-7"><span class="italik char-style-override-8">Gizli dehşetin mekân ve zamanını</span></p>

    <p class="Normal para-style-override-7"><span class="italik char-style-override-8">Ölüleri ve yalnız kilise çanını;</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="italik char-style-override-8">Birden kafası bozulduğu için,</span></p>

    <p class="Normal para-style-override-7"><span class="italik char-style-override-8">Uzaktaki gölgeli bir şeye,</span></p>

    <p class="Normal para-style-override-7"><span class="italik char-style-override-8">Nehrin koya döküldüğü yerde,</span></p>

    <p class="Normal para-style-override-7"><span class="italik char-style-override-8">Kıvrılıp süzülen siyah çizgi</span></p>

    <p class="Normal para-style-override-7"><span class="italik char-style-override-8">Bir köprü dolusu tekne gibi.”</span></p>

    <p class="Normal para-style-override-7"><span class="char-style-override-9">“Sonra Paul’ün sinyal bekleyişi hakkında bir sürü zırva var,” dedi Brianna, daha normal bir sese geçerek. “Ama sonra...</span></p>

    <p class="Normal para-style-override-7"><span class="italik char-style-override-8">“Bir köy sokağını inleten toynaklar,</span></p>

    <p class="Normal para-style-override-7"><span class="italik char-style-override-8">Ay ışığındaki siluet, karanlık bir cüsse,</span></p>

    <p class="Normal para-style-override-7"><span class="italik char-style-override-8">Aşağıda, çakılların içinden geçen parıltı</span></p>

    <p class="Normal para-style-override-7"><span class="italik char-style-override-8">At korkusuzca, hızla ilerlerse;</span></p>

    <p class="Normal para-style-override-7"><span class="italik char-style-override-8">İşte bu kadar! Ama hem kasvet, hem ışık,</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="italik char-style-override-8">Bir ülkenin kaderi belirleniyordu,</span></p>

    <p class="Normal para-style-override-7"><span class="italik char-style-override-8">O gece o yolculukla.</span></p>

    <p class="Normal para-style-override-7"><span class="italik char-style-override-8">O at tarafından yayılan ışıltı,</span></p>

    <p class="Normal para-style-override-7"><span class="italik char-style-override-8">Toprağı bütün ateşiyle yaktı.”</span></p>

    <p class="Normal para-style-override-7"><span class="char-style-override-9">“Burası daha da iyiymiş.” Roger elini Bree’nin dizinin hemen üstüne koyup başka bir tekme için önlem aldı ama tekme gelmedi. “Gerisini hatırlıyor musun?”</span></p>

    <p class="Normal para-style-override-7"><span class="char-style-override-9">“Mystic Nehri’ni takip ediyor,” dedi Brianna, yorumu duymazdan gelerek, “ondan sonra da kasabalardan geçtiği üç bölüm var:</span></p>

    <p class="Normal para-style-override-7"><span class="italik char-style-override-8">“Kasaba saati tam on ikiydi</span></p>

    <p class="Normal para-style-override-7"><span class="italik char-style-override-8">Medford köprüsünü geçerken.</span></p>

    <p class="Normal para-style-override-7"><span class="italik char-style-override-8">Horoz ötüşlerini duydu,</span></p>

    <p class="Normal para-style-override-7"><span class="italik char-style-override-8">Çiftçinin köpeği havladı,</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="italik char-style-override-8">Sisin nemi gafil avladı,</span></p>

    <p class="Normal para-style-override-7"><span class="italik char-style-override-8">Güneş battıktan sonra gelen.</span></p>

    <p class="Normal para-style-override-7"><span class="italik char-style-override-8">Kasaba saati tam birdi,</span></p>

    <p class="Normal para-style-override-7"><span class="italik char-style-override-8">Lexington’a girdiğinde,</span></p>

    <p class="Normal para-style-override-7"><span class="italik char-style-override-8">Süslü rüzgârgülünü gördüğünde</span></p>

    <p class="Normal para-style-override-7"><span class="italik char-style-override-8">O geçerken ay ışığında,</span></p>

    <p class="Normal para-style-override-7"><span class="italik char-style-override-8">Buluşma evinin pencereleri boş, yalındı,</span></p>

    <p class="Normal para-style-override-7"><span class="italik char-style-override-8">Onlara bakarken içten içe alındı,</span></p>

    <p class="Normal para-style-override-7"><span class="italik char-style-override-8">Sanki hâlihazırda bakıyorlardı,</span></p>

    <p class="Normal para-style-override-7"><span class="italik char-style-override-8">Yapacakları o kanlı işe.</span></p>

    <p class="Normal para-style-override-7"><span class="italik char-style-override-8">“Kasaba saati tam ikiydi</span><span class="char-style-override-9">- ve evet, ilk satırlardaki saat tiktaklarını duyuyorum, sessiz ol!” Roger gerçekten derin bir nefes almıştı ama bunun nedeni bir süredir nefesini tuttuğunu fark etmesiydi. “</span><span class="italik char-style-override-8">Kasaba saati tam ikiydi</span><span class="char-style-override-9">,” diye tekrar etti Brianna,</span></p>

    <p class="Normal para-style-override-7"><span class="italik char-style-override-8">“Concord’ın köprüsüne geldiğinde.</span></p>

    <p class="Normal para-style-override-7"><span class="italik char-style-override-8">Sürünün çıkardığı sesi duydu,</span></p>

    <p class="Normal para-style-override-7"><span class="italik char-style-override-8">Kuşların ağaçlardaki ötüşünü,</span></p>

    <p class="Normal para-style-override-7"><span class="italik char-style-override-8">Sabah havasının öpüşünü</span></p>

    <p class="Normal para-style-override-7"><span class="italik char-style-override-8">Çayırların etrafında.</span><span class="char-style-override-9" xml:lang="ar-SA"/></p>

    <p class="Normal para-style-override-7"><span class="italik char-style-override-8">Ve biri yatağında mışıl mışıl</span></p>

    <p class="Normal para-style-override-7"><span class="italik char-style-override-8">Uyuyormuş güvenle, habersiz</span></p>

    <p class="Normal para-style-override-7"><span class="italik char-style-override-8">Köprüden ilk düşen olacağından,</span></p>

    <p class="Normal para-style-override-7"><span class="italik char-style-override-8">O gün göçüp gideceğinden,</span></p>

    <p class="Normal para-style-override-7"><span class="italik char-style-override-8">Bir İngiliz tüfeğinin gazabıyla.”</span></p>

    <p class="Normal para-style-override-7"><span class="char-style-override-9">Brianna birden durdu. “Gerisini biliyorsun,” dedi ve Roger’ın elini sıktı.</span></p>

    <p class="Normal para-style-override-7"><span class="char-style-override-9">Gecenin ruhu bir dakika içinde değişmişti. O durgunluk kaybolmuş, ağaçların arasında bir esinti başlamıştı. Birdenbire gece tekrar canlanmıştı ama şafağa doğru ilerlerken ölüyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">Ö</span><span class="char-style-override-9">tüyor olmasalar da kuşlar da uyanmışlardı sanki; yakındaki ağaçtaki bir şey, ince ve güzel bir sesle art arda seslendi. Ateşin bayat, ağır kokusunun haricinde, Roger artık sabahın vahşi, temiz havasını alabiliyordu; kalbinin birden heyecanla attığını hissetti.</span></p>

    <p class="Normal para-style-override-7"><span class="char-style-override-9">“Gerisini de anlatsana,” diye fısıldadı.</span></p>

    <p class="Normal para-style-override-7"><span class="char-style-override-9">Adamların ağaçların arasındaki gölgelerini görebiliyor, kapıların dur durak bilmeden çalınmasını, kısık sesle yapılan toplantıları duyuyordu - aynı zamanda, doğuda ışığın yükseldiğini de. Suyun şapırtısı ve kürek sesleri, sağılmak üzere hazırlanan ineklerin huzursuzlanışı ve güçlenen esintiyle birlikte belirginleşen aç ve uykusuz insan kokusu, ona eşlik eden kekremsi barut ve çelik esansları.</span></p>

    <p class="Normal para-style-override-7"><span class="char-style-override-9">Düşünmeksizin karısının elinden kurtuldu, üstüne yuvarlandı ve kombinezonu kasıklarından yukarı çekip onunla sertçe sevişmeye başladı; o </span><span class="char-style-override-9" xml:lang="ar-SA">şiir yüzünden</span><span class="char-style-override-9"> yaşadığı ölüm korkusu nedeniyle içinde patlak veren galeyana hâkim olamamıştı.</span></p>

    <p class="Normal para-style-override-7"><span class="char-style-override-9">Brianna’nın üstünde titreyerek yatmaya devam etti, sırtındaki terler pencereden sızan esintiyle kururken kalbinin gümbürtüsünü kulaklarında duydu. O </span><span class="italik char-style-override-8">biri</span><span class="char-style-override-9" xml:lang="ar-SA"> için diye düşündü, ilk tüfek atışıyla ölecek olan için. Karısını karanlığın içinde kendine çekip onunla sevişmemiş, onu bir çocukla bırakmamış, çünkü başına geleceklerden habersiz olan için. Hem de bu sabah.</span></p>

    <p class="Normal para-style-override-7"><span class="char-style-override-9">Brianna h</span><span class="char-style-override-9" xml:lang="ar-SA">âlâ</span><span class="char-style-override-9"> altındaydı. Onun güçlü kaburgalarının kendi ağırlığı altında bile alçalıp yükselişini hissedebiliyordu.</span></p>

    <p class="Normal para-style-override-7"><span class="char-style-override-9">“Gerisini biliyorsun,” diye fısıldadı Brianna tekrar.</span></p>

    <p class="Normal para-style-override-7"><span class="char-style-override-9">“Bree,” dedi Roger, çok yumuşakça. “Şu an orada olmak için ruhumu satardım.”</span></p>

    <p class="Normal para-style-override-7"><span class="char-style-override-9">“Şşş,” dedi Brianna ve elini kocasının sırtına yavaşça, adeta onu kutsarmışçasına koydu, sonra da ışığın yavaş yavaş yükselişini onunla birlikte, sessizce yatarak izlemeye koyuldu.</span></p>

    <p class="Normal para-style-override-4"><span class="char-style-override-11">***</span><span class="char-style-override-9"/></p>

    <p class="Normal para-style-override-7"><span class="char-style-override-9">Sessizlik on beş dakika sonra, yaklaşan ayak sesleri ve kapının çalınışıyla bozuldu. Jemmy örtülerin altından bir guguk kuşu gibi fırladı; Roger da ayağa fırlayıp gece gömleğini hemen aşağı çekiştirdi.</span></p>

    <p class="Normal para-style-override-7"><span class="char-style-override-9">Gelen Beardsleyler’den biriydi, oğlanın yüzü bembeyazdı. Roger’ı hiç umursamadan Brianna’ya seslendi: “Lizzie doğuruyor, hemen gelin!” Sonra da b</span><span class="char-style-override-9" xml:lang="ar-SA">üyük </span><span class="char-style-override-9">eve doğru koşmaya başladı; kardeşi de sundurmada el kol hareketleri yapıyordu.</span></p>

    <p class="Normal para-style-override-7"><span class="char-style-override-9">Brianna hemen giysilerini üstüne geçirdi ve kulübeden çıktı, Jemmy’yi Roger’a bıraktı. Aynı kendisi gibi darmadağınık bir haldeki annesini yolda gördü. Omzuna tıbbi gereç çantasını almıştı. Birlikte ambar ve ahırın yanından geçip Beardsleyler’in kulübesine giden patikayı hızla yürümeye başladılar.</span></p>

    <p class="Normal para-style-override-7"><span class="char-style-override-9">“Geçen hafta gelmeliydi,” dedi Claire soluk soluğa. “Söyledim...”</span></p>

    <p class="Normal para-style-override-7"><span class="char-style-override-9">“Ben de. Dedi ki...” Brianna konuşmaya çalışmaktan vazgeçti. İkizler onlara çoktan fark atmış, ağaçların arasından geyikler gibi hızla geçmişlerdi - bir yandan da baba olacak olmalarının ya da yardım getiriyor olmanın verdiği heyecanla sevinç nidaları atmışlardı.</span></p>

    <p class="Normal para-style-override-7"><span class="char-style-override-9">Annesinin Lizzie’nin sıtması hakkında endişelendiğini biliyordu ancak hastalık kızın hamileliği süresince yok olmuştu.</span></p>

    <p class="Normal para-style-override-7"><span class="char-style-override-9">Buna rağmen, Brianna kulübeden içeri girerken midesinin düğümlendiğini hissetti. Postlar dışarı çıkarılmış, küçük evin etrafına barikat gibi dizilmişti. Bu koku Brianna’ya bir anlığına MacNeilllar’ın kulübesindeki o ölüm dolu görüntüyü hatırlattı.</span></p>

    <p class="Normal para-style-override-7"><span class="char-style-override-9">Ama bu kulübenin kapısı açıktı ve içeride sinekler yoktu. Annesinin önce girmesi için ona yol verdi, sonra da hemen onu takip etti ama görünüşe göre geç kalmışlardı.</span></p>

    <p class="Normal para-style-override-7"><span class="char-style-override-9">Lizzie kanla kaplı kürkler içinde oturmuş ve küçük, yuvarlak, kanla kaplı bebeğe hayretle bakıyordu. Ufaklık da ona aynı bakışlarla ve açık bir ağızla karşılık veriyordu.</span></p>

    <p class="Normal para-style-override-7"><span class="char-style-override-9">Jo ve Kezzie birbirlerine sarılmışlardı, konuşamayacak kadar heyecanlı ve ürkeklerdi. Brianna gözünün kenarıyla kardeşlerin konuşmaya çalışıp bunu başaramadıklarını fark etti, gülmek istedi ama kendine </span><span class="char-style-override-9">hâkim olup, yatağın yanına giden annesini sessizce takip etti.</span></p>

    <p class="Normal para-style-override-7"><span class="char-style-override-9">“Birdenbire çıkıverdi!” dedi Lizzie, gözlerini bir bebeğe bir Claire’e çevirerek. Oğlanın sanki çıktığı gibi kaybolmasından korkuyordu - ve evet, bir erkekti, Brianna görebiliyordu.</span></p>

    <p class="Normal para-style-override-7"><span class="char-style-override-9">“Dün gece sırtım çok fena ağrıdı, o yüzden uyuyamadım, çocuklar beni sırayla ovdular o yüzden ama o da işe yaramadı; bu sabah tuvaletimi yapmaya gittiğimde de bacaklarımın arasından foşur foşur su boşaldı - tam dediğiniz gibi oldu hanımefendi!” dedi Claire’e. “Ben de o zaman Jo’yla Kezzie’ye sizi çağırmalarını söyledim fakat başka ne yapabileceğimi bilemedim. Krep yapmak için hamur hazırlamaya başladım” -eliyle masadaki un dolu kâseyi, süt sürahisini ve iki yumurtayı gösterdi- “ama bir de baktım ki</span><span class="char-style-override-9" xml:lang="ar-SA"> içimde böyle-</span><span class="char-style-override-9"> böyle- ” Lafını tamamlayamadı, pancar rengine döndü.</span></p>

    <p class="Normal para-style-override-7"><span class="char-style-override-9">“Ama lazımlığa bile yetişemedim. Masanın yanına çömeldim... çıktı! Bir baktım, altımda duruyor, yerde!”</span></p>

    <p class="Normal para-style-override-7"><span class="char-style-override-9">Claire yeni misafiri kucağına almış, öpüp koklamaya başlamıştı. Bir yandan da yeni doğanlarda kontrol edilmesi gereken </span><span class="char-style-override-9" xml:lang="ar-SA">şeyleri</span><span class="char-style-override-9"> kontrol ediyordu. Lizzie koyun yününden, çivit mavisi bir bebek battaniyesi örmüştü. Claire o battaniyeye göz attıktan sonra çantasından lekeli, yumuşak bir fanila çıkarıp bebeği ona sardı ve Brianna’ya uzattı.</span></p>

    <p class="Normal para-style-override-7"><span class="char-style-override-9">“Biraz tut da göbek bağını keseyim, olur mu tatlım?” dedi, çantasından makas ve iplik çıkarırken. “Sonra biraz temizlersin çocuğu -şurada bir şişe yağ var- ben de o sırada Lizzie’yle ilgilenirim. Siz,” dedi, kardeşlere sert bir bakış atarak, “dışarı çıkın.”</span></p>

    <p class="Normal para-style-override-7"><span class="char-style-override-9">Bebek, örtüsünün içinde aniden hareket edince Brianna, içinden gelen küçük, sağlam kol ve bacak hareketlerini hatırlayıp biraz sersemledi: karaciğere inen bir tekme, kafanın ya da poponun kaburgalarının altına kıvrılmasıyla yer değiştiren sıvılar...</span></p>

    <p class="Normal para-style-override-7"><span class="char-style-override-9">“Merhaba</span><span class="char-style-override-9" xml:lang="ar-SA"> küçük adam,” dedi yumuşakça, bebeği omzuna dayayarak. Bebek çok tuhaf şekilde, güçlü bir deniz kokusu yayıyordu; dışarıdaki postların kesif kokusuna rağmen çok tatlıydı.</span></p>

    <p class="Normal para-style-override-7"><span class="char-style-override-9">“Uuf!” Lizzie karnına masaj yapılınca biraz irkildi; Claire özenle ovarken oradan cıvık, kaygan bir ses geliyordu. Brianna bunu da çok net hatırlıyordu; plasenta, rahatsız doğum sonrası oluşan rahatlama ve her şey bitince beynin hayatta kalmak için gösterdiği refleks.</span></p>

    <p class="Normal para-style-override-7"><span class="char-style-override-9">Kapı ağzından gelen nefes kesilmesi sesiyle oraya dönünce ikizlerin gözleri ardına kadar açık halde baktıklarını gördü.</span><span class="char-style-override-9"/></p>

    <p class="Normal para-style-override-7"><span class="char-style-override-9">“Kışt!” dedi Brianna sertçe, onları eliyle de kovalayarak. Oğlanlar hemen kaybolup Brianna’yı bebeği temizleyip yağlama işiyle baş başa bıraktılar. Küçük bir bebekti ama toplucaydı; yuvarlak suratlıydı ve hiç ağlamamıştı ama uyanıktı, ayıktı. Kesilmiş göbek bağı, yuvarlak göbeğinin üstünde koyu mor, taze bir kalıntı halinde duruyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">Çocuğun yüzündeki hayret kaybolmamıştı; gözlerini pörtleterek bir balık kadar soğuk bir ifadeyle Brianna’ya bakıyordu. Brianna’nın yüzü i</span><span class="char-style-override-9">se geniş bir gülümsemeyle kaplanmıştı.</span></p>

    <p class="Normal para-style-override-7"><span class="char-style-override-9">“Çok tatlısın sen!” dedi oğlana. Bebek dudaklarını düşünceli bir hareketle şapırdattı, yüzünü buruşturdu.</span></p>

    <p class="Normal para-style-override-7"><span class="char-style-override-9">“Acıktı,” dedi Bree omzunun üstünden. “Hazır mısınız?”</span></p>

    <p class="Normal para-style-override-7"><span class="char-style-override-9">“Neye?” dedi Lizzie çatallı bir sesle. “Tanrı aşkına, insan böyle bir şeye </span><span class="italik char-style-override-8">nasıl</span><span class="char-style-override-9"> hazır olabilir ki?” Claire ve Brianna bunu duyunca kahkahalara boğuldular.</span></p>

    <p class="Normal para-style-override-7"><span class="char-style-override-9">Lizzie yine de oğluna uzandı ve güvensiz bir hareketle göğsünün üstüne koydu. Bebek bir süre ne yapması gerektiğini bulmak için el yordamıyla arandı, küçük gergin sesler çıkardı ama doğru hareketi yaptı; annesi şaşırarak hafifçe ciyakladı ve sonra yanındakilerle birlikte iç geçirerek rahatladı.</span></p>

    <p class="Normal para-style-override-7"><span class="char-style-override-9">Brianna bu arada, dışarıda bir süredir konuşanlar olduğunun farkındaydı - erkek sesleriydi bunlar, şaşkınlık ve temkinli olmaktan dolayı alçaklardı.</span></p>

    <p class="Normal para-style-override-7"><span class="char-style-override-9">“Şimdi içeri girmelerine izin verebilirsin,” dedi Claire, “sonra da ateşe bir tava koy, olur mu?” Anne ve çocuğa şefkatle gülümseyen Claire, yapımı yarım kalmış krep hamurunu karıştırmaya başladı.</span></p>

    <p class="Normal para-style-override-7"><span class="char-style-override-9">Brianna kafasını kulübe kapısından dışarı çıkardığında Jo, Kezzie, babası ve Roger’ın evden biraz uzakta yan yana durduklarını gördü. Onu görünce hepsi kafalarını kaldırıp baktı; yüzlere utangaçlıktan gurura doğru değişen ifadeler hâkimdi.</span></p>

    <p class="Normal para-style-override-7"><span class="char-style-override-9">“Anne! Bebek geldi mi?” Jem koşup onun yanından geçti ve içeri girdi ama Brianna onu yakasından yakaladı.</span></p>

    <p class="Normal para-style-override-7"><span class="char-style-override-9">“Evet. Bakabilirsin fakat sessiz olman lazım. Daha çok küçük, oğlanı korkutmaman lazım, tamam mı?”</span></p>

    <p class="Normal para-style-override-7"><span class="char-style-override-9">“Oğlan mı?” dedi Beardsleyler’den biri heyecanla.</span></p>

    <p class="Normal para-style-override-7"><span class="char-style-override-9">“Demedim mi sana?” dedi öteki, ikizini dirseğiyle dürterek. “Küçük bir pipi görmüştüm!”</span></p>

    <p class="Normal para-style-override-7"><span class="char-style-override-9">“Hanımların önünde ‘pipi’ denmez,” dedi Jem ciddiyetle, ona dönüp kaşlarını çatarak. “Ayrıca annem ‘sessiz olun’ dedi.”</span></p>

    <p class="Normal para-style-override-7"><span class="char-style-override-9">“Yaa...” dedi Beardsley ikizlerinden biri, neye uğradığını şaşırarak. “Tabii, tamam.”</span></p>

    <p class="Normal para-style-override-7"><span class="char-style-override-9">Brianna’yı kahkahayı basmanın ucuna getiren, abartılı bir dikkatle parmaklarının ucunda kulübeye girdiler. Onları Jem, torununu omzundan tutan Jamie ve Roger takip etti.</span></p>

    <p class="Normal para-style-override-7"><span class="char-style-override-9">“Lizzie iyi mi?” diye sordu Roger sessizce, Brianna’nın yanından geçerken küçük bir öpücük kondurduktan sonra.</span></p>

    <p class="Normal para-style-override-7"><span class="char-style-override-9">“Biraz şaşkın sanırım ama iyi.”</span></p>

    <p class="Normal para-style-override-7"><span class="char-style-override-9">Lizzie doğrulmuş, taralı parlak saçları omuzlarına dökülerek oturmuş, yatağın yanında sersem sersem sırıtmakta olan Jo ile Kezzie’ye gülümsüyordu.</span></p>

    <p class="Normal para-style-override-7"><span class="char-style-override-9">“Aziz Bride ve Columba’nın lütfu seni kutsasın genç kadın,” dedi Jamie Galce, hafif bir reveransla ve devam etti: “İsa’nın sevgisi anneliğinde seni yalnız bırakmasın. Kayadan su çıktığı gibi sütler de memelerinden çağlasın ve sen de” -ikizlere baktı, öksürdü- “kocanın kollarında güvende olasın.”</span></p>

    <p class="Normal para-style-override-7"><span class="char-style-override-9">“Ama ‘pipi’ denemiyorsa ‘meme’ nasıl denebiliyor?” diye sordu Jemmy merakla.</span></p>

    <p class="Normal para-style-override-7"><span class="char-style-override-9">“Dua haricinde diyemezsin,” diye bilgi verdi babası. “Deden Lizzie için dua okuyordu.”</span></p>

    <p class="Normal para-style-override-7"><span class="char-style-override-9">“Yaa. Peki içinde pipiler olan dualar da var mı?”</span></p>

    <p class="Normal para-style-override-7"><span class="char-style-override-9">“Eminim vardır,” dedi Roger, Brianna’yla göz göze gelmekten kaçınarak, “ama onları içinden okursun. Haydi gidip kahvaltı sofrasına yardım edelim.”</span></p>

    <p class="Normal para-style-override-7"><span class="char-style-override-9">Demir tava içindeki yağla cız</span><span class="char-style-override-9" xml:lang="ar-SA">ırdamaya başladı; Claire üstüne karışımı dökerken</span><span class="char-style-override-9"> taze ev yapımı krepin</span><span class="char-style-override-9" xml:lang="ar-SA"> güzel kokusu odayı sardı.</span></p>

    <p class="Normal para-style-override-7"><span class="char-style-override-9">Lizzie’ye tebriklerini ileten Jamie ve Roger geri çekilerek küçük aileyi biraz yalnız bırakmıştı - gerçi bu kulübeye hepsi zar zor sığarken ne kadar yalnız kalabildikleri de tartışılırdı.</span></p>

    <p class="Normal para-style-override-7"><span class="char-style-override-9">“Çok güzelsin,” diye fısıldadı Jo -ya da Kezzie- karısının saçlarına titrek işaret parmağıyla dokunarak. “Ay gibi parıldıyorsun Lizzie.”</span></p>

    <p class="Normal para-style-override-7"><span class="char-style-override-9">“Canın çok yandı mı tatlım?” diye sordu Kezzie -ya da Jo- kısık sesle, kızın elinin tersini okşayarak.</span></p>

    <p class="Normal para-style-override-7"><span class="char-style-override-9">“Çok değil,” dedi Lizzie, Kezzie’nin elini okşadıktan sonra avcuyla Jo’nun yanağını sardı. “Şuna bakın. Gördüğünüz en toparlak çocuk değil mi?” Bebek sütünü içip uykuya dalmıştı; o sırada meme ucunu duyulabilir bir </span><span class="italik char-style-override-8">pıt</span><span class="char-style-override-9"> sesiyle ağzından çıkarıp, ağzı hafif açık halde annesinin kolunun üstüne yığıldı.</span></p>

    <p class="Normal para-style-override-7"><span class="char-style-override-9" xml:lang="ar-SA">İkizler birbirlerinin </span><span class="char-style-override-9">aynısı sevgi mırıltıları çıkarıp boncuk gözlü oğullarını izlediler.</span></p>

    <p class="Normal para-style-override-7"><span class="char-style-override-9">“Şu minik parmaklara bak!” dedi Kezzie -ya da Jo- fısıldayarak, kirli işaret parmağıyla minik pembe ele dokundu.</span></p>

    <p class="Normal para-style-override-7"><span class="char-style-override-9">“Her </span><span class="char-style-override-9" xml:lang="ar-SA">şeyi normal mi?” diye sordu Jo - </span><span class="char-style-override-9">ya da Kezzie. “Baktın mı?”</span></p>

    <p class="Normal para-style-override-7"><span class="char-style-override-9">“Baktım, merak etme,” dedi Lizzie. “Kendin de bakmak ister misin?” Cevap beklemeden kundaklı bebeği onun kucağına verdi. İkizlerden hangisiyse, çocuğunu eline aldığında önce heyecanlı ve korkmuş bir yüzle baktı, sonra da muhtaç gözlerle, destek olması için kardeşine döndü.</span></p>

    <p class="Normal para-style-override-7"><span class="char-style-override-9">Bu tabloyu zevkle izleyen Brianna, Roger’ın arkasından yaklaştığını hissetti.</span></p>

    <p class="Normal para-style-override-7"><span class="char-style-override-9">“Çok tatlılar, değil mi?” diye fısıldadı, kocasının arkadaki eline uzanarak.</span></p>

    <p class="Normal para-style-override-7"><span class="char-style-override-9">“Hem de nasıl,” dedi Roger, gülümsediği sesinden belliydi. “Bir tane daha istetecek kadar hem de, değil mi?”</span></p>

    <p class="Normal para-style-override-7"><span class="char-style-override-9">Cümle masumca sarf edilmişti ama Roger karşılaşabileceği tepkiyi fark edince öksürdü, Bree’nin elini bıraktı.</span></p>

    <p class="Normal para-style-override-7"><span class="char-style-override-9">“Bu Lizzie’nin.” Claire üstünde bal ve tereyağı olan kreple dolu tabağı uzattı. “Başka acıkan var mı?”</span></p>

    <p class="Normal para-style-override-7"><span class="char-style-override-9">Krepin yarattığı heyecanla sorulan sorunun neden olduğu gerginlik biraz azaldı ama Brianna tamamen geçmediğinin farkındaydı. Evet, bir bebek daha istiyordu, </span><span class="italik char-style-override-8">hatırlattığın için sağ ol,</span><span class="char-style-override-9"> diye düşündü arkası dönük olan Roger’ın sırtına bakarak. Yeni doğan bebeği kucağına aldığı anda, açlık ve susuzluktan da öte bir arzu duyduğunu fark etmişti.</span></p>

    <p class="Normal para-style-override-7"><span class="italik char-style-override-8">Dauco</span><span class="char-style-override-9"> tohumlarını, o koruyucu küçük tanecikleri terk etmek büyük bir cesaret gerektirmiş ama inandığı şeyin aksini yapmaya sonunda ikna olmuş ve yapmıştı. Yine de sonuç alamamıştı. Son zamanlarda aklına sık sık Ian’ın karısıyla çocuk yapmaya çalışırken yaşadığı sıkıntılar geliyordu. Evet, Bree’nin kendisi düşük yapmamıştı, çok şükür ancak Ian bir de seksin mekanikleştiğini, sevişme denemeyecek bir eylem haline geldiğini söylemişti - işte o, uzaktan sinsi sinsi yaklaşan bir tehlikeydi. Durum daha o kadar kötü değildi fakat çoğu zaman Roger’ın kollarında rahatlarken, </span><span class="italik char-style-override-8">bu sefer oldu mu</span><span class="char-style-override-9">, diye düşünmeye başlamıştı. O sefer de gelmiyordu.</span></p>

    <p class="Normal para-style-override-7"><span class="char-style-override-9" xml:lang="ar-SA">İkizler oğullarına iyice alışmaya başlamışlardı. Kumral kafalarını birbirine vermiş, uyuyan oğlanın tombul hatlarını parmaklarıyla takip ediyorlardı</span><span class="char-style-override-9"> - bir yandan da aralarından hangisine daha çok ben</span><span class="char-style-override-9">zediğini tartışıyorlardı. Zekâ dolu bir konuşmaydı.</span></p>

    <p class="Normal para-style-override-7"><span class="char-style-override-9">Lizzie dünyada daha önemli hiçbir şey yokmuş gibi ikinci tabağını zevkle yemekle meşguldü; bu kez kreplerin yanına ızgara sosisler de eklenmişti. Koku harikaydı ama Brianna aç değildi.</span></p>

    <p class="Normal para-style-override-7"><span class="char-style-override-9" xml:lang="ar-SA">Şüphelerinin olmaması iyi bir şey, dedi kendi kendine, Roger’ın bebeğin </span><span class="char-style-override-9">yanına giderken yüzünün yumuşayışını izleyerek. Jemmy’nin Roger’ın oğlu olduğu hakkında h</span><span class="char-style-override-9" xml:lang="ar-SA">âlâ</span><span class="char-style-override-9"> bir şüphe olsaydı, bu durum Roger’ın kendini Ian gibi, kısırlıkla suçlamasına neden olabilirdi. Ama böyleyken...</span></p>

    <p class="Normal para-style-override-7"><span class="char-style-override-9">Yoksa </span><span class="italik char-style-override-8">bana</span><span class="char-style-override-9" xml:lang="ar-SA"> mı bir şey oldu, diye düşündü Brianna, huzursuzlandı. Jemmy’nin doğumu bir şeylere zarar mı vermişti?</span></p>

    <p class="Normal para-style-override-7"><span class="char-style-override-9">Büyük eliyle minik kafayı avcunun içine alan Jamie’ye gelmişti sıra. Bebeği erkeklere özgü, o çok garip şefkatle izliyordu. Brianna o bakışları bir an önce Roger’ın gözlerinde, yeni bebeği tutarken görmek istiyordu.</span></p>

    <p class="Normal para-style-override-7"><span class="char-style-override-9">“Bay Fraser.” Lizzie, sonunda sosise doyduktan sonra, boş tabağını kenara koyup içten bakışlarla Jamie’ye döndü. “Babam... biliyor mu?” Sorusundan sonra, belki de istemsizce Jamie’nin arkasındaki kapı ağzına baktı.</span></p>

    <p class="Normal para-style-override-7"><span class="char-style-override-9">Jamie bir an üzgün bir ifade takındı. Gerçeği anlatabilecek daha uygun, daha az can yakacak kelimeler bulmak için birkaç saniye daha kazanmak isteyerek bebeği dikkatle fakat fazla ağır hareketlerle Roger’a verdi.</span></p>

    <p class="Normal para-style-override-7"><span class="char-style-override-9">“Bebeğin yolda olduğunu biliyordu,” dedi. “Ben söyledim.”</span></p>

    <p class="Normal para-style-override-7"><span class="char-style-override-9">Ne var ki gelmemişti. Lizzie dudaklarını sıktı, parlayan yüzü biraz buruştu.</span></p>

    <p class="Normal para-style-override-7"><span class="char-style-override-9">“Acaba ben- biz- birimiz- gidip söylesek mi efendim?” diye sordu ikizlerden biri, tereddütle. “Çocuğun geldiğini yani... bir de Lizzie’nin iyi olduğunu.”</span></p>

    <p class="Normal para-style-override-7"><span class="char-style-override-9">Jamie duraksadı, bunun iyi bir fikir olup olmadığını tarttı. Solgun, hasta görünümlü Bay Wemyss, düğünden beri ne Lizzie’den, ne oğlanlardan, ne de torunundan bahsetmişti. Ama şimdi torunu artık ete kemiğe bürününce...</span></p>

    <p class="Normal para-style-override-7"><span class="char-style-override-9">“Aklından ne geçiyorsa geçsin,” dedi Claire, yüzünü biraz buruşturarak, “ikisinin de sağlıklı olduğunu en azından bilmek isteyecektir, orası kesin.”</span></p>

    <p class="Normal para-style-override-7"><span class="char-style-override-9">“Doğru,” dedi Jamie. Sonra ikizlere şüpheci bir bakış attı. “Ancak Jo ya da Kezzie’den duymaları iyi olur mu, ona karar veremiyorum.”</span></p>

    <p class="Normal para-style-override-7"><span class="char-style-override-9" xml:lang="ar-SA">İkizler birbirlerine uzun </span><span class="char-style-override-9">uzun baktılar ve kararlarını verdiler.</span></p>

    <p class="Normal para-style-override-7"><span class="char-style-override-9">“Bir şey olmaz efendim,” dedi bir tanesi, Jamie’ye dönerek. “Bebek bizim ama aynı zamanda onun kanından. Bir bağımız var artık, anlayacaktır.”</span></p>

    <p class="Normal para-style-override-7"><span class="char-style-override-9">“Lizzie’yle arasının bozuk kalmasını da istemiyoruz efendim,” dedi öteki, daha yumuşak bir sesle. “Kız üzülüyor. Şimdi, bebek... aralarını yumuşatmaz mı acaba?”</span></p>

    <p class="Normal para-style-override-7"><span class="char-style-override-9">Jamie’nin yüzü yumuşadı; Brianna babasının önce Roger’a, sonra da onun kolundaki bebeğe baktığını gördü, gülümseyişini gizledi. Jamie kendisinin Roger’a ilk tepkisinin nasıl olduğunu da kesinlikle unutmamıştı ama Roger’ı Jamie’nin kalbine bir evlat gibi bağlayan kabulleniş sürecini başlatan da Jem olmuştu.</span></p>

    <p class="Normal para-style-override-7"><span class="char-style-override-9">“Pekâlâ,” dedi Jamie, sesi h</span><span class="char-style-override-9" xml:lang="ar-SA">âlâ</span><span class="char-style-override-9"> isteksizdi. Bu durumdan rahatsız olduğu belliydi ancak aklına başka bir plan da gelmiyordu. “Gidin o zaman, biriniz gitsin ama! Adam gelmeye karar verirse de öteki gözden kaybolacak. Anlaşıldı mı?”</span></p>

    <p class="Normal para-style-override-7"><span class="char-style-override-9">“Anlaşıldı efendim,” dedi kardeşler aynı anda. Bir tanesi bebeğe baktı, sonra kollarını tereddütle uzatıp, “onu da- ”</span></p>

    <p class="Normal para-style-override-7"><span class="char-style-override-9">“Yoo, hayır.” Lizzie dimdik oturmuş, kararlı bir edayla kaşlarını çatarak bakıyordu. “İyi olduğumuzu haber ver, yeter. Ama çocuğu görmek istiyorsa kendisi gelsin. Benim kapımdan içeri girmeyecekse de... o zaman torununu göremez. Söylersin,” dedi, tekrar kendini yatağa bırakarak.</span></p>

    <p class="Normal para-style-override-7"><span class="char-style-override-9">“Şimdi yavrumu bana verin.” Kollarını uzattı, uyuyan bebeği alıp kendisine itiraz edilmesi ihtimaline karşın gözlerini kapadı.</span></p>

    <p class="Normal para-style-override-7"><span class="char-style-override-9"> </span></p>

    <p class="Normal para-style-override-8"><span class="bold char-style-override-8"> </span></p>
  </div>
</body>
</html>