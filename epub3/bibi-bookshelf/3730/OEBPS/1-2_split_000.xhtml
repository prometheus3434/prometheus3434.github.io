<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-2</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-2" xml:lang="tr-TR">
		<div>
			<p>  </p>
			<p xml:lang="en-GB"><st c="0">2  </st></p>
			<p><img src="image/4.png" alt="" />  </p>
			<p id="_idParaDest-10" xml:lang="en-GB"><st c="2">Günde tek öğün beslenme yöntemi</st><span>  </span></p>
			<p id="_idParaDest-11"><st c="33">Yemek miktarını azaltmak için kolay bir yöntem: “Sade öğün diyeti”  </st></p>
			<p><st c="101">38 yaşında zayıflamayı aklıma koyduğumda yaptığım diyet “kalori hesabı”na dayanıyordu. </st><st c="188">Sağlık, Çalışma ve Sosyal Güvenlik Bakanlığı, bir günde tüketilecek gıdaların kalorisinin hesaplanmasını tavsiye ediyor; 1 tabak pilav kaç kalori, bir porsiyon istavrit kaç kalori, sebze kızartmasının kaç gramı kaç kalori gibi.  </st></p>
			<p><st c="416">Ben de başlarda bu hesaplamayı yaptım, ama bununla ilgili sadece şu kadarını söyleyebilirim: “Böyle saçma bir şey olmaz!” Kalori hesabını tıp öğrencisiyken öğrenmiştim. </st><st c="585">Doktor olduktan sonra da diyabet ve obezite hastalarına, beslenme uzmanından aldığım kalori hesaplamalarına göre beslenme danışmanlığı yaptım. </st><st c="728">Fakat kalori hesabını kendim yapınca, hastalarıma böyle zor ve sıkıcı bir şeyi bu zamana kadar nasıl yaptırdığımı düşündüm. </st><st c="852">Gözle görmekten, kokusunu duymaktan ve tatmaktan zevk almak olan “yemek” eyleminin kalori hesaplaması yoluyla rakamlara dönüştürülmesi hiç de zevkli değildi.  </st></p>
			<p><st c="1010">Kalori hesabı, böyle bir şeyi planlayan kişinin de, yapmaya devam eden kişinin de tuhaf olduğunu düşündürecek kadar can sıkıcıydı. </st><st c="1141">İkna olmadığım bir aklı alamam. </st><st c="1173">Sonuç olarak, bu hesabı yapmaya üç gün bile dayanamadım.  </st></p>
			<p><st c="1230">Bu noktada dikkatimi çeken, “sade öğün” oldu. </st><st c="1276">Eskiden Japonya’da bir gelenek olan sade öğün, daha önce belirttiğim bakış açısına göre de mantıklı görünüyordu. </st><st c="1389">Çünkü alınacak kalori, yemek çeşidini sınırlayarak da kontrol edilebilirdi.  </st></p>
			<p><st c="1465">Dahası, aynı şeyleri yeseniz bile porsiyonlarınızı küçülterek aldığınız kalori miktarını kolayca azaltabilirsiniz. </st><st c="1580">Ailenizin yediğinden farklı bir mönü hazırlamanıza da gerek yok. </st><st c="1645">Tabağın doluluk oranı bu zamana kadarki miktarın 8/10’u kadarsa “midenin de 10’da 8’i”, 6/10’u kadarsa “midenin de 10’da 6’sı” kolayca dolar. </st><st c="1787">Buna “sade öğün diyet yöntemi” adını verdim.  </st></p>
			<p><st c="1832">Öncelikle kullanmanız gereken tabak, çocuk tabağı olmalı. </st><st c="1890">Üzerinde çizgi film karakteri olan küçük bir tabak ve çorba kâsesinden söz ediyorum. </st><st c="1975">Pirincin beyaz ya da siyah olması, pilavınızın türü hiç fark etmez. </st><st c="2043">Miktarı gözle görülür biçimde az olacağı için dilediğiniz şeyi yiyebilirsiniz. </st><st c="2122">(Siyah pirincin mi yoksa karışık tahıllı pirincin mi daha iyi olduğundan ileride bahsedeceğim.) Çorba olarak ise her zaman tükettiğiniz herhangi bir çorba olabilir.  </st></p>
			<p><st c="2287">Yemeğin yanında yenilecekler için kahve tabağı kullanın. </st><st c="2344">Tabağa koyacağınız şey, et ya da balık fark etmeksizin her şey olur. </st><st c="2413">Tabaktan taşıp dökülmediği sürece tıka basa doldurabilirsiniz. </st><st c="2476">Fakat ikinci bir tabak yemek yok. </st><st c="2510">Üç öğün yemeği bu tabaklarda yiyin.   </st></p>
			<p><st c="2546">Düzenli olarak sade öğün diyetini uygulayıp midenizin 6/10’unu doldurursanız, kilo verebilirsiniz. </st><st c="2645">Bu diyetle aşırı zayıf olanlar da kilo alabilirler.  </st></p>
			<p><st c="2697">Genel olarak, diyet denince aklımıza sadece zayıflamak gelir, ancak doğal diyet denilen şey “doğru yemek”tir. </st><st c="2807">Kişinin doğru kilosunda olması, diyetin gerçek amacıdır.  </st></p>
			<p><st c="2864">Aşırı kilolu olanlar zayıflayabilirler, ideal kilosunda olanlar da kilolarını koruyabilirler. </st><st c="2958">Zayıflar ise kilo alabilirler; işte bu doğru diyettir. </st><st c="3013">Ne yerse yesin kilo alamayanlar da var ama aslında onlar az yediği için kilo almazlar. </st><st c="3100">Sade öğünü aksatmadan uygularsanız kesinlikle ideal kilonuza kavuşursunuz.   </st></p>
			<p id="_idParaDest-12"><st c="3175">“Günde tek öğün”e sorunsuz geçiş   </st></p>
			<p><st c="3208">“Sade öğün diyeti” ile keyifli bir diyet metodu öğrendiniz. </st><st c="3268">Haydi artık yavaş yavaş “günde tek öğün beslenme yöntemi”ne geçelim.   </st></p>
			<p><st c="3337">Günde tek öğünü temel alan beslenme yöntemine geçişte ana yemeğin ne zaman yeneceği konusu büyük bir sorundur. </st><st c="3448">Çünkü günde bir kez yemek yenince o tek öğün çok daha önemli hale gelir.  </st></p>
			<p><st c="3521">Kahvaltıda hiçbir şey yememek daha iyi olur, ama bu öğün su ve meyveyle de geçiştirilebilir. </st><st c="3614">Yataktan güçbela kalkıp, uyanır uyanmaz alelacele yapılan bir kahvaltıdan sonra tren istasyonuna kadar koşma şeklindeki intihar eylemini yapmaktansa, sabahları sadece su içip hiçbir şey yememek vücut için çok daha faydalıdır. </st><st c="3840">Akşam alınan alkolün henüz vücuttan atılamaması ya da önceki akşam yemekte aşırıya kaçıldığı için oluşan midedeki ağırlık hissi ise daha da kötüdür. </st><st c="3989">Tıbbi açıdan mideyi dinlendirmek için perhiz yapmak gerekir. </st><st c="4050">Bu yüzden yalnızca sıvı tüketelim.   </st></p>
			<p><st c="4085">Hastanelerde ülser nedeniyle yatan hastalara birkaç gün perhiz yaptırılıp sadece serum verilir. </st><st c="4181">Hastalar serum sayesinde ülserinin geçtiğini düşünür, ama o serum sadece sudur. </st><st c="4261">Perhiz sayesinde sindirim sistemini dinlendirmek vücudun tedavi gücünü ortaya çıkarır.  </st></p>
			<p><st c="4348">Çantanızda ya da işyerinizde fındık, badem, kızartılmış fasulye ve kızartılmış sardalye</st><span><span id="footnote-040-backlink"><a href="1-2_split_002.xhtml#footnote-040"><st c="4435">12</st></a></span></span><st c="4438"> gibi atıştırmalıklar bulundurup, biraz acıktığınızda bu atıştırmalıkları tüketmeniz yeterli olur.  </st></p>
			<p><st c="4537">Fındık ya da badem gibi tohumlar tüm besinleri içeren “mükemmel gıda maddeleri”dir.</st><span><span id="footnote-039-backlink"><a href="1-2_split_002.xhtml#footnote-039"><st c="4620">13</st></a></span></span><st c="4623"> Kızartılmış yavru sardalye, sakura karides ve yavru sardalye</st><span><span id="footnote-038-backlink"><a href="1-2_split_002.xhtml#footnote-038"><st c="4684">14</st></a></span></span><st c="4687"> ise bütün olarak tüketildiği için “mükemmel gıda maddeleri”dir.  </st></p>
			<p><st c="4752">Bebekler sadece sütle beslenirler, çünkü süt de “mükemmel gıda maddesi”dir. </st><st c="4828">Sütün içinde pek çok vitamin ve mineral bulunur. </st><st c="4877">Yumurtada da aynı şekilde, ki kuluçkaya yatırılsa tavuk olacaktır, yani bir tavuk olması için gerekli tüm besin maddeleri vardır.  </st></p>
			<p><st c="5007">Bir şeyler atıştıracağımız zaman sıcak süt, peynir, haşlanmış yumurta, fındık, kızartılmış fasulye, kızartılmış yavru sardalye gibi mükemmel gıda maddelerini tercih edelim.   </st></p>
			<p><st c="5180">Ne olursa olsun tatlı şeyler tüketmeyelim. </st><st c="5223">Çünkü tatlı yediğimizde kanımızdaki glikoz oranı artar, insülin denilen sindirim hormonu ortaya çıkar ve şekeri yağa çevirerek iç organları yağlandırır.   </st></p>
			<p><st c="5376">Öğle yemeği yiyecekseniz çok yemeyin, zira uykunuz gelir ve öğleden sonraki toplantının ortasında uyuklayıp müdürünüzden azar işitebilirsiniz.   </st></p>
			<p><st c="5519">Öğle yemeğinden sonra uykuyu dağıtmak için arka arkaya içilen sigara ve koyu kahve kadar vücuda zarar veren başka bir şey yoktur. </st><st c="5649">Hayvanlar karnı doyana dek yediklerinde uyuyabilecekleri şekilde yaratılmışlardır. </st><st c="5732">Öğle yemeğinden sonra uykunuz geliyorsa, lütfen öğle yemeği yemeyin.</st><span> </span>  </p>
			<p><st c="5800">Eğer yiyecekseniz de şeker oranı düşük “temel gıda maddelerinin olmadığı atıştırmalıklar”ı tüketin. </st><st c="5901">Temel gıda maddelerinden illaki tüketecekseniz beyaz pirinç pilavı yerine siyah pirinç pilavını, beyaz ekmek yerine çavdar ekmeğini, makarna yerine de ev yapımı erişteyi tercih edin.  </st></p>
			<p><st c="6084">Yaklaşık 15 yıl öncesine kadar ben de öğle yemeği yiyordum. </st><st c="6144">Çünkü “Aç ayı oynamaz” diye düşünüyordum. </st><st c="6186">Fakat öğle yemeğinde karnım tıka basa doyunca öğleden sonraki muayenelerim daima uykuyla bir savaşa dönüşüyordu.  </st></p>
			<p><st c="6299">Hastalarımın şikâyetlerini dinlerken uykum geldiği için çoğu kez kendimi çimdikleyip dizimi morartırdım, ancak bundan daha tehlikeli bir şey vardı: Ameliyatın tam ortasında uykumun gelmesi. </st><st c="6489">Böyle durumlarda hemşirelere rica edip, boyun bölgeme alkollü pamuk koydurarak bir şekilde ameliyatı bitiriyordum ama günün birinde bir kazaya sebep olmaktan korkuyordum.   </st></p>
			<p><st c="6660">Uykum gelmesin diye öğle yemeği miktarını kademeli olarak azalttım, ama ne kadar azaltsam da bir şeyler yediğimde, bu sadece bir tane onigiri</st><span><span id="footnote-037-backlink"><a href="1-2_split_002.xhtml#footnote-037"><st c="6801">15</st></a></span></span><st c="6804"> dahi olsa, uykum geliyordu.   </st></p>
			<p><st c="6833">Artık öğle yemeği yemiyorum. </st><st c="6862">Canım bir şey yemek isterse, mevsim meyvelerini kabuğuyla yiyorum. </st><st c="6929">Elma, kabuğuyla yeniyorsa, armut da kabuğuyla yenmeli. </st><st c="6984">Erik kabuğuyla yeniyorsa, şeftali ve kivi de kabuğuyla yenmeli. </st><st c="7048">Aynı şekilde kumkuat kabuğuyla yeniyorsa, mandalina da kabuğuyla yenmeli. </st><st c="7122">Meyve kabuğu gerçekten mucizevi bir besin. </st><st c="7165">Meyvenin kabuğundaki ilaç artıklarını bol suyla yıkayıp çıkarabilirsiniz.   </st></p>
			<p><st c="7239">Elmanın kabuğunu soyduğunuzda oksitlenip kızıllaşır, ama soymadığınızda oksitlenmez. </st><st c="7324">Yani elmanın kabuğunun “antioksidan işlevi” vardır. </st><st c="7376">Kabuğu zarar görse bile ağaç haline gelen elmanın kabuğu hemen yayılır. </st><st c="7448">Bu “yara iyileştirici işlevi”dir. </st><st c="7482">Kabuğun sayesinde, elmaya bakteri ya da küf girmez. </st><st c="7534">Yani “anti bakteriyel işlevi” vardır. </st><st c="7572">Meyveleri kabuğuyla yerseniz, vücudunuz gençleşir, yaralarınız iyileşir, hasta olmazsınız.   </st></p>
			<p><st c="7663">Sindirim sistemi kötü olan biri bile, daha sonra anlatacağım “bütün olarak yemek” sayesinde alınan mükemmel gıda maddeleri ile “günde tek öğün” beslenerek, erken yatıp erken kalkarak ve bunu 52 gün boyunca (çünkü vücudun tüm hücreleri 52 günde yenilenir) uygulayarak ideal kilosuna ulaşır, ayrıca sağlığı da düzelir. </st><st c="7980">Bu uygulamanın dışarıdan bakıldığında gençleşmiş görünmek gibi mutluluk veren bir hediyesi de vardır.  </st></p>
			<p id="_idParaDest-13"><st c="8082">Günün hangi vakti yemek gerekir?  </st></p>
			<p><st c="8115">Günde tek öğün besleneceksek, o tek öğün ne zaman yenmeli? </st><st c="8174">Tavsiyem, günü sonlandıracak olan “akşam yemeği”dir.  </st></p>
			<p><st c="8227">Dışarıda çalışanların kendi yemeğini yanında götürmesi pek gerçekçi değildir.   </st></p>
			<p><st c="8305">Genellikle yemeği evde yiyen ev hanımları, öğleyin uyuyacak vakitleri varsa, tek öğünü öğleyin yeseler de olur. </st><st c="8417">Fakat 30 dakikadan fazla öğle uykusu vücudun biyolojik ritmini bozar ve kişi kendini yorgun hisseder. </st><st c="8519">Fazla uyursanız gece de uyku tutmayacağı için öğle uykusunu 15 ila 30 dakika arasında tutun. </st><st c="8612">Benzer şekilde, akşam ailece bir arada yemek yemeyi dört gözle bekleyenler günde iki öğün de yiyebilirler, ama bir şartla; sade öğün kuralına uyarak.  </st></p>
			<p><st c="8762">Kahvaltıda da durum farklı değildir. </st><st c="8799">Tıka basa yapılan bir kahvaltıdan sonra uykunun bastırması kaçınılmazdır. </st><st c="8873">Sabah sınavınız ya da önemli bir toplantınız varsa, yani sabahtan odaklanmanız gerekiyorsa, hiçbir şey yememenizi öneririm. </st><st c="8997">Sınavdan bir gün önce heyecandan uyuyamazsanız ve sabah kahvaltıyı fazla kaçırırsanız sınavın ortasında uykunuzun gelmesi kaçınılmazdır. </st><st c="9134">Kahvaltı etmeden duramıyorsanız, sabahın erken saatlerini tercih edin ya da meyve gibi hafif şeylerle geçiştirin bu öğünü.   </st></p>
			<p><st c="9257">Beynin tek enerji kaynağı şekerdir. </st><st c="9293">Bu yüzden beynin fonksiyonlarını yerine getirebilmesi için özellikle şeker alımını tavsiye edenler de var, ama bu oldukça basit bir düşünme şeklidir. </st><st c="9443">Kaslardaki glikojen ve proteinler vücutta glikoza dönüşür, sonra da beyne ulaşır. </st><st c="9525">Yine de yetmediği durumlarda yağlar “keton cisimleri”ne dönüşüp beynin besin maddesi haline geldiği için, ayrıca şeker alımına ihtiyaç yoktur.   </st></p>
			<p><st c="9668">Beyin yorulduğunda şeker almanın iyi olduğunu düşünenler de var. </st><st c="9733">Fakat özünde beynin yorulması diye bir şey söz konusu değildir. </st><st c="9797">Beyin denilen şey, doğumdan ölüm anına kadar bir kez bile dinlenmez. </st><st c="9866">Eğer bir an dahi dinlenme gibi bir durum olursa bu anında ölüm demektir. </st><st c="9939">Çünkü kalbi çalıştıran da, nefesi aldıran da, diğer her şeyi yaptıran da beyindir. </st><st c="10022">Uykudayken beyinden emir gelmezse kalp atışı da, nefes de durur.   </st></p>
			<p><st c="10087">İşyerinde ya da ders çalışırken tüm konsantrasyonunu verdiği için “Beynim yoruldu” diyenler olur, ama aslında bu sadece göz yorgunluğundan ya da psikolojik yorgunluktan başka bir şey değildir.  </st></p>
			<p><st c="10280">Beyin, bu dünyaya geldiğimiz andan itibaren 1 yıl yani 365 gün, 1 gün yani 24 saat bir kez bile dinlenmeden çalışmaya devam eder.   </st></p>
			<p><st c="10410">Peki, beyin en iyi ne zaman çalışır? </st><st c="10447">Bu sorunun yanıtı basittir: Beyin, en iyi karnımız aç olduğunda çalışır. </st><st c="10520">Odaklanmanızı gerektiren önemli bir işiniz olduğunda, bir şey yememenin daha iyi olduğunu söylememin nedeni işte budur. </st><st c="10640">Yiyecekseniz de kandaki glikoz oranını aniden yükseltmeyen yiyecekleri tercih edin.  </st></p>
			<p><st c="10724">Avrupa’nın bazı yerlerinde öğle yemeğinden sonra akşamüzeri yaklaşık 4’e kadar siesta denilen öğle uykusu geleneği vardır. </st><st c="10847">Öğle uykusu uyuyabileceğiniz bir işyeriniz varsa öğle yemeği yense de, alkol alınsa da sorun olmaz sanırım. </st><st c="10955">Maalesef, Japonya’da böyle bir geleneği kabul edecek bir şirket yok. </st><st c="11024">Bu koşullarda çalışanların kesinlikle akşam yemeğini ana öğün yapmaları gerekir.  </st></p>
			<p><st c="11105">Çalışma saatleri her mesleğe göre farklılık gösterdiği için, illaki tek öğün akşam yenilecek diye bir kural yok. </st><st c="11218">Bunu herkes kendi hayat düzenine göre ayarlayabilir.  </st></p>
			<p><st c="11271">Günde tek öğün beslenme yöntemi, gelişme çağındaki çocuklar, menopoz öncesindeki zayıf kadınlar, hasta ve yaşlılar için uygun değildir. </st><st c="11407">Zira bu grupta yer alanlar aç kalmaya dayanamayacakları için günde üç kez sade öğün şeklinde düzenli olarak beslenmeleri daha doğru olur.  </st></p>
			<p id="_idParaDest-14"><st c="11545">Günde tek öğünde ne yemek gerekir?  </st></p>
			<p><st c="11580">Günde tek öğün beslenme yönteminde yemek saati geldiğinde karnınız çoktan zil çalıyordur. </st><st c="11670">Bu durumda ne yiyeceğiniz bir sorun olmaz.  </st></p>
			<p><st c="11713">Aslında, canınızın istediği şeyi istediğiniz kadar yiyebilirsiniz. </st><st c="11780">“Özellikle</st><span> </span><st c="11790">açken her şeyi yemek istemez miyiz?” diye düşünebilirsiniz, ancak öğün sayısı günde sadece bir olunca kesinlikle öyle olmuyor. </st><st c="11918">“Günün yalnızca tek öğününü noodle’la ya da marketten alınan hazır yemekle geçiştirmek o öğüne haksızlık” diye düşünürsünüz. </st><st c="12043">Vücudunuz da gerçekten istediği şeyi talep eder. </st><st c="12092">Bu kısaca, vücut için olmazsa olmaz besin demektir.  </st></p>
			<p><st c="12144">İdeal yemek miktarı midenin 6/10’u (bir önceki gün kalori neredeyse hiç alınmadıysa 8/10’u da olur) dolacak kadardır, ancak tokluk hissi istiyorsanız, başlarda çok yeseniz de olur. </st><st c="12325">Zaman içinde yavaş yavaş vücudunuz istemez hale gelir.  </st></p>
			<p><st c="12380">1,80 boyunda, 103 kilo ağırlığında bir tanıdığım, günde tek öğün beslenme yöntemine geçti, ancak geceleri her zamanki gibi aşırı yiyip içmeye devam etti. </st><st c="12534">Buna rağmen 83 kiloya kadar düştü. </st><st c="12569">Özetle, günde tek öğüne geçerseniz midenizin 6/10’u dolduğunda yemeyi bırakmasanız bile bir öğünde yiyeceğiniz miktar pek bir şey sayılmaz. </st><st c="12709">Aynı şekilde, yemeyi bıraktığınızda yiyemez hale gelirsiniz. </st><st c="12770">Alkol almayı bıraktığınızda da içemez hale gelirsiniz.  </st></p>
			<p><st c="12825">Bana “Ne yemek istersin?” diye sorulduğunda “Salata, fasulye ve yumurta” diyorum. </st><st c="12907">Bunlar temel gıda maddeleri olduğu için tıka basa yesem de kilo almıyorum; üstelik, bu yiyecekleri yediğimde yorgunluğum gerçekten geçiyor.  </st></p>
			<p><st c="13047">Benim akşam yemeği mönümün basit olduğunu düşünebilirsiniz. </st><st c="13107">Ancak, ben tam aksine günümüz dünyasında en iyi yemeklerin basit mönüler olduğuna inanıyorum. </st><st c="13201">Yemek denince aklınıza biftek, suşi, sukiyaki</st><span><span id="footnote-036-backlink"><a href="1-2_split_002.xhtml#footnote-036"><st c="13246">16</st></a></span></span><st c="13249"> gibi dışarıda yenen yemekler mi geliyor?  </st></p>
			<p><st c="13291">Burada sizlere bir Çin restoranı sahibinin sözlerini aktaracağım. </st><st c="13357">Bir yemek programında “Neden evde yaptığımız Çin yemeği, restorandaki tadı vermiyor?” sorusuna restoranın sahibi şu cevabı vermişti: “Yağı ve baharatı çok kullanıyorum, böylece yemeğin yoğun bir tadı oluyor.”   </st></p>
			<p><st c="13566">Bu sözleri duyunca, restoran sahibinin dürüstlüğü karşısında ağzım açık kaldı ve dışarıda yemenin gizemini çözdüm, ayrıca restoran sahibine gerçekten saygı duydum. </st><st c="13730">Evde yemek günlük bir olaydır. </st><st c="13761">Hem sağlıklı hem de ekonomik olsun diye yağı ve baharatı tasarruflu kullanırız. </st><st c="13841">Bu yüzden bize daha az lezzetli gelebilir.  </st></p>
			<p><st c="13884">Buna karşılık, restoranlar farklı lezzetleri tatma yeridir. </st><st c="13944">Restoranlarda dili ve beyni şaşırtmak için hem yağ hem de baharat fazla kullanılarak yemeğe yoğun bir tat verilir. </st><st c="14059">Fakat böyle tatlar her gün tüketilirse ne olur?  </st></p>
			<p><st c="14107">Orta yaşlı bir çift, termal kaplıcalara gidip lüks bir otelde yemek yediğinde Matsuzaka bifteği</st><span><span id="footnote-035-backlink"><a href="1-2_split_002.xhtml#footnote-035"><st c="14202">17</st></a></span></span><st c="14205"> ya da İse karidesi</st><span><span id="footnote-034-backlink"><a href="1-2_split_002.xhtml#footnote-034"><st c="14224">18</st></a></span></span><st c="14227"> sunulur. </st><st c="14237">Günlük hayatta tadılmamış malzeme ve sos karşısında </st><br /><st c="14289">ağızlar sulanır. </st><st c="14306">Ancak böyle lüks yemekler üç gün boyunca yenirse, kesinlikle sağlığı bozar. </st><st c="14382">Özetle, arada bir sağlığı düşünmesek de olur ama malzemelerin, miktarın ve sosun basit olması faydalıdır.  </st></p>
			<p><st c="14488">Restoranda doğranmış bir domatese bile çok fazla sos döküp yeriz. </st><st c="14554">Ancak, köyde sabah yeni toplanmış henüz üzerindeki çiy tanesi duran bir domatesi olduğu haliyle ısırırız. </st><st c="14660">Bu, yemek bile olmayan basit bir yiyecektir, ama hangisinin vücuda yararlı olduğunu sanırım artık anlıyorsunuzdur.  </st></p>
			<p><st c="14775">Sağlık açısından en faydalısı, doğanın lütfu olan bir yiyecekle ruhun uyum sağlayacağı bir yemektir. </st><st c="14876">Günde tek öğün beslenme yönteminde tam da buna önem verilir ve yemek yemek asla ihmal edilmez. </st><st c="14971">Merkezine yalnızca günde bir kez yemek yemeyi koyduğu için, yanlışlıkla dahi olsa hazır noodle ya da fast food ile geçiştirilmez.   </st></p>
			<p id="_idParaDest-15"><st c="15101">Karnın guruldamasını keyifle beklemek  </st></p>
			<p><st c="15139">Ben neredeyse hiç kahvaltı yapmam. </st><st c="15174">Bir önceki akşamdan hâlâ sindiremediğim yemeklerin ya da kanımda kalan alkolün ve iç organlarımdaki yağların tüketilmesini kahvaltı yerine sayarım.   </st></p>
			<p><st c="15322">Su ya da yeşil çaya da gerek duymam. </st><st c="15359">Sabah kalkınca yüzün şişmesi, hücreler arasındaki “interstisyum” denilen alanın fazla alınmış sıvıyla dolması anlamına gelir. </st><st c="15485">Böyle bir durumda susayınca sakız çiğnerim. </st><st c="15529">Böylece ağzımda tükürük oluşur ve susuzluğum geçer, işe gidene kadar şişkinliğim de kalmaz. </st><st c="15621">Şişmiş bir yüzle hastalarımı karşılamak kötü bir imaj bırakacağı için bundan kaçınırım.   </st></p>
			<p><st c="15709">Tabii ki bir önceki gün fazla bir şey yememişsem, hazırladığım sebze sandviçini ya da kabuğuyla mevsim meyveleri yerim.   </st></p>
			<p><st c="15829">Genellikle sabah 7.30 gibi hastaneye gider, akşam 18’e kadar hasta muayenesi, ameliyat ve toplantılarla dolu yoğun bir gün geçiririm, ama tüm bunları yaparken heyecan duyduğum için karnım acıkmaz. </st><st c="16026">Ancak akşam olduğunda karnım guruldamaya başlar.  </st></p>
			<p><st c="16075">Karnımın guruldaması, açlığımı bildiren bir sinyaldir, ama yemeğimi aceleyle yemem. </st><st c="16159">Bir süre bu guruldama zamanını keyifle beklerim. </st><st c="16208">Çünkü özellikle böyle zamanlarda “yaşama gücü genleri”nin içindeki “sirtuin (gençlik) geni” ortaya çıkar.   </st></p>
			<p><st c="16314">Bu gen sayesinde tüm vücudumuz taranır, hasar görmüş yerleri onarılır ve gençleşip sağlığına kavuşur.</st><span> </span><st c="16415">Bu yüzden bir süre açlığımın keyfine varır, sonunda akşam yemeği için masaya otururum.   </st></p>
			<p><st c="16503">Günün tek öğününde, yalnızca yemek istediğim şeyi, tadını çıkararak yerim. </st><st c="16578">Ama bütün günün açlığını giderecek kadar da tıka basa doyurmam karnımı. </st><st c="16650">Böylece, aç kaldığım için “tasarruf genleri” daha iyi çalışır ve az yediğim için vücudum azami enerjiyi depolamaya devam eder.  </st></p>
			<p><st c="16777">Gün içinde, acıkmadıkça hiçbir şey yemeyin, susamadıkça hiçbir şey içmeyin... </st><st c="16855">Yani vücudunuzun sesine kulak verin. </st><st c="16892">Gerçekten boğazınızın kuruduğunu hissederseniz bir şeyler içebilirsiniz. </st><st c="16965">Aynı şekilde, karnınız guruldadığında az olmak kaydıyla bir şeyler yiyebilirsiniz.  </st></p>
			<p id="_idParaDest-16"><st c="17048">Açken çay ya da kahve içmek zararlıdır  </st></p>
			<p><st c="17087">Açken kahve ya da yeşil çay içip hasta oldunuz mu hiç? </st><st c="17142">Neredeyse herkes yeşil çayın sağlığa faydalı olduğunu düşünür, ama açken kafein tüketmek çok zararlıdır.  </st></p>
			<p><st c="17247">Kafein, bir “alkaloit” çeşididir. </st><st c="17281">Alkaloit; nikotin, kokain, morfin vb. </st><st c="17319">maddelerde de bulunan uyuşturucu bir bileşen olup, parasempatik sinir sistemini</st><span><span id="footnote-033-backlink"><a href="1-2_split_002.xhtml#footnote-033"><st c="17398">19</st></a></span></span><st c="17401"> uyarıcı etkisi vardır. </st><st c="17425">Kısacası, kafein içeren kahvenin, yeşil ve siyah çayın, morfindeki gibi uyuşturucu bir etkisi bulunmaktadır. </st><st c="17534">Açken koyu kahve içmek kusma hissi, baş dönmesi, burun akıntısı, ishal gibi şikâyetlere yol açar; bu durum, kahvenin parasempatik sinir sistemine uyarıcı etkisinden kaynaklanır.</st><span> </span>  </p>
			<p><st c="17711">Doğal hayatta, hayvanlar kahve tohumu veya çay yapraklarını fazla tüketirse bu bitkilerin nesli tükenir. </st><st c="17817">Bu bitkiler kendilerini koruyabilmek için tüketildiklerinde kusma hissi veren bir zehir içerirler. </st><st c="17916">İşte bu zehir kafeindir. </st><st c="17941">İnsanlar, tokken gelen uyku hissine karşı bu zehri içerek parasempatik sinir sistemlerini uyarırlar. </st><st c="18042">Bu yüzden kafeini açken ya da gece yatmadan önce tüketmek sağlığa zararlıdır.   </st></p>
			<p><st c="18120">Yeşil çayın içinde ayrıca tanen</st><span><span id="footnote-032-backlink"><a href="1-2_split_002.xhtml#footnote-032"><st c="18151">20</st></a></span></span><st c="18154"> adlı madde bulunur. </st><st c="18175">Eskiden deriyi tabaklamakta da kullanılan tanenin proteini değiştirme özelliği vardır.  </st></p>
			<p><st c="18262">Yeşil çayda zehir diyebileceğimiz böyle bir bileşenin olmasının nedeni, çay ağacının hayatta kalması için aldığı bir önlemdir.  </st></p>
			<p><st c="18389">Yeşil çay yapraklarında bulunan </st><span><st c="18421">tortricidae </st></span><st c="18433">familyasından bir güve türünün larvaları çay yapraklarını büyük bir şevkle yerler. </st><st c="18516">Çay ağacı kendini korumak için, bu larvalarda emilim bozukluğu oluşturmak üzere bünyesinde tanen zehri barındırır.   </st></p>
			<p><st c="18631">Ayrıca cennet hurması ve muz da tanen zehri içeren besinlerdir. </st><st c="18695">Her ikisi de böcek ya da hayvanlar tarafından yenilmesini engellemek için olgunlaşana kadar bol miktarda tanen barındırır. </st><st c="18818">Tam tersine, olgunlaştıklarında tanen miktarı birden azalır, göz alıcı kırmızı ya da sarı renge bürünür, güzel koku verir ve tatlanarak “Buyurun beni yiyin ve çekirdeklerimi uzaklara taşıyın” der. </st><st c="19015">Doğa aslında olağanüstü bir dengeyle yaratılmıştır.  </st></p>
			<p><st c="19067">Yemekten sonra yeşil çay içince midenin rahatlayıp tokluk hissinin hafiflemesinin nedeni, bu tanenlerin sindirim sistemindeki ince zarı değişime uğratarak emilim bozukluğuna yol açmasıdır. </st><st c="19256">Alkol almadan önce cennet hurması yendiğinde sarhoş olunmamasının nedeni de budur. </st><st c="19339">İnsanoğlu, bitkilerin kendilerini korumak amacıyla ürettikleri doğal zehirleri ilaç olarak kullanmaktadır. </st><st c="19446">Oolong çayının bol yağlı Çin yemekleriyle iyi gitmesinin sebebi de emilim bozukluğuna neden olmasıdır.  </st></p>
			<p><st c="19549">Burada dikkatinizi çekmek istediğim şey, bu tarz zehirleri barındıran yeşil çay, kahve gibi içecekleri büyüme çağındaki çocuklarınıza içirmemenizdir. </st><st c="19699">Bu içecekler, kafein zehirlenmesine yol açmakla kalmayıp, emilim bozukluğunu beslenme bozukluğuna da dönüştürebilir.   </st></p>
			<p><st c="19816">Sindirim sistemi zayıf olan yaşlı insanlar yeşil çayı sadece gargara yapmakta kullanıp çok fazla tüketmemelidir.   </st></p>
			<p><st c="19929">Canınız yeşil çay içmek istediğinde kafein içermeyen arpa çayı ya da dulavratotu çayı tüketin. </st><st c="20024">Dulavratotunun içindeki saponin adlı madde</st><span><span id="footnote-031-backlink"><a href="1-2_split_002.xhtml#footnote-031"><st c="20066">21</st></a></span></span><st c="20069"> mideyi rahatlatır. </st><st c="20089">Nişasta ya da proteinlerin tam olarak sindirilmesine yardımcı olur. </st><st c="20157">Ayrıca kandaki fazla kolesterolü nötrleştirip vücuttan atan oldukça ideal bir içecektir. </st><st c="20246">Hem hastalar hem de büyüme çağındaki çocuklar için güvenilir olup, dahası metabolik sendrom hastası yetişkinler için de etkilidir.  </st></p>
			<p><st c="20377">Dulavratotu çayının içeriğinde polifenoller bulunur. </st><st c="20430">Kırmızı şarapta da bulunan polifenolün sağlığa iyi geldiği bilinmektedir. </st><st c="20504">Fransa’da et ve süt ürünleri gibi yağlı yiyeceklerin çok tüketilmesine rağmen, kalp hastalığı oranının düşük olmasının nedeni, “Fransız paradoksu” olarak adlandırılan bu fenomendir.   </st></p>
			<p><st c="20686">Yaptığım araştırmalar, kırmızı şarap üretiminde kullanılan üzümün kabuğunda bulunan bir polifenol çeşidi olan “resveratrol”ün sağlığa çok faydalı olduğunu göstermektedir.   </st></p>
			<p><st c="20857">Öte yandan, dulavratotundaki polifenolün diğer tüm bitkiler içinde en güçlüsü olduğu araştırmalarla kanıtlanmıştır. </st><st c="20973">Neden mi? </st><st c="20983">Örneğin aynı polifenolü barındıran üzüm ya da elmayı toprağa gömdüğünüzde kısa sürede çürür. </st><st c="21076">Fakat dulavratotu toprağın altı gibi oldukça sert bir ortamda yetişmesine rağmen çürümesi gibi bir durum söz konusu değildir. </st><st c="21202">Bu yüzden, dulavratotunun kabuğundaki polifenol oldukça güçlü bir haşere kovucu ve mükemmel bir antioksidandır, aynı zamanda yara iyileştirici bir işleve sahiptir. </st><st c="21366">Üstelik, dulavratotunun kafein gibi bağımlılık yapıcı bir özelliği yoktur. </st><st c="21441">Bu nedenle gün boyunca susadığımda dulavratotu çayı içerim.   </st></p>
			<p><st c="21501">Evde dulavratotu çayını kolayca yapabileceğiniz bir tarif vereceğim. </st><st c="21570">Mutlaka siz de denemelisiniz.  </st></p>
			<p>  </p>
			<p><st c="21600">Dulavratotu çayı tarifi:  </st></p>
			<p><st c="21625">√ 	Dulavratotunu iyice yıkayıp çamurunu temizleyin.   </st></p>
			<p><st c="21676">√ 	Gazete kâğıdının üzerine yayıp yarım gün güneşte kurumaya bırakın (yazın 2-3 saat de yeterli).  </st></p>
			<p><st c="21773">√ 	Tavada (hiçbir şey ilave etmeden) yaklaşık 10 dakika yavaş yavaş kavurun.  </st></p>
			<p><st c="21849">√ 	Duman çıkmaya ramak kala altını kapatın, soğuduktan sonra kapalı bir kutuya koyup buzdolabında iki hafta bekletin.  </st></p>
			<p><st c="21966">√ 	Çayı demliğe koyup üzerine sıcak ya da soğuk su doldurun ve kaynatın; çayınız artık hazır.   </st></p>
			<p id="_idParaDest-17"><st c="22059">Günde tek öğün yemek yetersiz beslenmeye neden yol açmaz?  </st></p>
			<p><st c="22117">“Günde tek öğün yemek yiyin” dediğimde, “Yetersiz beslenmeye yol açmaz mı?” sorusuyla sık sık karşılaşıyorum. </st><st c="22227">İnsanlar yeme miktarının azlığı karşısında endişeleniyorlar.   </st></p>
			<p><st c="22288">Beslenme konusunda en önemli şey, beslenmenin “niceliği” değil, “niteliği”dir. </st><st c="22367">Çok yemek demek çok iyi beslenmek anlamına gelmez.  </st></p>
			<p><st c="22418">Örneğin, sadece abur cubur veya fast food ile beslenenler olduğu gibi, yalnızca nişasta ve karbonhidrat tüketenler de var. </st><st c="22541">Bu, oldukça dengesiz bir beslenme tarzıdır. </st><st c="22585">Dahası, dengesiz olmakla kalmayıp sağlık için adeta zehir olabilecek şeylerin de bir arada tüketilmesidir. </st><st c="22692">Bu zehri sindirmek için temel gıdalar bu kez de fütursuzca tüketilir.  </st></p>
			<p><st c="22762">Gelişmiş ülkelerde tıka basa yedikten hemen sonra tatlı tüketmek; dahası, beslenme yetersizliğini konsantre gıda takviyeleri içerek gidermeye çalışmak çok yaygındır.   </st></p>
			<p><st c="22928">Fakat yüzlerce çeşit gıda takviyesi içilse de tüm besin maddelerini almak mümkün değildir. </st><st c="23019">Zira besin maddelerinin saymakla bitmeyecek kadar çok çeşidi vardır. </st><st c="23088">Sadece, vücutta sentezlenmeyen 46 çeşit temel besin maddesi bulunmaktadır. </st><st c="23163">Üstelik, henüz keşfedilmemiş temel besin maddeleri de olabilir.  </st></p>
			<p><st c="23227">Bunların içinde bir tanesi bile eksik kaldığında tüm besin maddelerinin işbirliği sağlanamaz. </st><st c="23321">Yalnızca tek bir besin maddesiyle hazırlanan gıda takviyelerinden onlarca çeşit tüketilse bile dengeli beslenilmediği takdirde kesinlikle eksik kalan bir besin maddesi olacaktır. </st><st c="23500">Öte yandan, bir besin maddesi aşırı miktarda alındığında bu kez de zararlı olacaktır.  </st></p>
			<p><st c="23586">Öyleyse ne yapacağız? </st><st c="23608">Tüm besin maddelerini içeren “mükemmel gıda maddeleri”ni tüketeceğiz.</st><span> </span>  </p>
			<p><st c="23677">Daha önce de belirttiğim gibi mükemmel gıda maddesine süt ve yumurta iyi bir örnektir. </st><st c="23765">Bebekler süt içerek büyürler, sütte gelişim için gerekli olan tüm besin maddeleri vardır. </st><st c="23855">Keza yumurta da öyledir. </st><st c="23880">Bir yumurta, hücre bölünmesiyle bir canlı oluşturduğu için yetişkin bir tavukla aynı oranda besin maddesini içinde barındırır. </st><st c="24007">Düşünün ki, yumurtada tek bir besin maddesi bile eksik kalsa tavuğun gelişimi mümkün olmaz.   </st></p>
			<p id="_idParaDest-18"><st c="24099">“Bütün olarak yeme” yöntemiyle mükemmel gıda maddelerini almak  </st></p>
			<p><st c="24162">Çoğu yetişkin, süt ve yumurtayı bütün olarak tüketir, ancak sırf mükemmel gıda maddesi diye yalnızca bunları tüketirseniz, “yemek yemiş” olmazsınız. </st><st c="24311">Dahası, “laktoz intoleransı”, “süt alerjisi”, “yumurta alerjisi” olmanız içten bile değildir. </st><st c="24405">Peki, mükemmel gıda maddelerini almanın başka yolu yok mu? </st><st c="24464">Tabii ki var:</st><span> </span><st c="24477">Bizlerle aynı yerkürede yaşayan canlıları bütün olarak yemek. </st><st c="24540">Böylece vücudu oluşturan aynı tür besin maddelerini almak mümkün hale gelir. </st><st c="24617">Örneğin, sığır ya da domuz bütün olarak tüketilirse, insan vücudunu meydana getiren hemen hemen aynı besin maddeleri aynı oranda alınır. </st><st c="24754">Fakat bunları bir bütün halinde tüketmek imkânsızdır.  </st></p>
			<p><st c="24808">Bu noktada balık devreye girer. </st><st c="24840">Biyolojik açıdan bakıldığında, dünya üzerindeki canlıların tümü denizde doğmuştur. </st><st c="24923">İnsanoğlunun atalarının da izi sürüldüğünde balığa çıkar.  </st></p>
			<p><st c="24981">Bu durumda, balığı bütün halde yemek, insan vücudunu meydana getiren besin maddelerine en yakın, dengeli gıda maddesini almak demektir. </st><st c="25117">Fakat tonbalığı gibi büyük balıklar bütün halde tüketilemez. </st><st c="25178">Bu yüzden, “küçük balıkların” bütün halde tüketilmesini öneririm.   </st></p>
			<p><st c="25244">Edo Dönemi’nde</st><span><span id="footnote-030-backlink"><a href="1-2_split_002.xhtml#footnote-030"><st c="25258">22</st></a></span></span><st c="25261"> şehirde yaşayanlar denizden tuttukları küçük balıkları kızartır, mutlaka günde bir avuç dolusu tüketirlerdi. </st><st c="25371">Küçük bir balığı “derisiyle, kafasıyla ve kılçığıyla bütün olarak yemek” o dönem insanlarının genel düşünüş tarzı olup, bir anlamda sağlıklı yaşam yöntemiydi. </st><st c="25530">Biraz büyük balıkları da kafasını kızartarak, kılçığını da cips yaparak kafasından kuyruğuna kadar tüketirlerdi. </st><st c="25643">Elbette, karidesin kuyruğunu atmak gibi müsriflik yapmazlardı.  </st></p>
			<p><st c="25706">Deniz ürünü kızartması denilince yılanbalığı kızartması başı çekerdi, ama aslında Edo Dönemi’nde yılanbalığı gibi büyük balıklar yerine, yavru müren balığı gibi küçük balıklar tüketilirdi. </st><st c="25895">Gündönümü tarihlerinde ise kayabalığı yenirdi. </st><st c="25942">Böylece balığı “derisiyle, kılçığıyla, kafasıyla bütün olarak” yiyerek mükemmel gıda maddelerini alabildiler.  </st></p>
			<p><st c="26052">Bu tarz beslenme alışkanlığına “bütün olarak yeme” diyoruz. </st><st c="26112">Bu, özünde Budizme ait bir ifadedir. </st><st c="26149">Buna göre, canlılar bir parçası eksik olursa yaşayamazlar. </st><st c="26208">Dünya üzerindeki canlıların da her birinin varoluşu boşuna değildir. </st><st c="26277">“Bütün olarak yemek”, doğanın bir parçasını bütün olarak tüketmek demektir ve bu, hayat formları dengesini tutturmanın arzu edilen yoludur.  </st></p>
			<p><st c="26417">Etin ya da balığın yalnızca bir kısmını değil, bütününü yemek daha sağlıklı olduğu için, büyükten ziyade küçük olanları yemek daha uygundur.   </st></p>
			<p><st c="26558">Öte yandan, İkinci Dünya Savaşı’ndan önce Japonya’da neredeyse yiyeceklerin bir nevi ilaç olduğunu benimseyen “yemek = tedavi” anlayışı, dönemin yemek kültürünün temeliydi. </st><st c="26731">Kısacası, et, balık, sebze, tahıl gibi gıda maddeleri bir nevi ilaçtı ve bütün olarak tüketmek hayatta kalmanın olmazsa olmazı ve bir “iyileşme” yöntemiydi.  </st></p>
			<p><st c="26888">Bir zamanların Japon halkı bu tarz “bütün olarak tüketme” ve “yemek = tedavi” anlayışını benimseyerek bilinçsiz de olsa mükemmel gıda maddelerini alıyordu. </st><st c="27044">Bu, halkın yemek yeme anlayışıydı.  </st></p>
			<p id="_idParaDest-19"><st c="27079">“Sebzelerin atılacak kısmı” diye bir şey yok!  </st></p>
			<p><st c="27125">“Bütün olarak tüketme” ve “yemek = tedavi” anlayışı sebzeler için de geçerlidir: Sebzeleri kabuğuyla, yaprağıyla, köküyle tüketmek. </st><st c="27257">Yani atılacak tek bir kısmı dahi olmaksızın, bütün olarak yemek.  </st></p>
			<p><st c="27322">Örneğin, beyaz turp ile furofuki</st><span><span id="footnote-029-backlink"><a href="1-2_split_002.xhtml#footnote-029"><st c="27354">23</st></a></span></span><st c="27357"> hazırlarken yapraklarını atıp kabuğunu soyarız. </st><st c="27406">Beyaz turp neredeyse sadece nişastadan oluşur. </st><st c="27453">Ancak, yaprakları vitamin ve mineral açısından zengin olup, kabuğu da dulavratotu ve üzüm gibi antioksidan ve yara iyileştirici işlevleri olan polifenol açısından zengindir.   </st></p>
			<p><st c="27627">Edo Dönemi’nde seçkinler turpun sadece kök kısmını yerken, yoksul insanlar yaprak ve kabuklarını yerdi. </st><st c="27731">Ne var ki, uzun yaşayanlar yaprak ve kabukları yiyen yoksullar olurken, yalnızca kök kısmını yiyen seçkinler hayata erken veda ederlerdi. </st><st c="27869">Bu, bizlere neyi nasıl yememiz gerektiğini öğreten güzel bir örnektir.  </st></p>
			<p><st c="27940">Eskiden, beyaz turpun yaprakları kesinlikle atılmaz, saklamak için kurutulurdu. </st><st c="28020">Bu kurutulmuş yapraklar kışın önemli bir vitamin kaynağı olarak kullanılırdı.   </st></p>
			<p><st c="28098">Turpun kendisinden furofuki, kabuğundan bir çeşit kahvaltılık olan kinpira yapılabilir, yaprakları da kızartılıp çorbaya ilave edilerek bütün bir beyaz turp kalan kısmı olmadan tüketilebilir.  </st></p>
			<p><st c="28290">Ispanak da vitamin ve mineral bakımından zengindir. </st><st c="28342">Yaprakları ohitashide</st><span><span id="footnote-028-backlink"><a href="1-2_split_002.xhtml#footnote-028"><st c="28363">24</st></a></span></span><st c="28366"> kullanılır. </st><st c="28379">Nişasta ve şeker bakımından zengin pembe kök kısmıyla mizutaki</st><span><span id="footnote-027-backlink"><a href="1-2_split_002.xhtml#footnote-027"><st c="28441">25</st></a></span></span><st c="28444"> yapıldığında enzimlerin nişastayı çözmesiyle tatlılık oranı artar ve bu yüzden karashiae</st><span><span id="footnote-026-backlink"><a href="1-2_split_002.xhtml#footnote-026"><st c="28533">26</st></a></span></span><st c="28536"> ile çok iyi gider.  </st></p>
			<p><st c="28556">Bir malzemeden israf etmeden birkaç farklı yemek yapabilmek, durumu eğlenceli hale getiriyor. </st><st c="28650">Böylece atılacak tek bir kısım bile kalmıyor.   </st></p>
			</div>
	<div id="charCountTotal" value="28696"></div></body>
</html>
