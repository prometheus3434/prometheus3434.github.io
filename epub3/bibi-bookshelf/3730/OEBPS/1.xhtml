<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1</title>
    <meta http-equiv="Content-Type" content="text/html; charset=utf-8" />
  

</head>
  <body id="x1" xml:lang="tr-TR">
		<div id="_idContainer011">
			<p id="_idParaDest-1" xml:lang="en-GB"><st c="0">Açken çalışan genlerimiz  </st></p>
			<p><st c="25">Aç kalmanın, insan sağlığı için ne kadar önemli olduğu son yıllarda daha iyi anlaşıldı.  </st></p>
			<p><st c="113">“Açlık sağlık için neden iyi olsun ki? </st><st c="152">Ne saçma! </st><st c="162">Tam tersine aç kalmak sağlığa zararlı değil mi?”  </st></p>
			<p><st c="211">Normalde hemen herkes bu şekilde düşünür değil mi?  </st></p>
			<p><st c="262">Bense hem bir doktor olarak hem de kendi tecrübelerime dayanarak şunu açıkça söyleyebilirim: “Ne kadar yersen o kadar sağlıklı olursun” düşüncesi modası geçmiş bir düşüncedir ve işin doğrusu tam tersine, “Açlıktan karnınızın guruldamasına ne kadar çok izin verirseniz, vücudunuzda o oranda iyi şeyler gerçekleşir ve bunun gençleşmeye de etkisi vardır!”   </st></p>
			<p><st c="615">Yaklaşık 15 yıl önce “günde tek öğün” beslenme yöntemine geçtim. </st><st c="680">45 yaşını geçmiştim ve bu kararımı tetikleyen bir de neden vardı.  </st></p>
			<p><st c="746">30’lu yaşlarımın ortalarında ciddi bir ölüm korkusu yaşadım. </st><st c="807">O dönemlerde üniversitede meme kanseri tedavisi üzerine araştırma yapıyordum, pratisyen hekim olan babam da halen çalışıyordu. </st><st c="934">Şimdi düşününce o dönem aslında oldukça sakin bir hayatım varmış diyorum. </st><st c="1008">35 yaşındayken bir gün babam kalp krizi geçirerek yere yığıldı. </st><st c="1072">O sırada 62 yaşındaydı.  </st></p>
			<p><st c="1096">Babam bir şekilde ölümden kıl payı kurtuldu, fakat o günden sonra doktor olarak çalışmaya devam edemedi, emekli oldu. </st><st c="1214">Ben de üniversitedeki araştırmamı yarıda kesip memleketime döndüm ve babamın hastanesini devraldım.   </st></p>
			<p><st c="1314">Üniversitedeki rahat araştırma hayatından farklı olarak, her gün insanlarla çalışmak ve hastaların şikâyetlerini dinlemek zorundaydım. </st><st c="1449">Ayrıca babamın borçlarını da ödemem gerekiyordu. </st><st c="1498">İçinde bulunduğum stres yüzünden kilo almış, obez olmaya doğru hızlı adımlarla ilerlemeye başlamıştım. </st><st c="1601">80 kiloyu gördüm sonunda – bu şu anki kilomdan yaklaşık 20 kilo fazlası demek. </st><st c="1680">Sebebi, fazla yemekti. </st><st c="1703">Zaten arada bir kabızlık yaşıyordum ve bu durum artık iyice sorun olmaya başlamıştı.   </st></p>
			<p><st c="1788">Tuvalette fazla ıkındığınızda kalpte ritim bozukluğu oluşur. </st><st c="1849">“Kabızlık ile ritim bozukluğunun ne alakası var?” diye düşünebilirsiniz, ancak gayet yakın bir alakası var. </st><st c="1957">Kabızlık yüzünden ıkındığımızda kan beyne yükselir ve boyun arterindeki baskı sensörleri çalışarak kan basıncını düşürmek için kalbin hareketini bastırır. </st><st c="2112">Buna “Boyun arteri refleksi” denir.   </st></p>
			<p><st c="2148">Sonuçta bende de sürekli ritim bozukluğu olmaya başladı. </st><st c="2205">Bazen bu durumun tüm gün boyunca sürdüğü oluyordu. </st><st c="2256">Zaman zaman göğsüme öyle bir sancı giriyordu ki tansiyonum düşüyor, tuvalette bayılacak gibi oluyordum. </st><st c="2360">Fakat daha da önemlisi şudur; ritim bozukluğu yüzünden kalp içerisindeki kan akışı bozulduğunda orada “trombüs” denilen kan pıhtılaşması oluşur. </st><st c="2505">Bu pıhtı beyne giderse “serebral embolizm”</st><span><span id="footnote-004-backlink"><a href="1.xhtml#footnote-004"><st c="2547">1</st></a></span></span><st c="2549"> akciğere giderse “pulmoner embolizm”</st><span><span id="footnote-003-backlink"><a href="1.xhtml#footnote-003"><st c="2586">2</st></a></span></span><st c="2588"> meydana gelir.   </st></p>
			<p><st c="2604">Artık tuvalete çıkmaya korkar olmuştum.  </st></p>
			<p><st c="2644">Bu durum tetikleyici oldu ve sağlıklı olmak adına telaşla bir dolu yöntem denemeye giriştim. </st><st c="2737">Bir dönem büyük bir gayretle spor salonuna gittim, yüzme ve makine egzersizlerine </st><br /><st c="2819">yoğunlaştım. </st><st c="2832">Sporla zayıflamaya çalıştım. </st><st c="2861">Ama ne ironiktir ki tam tersine spor yüzünden iştahım iyice açıldı ve gitgide kilom da arttı. </st><st c="2955">Diyet yapmak zor geliyordu, kalori hesaplamalarından da çabuk bıkmıştım ve neredeyse hiçbir diyete devam edemedim.  </st></p>
			<p><st c="3070">Deneme-yanılma yöntemiyle et yemeyi bırakıp, sebze ağırlıklı beslenme düzenine geçince inatçı kabızlık sorunum bir anda geçti. </st><st c="3197">Ama et yemeyi özlediğim zamanlar da oluyordu. </st><st c="3243">Ne var ki, et yediğim günün ertesi sabahı o inatçı kabızlık sorunum tekrarlıyordu. </st><st c="3326">Tuvalette ölesiye acı çektiğim için, artık korkudan et yiyemez olmuştum. </st><st c="3399">(Not: Şu an sadece kaliteli et yiyorum.) İlginç bir durum; geçmişte sigara içen biri içmeyi bıraktığında, sigara kokusundan aşırı rahatsız olur. </st><st c="3544">Benzer şekilde, uzun süre et yemeyince kaliteli bir biftek yeseniz bile ağzınızda kalın bir kâğıdı ısırmışçasına tatsız bir his oluşur ve kusmak istersiniz.  </st></p>
			<p><st c="3701">Belki alakasız gelecek ama, et yemeyi kesince vücut kokum da yok oldu. </st><st c="3772">Et seven ya da obez kişilerde ciltteki yağ oranı yüksektir, ancak bu yağlar oksitlenip lipit peroksidasyonu</st><span><span id="footnote-002-backlink"><a href="1.xhtml#footnote-002"><st c="3879">3</st></a></span></span><st c="3881"> meydana geldiğinde kendine özgü bir kokuya sebep olur. </st><st c="3937">“Nonenal” denilen bu kokuya kaynak maddesine göre “yaşlı insan kokusu” denir. </st><st c="4015">İşte bu koku bende neredeyse tamamen yok olmuştu.  </st></p>
			<p><st c="4065">Yemek miktarını “Bir kap çorba ve bir kap yemek”e</st><span><span id="footnote-001-backlink"><a href="1.xhtml#footnote-001"><st c="4114">4</st></a></span></span><st c="4116"> indirince hızla zayıfladım. </st><st c="4145">Sağlığım da giderek düzeldi. </st><st c="4174">Beslenme açısından da baktığımızda, sade görünen bir yemekten vücut tüm besini alıyor ve günden güne canlanıyordu.  </st></p>
			<p><st c="4289">Ancak, her öğünde sade bir yemek hazırlamak kolay değildir. </st><st c="4349">Sabah ya da öğlen canım pek bir şey yemek istemez, ama akşamları dışarıda birileriyle yemeğe çıkmak zorunda kaldığımda yemeği biraz abartabiliyorum. </st><st c="4498">Az yemek ne kadar iyi bir alışkanlık olsa da kendini çok zorlayınca devamı gelmiyor. </st><st c="4583">Bu yüzden, ben de çeşitli denemeler sonucunda şu anki “günde tek öğün” beslenme yönteminde karar kıldım. </st><st c="4688">10 seneden uzun zamandır gayet sağlıklıyım ve kilomu da 62’ye sabitlemiş durumdayım. </st><st c="4773">Hepsinden önemlisi, cildim gençleşti; hatta çekapta damar yaşımın 26 olduğunu öğrendim. </st><st c="4861">Fakat aklımın bir köşesinde “Acaba günde tek öğün gerçekten sağlığa iyi geliyor mu?”, “İnsanlara tavsiye etmek doğru mu?” diye şüphelerim vardı. </st><st c="5006">Bu şüphelerimi ortadan kaldıran şey, son zamanlarda keşfettiğim “gençlik kazandıran gen” oldu.   </st></p>
			<p><st c="5101">Araştırmalar, her öğünde yemek miktarı yüzde 40 azaltılan bir deneğin 1,5 kat daha uzun yaşadığını göstermektedir. </st><st c="5216">Sadece bu da değil; yemek miktarı azaltılan deneğin ifadesinin canlandığı ve dış görünüşünün gençleşip güzelleştiği de kanıtlanmıştır.  </st></p>
			<p><st c="5351">Gençleşmek ya da güzelleşmek vücudun iç sağlığının göstergesidir. </st><st c="5417">İç organlar sağlıklı çalışıp, kan dolaşımı da iyi olduğunda cilt parlar, bel incelir. </st><st c="5503">Tersten ifade etmek gerekirse, bedeninizin içi sağlıklı olmazsa pahalı kozmetik ürünler kullansanız da, güzellik merkezine gitseniz de gerçek güzelliğiniz ortaya çıkmaz.  </st></p>
			<p><st c="5673">Dış görünüş denilen şey, anlaması oldukça kolay bir sağlık göstergesidir. </st><st c="5747">Kendiniz sağlıklı olduğunuzu düşünseniz bile, bu yalnızca “Henüz ciddi bir hastalığım yok”, “Kontrollerimi yaptırdım” gibi düşüncelerden fazlası değildir. </st><st c="5902">Kendi vücudu ve cildiyle övünebilecek kişilerin az olduğunu düşünüyorum.  </st></p>
			<p><st c="5975">Dış görünüşün yaşlanması vücudun iç organlarının yağlandığının ve metabolik sendroma</st><span><span id="footnote-000-backlink"><a href="1.xhtml#footnote-000"><st c="6059">5</st></a></span></span><st c="6061"> yakalanacağının bir göstergesidir. </st><st c="6097">Metabolik sendrom tam olarak önlenemezse, sağlık düzelmez ve dış görünüş gerçekten gençleşemez. </st><st c="6193">Günde tek öğün beslenme yönteminin amacı, parlak bir cilt ve ince bir beldir.   </st></p>
			<p><st c="6271"> Gençlik geninin keşfinden sonra günde tek öğün beslenme yöntemine gerçek anlamda ağırlık vermeye başladım. </st><st c="6378">Daha çok seminerlere katılma ve televizyon programlarına çıkma fırsatı buldum. </st><st c="6457">“Anti-aging” hakkında yayımlanan yazılarım da çoğaldı. </st><st c="6512">Ayrıca, Uluslararası Anti-aging Tıp Derneği onursal başkanı oldum.   </st></p>
			<p><st c="6579">Bu kitapta günde tek öğün beslenmenin sağlık için vazgeçilmez bir metot olduğundan ve bu metodun somut olarak nasıl yapıldığından bahsedeceğim. </st><st c="6723">Dahası, bu metotla vücudunuzun, özellikle dış görünüşünüzün nasıl değiştiğini açıkça göreceksiniz. </st><st c="6822">Sağlıkla ilgili bu zamana kadar inandığınız genel bilgileri birer birer altüst edeceğini düşündüğüm bu kitabı, keyfini çıkararak sonuna kadar okumanızı tavsiye ederim.   </st></p>
			<hr />
			<div>
				<div id="footnote-004">
					<p><span><a href="1.xhtml#footnote-004-backlink"><st c="6990">1</st></a></span><span><st c="6991">. </st></span><st c="6993">Beyin arterlerinden birinin embolüs ile aniden tıkanması. </st><st c="7051">(ç.n.)</st></p>
				</div>
				<div id="footnote-003">
					<p><span><a href="1.xhtml#footnote-003-backlink"><st c="7057">2</st></a></span><span><st c="7059">. </st></span><st c="7061">Özellikle bacak ya da pelvis venlerindeki trombüsten kopan parçanın kan akımı ile sürüklenmesi sonucu pulmoner arter dallarından birinin tıkanması. </st><st c="7209">(ç.n.)</st></p>
				</div>
				<div id="footnote-002">
					<p><span><a href="1.xhtml#footnote-002-backlink"><st c="7215">3</st></a></span><span><st c="7217">. </st></span><st c="7219">Yağların yükseltgenmesi sonucu bozulması. </st><st c="7261">(ç.n.)</st></p>
				</div>
				<div id="footnote-001">
					<p><span><a href="1.xhtml#footnote-001-backlink"><st c="7267">4</st></a></span><span><st c="7269">. </st></span><span><st c="7271">Japonca orijinal metnin çevirisi bu şekildedir, fakat yazar burada sade öğünü kastetmektedir. </st><st c="7365">(ç.n.)</st></span></p>
				</div>
				<div id="footnote-000">
					<p><span><a href="1.xhtml#footnote-000-backlink"><st c="7371">5</st></a></span><span><st c="7373">. </st></span><span><st c="7375">Ortak genetik ve çevresel ortamlarda gelişen, bel çevresi kalınlığı, yüksek tansiyon, kan yağlarında kalitatif ve kantitatif bozukluk, kan şekeri yüksekliği ile karakterize bir kardiyometabolik risk faktörleri demetidir. </st><st c="7596">(ç.n.)</st></span></p>
				</div>
			</div>
		</div>
	<div id="charCountTotal" value="7602"></div></body>
</html>
