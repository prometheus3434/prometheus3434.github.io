<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-1</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-1" xml:lang="tr-TR">
		<div>
			<p>  </p>
			<p xml:lang="en-GB"><st c="0">1  </st></p>
			<p><img src="image/4.png" alt="" />  </p>
			<p id="_idParaDest-2" xml:lang="en-GB"><st c="3">Aç kalmak neden daha sağlıklıdır?   </st></p>
			<p id="_idParaDest-3"><st c="37">İnsanın hayatta kalmasının şifresi: “yaşama gücü genleri”  </st></p>
			<p><st c="95">“Günde üç öğün yemek yemek normaldir.”   </st></p>
			<p><st c="134">Günümüzde Japonya’da yaşayan çoğu kişi muhtemelen hiç şüphe duymadan böyle düşünüyor. </st><st c="220">Ancak, atalarımızın bu dünya üzerindeki 170.000 yıllık tarihinin izini sürdüğümüzde, insanoğlunun günde üç öğün yemesi bize yaşamın başlangıcından beri var gibi gelse de bu konunun geçmişi 100 yılı bile bulmaz.   </st></p>
			<p><st c="431">Japonya’da günde üç öğün beslenme alışkanlığı, İkinci Dünya Savaşı’nın enkazından kurtulup, yüksek refah düzeyine ulaştıktan sonraki döneme denk gelir. </st><st c="583">Savaştan önce, savaş sırasında ve çok daha öncesinde bile halkın karnı doyana dek yemek yiyebildiği bir dönem hiç olmamıştır. </st><st c="709">Aksine, her gün üç kez düzenli yemek yiyememek daha olağan bir durum olduğu için “Yeterli beslenmek sağlıklı olmanın sırrıdır” şeklinde bir efsane ortaya çıkmıştır.   </st></p>
			<p><st c="874">Aslında, belirli saatlerde beslenme alışkanlığı pirinç yetiştirme kültüründen sonra başlamıştır. </st><st c="971">Çin’de pirinç yetiştirme kültürü MÖ yaklaşık 2000 yılından sonra olduğu için bu 4000 yıllık bir olaydır. </st><st c="1076">O zamana kadarki 166.000 yıllık dönem avcılık dönemiydi ve av yakalanamadığı zamanlarda günlerce yemek bulunamazdı. </st><st c="1192">Dahası, pirinç yetiştirme kültürüne geçtikten sonra da doğal felaketler veya iklim değişiklikleri sebebiyle dünyanın farklı yerlerinde pek çok kez kıtlık yaşandı. </st><st c="1355">Kısacası, insanlık tarihi açlıkla savaş halindeydi desek abartmış olmayız.  </st></p>
			<p><st c="1430">Günümüzde Japonya, Amerika ve Avrupa dışında pek çok ülkede halen açlık sorunu var. </st><st c="1514">Dünya Gıda Programı’nın (WFP) açıkladığı açlık haritasına göre; Asya, Afrika, Latin Amerika gibi koyu renkle boyalı bölgeler açlık sorunuyla boğuşuyor. </st><st c="1666">(Bkz. </st><st c="1672">Harita 1. </st><st c="1682">Nüfusun yüzde kaçının açlık tehlikesiyle karşı karşıya olduğunu gösteriyor.)  </st></p>
			<p><img src="image/2.png" alt="" /><st c="1759"></st>  </p>
			<p><st c="1856">Açlık denilen kavram, “Boy uzunluğuna göre uygun düşünülen en düşük sınırdaki kiloyu koruyup, basit bir hareket için bile gerekli kaloriyi alamama durumu” demektir. </st><st c="2021">Günümüzde doğal felaketler, uzun süren savaşlar ve aşırı yoksulluk nedeniyle en basit gıdaları bile alamayan pek çok insan var.  </st></p>
			<p><st c="2149">Öte yandan açlık haritasına baktığımızda açlık sorununun olduğu ülkelerde doğum oranının daha yüksek olduğunu görüyoruz.</st><span> </span><st c="2269">(Bkz. </st><st c="2276">Harita 2)  </st></p>
			<p><img src="image/3.png" alt="" /><st c="2286"></st>  </p>
			<p><st c="2420">Açlığın olmadığı, ilk bakışta mutlu görünen gelişmiş ülkelerde ise doğum oranı düşük olup, nüfus giderek azalıyor. </st><st c="2535">Bu ülkelerde insan için “yok olma tehlikesiyle karşı karşıya olan tür” desek yanlış olmaz. </st><st c="2626">Böyle giderse, birkaç on bin yıl sonra açlık sorunu olan ülkeler dışında dünya üzerinde kimse kalmayacak. </st><st c="2732">Peki, böyle bir yaşam gücü farkı nasıl ortaya çıkıyor?  </st></p>
			<p><st c="2787">İnsanlığın uzun tarihi, açlık başta olma üzere, doğal felaketler, bulaşıcı hastalıklar ve savaşlar gibi krizlerin bir döngüsüdür. </st><st c="2917">Sizler de “Pekin Adamı”nın</st><span><span id="footnote-010-backlink"><a href="1-1.xhtml#footnote-010"><st c="2943">6</st></a></span></span><st c="2945"> Çinlilerin, “Java Adamı”nın</st><span><span id="footnote-009-backlink"><a href="1-1.xhtml#footnote-009"><st c="2973">7</st></a></span></span><st c="2975"> Asyalıların, “Neanderthal”ın Avrupalıların atası olduğunu sanıyorsanız, üzülerek söylemeliyim ki yanılıyorsunuz. </st><st c="3089">Çünkü onların hepsi yok olup gitti. </st><st c="3125">“İnsanlığın yok olması mümkün değil” diyenler unutmamalıdır ki, bu zamana kadar çok fazla insan türü bu dünyadan silindi. </st><st c="3247">Günümüzün beyaz, siyah ve buğday tenli insanların atası 170.000 yıl önce Kilimanjaro’nun eteklerinde doğan “Mitokondriyal Havva</st><span><span id="footnote-008-backlink"><a href="1-1.xhtml#footnote-008"><st c="3374">8</st></a></span></span><st c="3376">” olarak adlandırılan bir kadındır.  </st></p>
			<p><st c="3412">Nüfus patlamasının sorun olduğu aç ülkelerde, ne kadar bilimsel yönteme başvurulsa da doğum oranı düşmezken, gelişmiş ülkelerde yapay döllenme gibi üreme yöntemleriyle bile nüfus artışı sağlanamamaktadır.  </st></p>
			<p><st c="3617">Japonlar doğum oranı düşük bir halk mı? </st><st c="3657">Hayır; çünkü bizim büyükanne ve büyükbabalarımızın döneminde yani İkinci Dünya Savaşı’nın öncesine kadar bir ailede 4-5 çocuk olması normaldi.   </st></p>
			<p><st c="3800">Kısacası, yok olma tehlikesini bir şekilde atlatarak yaşamaya devam eden insanların torunu olan bizlerde açlık, doğal felaket, salgın hastalık durumlarında ortaya çıkan yaşama gücü denilen şey mevcuttur. </st><st c="4004">Bu ise kaynağını insanoğlunun tehlikeleri aşmasıyla elde ettiği “yaşama gücü genleri”nden alır. </st><st c="4100">Bu genler tek değildir. </st><st c="4124">Vücudumuzda, açlığa karşı hazırlayan “tutumluluk geni”, açlık durumunda hayatta tutan “gençlik geni”, açlık durumunda doğum oranını yükselten “doğurganlık geni”, enfeksiyona karşı galip gelen “bağışıklık geni”, kanserle savaşan “anti-kanser geni”, bunamayı ya da hastalıkları iyileştiren “yenileyici gen” gibi pek çok gen görev yapar.  </st></p>
			<p><st c="4459">Ancak sorun şu ki, yaşama gücü genleri açlığa ya da soğuğa maruz kalmazsa işlevini yerine getiremez. </st><st c="4560">Aksine, tokken vücudu yaşlandırır, doğurganlık oranını düşürür; sonuçta bağışıklık sistemi ters yönde hareket ederek kendi vücudumuza saldırır.  </st></p>
			<p><st c="4704">Bu noktadan itibaren sizlere çok daha iyi bir hayat sürdürmeniz için yaşama gücü genini açıklayacağım.  </st></p>
			<p id="_idParaDest-4"><st c="4807">“Su içsem kilo alıyorum” gerçeği  </st></p>
			<p><st c="4840">Kuşkusuz pek çok kişi, “Su içsem kilo alıyorum” bahanesiyle diyetini bozar. </st><st c="4916">Gerçekten de su içmekle kilo alınıp alınmayacağı bir kenara, böyle bir bahane bir anlamda insanın karakterini ele verir.   </st></p>
			<p><st c="5037">İnsanlık tarihi boyunca yaşanan açlık dönemlerinde atalarımız hayatta kalma yolunda, az miktardaki gıda maddesinden mümkün olduğunca çok besini almaya çalışan genleri kazandı. </st><st c="5213">İşte bu, “yaşama gücü genleri”nden biri olan “tutumluluk geni”dir.   </st></p>
			<p><st c="5280">Sonunda yiyecek bulunsa da bir daha ne zaman bulunacağı bilinmiyordu. </st><st c="5350">Bu yüzden, insanoğlu az da olsa yiyecek bulduğunda onu bir an önce yağa çevirerek vücutta depolama eğilimini kazandı.  </st></p>
			<p><st c="5468">Evet, vücudumuz az yese bile kilo alacak şekilde yaratılmıştır. </st><st c="5532">Öyle olmasaydı, atalarımız açlıkla mücadeleden muhtemelen sağ çıkamayacaktı. </st><st c="5609">Bu sebeple, az miktarda yemek yense bile kilo alma eğilimi insanoğlunun evriminin bir sonucudur.  </st></p>
			<p><st c="5706">Bazen ne kadar yerse yesin kilo almayan insanlarla karşılaşırız; bunlar “tutumluluk geni” eksik olan nadir vakalardır. </st><st c="5825">Aslında açlık durumunda muhtemelen ölürler.  </st></p>
			<p><st c="5869">Genel olarak, yemek yenildiğinde iç organların yağlanması, doğanın bir mucizesidir. </st><st c="5953">Bu yüzden de insanoğlu 170.000 yıl boyunca hayatta kalabilmiştir.  </st></p>
			<p id="_idParaDest-5"><st c="6019">Hücreleri yenileyen “sirtuin geni”  </st></p>
			<p><st c="6054">“Tutumluluk geni”, az miktardaki yiyecekten azami enerjiyi depolayabilen, tabiri caizse “enerji tasarruf geni”dir. </st><st c="6169">İnsanoğlunun hayatını devam ettirebilmesi için bu genle birlikte çalışan çok önemli bir gen daha vardır. </st><st c="6274">Bu, son zamanlarda “gençlik geni” olarak adından sıkça söz ettiren “sirtuin geni”dir. </st><st c="6360">Medyada da sık sık haber olduğu için adını çoğunuzun duyduğundan eminim. </st><st c="6433">Bu keşfin kaynağı, özünde “Midemiz ne kadar boş olursa yaşama gücü o kadar aktif hale gelir ve vücudumuz gençleşir” tezidir.   </st></p>
			<p><st c="6558">Bu zamana kadar Budizmdeki veya İslamiyet’teki oruçta olduğu gibi, tecrübelerime dayanarak az yiyerek uzun bir yaşam sürülebileceğini biliyordum. </st><st c="6704">Bu sebeple, yiyecek miktarlarının yaşam sürelerini nasıl etkilediğini hayvanlar üzerinde araştırdım. </st><st c="6805">Maymun ve fareler üzerinde yaptığım çalışmalarda yiyecek miktarlarının yüzde 40 oranında azaltıldığında bu hayvanların ömürlerinin 1,4 ile 1,6 oranında uzadığını gördüm. </st><st c="6975">Sadece bu da değil, tok olan maymunun tüyleri döküldü, cildi sarktı; öte yandan yaşlı olmasına rağmen, yiyeceğini az verdiğim maymunun tüyleri parlaklaşıp, cildi yenilendi.   </st></p>
			<p><st c="7148">Bu tür gerçek deney sonuçlarına dayanarak, “Canlılarda açlığa maruz kalındığında bir şekilde yaşamı devam ettirmeyi sağlayan bir gen olabilir mi?” sorusunu sordum. </st><st c="7312">Araştırmalarım sonucunda bulduğum şey “sirtuin geni” oldu.   </st></p>
			<p><st c="7371">Bu genin, açlığa maruz bırakıldığında, insan vücudunda bulunan 60 trilyon hücre içindeki tüm genleri tarayıp, bozulmuş ya da hasar görmüş genleri onardığı ortaya çıktı. </st><st c="7540">Ayrıca sirtuin geninin ömrü uzatmakla kalmadığını, yaşlanmayı önlediğini de gösterdi. </st><st c="7626">“Sirtuin geni” ömrümüzü uzattığı için insanlığı hayatta tutan “yaşama gücü genleri”nin başında gelir.  </st></p>
			<p><st c="7728">“Sirtuin geni” başta olmak üzere, daha önce belirttiğim “tutumluluk geni”, ilerde açıklayacağım “üreme genleri”, “bağışıklık genleri”, “onarıcı genler” gibi “yaşama gücü genleri” hakkında araştırma yaparken bir kanıya vardım: Uzun ömür ve sağlığı beraberinde getiren yaşama gücü genleri sadece açlık durumunda ortaya çıkıyor. </st><st c="8054">Bu görüş de, elinizdeki kitabın konusu olan “Günde tek öğün beslenmeyle sağlık metodu”nun temelini oluşturmaktadır.  </st></p>
			<p><st c="8170">Geçmişten beri insanların “Az ye sağlıklı yaşa” diyerek fazla yememeyi öğütlemelerinin temelinde yatan hayat tarzı yaklaşımı bu tür genleri keşfetmeye yönelik bir adım olmuştur.   </st></p>
			<p id="_idParaDest-6"><st c="8348">Hastalıkların nedeni aşırı yemek  </st></p>
			<p><st c="8381">Bazı ülkelerde kilolu olmak zenginliğin göstergesidir. </st><st c="8436">Japonya’da da İkinci Dünya Savaşı’ndan sonra Sağlık, Çalışma ve Sosyal Güvenlik Bakanlığı “sağlıklı iyi bebek sistemi”ni yürürlüğe koymuş, çocukların kilolu olmasını teşvik etmiştir. </st><st c="8619">Bebekleri obez olmaya teşvik ettiği gerekçesiyle “sağlıklı iyi bebek sistemi” iptal edilse de bu örnekten anlayabileceğiniz üzere kilolu olmanın zenginliğin göstergesi olduğu bir dönem de vardır.  </st></p>
			<p><st c="8815">Öte yandan, yüksek kalkınma dönemi itibariyle televizyonda özel gurme yayınları artmış ve doyana dek yeme fikri Japonya’nın dört bir yanını sarmıştır. </st><st c="8966">İştah denilen hayvansal dürtü dışarıya bırakılmıştır.  </st></p>
			<p><st c="9020">Hayvanlarda nesli devam ettiren iki dürtü vardır: “yeme dürtüsü” ve “çiftleşme dürtüsü.” Hayvanlarda erkek ve dişi bir araya gelir gelmez hemen çiftleşir. </st><st c="9175">Fakat siz önünüzde karşı cinsten çekici biri yürüdüğünde hemen onun üstüne atlar mısınız?  </st></p>
			<p><st c="9265">İnsanlar arasında bu suçtur. </st><st c="9294">Hayvanlarda ise bir aslan tok olduğunda önünden bir tavşan geçse bile saldırmaz. </st><st c="9375">Ama henüz kahvaltı yapmış biri biraz sonra öğle yemeği yiyebilir. </st><st c="9441">Tam olarak hayvandan da beteriz değil mi?  </st></p>
			<p><st c="9483">“Günde üç kez yemek yemek gerçekten faydalı mı?” sorusuna açık biçimde “Hayır” diyebilirim. </st><st c="9575">Yetersiz beslenirsek kesinlikle hasta oluruz, fakat vücudumuzdaki yaşama gücü genleri o hastalıkları tedavi etmek ve önlemek için çalışır. </st><st c="9714">Ancak, aşırı yediğimizde yaşama gücü genleri neredeyse çalışmadığı için, aşırı yeme ve yanlış beslenme alışkanlığı sonucu insanlar hastalanırlar; buna rağmen bu alışkanlıklarını kolay kolay bırakamazlar.  </st></p>
			<p><st c="9918">Kanser, kalp hastalıkları, beyin kanaması, diyabet... </st><st c="9972">Bu dört ölümcül hastalığın nedeni de aynıdır; aşırı yeme ve yanlış beslenme.  </st></p>
			<p><st c="10049">Kaç yaşında olursanız olun, genç, sağlıklı ve zinde bir hayat sürdürebilmek için beslenme alışkanlığınızı yeniden düzenlemeniz, özellikle de doyana dek yemeyi bırakmanız kaçınılmazdır.  </st></p>
			<p><st c="10234">Normalde, diyet yapmanın amacı kadın-erkek fark etmeksizin aynıdır: Zayıflamak. </st><st c="10314">Benim önerdiğim günde tek öğün beslenme yönteminin amacı ise pürüzsüz bir cilt ve ince bir beldir. </st><st c="10413">Dış görünüş hakkında bu kadar konuşup duruyorum, çünkü sağlıklı</st><span> </span><st c="10476">olmanın göstergesi, dış görünüşün genç ve güzel olmasından geçer.</st><span> </span>  </p>
			<p><st c="10542">Ben bu sene 60 yaşına gireceğim. </st><st c="10576">Yaşımı söylediğimde insanlar çok şaşırıyorlar, çünkü 15-20 yaş genç görünüyorum. </st><st c="10657">Yaklaşık 10 senedir 1,73 m/62 kg olan vücut ölçülerimi koruyorum. </st><st c="10723">Ancak itiraf etmek gerekirse, 38 yaşındayken metabolizmam çok hızlı olmasına rağmen yaklaşık 80 kiloydum. </st><st c="10829">Nasıl kilo verdiğimi, bu kiloları geri almayıp, üstelik gençliğimi ve sağlığımı nasıl koruyabildiğimi ilerleyen sayfalarda anlatacağım.  </st></p>
			<p id="_idParaDest-7"><st c="10965">Tokluğa adapte olamayan modern insan vücudu  </st></p>
			<p><st c="11009">Buraya kadar belirttiğim üzere, atalarımız başta açlık ve soğuk olmak üzere sert doğa koşullarında hayatta kalmış, uzun evrim sürecinde “yaşama gücü genleri” olarak adlandırılan hayatta kalma genlerini kazanmışlardır. </st><st c="11227">Yani, vücudumuzda soğuğa ve açlığa adapte olabilen sistem halihazırda mevcuttur.  </st></p>
			<p><st c="11308">Vücudumuz çevreye adapte olmak için en uygun şekilde yaratılmıştır. </st><st c="11376">İnsanoğlunun adapte olma gücü o çevre şartları altında en yüksek seviyeye çıkar. </st><st c="11457">“Yaşama gücü genleri” ise, açlığa ve soğuğa maruz bırakıldığında aktif hale gelirler.   </st></p>
			<p><st c="11543">Özetle, olası bir açlık durumunda vücuda enerji depolayabilen “tutumluluk geni”ni taşıyan insanoğlu hayatta kalma mücadelesinde avantajlı demektir.   </st></p>
			<p><st c="11691">Sorun şu ki, genler bir kez belirli bir duruma göre ayarlandığında çevre koşulları çok ani bir şekilde değiştiğinde bu koşullara hemen uyum sağlayamazlar. </st><st c="11846">Yeni çevreye adapte olmak için tekrar on binlerce yıl diyebileceğimiz bir evrim sürecinden geçmek zorundadırlar.  </st></p>
			<p><st c="11959">Yani bizler, açlığa karşı oldukça yüksek bir adaptasyon gücü kazanmış durumdayız; bununla birlikte, ani doymuşluk durumunda hem yorgun hissederiz, hem de hayatta kalma genlerimiz zarar verici bir şekilde çalışır. </st><st c="12172">Vücudumuz, açlığa karşı güçlüdür, ama tokluğa uygun değildir.  </st></p>
			<p><st c="12234">170.000 yılı geçen insanlık tarihi boyunca, açlık ve soğukla mücadelede insanoğlunun karnı doyana kadar yiyebildiği dönemin 100 yılı bile bulmadığını tekrar hatırlayın lütfen.  </st></p>
			<p><st c="12410">Bir günlük tüketilen enerji miktarını tek bir öğünde alan ve bunu üç öğünde tekrarlayan bir hayat... </st><st c="12511">Bu aşırı beslenme düzenine uyum sağlayamaz hale gelen insanlar, şu an ani bir şekilde bünyelerini değiştirmeye zorlanıyorlar.  </st></p>
			<p><st c="12637">Aşırı yendiğinde kaçınılmaz olarak hızla kilo alınır. </st><st c="12691">İnsanoğlu, bu şekilde sınırsızca yiyip, kilo almaya devam ederse sonu ne olacak?  </st></p>
			<p><st c="12772">Dünyada 100 kiloyu aşan dev bedenleriyle gurur duyanlar az değil. </st><st c="12838">Vücut ağırlığı 200-300 kiloyu aşıp, tek başına yataktan bile kalkamayacak olanları televizyonda görmüşsünüzdür. </st><st c="12950">Herkes öyle bir vücuda sahip olursa, sonunda insanoğluna yok olmaktan başka seçenek kalmayacak gibi görünüyor.  </st></p>
			<p><st c="13061">Kilo alımıyla birlikte en sık görülen hastalık diyabettir. </st><st c="13120">Günümüzde diyabet olanların sayısı kanser ve kalp hastalarının sayısını geçmektedir.   </st></p>
			<p><st c="13205">İkinci Dünya Savaşı sonrası Japonya’da herkesin tek bir amacı vardı: Karnı doyana kadar yiyebilmek. </st><st c="13305">O günden beri de tokluk, başta diyabet olmak üzere, çeşitli şekillerde vücudumuzu kemiren bir soruna dönüştü.  </st></p>
			<p id="_idParaDest-8"><st c="13415">Diyabet evrimin kanıtı mıdır?  </st></p>
			<p><st c="13445">Bu noktada biraz atalarımızın görünümlerini hatırlayalım. </st><st c="13503">Örneğin, Jomon Dönemi</st><span><span id="footnote-007-backlink"><a href="1-1.xhtml#footnote-007"><st c="13524">9</st></a></span></span><st c="13526"> insanlarının görme, koklama ve duyma yetilerinin günümüz insanlarınınkine göre daha iyi olduğu düşünülmektedir. </st><st c="13639">Günümüzde Afrika savanlarında yaşayanlarda bile 2.0 ile 3.0 derecelerinde hipermetropa rastlanır. </st><st c="13737">Çünkü, avare avare dolaşırken bir aslanın saldırabileceği bir çevrede ilk olarak düşmanlardan kendinizi koruyabilmek için görme yetinizin gelişmiş olması gerekir, aksi halde hayatta kalamazsınız. </st><st c="13933">Fakat görme yetiniz aslında ne kadar iyi olursa olsun, tüm gün boyunca bilgisayar karşısında çalışırsanız, kısa sürede miyop olursunuz.  </st></p>
			<p><st c="14069">Miyop olan kimse, “Gözlerim bozuldu” diye düşünebilir ama aslında bu, çevreye olan adaptasyondur. </st><st c="14167">Yakın çevreme sürekli bakmam lazım diye yeni bir çevreye maruz bırakılırsa, yakın çevre rahat görülecek şekilde miyop olunur. </st><st c="14293">Aksine, çocukluk döneminden itibaren Afrika savanlarında yaşandığında, Japonlar bile hipermetrop olur. </st><st c="14396">Bunun gibi, vücudumuz çevreye adapte olacak şekilde yaratılmıştır. </st><st c="14463">Bunu, gözlerim görüyor-görmüyor şeklinde değerlendirmek yerine, bir çevreye adapte olmanın sonucu olarak değerlendirmek daha doğru olur.  </st></p>
			<p><st c="14600">Halk hastalığı olarak bilinen diyabette de durum farklı değildir; sonuç olarak diyabeti doymuşluk denilen yeni bir dönemde insanoğlunun hayatta kalmak için adaptasyonu olarak düşünebiliriz. </st><st c="14790">Öyleyse, diyabetin insanoğlunun evriminin kanıtı olup olmadığına somut bir açıdan bakalım.   </st></p>
			<p><st c="14881">En başından beri, vahşi hayvanlar doğal hayatta yaşamlarını sürdürebilmek için yiyeceklerini kendileri elde etmek zorundaydılar. </st><st c="15010">Bunun için göz, burun, kulak gibi duyu organları gelişti, fakat bunların tümü avlarını bulma amaçlı duyu organlarıdır. </st><st c="15129">Yani, “avcılık organları”dır. </st><st c="15159">Aynı şekilde, elleri ve ayakları da avını takip edip yakalamak için kullandıkları organlardır.  </st></p>
			<p><st c="15254">Öte yandan, günümüzde sadece insanların değil hem evcil hayvanların hem de çiftlik hayvanlarının yiyeceklerini kendi başlarına elde etme zorunlulukları yok, çünkü yiyecekleri insanlar tarafından veriliyor. </st><st c="15460">Peki, avının peşinden gitmeden yiyecekleri verilen hayvanlara ne oluyor? </st><st c="15533">Tabii ki av için gereken organları köreliyor. </st><st c="15579">Örneğin, tavuk uçamaz, domuz da yabandomuzu kadar hızlı koşamaz. </st><st c="15644">Sebebi, ihtiyacı olmadığı için vücudun işlevinin giderek bozulmasıdır. </st><st c="15715">Aynı şekilde, Jomon Dönemi insanlarının görme, koklama, duyma organları günümüz insanlarınınkinden daha iyiydi. </st><st c="15827">Atalarımızın duyma ve koklama duyuları köpekten bile daha hassastı. </st><st c="15895">Fakat günümüzde bu duyularımız geçmişe kıyasla epeyce köreldi.  </st></p>
			<p><st c="15958">Diyabet hastalığı tüm avcılık organlarının körelmesine neden olur.</st><span> </span><st c="16024">Daha sonra ayrıntılı olarak bahsedeceğim ama, yiyecek bulma duyu organı olan göz, gerileyip en sonunda körleşir. </st><st c="16138">Buna “diyabetik retinopati”</st><span><span id="footnote-006-backlink"><a href="1-1.xhtml#footnote-006"><st c="16165">10</st></a></span></span><st c="16168"> denir. </st><st c="16176">Kendi başına yiyecek bulma ihtiyacı ortadan kalkınca ayaklar da geriler ve uçlarından çürümeye başlar. </st><st c="16279">Buna “diyabetik kangren” denir.  </st></p>
			<p><st c="16311">Gerekliliği ortadan kalkan organın giderek körelmesi ve ortadan kalkması doğanın bir kanunudur.  </st></p>
			<p><st c="16407">İnsanoğlunun henüz doğal ortamda yaşadığı dönemde bir kuyruğu vardı ve ormanda kuyruğuyla ağaçlarda gezerek yaşardı. </st><st c="16524">İnsanoğlu doğal ortamından uzaklaştıktan sonra kuyruğu körelmeye başladı, günümüzde ise sadece kuyruksokumu bölgesinde izi kaldı.  </st></p>
			<p><st c="16654">Aynı şekilde, buz devrinde insanın hayatta kalabilmesi için vücut kılları zaruriydi. </st><st c="16739">Ama insanoğlu hayvan derisi örtünmeye, kıyafet giymeye başladığından beri vücut kılları da giderek azaldı.  </st></p>
			<p><st c="16846">Avlanma ihtiyacı ortadan kalkan insanoğlunun, hem el-ayak hem de duyu organları gerileyip köreldi. </st><st c="16945">Buna bir anlamda doygunluğa karşı hızlı bir çevre değişimi adaptasyonu da diyebiliriz.  </st></p>
			<p id="_idParaDest-9"><st c="17032">Diyabet neden zayıflatır?  </st></p>
			<p><st c="17058">Organların gerilemesinden daha korkutucu olan bir şey var: Doymuşluk döneminde aralıksız yemeye devam etmek için her seferinde yediğiniz şeylerin yağa dönüşmesi. </st><st c="17220">Eğer bu durumla baş edebilseydiniz, ne kadar yerseniz yiyin kilo almazdınız, değil mi?   </st></p>
			<p><st c="17307">Böyle bir durum için kandaki şekeri idrarla dışarı atmak yeterlidir, ama bunun sonucunda da böbrekler çalışmamaya başlar. </st><st c="17429">Buna “diyabetik nefropati”</st><span><span id="footnote-005-backlink"><a href="1-1.xhtml#footnote-005"><st c="17455">11</st></a></span></span><st c="17458"> denir. </st><st c="17466">Günümüzde diyaliz tedavisi gören hastaların çoğunun dış görünüşü diyabete adapte olmuştur.  </st></p>
			<p><st c="17557">Kısaca, diyabet, doymuşluk denen yeni çevreye adapte olabilmek için ortaya çıkan “ne kadar yese de kilo almayan beden”i yaratan şeydir.  </st></p>
			<p><st c="17693">Doymuşluk dönemi bu şekilde on binlerce yıl devam ederse, genler değişime uğrayıp yeni bir vücuda dönüşecektir. </st><st c="17805">Doğuştan gözleri ve ayakları olmayan, ne kadar yiyecek yerse yesin kilo almayan, sadece filmlerde karşımıza çıkabilecek türden bir yaratığın insanoğlunun gelecekteki hali olma ihtimali var.  </st></p>
			<p><st c="17995">Hayır, aslında öyle olana kadar, sanırım “doymuş insanlar”ın dünya üzerinden varlıkları silinecek ve dünya “aç insanlar”ın olacaktır.</st><span> </span><st c="18128">Çünkü daha önce de belirttiğim gibi, açlık çeken bölgelerde doğum oranı yüksek, tok bölgelerde ise genellikle doğum oranı düşüktür. </st><st c="18261">Dahası, diyabet hastası erkeklerde ereksiyon probleminin, kadınlarda ise kısırlığın arttığı bilinmektedir.  </st></p>
			<p><st c="18368">21. </st><st c="18372">yüzyılı yaşamakta olan bizler, karşı karşıya olduğumuz tehlikeyi görmezden gelemeyiz. </st><st c="18458">Açlık, soğuk, bulaşıcı hastalıklar, doğal afetler gibi hayati tehlikelere aralıksız maruz kalan insanoğlu defalarca yok olma tehlikesi yaşadı. </st><st c="18601">Fakat yeni bir adaptasyon gücü elde ederek ve değişerek hayatta kalmayı başardı.   </st></p>
			<p><st c="18682">Genel olarak, evrim dediğimizde, vücudumuzun muhteşem bir yöne doğru değişeceği şeklinde bir yanılgıya kapılırız. </st><st c="18796">Fakat gerçek anlamda ise diyabet veya miyopluk gibi çevreye uyum sağlamaya doğru bir değişim “adaptasyon” olarak adlandırılır. </st><st c="18923">Eğer bu değişim genlerin değişimini beraberinde getirirse buna “evrim” denir.  </st></p>
			<p><st c="19001">Dünyada pek çok insan, böyle bir değişimi “hastalık” olarak algılar ve hasta olduğunda kaderine lanet eder. </st><st c="19109">Ancak bunun nedeni, bizim hayat alışkanlıklarımızdır. </st><st c="19163">Bu anlattıklarımı fırsat bilerek mutlaka sizin de hayat alışkanlıklarınızı değiştirmenizi dilerim.</st><span>  </span></p>
			<hr />
			<div>
				<div id="footnote-010">
					<p><span><a href="1-1.xhtml#footnote-010-backlink"><st c="19261">6</st></a></span><span><st c="19263">. </st></span><st c="19265">1923-1927 yılları arasında Pekin yakınlarında fosilleri keşfedilmiş bir </st><span><st c="19337">Homo erectus</st></span><st c="19349"> türü. </st><st c="19356">(ç.n.)</st></p>
				</div>
				<div id="footnote-009">
					<p><span><a href="1-1.xhtml#footnote-009-backlink"><st c="19362">7</st></a></span><span><st c="19364">. </st></span><st c="19366">1981’de Endonezya’nın Java Adası’nda bulunan </st><span><st c="19411">Homo erectus erectus</st></span><st c="19431"> türü insan fosili. </st><st c="19451">(ç.n.)</st></p>
				</div>
				<div id="footnote-008">
					<p><span><a href="1-1.xhtml#footnote-008-backlink"><st c="19457">8</st></a></span><span><st c="19459">. </st></span><st c="19461">Bütün insanların en son annesi olduğu düşünülen kadının bilim dünyasındaki adı. </st><st c="19541">(ç.n.)</st></p>
				</div>
				<div id="footnote-007">
					<p><span><a href="1-1.xhtml#footnote-007-backlink"><st c="19547">9</st></a></span><span><st c="19549">.</st></span><st c="19550"> Japonya tarihindeki MÖ yaklaşık 14000-300 yılları arasındaki arkeolojik dönem.</st></p>
				</div>
				<div id="footnote-006">
					<p><span><a href="1-1.xhtml#footnote-006-backlink"><st c="19629">10</st></a></span><span><st c="19632">. </st></span><span><st c="19634">Retina damarlarının şekere bağlı tahribatı sonucu ortaya çıkan göz hastalığı.</st></span></p>
				</div>
				<div id="footnote-005">
					<p><span><a href="1-1.xhtml#footnote-005-backlink"><st c="19711">11</st></a></span><span><st c="19714">.</st></span><st c="19715"> Şeker hastalığına bağlı böbrek yetmezliği. </st></p>
				</div>
			</div>
		</div>
	<div id="charCountTotal" value="19759"></div></body>
</html>
