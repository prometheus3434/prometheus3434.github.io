<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-3</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-3" xml:lang="tr-TR">
		<div>
			<p>  </p>
			<p xml:lang="en-GB"><st c="0">3  </st></p>
			<p><img src="image/4.png" alt="" />  </p>
			<p id="_idParaDest-30" xml:lang="en-GB"><st c="2">“Günde tek öğün” ile vücudumuz değişir  </st></p>
			<p id="_idParaDest-31"><st c="41">“Günde tek öğün” beslenme yönteminin bir günü  </st></p>
			<p><st c="87">Evet, artık yavaş yavaş günde tek öğün beslenme yöntemine geçebiliriz. </st><st c="158">Sanırım şu an “Açlığa dayanabilecek miyim?”, “Yeme içgüdüsünü bastırabilecek miyim?”, “Hasta olur muyum?” diye endişeleniyorsunuz.  </st></p>
			<p><st c="289">Bu tür endişelere takılıp kalırsanız bu yeni beslenme yöntemini bir gün bile uygulayamazsınız. </st><st c="384">İçiniz rahat olsun, günde tek öğün beslenme yöntemine geçmek için vücudunuzda oluşacak harika değişimi tıbbi açıdan size anlatacağım.  </st></p>
			<p><span><st c="518">Günde tek öğün beslenme yöntemine geçişte ilk gün  </st></span></p>
			<p><st c="568">Sabah midenizde bir hazımsızlık hissiyle uyanırsanız sakız çiğneyin ya da kafein içermeyen dulavratotu çayı için. </st><st c="682">Kafeinde alkaloit olduğu için kahve ve çay kesinlikle yasak. </st><st c="743">Alkaloit, parasempatik sinir sistemini uyaran bir zehirdir. </st><st c="803">Aç karnına alındığında kusma hissine ve baş dönmesine neden olur. </st><st c="869">Sabahları metroda, otobüste bayılan insanlara siz de rastlamışsınızdır; bu kişilerin çoğu aç karnına kafein aldıkları için bayılırlar.   </st></p>
			<p><st c="1004">Karnınız guruldarsa kahvaltı yapabilirsiniz. </st><st c="1049">Açlık hissi, beynin bir kandırmacasıdır ya da karbonhidrat bağımlılığının bir belirtisidir, ama karın gurultusu insan hayatını korumak için bir uyarıdır.  </st></p>
			<p><st c="1203">Öğleyin yememeyi alışkanlık haline getirin. </st><st c="1247">Karnınız guruldarsa yemek yiyin, ama sırf öğle vakti geldi diye herkesle birlikte yemeğe gitmek zorunda değilsiniz. </st><st c="1363">Öğle arasını müzik dinleyerek, kitap okuyarak ya da blog yazarak da geçirebilirsiniz.   </st></p>
			<p><st c="1449">Öğle yemeğini fazla kaçırırsanız uykunuz gelir, çünkü kan şekeriniz hızla yükselir. </st><st c="1533">Aslında o anda şeker, kanınızdaki proteinle birleşerek damarda inatçı bir zift oluşturur, buna şeker zehirlenmesi denir.  </st></p>
			<p><st c="1654">Uyku hissini gidermek için içilen acı kahve ve sigara, damar sertliğine sebep olur. </st><st c="1738">Tam da ölümcül dörtlüye doğru (obezite, hipertansiyon, diyabet, aşırı yağlanma) tam gaz ilerlersiniz. </st><st c="1840">Uykunuzu getirecekse öğle yemeğini pas geçelim.  </st></p>
			<p><st c="1888">Akşamüzeri olduğunda canımız bir şeyler çeker. </st><st c="1935">Farkında olmadan elimiz tatil dönüşü havaalanından aldığımız kurabiye ya da çikolataya gider. </st><st c="2029">Fakat bir düşünün; içinde şeker ve karbonhidrattan başka bir şey olmayan bu abur cuburlar bozulmayı önleyen katkı maddeleri içerir, havaalanı ve istasyonlardaki dükkânlarda da uzun süre sergilenir.  </st></p>
			<p><st c="2227">Şu sorulara cevap verirseniz doğruyu bulabilirsiniz: Havaalanlarında fahiş fiyata satılan kurabiyeleri ya da küçük paketlerdeki krakerleri kendiniz için mi alıyorsunuz? </st><st c="2396">Bir paket fındıklı çikolataya kendi zevkiniz için mi onca para ödüyorsunuz? </st><st c="2472">Markette satılan ünlü markaların çikolatalarını ya da atıştırmalıklarını daha ucuza alabilecekken, bunlara çok para ödemek sizi rahatsız etmiyor mu?  </st></p>
			<p><st c="2621">Çok para ödediğiniz bu ürünler aslında bu parayı gözden çıkaracak kadar yemek isteyeceğiniz şeyler değildir. </st><st c="2730">Buna rağmen, bu tür yiyecekleri tüketip kilo alır, sonra bu kiloları vermek için güzellik salonları ve spor merkezlerine para harcayarak zayıflamaya çalışırsınız.  </st></p>
			<p><st c="2893">Şahsen ben, atıştırmalık hiç almam, ama bazen tatlarını merak ettiğim için hiç kendimi tutmayıp ağzıma atarım. </st><st c="3004">İki üç kez çiğnedikten sonra “Aa, tadı o kadar da lezzetli değilmiş. </st><st c="3073">Turp turşusu bile daha lezzetli” diye düşünürüm. </st><st c="3122">Böyle şeyleri yiyerek şişmanlayıp yaşlanmak anlamsız olduğu için yediklerimi kimsenin görmeyeceği bir yerde çöpe tükürürüm.  </st></p>
			<p><st c="3246">Ben bu olayı “atıştırmalıkların tadına bakmak” olarak adlandırıyorum. </st><st c="3316">Tatmak dendiğinde akla şarap gelir, ama o kadar çeşit şarabı gerçekten içmeye kalkarsanız sarhoş olup tadını anlayamazsınız. </st><st c="3441">Bu yüzden, şarap tadımcıları bir yudum şarap alıp ağızlarında gezdirdikten sonra tadına, kokusuna karar verirler ve ağızlarındaki şarabı yanlarındaki kâseye tükürürler.  </st></p>
			<p><st c="3610">Mevsiminde toplanan meyve hemen yenmezse bozulur. </st><st c="3660">Bu yüzden zevkle tüketiriz, ama katkı maddesi içeren abur cuburların midenize girecek kadar bir değeri yoktur.  </st></p>
			<p><st c="3771">Ve yavaş yavaş akşam yemeği vakti geldi çattı. </st><st c="3818">Karnınız gurulduyor mu? </st><st c="3842">Nasıl? </st><st c="3849">Hâlâ guruldamıyor mu? </st><st c="3871">Eğer öyleyse akşam yemeğini pas geçseniz de olur.  </st></p>
			<p><st c="3921">İkinci Dünya Savaşı sonrasında –böylece benim yaşım da ortaya çıkıyor– karnınız zil çalsa da yiyecek bir şey yoktu. </st><st c="4037">Ağza atılacak ne varsa yenirdi. </st><st c="4069">Benim çocukluğumda yemek denince akla öyle çok da lezzetli bir şey gelmezdi. </st><st c="4146">Yemek, yaşamak için çaresizce mideye giren şeylerdi. </st><st c="4199">Bu yüzden karnımız her zaman guruldardı. </st><st c="4240">İnsanoğlunun 170.000 yıllık tarihi de işte bu guruldamaların tekrarlanıp durmasıdır.  </st></p>
			<p id="_idParaDest-32"><st c="4325">Karnımız neden guruldar?  </st></p>
			<p><st c="4350">Bu bölümde karnımız acıktığında neden guruldadığını açıklayacağım.  </st></p>
			<p><span><st c="4417">Günde tek öğüne ilk tepki “motilin” salgılanması  </st></span></p>
			<p><st c="4466">Hamilelerin sabahları neden bulantısı olur biliyor musunuz?   </st></p>
			<p><st c="4526">Ağzın görevi, çeşitli maddeleri besin olarak almaktır. </st><st c="4581">Ağzımız bozuk da olsa, acı da olsa yenilebilecek her şeyi yutar.  </st></p>
			<p><st c="4646">Normalde böyle olmasında bir sorun yok, ama hamilelikte anne karnındaki bebek dayanıksızdır. </st><st c="4739">Eğer, mideye zehir girerse ölü doğum, sakatlık gibi büyük sorunlar ortaya çıkar. </st><st c="4820">Bu yüzden, hamilelikte vücut zehir ve bakteri gibi dış düşmanlara karşı aşırı tepki verir. </st><st c="4911">Pilav veya balık az da olsa kötü koksa bile bebeği korumak için bulantı hissi oluşur.  </st></p>
			<p><st c="4997">Normalde mide ve bağırsaklarınız “Karnın acıktı! </st><st c="5046">Bir şeyler ye!” şeklinde devamlı bir şikâyette bulunur. </st><st c="5102">Yemek gelmediğinde, bunun farkında olmayan size acıkmış karnın sinyalini yollar.   </st></p>
			<p><st c="5183">Başta insan olmak üzere tüm memelilerin incebağırsaklarının girişinde yiyecek bekleyen sensörler vardır. </st><st c="5288">Sizler günde tek öğün yemeye başlayıp, belli bir vakit geçtiği halde yemek gelmediğinde incebağırsak aceleyle “motilin” denilen sindirim hormonunu salgılar. </st><st c="5445">Bu hormon, mideyi kasarak midede halen kalmış olabilecek yiyecek parçalarını incebağırsağa göndermeye çalışır. </st><st c="5556">Buna “açlık kasılması” denir ve karın işte bu esnada guruldama özelliği gösterir.  </st></p>
			<p><span><st c="5638">Açlık hormonu “ghrelin”in ortaya çıkması  </st></span></p>
			<p><st c="5679">Motilin ile mide kasılınca ne yemek yemek gerekir? </st><st c="5730">Açlık durumunda, bunun farkına varan mideden ghrelin adlı bir hormon salgılanır. </st><span><st c="5811">Ghrelin</st></span><st c="5818"> kelimesinin kökü, büyümek anlamındaki İngilizce </st><span><st c="5867">grow</st></span><st c="5871">’dan gelir. </st><st c="5884">Ghrelin, açlıkla uyarılan mide mukozasından salgılanır ve beynin hipotalamus bölgesinde etkilidir. </st><st c="5983">Görevi iştah açmaktır. </st><st c="6006">Aynı zamanda hipofiz bezine de etki eder ve büyüme hormonu salgılar.   </st></p>
			<p><st c="6075">Büyüme hormonu, gün boyunca biriktirdiğiniz yağları çözerek “keton cisimleri” denilen maddeyi artırır. </st><st c="6178">Ayrıca, cildinizi ve vücudunuzu gençleştirdiği için, tabiri caizse gençlik hormonudur. </st><st c="6265">Kısacası, açlıktan karnınız guruldadığında gençlik hormonuyla giderek daha çekici olursunuz, aynı zamanda kanserden de korunursunuz.   </st></p>
			<p><st c="6398">Karnınız guruldadığında aceleyle yemek yemek yerine bir süre büyüme hormonuyla gelen gençleşme etkisinin keyfini çıkarın.  </st></p>
			<p><span><st c="6520">Vücudunuzdaki genlerin onarımının başlaması  </st></span></p>
			<p><st c="6564">Karnınız guruldadığında çok daha muhteşem bir yaşama gücü ortaya çıkar. </st><st c="6636">İşte bu “sirtuin geni”dir. </st><st c="6663">Daha önce belirttiğim gibi tüm deneylerimde yiyecek miktarını yüzde 40 oranında azaltınca deneklerin ömrü bir buçuk kat uzadığı için bu genin yaygın olarak bilinen ismi “uzun ömür geni” ya da “gençlik geni”dir. </st><st c="6874">Fakat yalnızca aç olduğumuzda ve karnımız guruldadığında çalışan bu gen, aslında kullanılmayıp boşa harcanan bir hazine gibidir.   </st></p>
			<p><st c="7003">Günde tek öğün yiyerek karnımızın guruldamasına fırsat verelim. </st><st c="7067">Böylece, bu gençlik geni vücudumuzu tarayarak tahrip olan hücrelerimizi birer birer onarsın. </st><st c="7160">Bunamanın da kanserin de nedeni, hücrelerin mutasyona uğramasıdır. </st><st c="7227">Günde tek öğün yöntemiyle gençleşmek ve kanseri önlemek mümkündür.   </st></p>
			<p><span><st c="7294">Uzun ömür hormonunun yağ yaktırması  </st></span></p>
			<p><st c="7330">İç organlardaki yağlar aslında kış uykusu için depolanan acil durum yakıtı olduğu için, çok ihtiyaç olmadığı sürece yakılmaz. </st><st c="7456">Ne kadar hareket edilirse edilsin, ilk başta hücreler yağ kullanmak yerine yakıt için glikojen denilen şeker kullanır. </st><st c="7575">Spor yaptıktan sonra kan şekerimiz düşer, acıkıp yemek yeriz. </st><st c="7637">Böyle olunca da insülin salgılanır ve tam tersine vücutta yağ depolanır. </st><st c="7710">Sonuç olarak metabolik bir döngüye takılıp kalırız.  </st></p>
			<p><st c="7762">Tok olduğumuzda vücudumuzdaki yağlardan “sitokin” adlı protein açığa çıkar. </st><st c="7838">Sitokin, vahşi hayvanları enfeksiyonlardan korur, ama modern insanın hijyen açısından sorunu olmadığı için kullanılmayan sitokin kana taşınır ve kan damarlarına zarar vererek damar sertliğine yol açar.  </st></p>
			<p><st c="8040">Ancak, zarar veren bir şey varsa kurtarıcı da vardır. </st><st c="8094">Açken karnımız guruldadığında, sitokinin etkisiyle zarar gören kan damarlarını onaran hormonlar ortaya çıkar.</st><span> </span><st c="8203">Bu hormonlara “adiponektin”, diğer bir deyişle “uzun ömür hormonu” denir.  </st></p>
			<p><st c="8278">Vahşi hayvanlarda tokluk sonrasında tekrar mutlaka açlık olacağı için sitokinin bağışıklık tepkisi ile adiponektinin kan damarlarını onarması dönüşümlü olarak gerçekleşir. </st><st c="8450">Fakat günümüz insanı acıkmadan yemek yediği için kan damarları onarılmaz ve damar sertliği meydana gelir.  </st></p>
			<p><st c="8556">Günde tek öğün beslenme yönteminde ise adiponektin hızla aktif hale gelir ve vücuttaki damarları temizleyerek sizi gençleştirir.  </st></p>
			<p id="_idParaDest-33"><st c="8685">Doyduğumuzda “zayıflama hormonu” ortaya çıkar  </st></p>
			<p><st c="8731">Hemen herkes yemek yer değil mi? </st><st c="8764">Hem de aşırı yer. </st><st c="8782">Aşırı yiyince ne olur? </st><st c="8805">Hareket edemez hale gelinir. </st><st c="8834">Bu yüzden, karnınız doyduğunda vücudunuzda iştahınızı bastıracak bir hareket ihtiyacı ortaya çıkar. </st><st c="8934">İşte bu hareketi sağlayan “leptin” hormonudur. </st><st c="8981">Leptin, yağ hücreleri tarafından yemek yemeye başladıktan 20-30 dakika sonra salgılanır ve artık doyduğunuzu beyne iletir. </st><st c="9104">Leptin, tokluk hissini beyne ilettiği için “tokluk hormonu”, iştahı bastırdığı için de “zayıflama hormonu” olarak adlandırılır.  </st></p>
			<p><st c="9232">Leptin hormonu, tokken aşırı salgılanır ve yeme hissini kontrol altına alır, ama uzun süren obezite durumunda yeme hissini kontrol etme yetisi azalır. </st><st c="9383">Bu durumda diyet yapıldığında salgılanan leptin miktarı hızla düşer ve yeme hissi bastırılamaz hale gelir. </st><st c="9490">Sonuç olarak sürekli kilo alırız.   </st></p>
			<p><st c="9524">Bunu önlemek için de günde tek öğün yemek alışkanlık haline getirilmeli, leptin miktarı normale döndürülüp vücuda hassasiyeti yeniden kazandırılmalıdır.</st><span> </span><st c="9676">Daha sonra, az miktarda yemek yenildiğinde leptin ile yeme hissini kontrol fonksiyonu çalışacağı için, günde tek öğün beslenme yöntemi devam ettirilebilir. </st><st c="9833">Ve vücut ağırlığı hızla düştüğünde, günde tek öğün yemek eğlenceli ve dört gözle beklenecek hale gelir.  </st></p>
			<p><st c="9937">Ders çalışırken sarf ettiğiniz çaba sizi hemen sonuca götürmediği için ders çalışmak hiç de eğlenceli değildir. </st><st c="10049">Dahası, bütün gece çalışsanız bile derste uyuklayıp azar işitmeniz işten bile değildir. </st><st c="10137">Fakat diyette durum farklıdır. </st><st c="10168">Yemezseniz kesinlikle zayıflarsınız. </st><st c="10205">Günde tek öğün beslenme yöntemine başladıktan üç gün sonra tartıya çıkıp bir bakın lütfen. </st><st c="10296">Mutlaka 1-2 kilo vermiş olursunuz, bel çevrenizdeki yağlar bile erir.   </st></p>
			<p><st c="10366">Diyete başladıktan sadece üç gün sonra çabanızın ödüllendirileceğini fark edersiniz. </st><st c="10451">Ancak günde tek öğün beslenme yönteminin gerçekten ne kadar mükemmel olduğunu henüz bilmiyorsunuz, şimdi size anlatacağım.  </st></p>
			<p id="_idParaDest-34"><st c="10574">Günde tek öğün beslenmenin diğer faydaları  </st></p>
			<p><st c="10617">Öncelikle kendi koltukaltınızı koklayın. </st><st c="10658">Eğer metabolik sendroma yakalandıysanız ter kokunuz oldukça keskindir. </st><st c="10729">Ama günde tek öğün beslenme yöntemine geçtikten sadece bir hafta sonra ter kokunuz neredeyse tamamen yok olur.  </st></p>
			<p><st c="10840">Vücut kokusunun nedeni, sebase bezleridir, bir başka deyişle terdir. </st><st c="10909">Koltukaltı ve ayak tabanı çabuk terleyen bölgelerdir. </st><st c="10963">Fakat kokan yalnızca ter değildir. </st><st c="10998">Bu bölgelerde stafilokok bakteriler ürediğinde nahoş bir koku ortaya çıkar.  </st></p>
			<p><st c="11074">Aşırı yemek yendiğinde kandaki kolesterol miktarı artar. </st><st c="11131">Seks hormonlarının ana maddesi olan kolestrol özellikle böbreküstü bezlerinden salgılanan “androjen” denilen erkeklik hormonunun miktarını artırır. </st><st c="11279">Androjen, “savaşma hormonu” olarak adlandırılır, “kaçma” ve “savaşma” durumlarında, yani stresli zamanlarda salgılanır. </st><st c="11399">Erkeklik hormonu stresliyken derideki yağ miktarını artırarak sivilce, ter kokusu, kepek ve kelliğe neden olur.   </st></p>
			<p><st c="11511">Tüm bunların sebebi olan kolesterol düşerse ter kokusu ve sivilceler de geçer. </st><st c="11590">Günde tek öğün beslenme yöntemi, yalnızca zayıflatmakla kalmaz, cildi güzelleştirip vücut kokusunu da yok eder.</st><span> </span><st c="11701">Dahası, bu beslenme tarzıyla androjen oranı da düşeceği için meme kanseri ve prostat kanseri gibi seks hormonlarıyla gelişen hastalıklarda da risk faktörü düşer.  </st></p>
			<p><st c="11864">Ayrıca androjen, erkeklik hormonu olduğu için deriyi bronzlaştırıp tüylenmeye sebep olur. </st><st c="11954">Menopoz sonrasında cildinde matlaşma, leke, aşırı tüylenme olan kadınlar günde tek öğün beslenme yöntemiyle bu sorunlarından kurtulabilirler. </st><st c="12096">Erkeklerde ise kelliğe karşı etkilidir.  </st></p>
			<p><st c="12136">Bir dakika! </st><st c="12148">Androjen, erkeklik hormonu olup aşırı tüylenmeye yol açar. </st><st c="12207">Öyleyse androjenin azalmasıyla tam tersine tüylerde azalma olmaz mı diye düşünenleriniz olabilir.   </st></p>
			<p><st c="12305">Şüphesiz, erkeklik hormonu aşırı tüylenme hormonudur. </st><st c="12359">Hayvanlar için söylersek, aslanlarda yele olması erkeklik hormonunun işidir. </st><st c="12436">Fakat yele yüzde olursa aslan önünü göremez ve düşmanlarını görmekte zorlanır. </st><st c="12515">Bu yüzden, alınlarındaki kıl köklerinde erkeklik hormonunu tüy inceltici hormona dönüştüren “dönüştürücü enzimler” vardır. </st><st c="12638">Bu, hayvanların evriminin bir sonucudur.   </st></p>
			<p><st c="12679">Stresli olduğunuzda saç dökülmesinin sebebi, stres yüzünden artan androjen miktarının saç köklerini etkilemesidir. </st><st c="12794">Günde tek öğün beslenme yöntemi, genç yaşta kelliği de önler.  </st></p>
			<p><st c="12856">Günde tek öğün beslenme yönteminin yalnızca kilo vermekte etkili olmakla kalmayıp gençleştirdiğini, kanseri önlediğini, hatta ter kokusunu giderdiğini okuyunca şaşırmış olmalısınız. </st><st c="13038">Öyleyse, hazır şaşırmışken size çok daha harika bir faydasından bahsedeyim: Beyni gençleştirmesinden.  </st></p>
			<p><st c="13140">Beyin hücrelerinin gelişiminin çocuklukta durduğu ve o dönemden sonra her gün on binlerce hücrenin zarar gördüğü söylenir. </st><st c="13263">Bu hızda zarar görmeye devam ederse, er ya da geç yok olacağından endişeleniriz. </st><st c="13344">Aslında tüm beyinde 100 ile 200 milyar arasında hücre vardır ve bunların yalnızca yüzde 3’ünün kullanıldığı söylenir. </st><st c="13462">Yaşam boyunca her gün on binlercesi zarar görse bile bu beynin yalnızca yüzde birkaçını geçmez.  </st></p>
			<p><st c="13558">Bunun yanında, beyin hücreleri daha hızlı bir şekilde zarar görürse bunama kaçınılmazdır.   </st></p>
			<p><st c="13648">Ne var ki, son zamanlarda yapılan araştırmalarda kesinlikle üretilmesi mümkün olmayan beyin hücrelerinin bir şartla tekrar üretileceği kanıtlandı. </st><st c="13795">Bu şart, yaşama gücü genlerinin çalıştığı durumla aynı: “açlık ve soğuk.”  </st></p>
			<p><st c="13869">İnsanoğlu bu zamana kadar defalarca hayatta kalmayı başarmıştır. </st><st c="13934">Burada yalnızca açlık ve soğuğa dayanma gücü olan insanların hayatta kaldığını hatırlayın lütfen. </st><st c="14032">Bu insanlar, imkânsız denilen beyin hücrelerinin tekrar üretilmesini mümkün hale getirmişlerdir.  </st></p>
			<p><st c="14129">Beynin bilinci kontrol eden en ilkel bölümündeki sinirlerin kök hücrelerine “hipokampus” denir. </st><st c="14225">“Açlığa ve soğuğa” maruz kalındığında hipokampusun sinir hücrelerini tekrar ürettiği kanıtlanmıştır.  </st></p>
			<p><st c="14326">Günde tek öğün beslenme yönteminin kanıtlanmış etkilerini anlattım, ama bu yöntemin diğer etkileri gizemini korumaktadır.  </st></p>
		</div>
	<div id="charCountTotal" value="14448"></div></body>
</html>
