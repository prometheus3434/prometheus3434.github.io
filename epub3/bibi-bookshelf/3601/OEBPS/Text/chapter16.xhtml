<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc34"><a id="RefHeading25931675233997"></a>Yeniden Ekonomiler Ve Toplumlar</h1>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu çalışmada anlatmaya çalıştığımız şey, büyük ölçüde iktisadın hikayesiydi. Hikaye buraya kadar bir bilim tarihi olarak biçimlendi. Ama tartışmaya yön verirken, bilim adamlarının kaygılarından yola çıktık. Bilimsel ve siyasal kaygıların disiplini nasıl etkilemiş olduklarını ele aldık. Kuramın geçirdiği evrimi, onu geliştiren insanların değerleri, amaçları ve korkularını ön plana çıkararak tartıştık.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Çalışma boyunca bu değerler, amaçlar ve korkuların belirli bilim ve toplum ideallerini yansıttıklarından sözedildi. İktisada damgasını vuran bu bilim ve toplum idealleri arasında belirli bir paralellik olduğuna da değinildi. Bu paralelliği en açık biçimiyle, "insan niyetleri ve niteliklerinden bağımsız düzen" fikrinde buluyoruz. Adam Smith'in ekonomiyi insanların iyi niyetlerinden bağımsız olarak ihtiyaçları karşılayan bir düzen olarak kavramsallaştırma çabası nasıl belirli bir toplum idealini yansıtıyorsa, toplumun, araştırmacının öznel değerleri, sezgileri ve içgüdülerinden bağımsız olarak incelenmesini sağlayacak evrensel yasalar geliştirme amacı da, belirli bir bilim idealini yansıtıyor. İki ideal arasındaki ortak nokta, düzenin (toplumsal ve bilimsel düzenin), insan iradesinden bağımsız olma niteliği taşıması. Geçen bölümde, evrensel yasalar ve nesnelliği tartışılmaz bilimsellik ölçütlerinin, zaman içinde bilim felsefecileri tarafından eleştirildiğini, bu tür evrensel yasalar ve nesnel ölçütlerin benzer eleştiriler karşısında giderek aşındıklarını, sarsıldıklarını gördük. Yaygın bilim anlayışında önemli bir değişikliğe yolaçan bu sarsıntının, zaman zaman iktisatta daha gerçekçi yaklaşımların yerleşmesine ciddi bir engel oluşturmuş olan bilimsel sekterliğin zayıflamasına yolaçarak, yeni arayışların güçlenmesini kolaylaştırabileceğinden bundan önceki bölümde sözettik. Yeni bir bilim anlayışı çerçevesinde, iktisatçının sezgileri, içgüdüleri ve bilimsel ahlakına, en az nesnel bilimsellik ölçütleri kadar önem veren kuramların insan gerçekliğine daha fazla yaklaşılmasını sağlayabileceklerinden sözettik.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçıların homo oeconomicus'un dünyasından gerçek insanın dünyasına geçmelerini engelleyen başka bir unsurun, homo oeconomicus'un davranışlarını belirleyen kişisel çıkar dürtüsünün, insanın insan üzerindeki hakimiyetinin kalktığı bir toplum düzeninin kavramsallaştırılmasında oynadığı belirleyici rolle ilgili olduğu, buraya kadar ayrintılı bir biçimde tartışıldı. Bu tartışmadan çıkarabileceğimiz sonuçlardan biri, belki de en önemlisi, farklı insan dürtülerini dikkate alabilen bir iktisat disiplininin gelişmesi için, toplum düzeyinde bazı ideolojik değişmelerin yeralması gerektiği. Toplum düzeyinde, bir değer olarak "bireysel başaranın karşısında "sosyal sorumluluk" fikrinin güçlenmesi, kişisel çıkar dürtüsü temelinde örgütlenmiş bir ekonomik düzenin, ihtiyaçları, toplumun bütünlüğünü sarsmadan sağlayabileceği inancının sarsılması, buna bağlı olarak müdahalenin gerekli olduğu ve bunun özgürlükleri kısıtlayıcı bir etki yapması gerekmediği inancının doğuşu, bu tür değişmelerin önemli örneklerinden. Sözünü ettiğimiz ideolojik değişmeler, kolayca anlaşılabilecek nedenlerden ötürü, genellikle ekonomik kriz dönemlerinde ortaya çıkarlar. İktisadın kriziyle ekonominin krizi arasındaki ilişki de, bu zamanlamadan yola çıkarak, dolaylı bir ilişki olarak tartışılabilir. Yani bu ilişkiye, yalnızca' iktisat politikalarının başarısızlığından kaynaklanmayan, daha derin, daha kapsamlı bir ilişki olarak bakılabilir. Böylece ekonomik krizlerin farklı dönemlerde disiplin üzerinde farklı etkiler yapmış olmalarını da açıklayabiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Piyasa ekonomilerinin 20. yüzyılda girdikleri ilk kriz 1930 Büyük Krizi'ydi. Bu krizin getirdiği ideolojik sarsıntı, büyük ölçüde, "bireysel çıkar maksimizasyonu" fikrinin karşısında "toplumun bireye karşı sorumlulukları" fikrinin güçlenmesiyle sonuçlanmıştı. Bu fikir doğrultusunda, işsizlik, temel eğitim ve sağlık hizmetlerinden yararlanmaya imkan vermeyen bir yoksulluk düzeyi gibi sorunlar, bireyin kişisel sorunları olmaktan çıkıp, toplumun bireye karşı sorumlulukları çerçevesinde ele alınmaya başlamışlardı. Bunun yanısıra, ekonominin kendi yasaları doğrultusunda işleyerek tam istihdam dengesine ulaşamayacağı, en azından ulaşmasının çok güç olduğu fikri, kendiliğinden düzen kavramının karşısına toplumsal düzenleme kavramını getirdi. Keynesgil müdahaleci politikalar bu çerçeve içinde yerlerini buldular. Devlet müdahalesinin kişisel özgürlüğü zedeleyebileceği fikri, bu dönemde pek rağbet görmedi. Bu da çok doğaldı, çünkü dönem, bireysel özgürlüklerin tartışılmaz bir biçimde yaygınlaştığı, güçlendiği bir dönemdi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1930'ların ekonomik krizinin ideolojik düzeyde yarattığı bu değişikliğin iktisada da yansıması ve disiplinin temelindeki davranışsal varsayımın aşılması beklenebilirdi. Bu yıllarda iktisat gerçekten önemli bir değişiklik geçirdi. Ama bu temel varsayımı sarsmayan, dolayısıyla, bizce, kriz temasını gündeme getirmeyen bir değişiklikti. Krizin ortaya çıkması, makro iktisatla mikro iktisadın birbirlerinden ayrılmasıyla, büyük ölçüde Keynes'in mikro iktisatla özel olarak ilgilenmemiş olmasının mümkün kıldığı bu ayrımla, engellenmişti. Bu dönemde Keynesgil makro iktisat politikalarının başarıyla uygulanışı, iktisadın kamuoyunda giderek artan bir saygınlık kazanmasında etkili oldu. Bu saygınlık, iktisatçıların aralarındaki görüş ayrılıklarını geri planda tutarak ve bu ayrılıkların temel yöntem tartışmalarına yansımalarını engelleyerek, güvenle çalışmalarını sürdürmelerini sağladı. 1970'li yıllara kadar, iktisatçı olmayanların mesleğe duydukları saygı ve güven, iktisatçıların kendilerine ve meslektaşlarına duydukları saygı ve güvene yansıdı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Piyasa ekonomileri 20. yüzyılın ikinci büyük krizine 1970'li yıllarda girdiler. Bu kriz kendini alışılmamış bir olguyla, "stagflasyon" olgusuyla gösteriyordu. Yani, normal olarak ekonomik durgunluğun işareti olan işsizlikle ekonominin fazla ısındığını gösteren enflasyon birlikte yeralıyor ve geleneksel Keynesgil politikaların çözümleyemedikleri bir sorun oluşturuyorlardı. Enflasyonla işsizliğin birlikte yeralışı, azgelişmiş ülkelerin çok iyi tanıdıkları bir olguydu. Bu konuda 1950'lerde, özellikle Latin Amerika ülkeleriyle ilgili pek çok çalışma yapılmış, bu ülkelerin yapısal özelliklerinden yola çıkarak sorunu açıklamaya çalışan yaklaşımlar geliştirilmişti.2 Ama sorun, gelişmiş piyasa ekonomileri için yeni bir sorundu ve iktisatçılar arasında yeni arayışlara yolaçmıştı. Bu arayışların oluşturduğu yoğun anlaşmazlık ortamı karşısında, iktisatçılardan acil sorunlara acil çözümler getirmelerini bekleyen gruplar, önce şaşkınlık, sonra da güvensizlik belirtileri göstermeye başladılar. Kamuoyunun disiplin mensuplarına da yansıyan güveni, yavaş yavaş tersine dönmeye başlamıştı. Bu ortamda Keynesgil politikalar yalnızca başarısızlıkla suçlanmakla kalmadılar, zaman zaman ekonomik krizin sorumlusu oldukları öne sürüldü. İktisat politikalarının sorgulanması da, makro iktisat kuramıyla mikro iktisat kuramı arasındaki tutarsızlığı gündeme getirdi. Daha önce sözünü ettiğimiz şizofrenik yapının sürdürülmesi, hassas bir dengenin, ilk sarsıntıda bozulabilecek bir dengenin korunmasını gerektiriyordu. Krizle birlikte bu denge bozuldu, disiplinin temel varsayımları tartışma konusu yapıldı ve ekonomik krizin yamsıra iktisadın krizinden de sözedilmeye başlandı. İktisat ilk krizine, 1870'li yıllardakine benzer bir krize girmişti.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1930'lu yıllarda olduğu gibi, 1970'lerde de ekonomik kriz, piyasa ekonomisinin temel değerlerini yansıtan "kendiliğinden düzen", "bireysel çıkar maksimizasyonu" gibi kavramların yoğun biçimde tartışılmalarına yolaçtı. Ama 1930'ların aksine, 1970'lerde krizle birlikte yeralan ideolojik gelişmeler, sözkonusu değerlerin saygınlık kazanmaları ve toplumdaki yerlerinin sağlamlaşması sonucunu verdi. Giderek, kendini özellikle ABD'de Reagan, İngiltere'de Thatcher hükümetlerinin uygulamalarında gösteren, Türkiye'de de 1980 sonrasının siyasal söyleminde önemli bir yer tutan bir sosyal yaklaşımın, bu değerleri topluma kabul ettirmesiyle sonuçlandı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yaklaşım kaynağım, ilk bakışta, klasik liberalizmden alıyordu. Ama onu belirleyen, Smith'in- "piyasa düzeni insan için iyidir" diyen iyimserliğinden çok, Hayek'in "başka türlüsü felaket olur" diyen kötümserliğiydi. Yeni sağın güçlendiği bu dönemde, Smith'in değil Hayek'in "moda olması", Smith üzerine değil Hayek üzerine yapılan çalışmaların mantar gibi çoğalması herhalde bir rastlantı değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama kötümserlik, özellikle, sosyal politikanın temel aldığı insan davranışlarının, Smith'ten M. Keynes'e kadar birçok iktisatçının belirttiği çekincelerden bütünüyle bağımsız olarak, kişisel çıkar dürtüsüyle sınırlanışında kendini gösteriyordu. P. Samuelson'un Reagan dönemini değerlendirirken yazdığı gibi, burada sözkonusu olan, yalnızca kişisel çı-' kar kavramının özetlediği bir ideolojiydi. Yeni sağın G. Gilder ve C. Murray gibi ideologları, bol bol ahlaktan ve gelenekten sözediyorlar, ama bunları doğrudan doğruya kişisel çıkar dürtüsünün belirlediği davranış biçimlerine bağlıyorlardı.4 Bu ahlak ve gelenek tartışmaları içinde, toplumun düzenleyici ilkeleri olarak eşitlik, sosyal adalet, yardıma muhtaç olanlara yardım gibi kişisel çıkar dürtüsüyle bağdaşmayan ilkelerin hem geçersizlikleri, hem de zararlılıkları vurgulanıyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu gelişmeler, bir anlamda homo oeconomicus'un bir karikatür olduğunun bilinciyle geliştirilen politika önerilerinden, karikatürü gerçeklik olarak sunan bir yaklaşımdan kaynaklanan bir iktisat politikası anlayışına geçişi belirliyorlardı. Bu anlayış doğrultusunda, toplumun temelleri kişisel çıkara indirgeniyordu. Kişisel çıkar dürtüsü yalnızca ekonomi alanının belirleyici ilkesi olarak görülmüyor, toplumun bütününe yayılarak insan ilişkilerinin temel açıklayıcı unsuru haline geliyordu. Başka bir deyişle, insan ilişkileri, her alanda, sonsuz maksimizasyon problemlerinin çözümü çerçevesinde belirleniyorlardı. Türkiyeli okurların çok iyi tanıdıkları "iş bitiricilik" kavramı, "hükümet etmeyi", amaçlarla araçların niteliği üzerindeki tartışmaları dışlayarak, yalnızca bir amaç-araç ilişkisine indirgeyen bu kavram, homo oeconomicus'un siyaset alanındaki egemenliğinin tipik bir örneğini oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu gelişmelerle, geçen bölümde ele aldığımız iktisat içi restorasyon çabaları arasındaki paralellik kolayca görülebilir. Geçen bölümde bu restorasyon çabalarının ötesindeki yeni arayışların başarısının, bir ölçüde, iktisatçıların içinde yaşadıkları ve çalıştıkları siyasal ortamın özelliklerine bağlı olduğuna değinmiştik. Bu durumda, toplumsal sorumluluk fikrinin karşısına bireysel çıkar ilkesini koyan bir anlayış sosyal örgütlenişi belirlediği ölçüde restorasyonun süreceğini, yeni arayışların ise başarısız kalacağını öne sürebiliriz. O halde sorulması gereken soru, toplumun gerçekten bireysel çıkar dürtüsü temelinde örgütlenip örgütlenemeyeceği, insanı homo oeconomicus'a, toplumu piyasaya indirgeyen bir anlayışın siyaset ve ideoloji düzeyinde hakimiyetini sürdürüp sürdüremeyeceği sorusu. Bu, doğal olarak, bağımsız bir çalışmanın konusunu oluşturabilecek kadar geniş ve karmaşık bir soru. Gene de, insanın toplumsal davranışlarının piyasa davranışlarına indirgenmesinin mümkün olmadığını, toplumu kişisel çıkar dürtüsü temelinde örgütleme çabalarının sonuçta toplumun temellerini sarstıklarını gösterecek nitelikte bazı örneklerden sözedebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Örneğin, ABD'de geçtiğimiz yıl ayyuka çıkan borsa skan-dallarının, oldukça yaygın bir kesim tarafından 1980'li yıllarda hakim olan ideolojinin bir uzantısı olarak yorumlandığını görebiliyoruz. Bu yorumlarda, insanın kişisel amaçlarının niteliğini ve kişisel amaçlarla toplumsal sorumluluklar arasındaki ilişkiyi gözardı eden, her ne pahasına olursa olsun maddi başarıya, para hırsına, tüketim merakına tartışılmaz bir meşruiyet atfeden bir toplumun, kaçınılmaz olarak borsa skandalı türünden sarsıntılara sahne olacağı öne sürülüyor. Bu yorumlar, daha genel bir düzeyde, temel değer olarak kişisel çıkar dürtüsünü benimseyen bir toplumun içine gireceği ahlâki çıkmazı, Reagan Amerikası bağlamında ele alan tartışmalarla birleşiyorlar. Bu tür tartışmaların Amerikan kamuoyundaki önemlerini çarpıcı bir biçimde ortaya koyan örneklerden biri, hiç de radikal bir yayın organı olmayan Time dergisinin, geçtiğimiz yıl, "Reagan'dan Sonra Amerika'nın Gündemi" adlı bir yazıyı kapak konusu olarak seçmesiydi. Toplumun ahlaki temellerini ciddi bir biçimde gözden geçiren bu yazının ana teması, Reagan'dan sonra kim başkan olursa olsun, bencil dürtüler üzerinde duran, bireyin topluma, toplumun da bireye karşı sorumluluklarını inkar eden, gücün kaynaklarını araştırmayı ve zayıfı korumayı gereksiz gösteren bir toplum anlayışının değişmesi gerektiğiydi. Benzer yayın organlarında, benzer konuları işleyen başka yazılarda da, özellikle "yurttaşlık hakları" konusunun gündeme geldiğini, "temel hak ve özgürlüklerde eşitlik" türünden liberal değerlerin içeriklerinin tartışıldığını ve bu değerlerin kişisel çıkar dürtüsü temelinde örgütlenmiş bir toplum anlayışıyla ne ölçüde bağdaşabileceğinin sorgulandığını görebiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Türkiye'de homo oeconomicus'u ideal insan olarak benimseyen bir anlayışın ahlaki sonuçlarını açıkça gözlemleyebileceğimiz bir alanı, "hayali ihracat" konusu oluşturuyor. Hükümet çevrelerinde bu konu istatistiksel önemi bağlamında tartışılıyor. izlenen mantık az çok şu: "Hükümetin ihracatçılara sağladığı maddi avantajlar, ihracatın artmasında etkili olmuşlardır. Ama bazı durumlarda da kötüye kullanılmışlar ve hayali ihracat yoluyla haksız kazançlar sağlanmasına yolaçmışlardır. Gene de bu avantajların olumlu etkileri olumsuz etkilerinden büyüktür. İhracat gerçekten artmıştır, o halde könuyu büyütmeye gerek yoktur." Konu buna rağmen, bu mantığın kendi sınırları içinde geçerli olabileceğini kabul edenler tarafından bile büyütülüyorsa, bunun nedenini ekonomi alanında değil, başka bir alanda, insanın homo oeconomicus'tan başka bir şey olduğu bir alanda aramamız gerekiyor. Türkiye'de hükümetin dolaysız vergi toplama konusunda açıkça ifade ettiği çaresizlik, bu çarej sizlik karşısında vergi alabilmek için her vatandaşı fatura toplayan bir polis haline getirişi ve dolaylı vergilerin gelir bölüşümünü bozucu etkilerine razı oluşu da, gene, çerçevesi homo oeconomicus merkez alınarak çizilmiş bir ekonomi alanının dışında ele alınması gereken bir sorun oluşturuyor. Her iki sorunun da önemi, bir kâr-fayda, gelir-gider analizi bağlamında değil, toplumun ahlâki bütünlüğü bağlamında ortaya çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bu, sözkonusu sorunların, borsa krizlerinin, ihracat ve vergi politikalarının, "ekonomik" sorunlar olmadıkları anlamına gelmiyor. Söylemek istediğimiz, yalnızca, bu sorunları anlamlı bir biçimde tartışabilmek için, ekonomik davranışları yönlendiren ve bu davranışların toplum düzeyindeki sonuçlarını belirleyen ekonomi dışı unsurları dikkate almamız gerektiği. Ekonominin ve toplumun piyasaya indirgenemeyeceği fikrini temel alan böyle bir tartışma içinde ortaya çikan sorular, önsözde bir bilim tarihi çalışması olduğunu söylediğimiz bu çalışmayı, bilim sosyolojisi alanına bağlayan sorular. Bu iki alanın birleştiği yerde, yöntem konularının taşıdığı güncel ve pratik anlam ortaya çıkıyor. Yani standart iktisadın yöntemi, güncel olan, pratik olan tarafından zorlanıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada, yöntemle pratiğin birleştiği bu noktada sorguladığımız şey, sosyal bir kuram olarak piyasa değil. Ekonomiyi yönlendiren insan davranışlarının kişisel çıkar dürtüsünü bütünüyle gözardı edecek biçimde tanımlanabilecekleri, ekonominin bu tür bir tanıma göre düzenlenebileceği, piyasanın ekonominin temel kurumlarından biri olmaktan çıkabileceği fikrini de savunmuyoruz. Sorguladığımız, piyasa toplumunun, yani ekonominin bütününün kendi kurallarına göre işleyen piyasalar tarafından yönlendirildiği, piyasa ilişkilerinin temelindeki kişisel çıkar dürtüsünün toplumsal ilişkilerin bütününe temel oluşturduğu bir toplumun olabilirliği. Burada, özellikle iki kavramın, "güç" ve "hak" kavramlarının üzerinde durarak bu sorgulamayı biraz daha genişletmek yararlı olacak.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Her devirde ve her toplumda rastlanabilen bir kurum olarak piyasa, sosyal ve siyasal kaynaklı güç unsurlarını dışladığı gibi, hak kavramını da dışlayan bir kurumdur. Piyasa ilişkisi içinde önemli olan şey, ihtiyaçlar ve ihtiyaç maddelerini elde etmek üzere sahip olunan araçlardır. ihtiyaçların niteliği üzerinde ihtiyaç sahibinden başka kimse söz sahibi değildir. Tarafların amaçlarına ulaşmalarını sağlayan araçların nasıl Jullanılacağı da, yalnızca tarafların yargısına kalmıştır. Bu nitelikleriyle, kişisel çıkar dürtüsü temelinde işleyen bir kurum olan piyasanın, insan ihtiyaçlarını karşılamakta son derece başarılı olduğu Doğu'da ve Batı'da, her türlü siyasal görüşe sahip insan tarafından kabul ediliyor. Hem sosyal demokrat hükümetlerinin başta olduğu Batı ülkelerinde, hem de Doğu Bloku ülkelerinde, piyasanın ve piyasa davranışlarını belirleyen kişisel çıkar dürtüsünün giderek daha çok ciddiye alındığını görüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Piyasanın başaramadığı (zaten başarma iddiası da gütmediği) şey, insan haklarıyla ilgili. İnsan hakları kavramı, doğal olarak, ancak toplumsal bir çerçeve içinde anlam kazanıyor. Ama bu haklara verilen toplumsal anlam ne olursa olsun, geçerlilikleri ekonominin işleyişinden bağımsız değil. Ekonominin işleyişi insan haklarını etkilediği ve piyasa kurumu insan haklarını savunma işlevini yerine getirmeye müsait bir kurum olmadığı ölçüde, ekonominin bütünüyle piyasa tarafından yönlendirilmesi güçleşiyor. Ekonominin, hiçbir toplumsal müdahale olmaksızın, kendi kurallarına göre işleyen bir piyasalar sistemi tarafından yönlendirildiği toplumlar olarak tanımladığımız piyasa toplumlarının sorunlarının önemli kaynaklarından biri bu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada insan haklarıyla ekonominin işleyişi arasındaki ilişkiye açıklık getirmek gerekiyor. Konuya başlangıçta ekonomi dışı gibi görünen, ama tüketici davranışlarına müdahaleyi içerdiği için bariz bir ekonomik yanı olan bir örnekle girebiliriz. "Sigaranın zararları" üzerine pek çok konuşulan şu günlerde, sigara içmeyenlerin haklarından da sık sık sö-zedildiğini duyuyoruz. Şehiriçi kamu taşıtlarında sigara içilmemesi kuralı, sigara içmeyenlerin haklarını korumanın yaygın kabul gören bir yolu. Ama sigara içenlerin özgürlüklerine müdahale ettiği de açık. G. Becke"r gibi toplumun kişisel çıkar dürtüsü temelinde örgütlenebjleceğine inanan bir iktisatçı, bu soruna bir piyasa çözümü önerebilir ve sigara içmeyenlerin, diğerlerini, belirli bir para karşılığında, sigara içmemeye ikna etmelerinden sözedebilirdi. Yani, dumanla rahatsız edilmeme hakkının satın alınmasını önerebilirdi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aynı biçimde, çevre kirlenmesi sorununun, çevreyi kirleten işletmelere, bundan rahatsız olanların havayı ve suyu zehirlememeleri için para teklif etmeleriyle çözülebileceği öne sürülebilir. Doğal olarak, böyle bir yöntemle gelecek nesillerin zehirlenmeme haklarının korunması mümkün değildir. Zaten, bu tür çözümlerin, özelde toplumun sürekliliği fikrine, genelde de insan.toplumunun niteliğine aykırı oldukları kolayca görülebilir. Bildiğimiz insan toplumlarının hiçbirinde insan hakları böyle korunmamıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kişisel tüketim ve üretimin başka insanların haklarıyla çeliştiği bu tür alanlarda iktisat kuramının karşısına çıkan güçlükler, iktisatçılar tarafından çeşitli biçimlerde ele alınmışlar, bu alanlarda ekonomiye müdahale meşru görülmüştür. Bizce üzerinde durulması gerekli olan fikir, ekonominin işleyişinden etkilenen insan haklarının çok daha geniş tanımlanabileceği ve bu geniş tanımın ancak toplum değerleriyle sınırlandırılabileceği fikri.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Örneğin, bugün pek çok toplumda eğitim ve sağlık hizmetlerinden yararlanma hakkından sözedilebiliyor. Bu toplumlarda, bacağı kırılan adama "bacağını alçıya koydurmak için doktora şu kadar para vermen gerekir, yoksa bacağını alçıya koyduramazsın" demek, birisine, "fabrikanın içtiğin suyu zehirlememesi için fabrika sahibine belirli bir ödeme yapman gerekir" demek kadar acayip görünebilir. Giderek, bazı toplumlarda "daha çok para verirsen bacağın daha iyi koşullarda alçıya koyulur", ya da "daha çok parası olan kanser hastaları daha ileri bir tıp teknolojisiyle tedavi edilirler" gibi önermeler, "bazı insanlar köle pazarında satılabilirler" gibi bir önerme kadar çağdışı bir durumun ifadesi olarak kabul edilebilirler. "Paran yoksa çocuğunu iyi bir okula gönderemezsin" cümlesi de, aynı tür çağdışı önermeler sınıfında yeralabilir. Bu toplumlar, sağlığın ve eğitimin temel insan haklarından sayıldığı, dolayısıyla bu alanlarda piyasa kurallarının geçerli olmadığı top-lumlardır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aynı biçimde, "düzeyi toplumsal olarak belirlenmiş asgari bir gelir getiren bir iş sahibi olmak herkesin hakkıdır" denilebilir. Bunu bir hak olarak kabul eden toplumlarda, işsizlik sigortası uygulamasıyla, bu hakkın, işsizliğin önlenemediği durumlarda da, geçerliliğini koruması sağlanır. Bütün bu örneklerde temel olan, piyasaya müdahale değil, insan haklarının korunmasının piyasaya bırakılmamasıdır. Daha doğrusu, müdahaleyle sınırlanan piyasa değil, piyasa ekonomisidir. İnsanların doktor ya da eğitimci olmayı seçmelerinin, bireysel ve toplumsal değerlere atıf yapmadan anlaşılamayacak pek çok ekonomi dışı nedeni olabilir. Gene de, doktor ve öğretmenlerin ücretleri hizmet arz ve talebine göre belirlenebilir. Talep fazlası olan yerlerde ücretler daha yüksek olabilir. Sağlık ve eğitim hizmetlerinin bir hak olarak görülmesi, insanların devlet zoruyla bu alanlarda yetişmelerini, gelirlerinin sabit tutulmasını, mecburi hizmet uygulamalarını gerektirmez. Bu hizmetlerin arzında kişisel çıkar dürtüsünün hiçbir rol oynamamasını da gerektirmez. Gerektirdiği, malın fiyatını, tüketicinin değil toplumda yaşayan herkesin, vergileriyle, gelirleri oranında bir katkı yaparak ödemeleridir. İşsizliğin bireysel değil toplumsal bir sorumluluk, çalışmanın bir hak olarak görülmesinin anlamı da, işletmelerin devlet tarafından fazla istihdama zorlanmaları, gereksiz işçi çalıştırma zorunda bırakılmaları değildir. Bunun anlamı, iş imkânı yaratmanın maliyeti kabul edilemeyecek kadar yükseldiği zaman, toplumun işsizlerin sorumluluğunu yüklenmesidir. Toplumun çalışan bireyleri, aynı çalışamayacak kadar yaşlı olanların geçimini sağlama sorumluluğunu üstlendikleri gibi, çalışabilecek durumda olan, ama iş bulamayanların geçimini sağlama sorumluluğunu da üstlenebilirler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada toplumsal bir kabul sözkonusudur. Hiçbir toplumda, sağlık ve eğitim hizmetlerinin karşılığını kendi gelirleriyle ödeyebilecek durumda olanlar, düzenli bir saf oluşturup, toplu halde diğerlerinin bu hizmetlerden yararlanmalarını sağlayan uygulamalara karşı çıkmazlar. Hiçbir zaman işsiz kalmaları sözkonusu olmayan insanların, işsizlik sigortası uygulamalarını herkesten daha ateşli bir biçimde savundukları çok sık görülen bir olaydır. Bu konulardaki tavırları belirleyen kişisel çıkar dürtüsü değil, kişinin sahip olduğu toplum anlayışıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Doğal olarak, insanların toplum anlayışları farklı olabilir ve toplumun bazı üyeleri, genelde hak kabul edilen hizmetleri finanse etmeye canı gönülden razı olmayabilirler. Giderek, çoğunluk haline gelip edinilmiş hakları ortadan kaldırmaya yeltenebilirler. Toplumsal kabullerin değişmesiyle bu mümkün olabilir. Ama o zamana kadar toplum yaşamı, vergilerini isteksiz olarak da ödemelerini, hak kabul edilen hizmetleri finanse etmeye devam etmelerini gerektirir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu, serbest piyasa ekonomisini savunanlar tarafından defalarca belirtildiği gibi, insanların gelirlerini istedikleri gibi kullanma özgürlüklerine bir müdahaledir. Özgürlükçü, gücü dışlayan piyasa ilişkileri, burada yerlerini başka bir ilişkiye bırakmışlardır. Smith'ten beri piyasa düzeniyle ilgili değer yargılarının en önemlilerinden biri olan bu fikir temelinde, bu düzen içinde insanın insan üzerindeki hakimiyetinin kalktığı fikri temelinde, bu müdahaleye karşı çıkılabilir. Ama bu, bütün insan toplumlarında, bazı insanların veya genel olarak insanların haklarını korumak için örgütlü bir güç kullanımına başvurulduğu gerçeğinin inkar edilmesi anlamına gelir. Dolayısıyla güç ve gücün denetimiyle ilgili sorunları yok sayan, bu sorunların çözümüne yönelik arayışları köstekleyen bir yaklaşım içerir. Toplumda gücün gerçekliğini inkar eden, böylece gücü başıboş bırakan bu yaklaşımın içerdiği tehlikeler, bazı yazarlar tarafından ayrıntılı bir biçimde tartışıldı. Bu bağlamda, piyasa toplumunun kaderiyle özgürlüğün kaderi arasında bir bağlantı kurmanın anlamsızlığından da söze-dildi. Özgürlüğün, elde edilmesi ve korunması için özel, çaba harcanan, kurumlar geliştirilen, yasalar koyulan bir amaç olarak savunulması gerektiği öne sürüldü. Onun insan iradesinden bağımsız, varlığı ekonomik düzenin niteliğine bağlı bir kavram olarak tanımlanışının, özel olarak savunulmasını gereksiz gösterdiğine, dolayısıyla özgürlüğü tehlikeye attığına dikkat çekildi. Bu konuyla ilgili olarak K. Polanyi, "Özgürlük... korunması ve giderek yayılması için özel olarak geliştirdiğimiz önlemler ölçüsünde varolacak" diye yazdı...</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Serbest piyasa toplumunun olabilirliğini sorgular, onun "tehlikeli bir ütopya" olma özelliklerini tartışırken, üzerinde durulması gereken iki nokta var. Bu iki noktanın önemi, kaynaklarını Marx'tan alan bazı radikal ütopyalarla ilgili araştırmalar bağlamında ortaya çıkıyor. Bunlardan biri, bir bolluk toplumunun, yani kaynakların herkesin bütün ihtiyaçlarını karşılamaya yettiği bir toplumun, henüz gerçekleşmediği, gerçekleşeceğine dair pek bir belirtiye de rastlanmadığı. Diğeri ise, ekonomik faaliyetlerinde yalnızca kişisel çıkar peşinde koşan insanın gerçek dışı niteliği vurgulanırken, yalnızca toplumsal sorumluluk bilinci ve çalışma şevkiyle hareket eden, diğerkam, üretken ve yaratıcı insan tipinin de aynı ölçüde gerçek dışı bir yaratık olduğunun unutulmaması gerektiği.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bir bolluk toplumunda kaynak dağıtımı sorununun ortadan kalkacağı fikrinin, hem Marx'ın hem de Keynes'in tartıştığı bir konu oluşturduğunu biliyoruz. Her iki yazar için de, bu bolluk toplumu, kapitalizmin ekonomik ve teknik başarıları üzerine kurulacak bir toplumdu. Keynes, "daha gerçekleşmesine çok var" dediği bu toplumla ilgili fazla tartışmaya girmemiş. Marx ise, komünist toplumun örgütlenişi üzerine yaptığı ender açıklamalarda, ondan biraz daha fazla sözediyor. Marx'a göre, bu toplumda bir zorunluluk olarak çalışma ortadan kalkarken, bütün olumsuz yönleriyle işbölümü de gereksizleşecekti. Böylece insan, bötanmüş-lüğünden kurtulup bütün potansiyeli ile kendini gerçekleştirebilecekti. İşbölümünün ortadan kalkması, ayrıca, dikey işbölümünün, karar verenlerle kararlara uyanlar, yönetenlerle yönetilenler arasındaki ayrımın ortadan kalkması anlamına geliyordu. Burada, bir nedensellik zinciriyle, nedretin, çalışma zorunluluğunun, işbölümünün, hiyerarşik ilişkilerin ve güç olgusunun, birbirlerine bağlı olarak ortadan kalktıklarını görüyoruz. Dolayısıyla, neyin nasıl üretileceği ve bölüşüleceğini içeren ekonomik soruya da, "herkes" cevabını verebileceğimiz bir noktaya geliyoruz. Yani, ekonomik çıkar dürtüsünün belirlediği piyasa ilişkilerini bütünüyle dışlayan bir çerçeve içinde, güç ve güç denetimiyle ilgili sorunlar, bir defa daha, analiz dışı bırakılıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa, sosyalist ülkelerin deneyimlerinin gösterdiği gibi, kaynakların bütün ihtiyaçları karşılamadığı her durumda, çıkar çatışmaları ortaya çıkıyor ve kaynak dağıtımı sorunu piyasaya bırakılmadığı için, ihtiyaçlar hakkında hüküm veren bir karar merciine gerek duyuluyor. Dolayısıyla bolluk toplumu modelinde dışlanan güç olgusu, birçok siyasal sorunu birlikte getirerek karşımıza çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Piyasanın bütünüyle dışlanması, bu sorunların yanısıra, ekonominin hangi davranış ilkesi temelinde örgütleneceği sorununu gündeme getiriyor. Bu "soruna bir çözüm olarak ortaya atılan, diğerkam ve çalışkan sosyalist insan tipi gerçekten uzak olduğu ölçüde, ekonomi ihtiyaçları karşılayamaz hale geliyor veya üreticiler üzerinde açıkça zor kullanılması gerekiyor. Sosyalist ülkelerin karşılaştıkları bu tür sorunları ayrıntılı bir biçimde tartışan A. Nove, tartışmasını insan davranışlarıyla ilgili varsayımlara bağlıyor. Vurguladığı, hiçbir toplumda ekonominin bencil bireyin davranışları doğrultusunda, kâr getiren bir işletme gibi örgütknemeye-ceği, ama insanla'rın bencil dürtülerini bütünüyle gözardı eden, piyasayı bütünüyle dışlayan bir sistemin de, ne ekonomik ne de siyasal anlamda başarılı olamayacağı. Nove bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bu bağlamda ve başka bağlamlarda gene Schumpeter'in sözleri anmaya değer: ‘Yalnızca bir özgür sözleşme ağı temelinde düzenlenmiş... içinde herkesin yalnızca kendi kısa dönemli faydacı amaçları doğrultusunda davrandığı hiçbir sosyal sistemin işlerliği yoktur.' Yani, kişisel çıkar kendi başına yeterli değildir. Aynı şey fiyat mekanizması için de geçerlidir: Kornai'nin haklı olarak işaret ettiği gibi, kimse önemli kararlarını yalnızca fiyatlardan edinilen bilgiye göre almaz. Ama halk kitlelerinin yalnızca kendilerinden sonra gelenlerin yararını düşünerek hareket edeceklerini, maddi güdüler ve caydırıcılara hiç gerek olmadığını da varsayamayız. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Nove'un pek çok örnekle gösterdiği gibi, yukarıda değindiğimiz türden ekonomik ve siyasal tehlikelere yolaçan, bu varsayımdır. Nedretin bir gerçeklik olduğu bütün toplumlarda bu varsayım, insan davranışları konusundaki gerçekçi olmayan diğer varsayımlar gibi, toplumun kendini anlamasına bir engel oluşturur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Çalışmamızın sonunda, sosyalist toplumlarla ilgili bu çok tekrarlanmış gözlemleri ortaya atmamızın nedeni, bir sistem karşılaştırması yapmak değil. Amacımız, standart iktisadın ötesinde yeni arayışlara girişen iktisatçıların işlerinin ne kadar zor olduğunu göstermek. Bu iktisatçıların işleri zor, çünkü kaynak kıtlığını bir gerçek olarak kabul etmeleri ve bir gerçek dışı davranış varsayımından başka bir gerçek dışı varsayıma geçmekten sakınmaları gerekiyor. Bencil insan veya diğerkam insan varsayımları üzerinde, iç tutarlılığı sağlam, evrensel yasa geliştirme yetenekleri mükemmel "bi" limsel" modeller kurulabilir. Ama insanı olduğu gibi ele alma çabası güden modellerin böyle bir bilimsel çekiciliğe sahip olacakları çok kuşkulu. Ayrıca, kavramsallaştırdıkları Loplumlar da, piyasa toplumu veya sosyalist toplum modellerinin, temel değerleri insan iradesine bırakmadan kendiliğinden gerçekleştirme, güce yer bırakmama özelliklerinden yoksun olacaklar. Yani ne bilim ne de toplum idealleri açısından pek makbul sayılmayacaklar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bu bölümdeki tartışma yalnızca karamsarlık adına sunulmadı. Geçen bölümün başında sunulan bilim felsefesi tartışmaları, bilim adamından bağımsız nesnel ölçütlere sıkı sıkıya bağlı kalarak sürdürülen bir bilimsel çalışma anlayışının, bilimsel çalışmayla ilgili gerçeklik karşısında aşındığını göstermeye yönelikti. Bu bölümdeki tartışma ise, toplum hayatıyla ilgili gerçekliğin, insan iradesinden bağımsız ideal düzenlerle ilgili kavramsallaştırma çabalarını giderek anlamsız kıldığını gösteriyor. Başka bir deyişle, bu tartışma, sözkonusu çabaların artık toplumların kendilerini anlamalarına yardımcı olamadığına işaret ediyor. Günümüz toplumları, artık kendilerini, gerçekçi olmayan davranışsa! varsayımlar temelinde biçimlenen modeller yardımıyla anlayıp değerlendiremiyor, düzenleyemiyorlar. Dolayısıyla günümüz toplumlarında iktisadın önemini koruyabilmesi, disiplinin kendini yenileme becerisine bağlı olacak gibi görünüyor. Çalışmanın bütününde sunduğumuz iktisat eleştirisini başlatan, yönlendiren, biçimlendiren de, her şeyden önce bu gözlem.</p>
</body>
</html>
