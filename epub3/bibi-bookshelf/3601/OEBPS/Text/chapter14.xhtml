<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc25"><a id="RefHeading25751675233997"></a>KRİZ VE KRİZE TEPKİLER</h1>

  <h2 id="toc26"><a id="RefHeading25771675233997"></a>Bilim felsefesinde ve sonrası dönem</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Karl Popper'in, pozitivistlerin bilimsellik ölçütü olarak öne sürdükleri kanıtlanabilirlik ilkesi yerine, yanlışlanabilirlik ikesini koyduğunu ve böylece bilimsel bilginin o zamana kadar koruduğu ayrıcalıklı konumun sorgulanmaya başlanmasında önemli bir rol oynadığından daha önce sözettik. Popper'in, bu adımı atarken, aynı zamanda çağının büyük korkuları doğrultusunda, bilimin akıldışı akımların etkisinden ve sübjektivizm tehlikesinden korunmuş bir alan olarak kalabilmesi için gerekli gördüğü bazı kesin bilimsellik ölçütleri koymaya çalıştığını da gördük. Ama ilk adım atıldıktan sonra, bu ölçütlerin ne derece geçerli olduklarının sorgulanmasının ve bilimsel olanın tanımlanmasında giderek daha esnek ölçütler kullanılmasının kaçınılmaz olduğunu söyleyebiliriz. Popper'in katkılarının benimsenişinden sonra, bilim felsefesi içindeki tartışmaların gerçekten bu doğrultuda sürdürülmüş ve P. Feyerabend'in bilimsel bilginin ayrıcalığını, dolayısıyla bilimi diğer bilme yollarından ayırma çabalarının geçerliliğini bütünüyle inkar eden anarşizmine kadar gitmiş olduklarını görüyoruz. Bu çizgi içinde, T. Kuhn'un 1962'de yayınlanan Bilimsel Devrimlerin Yapısı adlı çalışması çok önemli bir yer tutuyor.</p>

  <h2 id="toc27"><a id="RefHeading25791675233997"></a>Kuhn'un katkısı</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuhn'un kitabının ilk cümlesi şu: "Tarih, yalnızca bir zaman dizimi ve anlatı deposu olarak görülmediği takdirde, şu anda bize egemen olan bilim imgesinde esaslı bir dönüşüme yolaçabilir." Cümle, Kuhn'un çalışmasında kullandığı yöntemi ve çalışmanın amacını açıklamak, yani onun, bilim tarihine bakarak bilimsel çalışmaların niteliğiyle ilgili yaygın fikirlerde kökten bir değişikliğe yolaçmak üzere yazdığını göstermek açısından önemli. Hakim görüşleri yıkmak üzere yola çıkan bir yazarın, alanın muhafazakarlarının tepkisini çekmiş olması kolay anlaşılır bir şey. Ama Kuhn yalnızca Popper gibi eleştirel çizginin başında, yani önerdiği bilimsellik ölçütlerinin katılığı açısından kendinden sonra gelenlere göre daha muhafazakar bir konumda yeralan düşünürler tarafından yıkıcılıkla suçlanmamış, aynı zamanda Feyerabend gibi "anarşistler" tarafından da eleştirilmiş. Popper, Kuhn'un bilimsel ortama eleştiriye kapalı olma özelliği atfettiğini ve bu özelliği onayladığını öne süren Fe-yerabend'e katılırken, Feyerabend de, Kuhn'un bilimin gelişmesiyle ilgili hiçbir açıklama getirmediğini, yalnızca her yöne çekilebilecek birtakım iddialar ortaya attığını söyleyen Popper'e hak vermiş. Kuhn, ilginç bir biçimde, iki karşıt açıdan tehlikeli bulunmuş: akıldışı, sübjektivist bir yaklaşım getirdiği için ve bilimsel ortamın eleştirelliğini, farklı yaklaşımlara açık olma özelliğini sarsan bir görüş ortaya attığı için. Kuhn hem "tutucu", hem de "yıkıcı" bir düşünür olarak şimşekleri üzerine çekerken, kullandığı yöntem ve geliştirdiği kavramlarla ilgili daha somut eleştirilere de hedef olmuş. Onun bilim felsefesindeki son gelişmeler içindeki yerini değerlendirebilmek açısından önem taşıyan "yıkıcılık" ve "tutuculuk" suçlamalarına geçmeden önce, düşüncesini bazı temel kavramlar çerçevesinde özetlemeye çalışacağız. Bu bağlamda, yöntemle ve kavramlarla ilgili eleştiriler de gündeme gelecek.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilimsel Devrimlerin Yapısı'nın ilk cümlesi, Kuhn'un görüşlerinin temelinde tarihsel bir çalışmanın bulunduğunu gösteriyor. Buna bağlı olarak da, bilim felsefesiyle, bilim tarihi ve sosyolojisi arasındaki fark önem kazanıyor. Bilim felsefesi, temelde normatif bir yaklaşımla, bilimsellik ölçütlerinin ne olması gerektiği yolunda açıklamalar getiren bir alan olarak karşımıza çıkıyor. Oysa bilim tarihi, bilimin gelişmesini, bilim adamlarının oluşturduğu sosyal çevrenin özellikleri ve bilimsel çalışmanın psikolojik boyutlarını ele alarak, pozitif bir yaklaşımla inceleyen bir alan. Dolayısıyla bilim sosyolojisi, incelediği doğa bilimlerinin dışında, tarih', psikoloji ve sosyoloji gibi dalların bulgularından da yararlanmaya açık. Mantıksal pozitivistler de, popper de, görüşlerinden ileride sözedeceğimiz Lakatos ve Feyerabend de, çalışmalarını bilim felsefesiyle sınırlıyorlar. Buna bağlı olarak da, bilimin "içsel tarihi"yle (internal history), yani doğrudan doğruya bilimsel gelişmenin kendisiyle ilgilenen bilim felsefesi karşısında, "dışsal tarih"le (external history), yani bilimsel gelişmenin içinde yeraldığı sosyo-psikolojik çevrenin özellikleriyle uğraşan bilim tarihini küçük gördüklerini de gizlemiyorlar. Popper, Kuhn'un yaklaşımını eleştirirken şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Nitekim, fizikle karşılaştırıldıklarında, sosyoloji ve psikoloji, modalarla, kontrolden çıkmış dogmalarla doludurlar. Buralarda ‘nesnel, saf betimleme' gibi bir şey bulabileceğimizi ima etmek açıkça yanlıştır. Üstelik, biz, nasıl bu güçlüğü aşmak için, bu çoğu zaman sahte bilimlerden yardım isteyebiliriz? ‘Bilim nedir?' ya da ‘Bilimde normal olan nedir?' biçiminde ifade edilebilecek soruyla ilgili bir karar almak için başvurduğunuz merci, sosyoloji (veya psikoloji veya tarih) bilimi değil mi?"</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Gerçek" bilimlerle ilgili bir çalışmanın, bilimin evrimi içinde iyice gerilerde bir yerlerde duran bu alanlardan destek aramaya kalkmasının, Popper'i de başka bilim felsefecilerini de iyice rahatsız ettiğini görebiliyoruz. Aslında, bilimin evrimi içinde çeşitli alanların göreli konumu konusunda, Kuhn'un bu bilim felsefecilerinden farklı düşündüğünü söyleyemeyiz. Kuhn, Popper'in bu konudaki eleştirilerine cevap verirken şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Eğer kastettiği, sosyoloji ve psikolojiden (ve tarihten?) alınan kuramların oluşturduğu genellemelerin bir bilim felsefesi örmeye yarayacak sazlar olarak pek zayıf kaldıklarıysa, ona yüzde yüz katılıyorum. Ama eğer tarihçiler ve sos-yologlarca biraraya getirilmiş gözlemlerin bilim felsefesine yararlı olabileceklerine karşı çıkıyorsa, o zaman kendi çalışmalarını nasıl yorumlayabileceğini bilemiyorum. Yazdıkları, tarihten örneklerle, bilimsel davranışlarla ilgili genellemelerle dolu... "4 Kuhn aynı şeyin, kendisini sosyal psikoloji yapmakla suçlayan ve "Kuhn'un kuramsal çerçevesi sosyo-psikolojik, benimkisi ise normatif" diye yazan Lakatos'la, "Kuhn'un sayesinde elmaların neden düştüğünü bilmeyen bir sürü adam bilim felsefesinden sözeder oldu" diyen Feyerabend için de doğru olduğunu öne sürüyor. Yani, bilim felsefesiyle ilgili normatif kuralların, bilim tarihinden, bilim adamlarının içinde çalıştıkları sosyo-psikolojik ortamın özellikleriyle ilgili çalışmalardan kaynaklandığını öne sürüyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bilimsel davranışın belirli bir yönünü vurgularken kullandığım ölçüt, yalnızca o yönle karşılaşıyor olmamız veya sık sık karşılaşıyor olmamız değil, onun belirli bir bilimsel bilgi kuramıyla uyum içinde olması. Buna karşılık, o kurama duyduğum güven de, daha eski bir yaklaşımın sapkın ya da önemsiz olarak nitelendirdiği birçok gerçeği tutarlı bir biçimde açıklama yeteneğinden kaynaklanıyor. Okuyucular burada bir döngü olduğunu görecekler. Ama kısır bir döngü değil bu ve varlığı, benim görüşümü beni eleştirenlerin görüşlerinden ayırmıyor. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu, Kuhn'un kendi yaklaşımını hem normatif hem de pozitif bir yaklaşım olarak gördüğünü gösteriyor. Ama yazarın, normatif unsurlarla pozitif unsurlar arasındaki ilişkiyi doyurucu bir biçimde ortaya koyduğunu söyleyemeyiz. "Bilimin nasıl ve neden başarılı olduğuyla ilgili bir kuramım varsa, bu kuramın, mutlaka, bilim adamlarının, girişimlerinin gelişmesi için nasıl davranmalarıyla ilgili bazı sonuçları olacaktır" diyor Kuhn. Ama hemen ardından şunu ekliyor: "Bir girişimin neden başarılı olduğunu göstermek, onu onaylamak veya onaylamamak anlamına gelmez,"</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu noktada, Feyerabend'in vurguladığı gibi, gerçekten . açık olmayan bir şeyin, hatta kasıtlı olarak belirsiz bırakılmış bir şeyin varlığını farketmemek imkânsız. Belirsizlik, Kuhn'un ortaya attığı bilim tarihi yorumu karşısındaki değer yargılarıyla ilgili. Normatif bir bilim felsefesi yaklaşımının, önerdiği bilimsellik ölçütlerine sahip çıkması gerekir. Oysa Kuhn, kendi değer yargılarını, kuramından kaynaklanan ölçütlerden ayrı tutmaya çalışıyor. Bu da, bilim tarihi yorumunun niteliğine, en çok da bilimin gelişmesi içinde Kuhn'un "normal bilim" adını verdiği aşamanın bazı sevimsiz özelliklerine bağlı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuhn'un yıkmayı amaçladığı "hakim bilim imgesinin" en önemli özelliği, bilimsel bilginin, bilim adamlarının "taş üstüne taş , koyarak" geliştirdikleri, birikerek ilerleyen bir bilgi türü oluşu. Popper'in, bilimsel gelişmenin her zaman hem muhafazakâr hem de devrimci olduğunu öne sürüşünü hatırlarsak, "birikerek ilerleme" kavramının içeriği kolayca' görülebilir. Bilimsel ilerleme muhafazakârdır, çünkü her yeni kuram kendinden önce gelenin başarılarını açıklamak, o başarıları kapsamak zorundadır. Devrimcidir, çünkü her yeni kuram, bir öncekinden daha çok gerçekliğe açıklama getirmek, bir öncekini aşmak zorundadır. Bu biçimde üs-tüste yığılan buluşlar, bilimin ilerlemesine yolaçarlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuhn ise, "ya bilim tek tek buluşların birikmesiyle gelişmiyorsa?" diye soruyor. Ya bilim, yeni bilginin, bilgi eksikliğinin değil de, başka tür, kendisiyle karşılaştırılamayacak türden bir bilginin yerini almasıyla ilerliyorsa? Ya ilerleme, aynı kavramsal çerçeve içinde düzenli bir ilerlemeyi . değil de, topyekün bir algılama değişikliğine yolaçan, başka bir kavramsal çerçeveye geçişi gerçekleştiren sapmalar içeriyorsa?</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuhn'un tarih yorumu, bu tür sapmaların, yani "paradigma" değişikliklerinin önemini vurguluyor. Paradigma, Kuhn'un yaklaşımı içindeki temel kavram. Yazar bu kavramı açık bir biçimde tanımlamadığı için de eleştirilmiş. Örneğin, M. Masterman, Bilimsel Devrimlerin Yapısı'nda paradigma kavramının yirmi iki değişik biçimde kullanıldığını öne sürüyor. Bu, Kuhn'un haklı bulduğu eleştirilerden. Bu yüzden de, kitaba yazdığı sonsözde tanıma açıklık getirmeye çalışıyor. Burada, paradigma kavramına iki değişik karşılık önerilebileceğini yazıyor: "Örneklik" (examplar) ve "disipliner matriks" (disciplinary matrix). Kuhn, bunlardan, daha genel bir kavram olan ikincisinin, birincisini de kapsayacak biçimde kullanılmasıyla uygun bir tanıma ulaşılabileceğini öne sürüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Disipliner matriks, bir bilim adamları topluluğunu bira-rada tutan, bu topluluğun bütünlüğünü sağlayan unsurların (biraz dikkatsiz bir yaklaşımla her birine paradigma denilebilecek bu unsurların) oluşturduğu çerçevedir. Yani bir bilim dalının, bir disiplinin, bütün üyelerinin paylaştıkları inançlar, değerler, tanım ve kavramlar, disipliner matriksi oluştururlar. Disipliner matriksin öğelerinden biri olan "simgesel genellemeler" (symbolic generalizations), hem terimleri tanımlayıcı, hem de kural koyucu özellikler taşırlar. Eğer, Kuhn'un yaklaşımının iktisada uygulanıp uygulanamayacağı sorusunu bir kenara bırakarak, sadece açıklama amacıyla bir örnek seçecek olursak, "fayda" kavramını ele alabiliriz. İktisatçı, faydayı tanımlarken, aynı zamanda fayda kuramının temellerini ortaya koyar. Kavram, ancak bu kuram içinde, kurama aşina disiplin üyeleri için anlamlıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Disipliner matriksin ikinci öğesi olan "inançlar", disiplinin üyesi olma koşullarından birini oluşturan, belirli modellere duyulan inancı kapsarlar. Genelde kullanılan model içinde çözümlenebilecek sorunlarla, alternatif yaklaşımlar gerektiren sorunların birbirinden ayrılması da, bu inançlar yardımıyla gerçekleşir. Gene iktisattan bir örnekle açıklarsak, tam rekabet piyasası modeli, belirli inançlar yardımıyla, eksik rekabetin hüküm sürdüğü piyasalarla ilgili çalışmalara temel oluşturabilir. Bu . inançlar ortadan kalktığı takdirde, eksik rekabet gerçekliği, neoklasik fiyat kuramına alternatif oluşturacak yeni bir kuramın gerekli olduğu yolunda yorumlara yolaçabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Disipliner matriksin diğer bir öğesi de, değerlerdir. Öteki öğelerden farklı olarak, değerleri çok açık bir biçimde tanımlamak ve onlara bilim adamları topluluğunun üzerlerinde kayıtsız şartsız anlaştığı anlamlar vermek daha güçtür. Değerler, farklı bilim adamları tarafından farklı yorumlanabilirler. Örneğin, tahminlerin gerçekleşmesi önemli bir değerdir ve genellikle niceliksel tahminlere niteliksel tahminlerden daha çok önem verilir. Ama özellikle anlaşmazlıkların yoğunlaştığı kriz dönemlerinde, bu konuda önemli yorum farkları ortaya çıkıp, modelin tahminlerinin doğruluğu veya yanlışlığı konusunda görüş farklarına yolaçabilir-ler. Bu da, Kuhn'un vurguladığı gibi, rakip kuramlar arasında tam anlamıyla rasyonel ve nesnel bir seçim yapılabilmesini güçleştirir. Değerlerle ilgili açıklamadan çıkan bu sonucun, Kuhn'un yaklaşımının en çok eleştirilen, onun akıldışı, meydanı başıboş bir güruh psikolojisine bırakan bir görüş öne sürmekle suçlanmasına yolaçan bir yönü olduğundan ileride sözedeceğiz. Burada üzerinde durulması gereken, yalnızca, değerlerin, disiplini birarada tutan öğelerden biri olmakla birlikte, farklı yorumlara açık olmaları.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Disipliner matriksin sonuncu öğesi, örneklik, yukarıda değindiğimiz gibi, paradigma kavramının karşılığı olarak algılanmasına imkan verecek kadar önemli. Kuhn örnekliği, bilim dalı içindeki "problem çözme" faaliyetlerine model oluşturan, somut, tipik problem çözümleri olarak tanımlıyor. İktisat içinde, bütün optimizasyon sorunlarına belirli tip bir maksimizasyon problemi örneğinden yola çıkarak yaklaşıldığını düşünürsek, örneklik kavramının di-sipliner matriks içindeki yerini anlayabiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Disipliner matriksin yukarıda açıklanan öğeleriyle birlikte, paradigma kavramına bir karşılık oluşturduğunu söyledikten sonra, paradigma değişiklikleri yoluyla gerçekleşen bilimsel "ilerlemenin" anlamını tartışabiliriz. Kuhn'a göre, bir bilim dalı, bilim adamlarını biraraya getiren bir paradigma yerleşmesiyle, "paradigma öncesi" evrenin karmaşasın- , dan kurtulup gerçek bir bilim niteliği kazanır. Paradigma öncesi evrenin temel özelliği, tanımlar, teknikler, problem çözme yöntemleri, inançlar ve değerler konusundaki anlaşmazlıklardır. "Bilimsel" faaliyet, karmaşık bir veri toplama çabasından oluşur. Bazı taksonomi geliştirme, hatta kuram oluşturma çabalarına rastlanır, ama bunlar ortak bir anlaşma zemini oluşturmazlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu anlaşma zemini, bilimsel topluluğun bir paradigma çerçevesinde biraraya gelmeleriyle oluşur. Bundan sonra bilim dalı, "normal bilim", "kriz" ve "devrim" aşamalarından geçerek ilerler. Kuhn, normal bilimi, "geçmişte kazanılmış bir veya daha fazla bilimsel başarı üzerine sağlamca oturtulmuş araştırma" olarak tanımlıyor ve "Sözkonusu başarılar, belli bir bilim çevresinin, uygulamanın sürekliliğini sağlamak için bir süre için temel kabul ettiği bilimsel ilerlemelerdir" diyor. Kuhn'a göre, normal bilim aşamasında, bilimsel faaliyet "bulmaca çözümlerinden" oluşur. Paradigma, bilim adamları topluluğuna çözülmeye değer bulmacaları gösterir. Bu bulmacaların, paradigma çerçevesinin dışına çıkmadan ulaşılabilecek çözümleri, bu çerçeveden kaynaklanan çözüm yöntemleri vardır. Normal bilim aşamasının uyumlu çalışma ortamında, yeni tip bulmacalar; yeni tip çözüm yöntemleri aranmaz. Kuramla gerçeklik arasında herhangi bir bağdaşmazlık ise, gene kuram temel alınarak yaklaşılabilecek özel bir durum olarak ele alınır. Oligopol piyasalarındaki davranış biçimlerinin, firma davranışlarıyla ilgili genel kuramın sorgulanmasını gerektiren bir gerçeklik olarak değil de, gene temel davranış kuramından yola çıkarak açıklanabilecek bir istisna olarak ele alınmaları gibi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ancak bir kriz dönemine girildiğinde, kuramla gerçeklik arasındaki bağdaşmazlık, kuramla bağdaşmayan gerçekliğin bir istisna olarak ele alınmasına yolaçacak yerde, kuramın sorgulanmasına neden olan bir sorun olarak görülür. Ortaya yeni çözümler atılır. Daha da önemlisi, ele alınan sorunların niteliği değişir. Yani, normal bilim içinde çözülmeye değer görülen bulmacaların yanında, yeni çözüm yöntemleri gerektiren yeni bulmacalar yeralmaya başlar. Bu yeni bulmacalar çevresinde, gelişigüzel, dağınık çabalar sonucu, yeni bir paradigma oluşur ve bir devrim sonucu eskisinin yerini alır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Değişen, topyekün bir algılama biçimidir. Bir görsel kalıptan (gestalt) diğerine atlama süreci gibi bir süreçtir. Bu süreç içinde, bilim adamları bir dünyadan ötekine atlarlar. Bu yeni dünyada, eskiden belirli bir biçimde görülen ve tanımlanan nesneler, yeni görünümler ve tanımlar edinirler. Artık paradigmanın doyurucu bir biçimde açıklayamadığı anormalliklerin çoğalmasıyla girilen kriz dönemi aşılmıştır. Ama bu anormalliklerin açıklanmasıyla değil. Sözkonusu olan, eski sorunların çözümlenmesi değil, krizin, değişik sorunlarla uğraşan yeni bir paradigmanın ortaya çıkışıyla aşılmasıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu, kolayca görülebileceği gibi, bilgi birikimiyle ilerleme kavramına bütünüyle ters düşen bir süreci tanımlıyor. Yeni paradigmanın, eski paradigmanın çözemediği sorunları çözmek gibi bir iddiası, yani, Popper'in deyişiyle, eskisini kapsamak ve aşmak gibi bir iddiası olması sözkonusu değil. Bu iki paradigmanın birbirleriyle karşılaştırılmaları ve bir üstünlük sıralaması içine yerleştirilmeleri de mümkün değil. "Eşölçülmezlik" (incommensurability) fikri, paradigma tercihi tartışmalarının tarafsız bir aritmetiği olamayacağını, yani burada nesnel ve rasyonel yöntem ölçütleri olamayacağını gösterir. Bu tür ölçütler, ancak tek bir paradigmanın hakim olduğu normal bilim aşamasında bir anlam taşıyabilirler. Dolayısıyla birikim yoluyla ilerleme, ancak normal bilim aşamasında sözkonusu olabilir. Yani Kuhn, yıkmaya çalıştığı bilim imgesinin geçerliliğini, normal bilim aşamasıyla sınırlıyor. Devrimin ise, ne bilgi birikiminden, ne de bilimsel ölçütler yardımıyla yapılan kuram tercihinden sö-zedilemeyecek bir süreç olarak tanımlanıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuhn'un, bilimsel devrim sürecini anlatırken, bu süreçle siyasal devrim süreci arasında bir paralellik kurması oldukça önemli. Bu paralellikten sözederken, Kuhn şu olgulara değiniyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1) Siyasal devrim ortamında da, bilimsel devrim ortamında da, sistem kendinden kaynaklanan sorunları çözümleyemez, kendi saptadığı amaçlara ulaşamaz duruma gelir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">2) Yeni bir şeyin gerekli olduğu bilinci yaygınlaşır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">3) Mevcut kurumlar işlememeye başlar, alternatif kurumlar henüz ortaya çıkmamıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">4) Mevcut kurumlar dışında çözümler aranmaya başlanırken, kutuplaşmalar başgösterir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">5) Krizi çözümleyecek bir üst merci yoktur, çözümler siyasal mekanizmanın dışından (ayaklanma, zor kullanma) veya bilimsel mekanizmanın dışından (propaganda yoluyla etkileme, ikna etme çabaları) kaynaklanma durumundadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bir paradigmadan diğer bir paradigmaya geçişi bilimdışı unsurlarla açıklamaya çalışması, Kuhn'un yaklaşımına yöneltilen "akıldışı olma" suçlamasına temel oluşturan unsurlardan biri. Bu eleştirilerde, ayrıca, normal bilim aşamasında anlaşmazlıklara yer tanımayan bir bütün oluşturan bilim adamları topluluğunun, devrim içinde nasıl farklı değerlerin ortaya çıkmasına sahne olabileceği sorusu da gündeme getiriliyor. Bu eleştirilere karşı Kuhn, bilim adamları topluluğunu birarada tutan bağların, bireysel yorum farklarına ve farklı tercihlere yolaçabilecek değişik tavırların varlığına olanak tanımayacak kadar güçlü olmaları gerekmediğini yazıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ancak, bu bağların güçlülüğünün, Kuhn çalışmasındaki en kesin bilimsellik ölçütünü oluşturduğunu görüyoruz. Ayrıca yazar, benimsediğini söylediği "evrimci" yaklaşımı da bu bağlar temelinde geliştiriyor. Popper'in bilimsellik sıralamasıyla bazı paralellikler taşıyan bu evrimci görüşe göre, edebiyat ve felsefe, bilimden, içlerinde barındırdıkları yaklaşımların çeşitliliği ve bu çeşitli yaklaşımlar- temelinde sürdürülen çalışmalara hakim olan "orijinal olma" kaygısıyla ayrılırlar. Kuhn'un "ilkel bilimler" (proto- sciences) dediği sosyoloji ve psikoloji gibi alanlar için de, aynı yaklaşım çeşitliliği ve orijinal olma kaygısı geçerlidir. Oysa yerleşmiş, kendini kanıtlamış bilimlerde, farklılıklar asgari düzeye inmiştir ve hiç hoş karşılanmazlar. Orijinallik de, özenilecek bir şey olmaktan çıkmış, aksine, bilim adamı için suçlamaların en korkuncu, en yıkıcısı olan şarlatanlık suçlamasına yolaçabileceği ölçüde, kaçınılan bir şey olmuştur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuhn'un çalışmasından kaynaklanan, ama kendisinin tam olarak benimsediğini söylemekten kaçındığı normatif unsur bu. Daha sonra yazdıklarında, bu konuda muğlak bir tavır almaya özen göstermiş olsa da, Bilimsel Devrimlerin Yapısı'nda Kuhn, eleştiriye yer vermeyen, katı kuralların hakim olduğu bu tür bir ortamın varlığını, açıkça bir bilimsel gelişmişlik' göstergesi olarak değerlendiriyor. Ayrıca, bu ortamın özeliklerinin, bilimin ilirlemesi açısından olumlu özellikler olduğunu da düşünüyor. Bilimsel çalışmanın belirli bir çerçeve içinde sürdürülmesi gerektiğini, devrimin bu çerçeveyi atarak yerine yeni bir çerçeve koymak demek olduğunu, dolayısıyla böyle bir çerçevenin bulunmadığı yerde ne devrimden, ne de ilerlemeden sözedilemeyeceğini öne sürüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Baskı dönemleriyle devrimlerin birbirlerini izlemesinden oluşan bu ilerleme süreci, akla gene Kuhn'un siyasetle kurduğu paralelliği getiriyor. Devrimci bir ortamın bir an önce yaratılmasına yardımcı olacağı gerekçesiyle, siyasal baskının dayanılmaz boyutlara ulaşmasında olumlu bir yan bulan belirli türden devrimciler gibi, Kuhn'un da, normal bilim aşamasının eleştiriye kapalı, alternatif kuramların gelişmesine imkân tanımayan ortamında, gene devrimi çabuklaştırmak açısından, olumlu bir yan bulduğunu söyleyebiliriz. Popper, Lakatos ve Feyerabend'in Kuhn'un katkısını kategorik olarak reddedişlerinin temelinde de, bu katkının, yaygın kabul gören bir fikre, bilimin ilerleyen bir şey olduğu fikrine ters düşmesi kadar, bu eleştiriye kapalılığın meş-rulaştırılışı da yatıyor. Belki de bu ikinci eleştiri nedeni, herke-sin Kuhn'a karşı çıkmasında birincisinden daha da etkili. Örneğin, Feyerabend'in tepkisi, doğrudan doğruya, bir eleştiri ortamının korunmasına verdiği :Önem temelinde biçimleniyor. Dolayısıyla, Popper, Lakatos ve Feyerabend gibi birbirlerinden farklı görüşlere sahip bilim felsefecilerinin Kuhn'a karşı birleştikleri ortak nokta, bilimin sekreterlikle bağdaşmazlığının vurgulanmasında ortaya çıkıyor.</p>

  <h2 id="toc28"><a id="RefHeading25811675233997"></a>Lakatos'un "Bilimsel Araştırma Programları"</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos'un, Kuhn'un görüşleriyle kendi görüşleri arasındaki farktan sözederken, Kuhn'un pozitif bilim tarihiyle, kendisinin ise normatif bilim felsefesiyle uğraştığını söylediğine daha önce değinmiştik. Ancak, Lakatos'un yaklaşımım belirleyen özelliklerden biri, yazarın, bilim felsefesiyle bilim tarihi arasındaki ilişkiyi, iki alam ayıran sınırları aşacak biçimde ele alması. Nitekim, en önemli makalelerinden biri olan "Bilim Tarihi ve Onun Yeniden İnşası", Kam'ın ünlü bir önermesiyle başlıyor: "Bilim tarihi olmadan bilim felsefesi boş, bilim felsefesi olmadan bilim tarihi kördür." Lakatos, kendi yaklaşımında bu iki alanın nasıl biraraya geldiğini açıklarken, bir ölçüde çalışmalarının amacım da ortaya koymuş oluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos'un amaçladığı, bütün bilim felsefecileri gibi, normatif bir yöntem geliştirmek. Diğerlerinden farklılığı ise, bu normatif yöntemi bilim tarihinin yorumlanmasında kullanılabilecek bir yöntem olarak biçimlendirmeye çalışması. Yapmak istediği, "bilim tarihinin rasyonel bir yeniden inşası". Bu yeniden inşa sürecinin rasyonelliği, rasyonel bilimsellik ölçütlerine sahip bir yöntem temelinde gerçekleştirilmiş olmasından kaynaklanıyor. Ama Lakatos, bilimin gerçek tarihinin, bu bilimsellik ölçütlerinin dışında kalan, zaman zaman hiç de rasyonel olmayan sübjektif unsurlar içeren bir süreç olduğunu kabul ediyor. Yani, bilim yapılan ortamın sosyolojik nitelikleri ve bilim adamlarının psikolojik özelliklerini içeren "dışsal tarih"in, bilim tarihinde rasyonel ölçütlerin belirlediği çizginin dışına çıkmasına yolaçabile-ceğini belirtiyor. Lakatos, bilim tarihini bilim felsefesinden yola çıkarak yeniden inşa etmeye çalışmakla birlikte, tarih hiçbir zaman kendi rasyonel inşası kadar rasyonel olamayacağı için, sosyo-psikolojik açıklamaların bilim tarihi içinde bir yer tutabilecekleri fikrine karşı çıkmıyor. .</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilim tarihini yorumlamak üzere bir normatif yöntem geliştirmek fikri, Lakatos'un bilim felsefesi yaklaşımım diğer yaklaşımlardan ayıran ana özellik. Bilim adamlarına uymaları gereken bilimsellik ölçütleri sunmak ya da varolan kuramların bilimsellik düzeylerini karşılaştırmak gibi kaygıları geri plana atarak, belirli bir ölçüt temelinde bilimin gelişmesini incelemeyi amaç edinmesi, Lakatos'a, yaklaşımını "ampirik tarih gerçeklerinin ışığında" sınayabileceği bir zemin hazırlıyor. Yani Lakatos, ne mantıksal pozitivistlerin ne de Popper'in kolayca cevaplandıramayacakları şu soruyu cevaplandırabilecek bir konuma geliyor: "Nesnel bir bilimsellik ölçütü olarak öne sürdüğünüz ölçütün (ki bu, kanıtlanabilirlik veya yanlışlanabilirlik olabilir), nesnelliği nereden geliyor? Sizin normatif veya sübjektif değerlendirmeniz dışında onu nesnel bir ölçüt yapan ne?"</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos bu soruyu, "benim ölçütümün diğer ölçütlere göre daha zengin bir ampirik içeriği var" diyerek cevaplandırıyor. "Tarih gerçekliklerini açıklamakta ötekilerden daha başarılı, dolayısıyla onlardan üstün." Bu cevap, Lakatos'un geliştirdiği ölçütün özgün yanını ortaya koyuyor. Kanıtla-nabilirlik ve yanlışlanabilirlik temelinde geliştirilen yaklaşımlar kendi kendilerine uygulayabilecekleri bir ölçüt ortaya koyamazlarken, dolayısıyla mantıksal pozitivizm kanıtlanabilir, Popper'in yanlışlamacılığı yanlışlanabilir olma özelliği taşımazken, Lakatos, yaklaşımının, bu yaklaşımın kendi ölçütleriyle değerlendirilebilecek bir konumda olduğunu öne sürüyor. .</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos'un bu iddiayla diğer bilim felsefesi çalışmalarından ayrılan çalışması, aslında, kendisinin de belirttiği gibi, hem konvansiyonalizmclen hem de gelişmiş yanlışlamacı-lıktan pek çok şey alıyor. Zaten Lakatos'un yaklaşımının üstünlüklerinden biri ele, mükemmel bir "state of thc art" çalışması oluşturması, yani bilim felsefesinin ulaştığı noktanın ne olduğunu, bu alanda yapılan çalışmaların eleştirel bir değerlendirilmesiyle birlikte, çok açık bir biçimde ortaya koyması. Dolayısıyla da, kendi çalışmasının, bir süreklilik içinde, bir sürecin son ve herhalde pek az kimsenin karşı çıkacağı gibi, en gelişmiş aşaması olarak görülmesine zemin hazırlaması.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos'un konvansiyonalizmden ve gelişmiş yanlışla-macılıktan aldığı unsurları tartışmaya başlamadan önce, Lakatos'un bilimin "ilerleyen bir şey" olduğu fikrine verdiği önemin üzerinde durmak gerekiyor. Lakatos'a göre, bilimin ilerleyişi rasyonel yöntemlerle gözlemlenebilir ve kuramın nesnel gerçeklikle ilişkisi, Kant'tan beri çözülmemiş sorunlar içeren bu çok netameli konuyu, dikkate almaksızın ortaya konulabilecek nesnel ölçütlere göre değerlendirilebilir. Buradaki değerlendirmenin birimi, tek tek kuramlar değil, Lakatos'un "Bilimsel Araştırma Programları" dediği birbirine bağlı kuramlar bütünüdür. Bu bütün üç ana öğeden oluşur: "Sert çekirdek" (hard core), "pozitif buluş tekniği" (pozitive heuristic) ve "koruyucu kuşak" (protective belt).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sert çekirdek, bilim adamları topluluğunun bağlı olduğu geleneklerce belirlenmiş, yönteme ilişkin kararlar yoluyla reddedilemeyecek unsurları içerir. Blaug, standart iktisat içinde sert çekirdeğin, serbest rekabet kuramının temelindeki varsayımları, yani davranışların rasyonel oluşu, bireylerin fayda ve kâr fonksiyonlarının birbirlerinden bağımsız oluşu, karar ortamında belirsizlik ve bilgi eksikliği bulunmayışı gibi varsayımları içerdiğini yazıyor. Belki de, iktisattan bir örnek vermek gerektiğinde, sert çekirdeğin içerdiği temel unsurun, homo oeconomicus'un, rasyonel ekonomik bireyin davranışlarıyla ilgili olduğunu söylemek daha yararlı. Rasyonalite varsayımının her sorgulanışının, daha önce gördüğümüz gibi, şiddetli tepkilere ve çok genel kapsamlı yöntem tartışmalarına yolaçması, varsayımın sert çekirdek içindeki yerinin önemini ortaya koyuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bir Bilimsel Araştırma Programının ikinci unsuru, pozitif buluş tekniği ise, bilim adamlarına nasıl çalışmaları gerektiğini belirten bir dizi öğüt olarak tanımlanabilir. Bu, üzerinde çalışılması anlamlı görülen konuları belirler, kuramla çelişen gerçeklerin nasıl ele alınması gerektiğini tanımlayarak çelişkinin bir örneği, ya da özel bir duruma dönüşmesini sağlar. Bir dizi yan hipotezden oluşan koruyucu kuşağın inşasında da, pozitif buluş tekniği etkilidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Koruyucu kuşak içinde yeralan hipotezler sınanmaya açıktır. Dolayısıyla programda bir değişiklik olmadan da koruyucu kuşakta bazı değişiklikler yapılması, bazı kuramların yerlerini yeni kuramlara bırakmaları mümkündür.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sert çekirdek ve pozitifbuluş tekniği unsurlarının, Bilimsel Araştırma Programı yöntemini konvansiyonalizme yaklaştırdıkları kolayca görülebilir. Bu unsurlarla birlikte, bilimsel çalışmanın konvansiyonalistlerce çok vurgulanan bir yönü, bir çalışma içinde bilim adamlarının gözlem ve deneylerden bağımsız olarak, gelenekleri izleyerek aldıkları kararların taşıdığı ağırlık, Lakatos'un yaklaşımına giriyor. Geleneksel olarak kabul gören ve yönteme ilişkin kararlarla reddedilemeyen sert çekirdeğin yanısıra, kuramların kendileriyle çelişen gerçekler tarafından değil, pozitif buluş tekniği çerçevesinde konulan kurallar tarafından değiştirilebilecekleri fikri de, Lakatos'u belirleyici deneylerin varlığını reddeden konvansiyonalist bir konuma yaklaştırıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos'u konvansiyonalizme yaklaştıran bu unsurlar, aynı zamanda, onun yaklaşımının başka bir özgün yönünü belirliyorlar. Sert çekirdek ve pozitif buluş tekniği bir araştırma programının parçaları olarak tanımlanırlarken, Lakatos, diğer bilim felsefecilerinin bilimsel çalışmayı etkilediklerini kabul ettikleri, ama kurdukları yöntem çerçevesinin dışında bıraktıkları bazı unsurları kendi yönteminin kapsamına alabiliyor. Örneğin, bilim adamlarının değer yargılarının bilimin gelişmesini önemli bir biçimde etkileyebilecekleri reddedilmiyor, ama bu değer yargıları bilimsellik ölçütleri geliştirilirken dikkate alınmıyorlar. Popper'iıı buna benzer unsurların etkisini buluş ortamıyla sınırlayarak sınama ortamının dışında bıraktığını biliyoruz. Lakatos'ta ise, bu ayrım ortadan kalkıyor ve değer yargılarıyla benzer unsurlar, yöntem tartışmasının bir parçası haline geliyorlar. Bu tür unsurların bilimin gelişmesi açısından taşıdıkları önem gözönünde tutulursa, Lakatos'un bunları doğrudan doğruya dikkate alması, bilim felsefesi alanında önemli bir ilerleme olarak görülebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos'un yöntemi, kendisine, konvansiyonalizmin ötesinde, daha katı bazı bilimsellik ölçütleri kazandıran özellikler içeriyor. Kaynaklarını gelişmiş yanlışlamacılıktan alan bu özellikler, kendilerini, Lakatos'un "ilerici" ve "yozlaşan" problem kaymaları (progressive and degenerating problem shifts) arasında yaptığı ayrımda gösteriyorlar. Lakatos, konvansiyonalizm doğrultusunda, bir kuramın reddedilip yerine yeni bir kuramın geçmesini sağlayan kesin deneyimler olamayacağını öne sürerken, bir yandan da, neden bir bilimsellik araştırma programının kendinden öncekine tercih edildiğini gösterebilecek geriye dönük bir açıklama mekanizması getiriyor. Buna göre, yozlaşan araştırma programları yerlerini ilerici araştırma programlarına bırakırlar. İlerlemeyi ve yozlaşmayı tayin eden de, ampirik içeriktir. İlerici programlar, daha çok nesnel gerçekliği açıklayabilecek kuramlar içerirler. Burada kuram, açıkladığı yeni gerçeklerle ilerler. Yozlaşan programlarda ise, kuram açıkladığı ampirik gerçeklerden bağımsız olarak gelişir, dallanıp budaklanır. Bu arada ortaya çıkan açıklanması gerekli yeni gerçekler ise, durumun özelliklerine göre, o anda geliştirilmiş ad hac varsayımlar yardımıyla kuram kapsamına alınırlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İlerici ve yozlaşan programlardan sözederken Lakatos'un vurguladığı şeylerden biri, yozlaşan programın, yerine geçecek yeni bir program olmadan reddedilemeyeceği. Dolayısıyla Lakatos, iki veya daha çok programın aynı zamanda yanyana yeralabileceklerini belirtiyor ve ancak hakim programın yozlaşması, yanısıra varolan diğer programların başarıları karşısında inkar edilemez bir nitelik kazandıktarr sonra bir değişikliğe gidilebileceğini söylüyor. Lakatos'un safi-yane yöntemsel yanlışlamacılıkla gelişmiş yöntemsel yanlış-lamacılık arasındaki farktan sözederken üzerinde durduğu gibi, bilim adamları topluluğunun kararları, bir kuram veya programla ampirik gerçekliğin karşılaştırılmasına değil, kuramlar veya programların birbirleriyle karşılaştırılmalarına dayanıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos'un yöntem ölçütünün, "geriye dönük" bir ölçül olduğunu söyledik. Bilimin geçmişteki gelişmesini değerlendirmek ve bilim adamlarının geçmişte yaptıkları kuram-program tercihlerini açıklamak açısından yararlı olabilecek bu yaklaşım, şimdiki zamanda ilerici ve yozlaşan programlar arasında bir ayrım yapmak konusunda, yani kuram tercihi konusunda fazla bir şey getirmiyor. Mantıksal poziti-vistlerde ve Popper'de bulduğumuz kesin kuram tercihi yöntemleri ve uygulanması gereken kesin bilimsellik ölçütleri yerine, Lakatos'ta bir dizi "bilimsel ahlak" kuralı buluyoruz. Bunlardan biri, alçakgönüllülük. Yani bilim adamının, bağlı olduğu programın yozlaşma dönemine girip, yerin i ilerici bir programa bırakabileceğini, bilimsel çalışmada mutlak doğruların sözkonusu olmadığını bilerek çalışması gerektiği yolunda bir tavsiye. Bununla birlikte, inatçılık da Lakatos'un tavsiye ettiği bir bilimsel yaklaşım özelliği. Yani, kuramlarla çelişen gerçekler karşısında programı hemen terketmeye kalkışmamak, gelişmekte olan programlara şans tanıyarak onları daha büyüme aşamasında ezmemek, bilimin gelişmesi açısından önemli. Lakatos'a göre, her gerçekle bağdaşmazlık kuramların terkedilmesine yolaçsaydı, bilim tarihi bir kuram katliamı tarihine döner, bir savaş alanı görünümü verirdi. Ama Lakatos, inatçılığın, ancak dürüstlükle birlikte yeraldığı sürece bilimin ilerlemesine katkıda bulunabileceğini öne sürüyor. Böylece, "dürüstçe tutulan bir puan cetveli", bilimsel ahlak kurallarının önemli bir yönü olarak karşımıza çıkıyor. Bilim adamı, kendi programını, başarısızlıklarına rağmen inatla savunurken, aynı zamanda da, başarısızlıklarının ve rakip programların başarılarının çetelesini tutmak durumunda. İnat, ancak başarısızlıklar gözardı edilmediği, rakiplerin başarıları da dikkatle izlendiği sürece bilim adamına yakışan, bilimsel gelişmeyi hızlandıran bir özellik olarak kalıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yaklaşımın çok doyurucu olmayan bir yönü olduğu açık. Özellikle, bir program başarısızlıklarını mutlaka onun yozlaştığının göstergeleri olarak ele almayacağımıza, almamamız gerektiğine göre, bir programın yozlaştığına nasıl karar vereceğimiz konusunda bir boşluk var. Hem Kuhn'un hem de Feyerabend'in üzerinde durdukları bu boşluk, yaklaşımın en zayıf taraflarından biri. Lakatos bu konudaki eleştirileri, yozlaşan programları ilerici programlardan ayıran bir ölçüt getirdiğini, ampirik içerik konusundaki açıklamanın bu ayrımı yapmak için yeterli olduğunu öne sürerek karşı çıkıyor. Ancak, geriye dönük değerlendirmeler için yararlı olan bu ölçütün, varolan programlarla ilgili değerlendirmelerde kullanılabilmesi için belirli bir zaman sınırıyla birlikte ortaya konulmuş olması gerek. Yani, bir programın başarısızlıklarını yeni bir gelişme aşamasına geçiş dönemine özgü, hoşgörüyle karşılanması gereken başarısızlıklar olarak mı, yoksa doğrudan doğruya yozlaşma belirtileri olarak mı değerlendireceğimize karar vermek için, hoşgörü süresinin belirtilmesi gerekli. Lakatos ise böyle bir süre belirtmekten kaçınıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Feyerabend'in açıkça gösterdiği gibi, ortada bu konuyla ilgili bir ikilem var. Böyle bir süre ortaya atıldığı anda, örneğin,. "iki yıl boyunca, açıklamaya çalıştığı ampirik gerçekler açısından sürekli başarısızlığa uğrayan bir program, yozlaşan bir programdır" denildiğinde, akla, "neden iki yıl da üç yıl değil, ya da onbeş ay değil?" sorusu gelmesi kaçınılmaz. Programı başarısız olduğu noktada yargılayıp bir kenara atmak, yaklaşımı, safiyane yanlışlamacılığın Lakatos'un eleştirdiği yönlerinden biriyle sakatlayacaktır. Bir zaman süresi belirlenmedikçe de, Feyerabend'e göre, Lakatos'un ölçütleri "laf süslemeleri"nden öteye gitmeyecektir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Feyerabend, Lakatos'un yöntemiyle ilgili bu yargıdan yola çıkarak, genelde bilim felsefesiyle ilgili bir yargıya varıyor. Feyerabend'e göre, Yönteme Karşı (Against Method) adlı kitabını ithaf ettiği Lakatos'un geliştirdiği yöntem, bilim felsefesinin ulaştığı doruk noktasını oluşturuyor. Ulaştığı bu zirvede bile, bize kesin ve kabul edilebilir bir bilimsellik ölçütü sunmaktan aciz olduğuna göre de, bilim felsefesinin fazla ciddiye alınması caiz değil. Yani Feyerabend, kendi anarşizminin zeminini Lakatos'ta bulduğunu öne sürüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Lakatos'un yönteminin belirleyici bir özelliği.... değerlendirmelerin, artık, bilim adamına bir yönteme bağlı kalmasını veya onu bırakmasını söyleyen yöntemlere bağlı olmayışları. Bilim, adamları yozlaşan bir programa bağlı kalabilirler, hattâ programın rakiplerini geçmesini de sağlayabilirler ve böylece işlerini rasyonel bir biçimde sürdürebilirler (yalnızca yozlaşan programlara yozlaşan programlar, ilerici programlara da ilerici programlar demeleri yeterli-dir). Bunun anlamı, Lakatos'un bize, bir yöntemin unsurlarını andıran sözler sunduğu,- bir yöntem sunmadığıdır. Bugün varolan yöntemlerin en gelişmişinde bir yöntem bulamıyoruz."</p>

  <h2 id="toc29"><a id="RefHeading25831675233997"></a>Feyerabend ve anarşizmin gerekliliği</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Biraz tuhaf bir biçimde, kendini bir anarşist olarak tanımlayan Feyerabend'in yaklaşımını, bilim felsefesindeki sürekliliği bozmayan, yalnızca bir sürekliliğin son halkasını oluşturan bir konuma oturtmak mümkün görünüyor. Oysa, normal bilim üzerine söylediklerine bakarak bir muhafazakar olarak değerlendirebileceğimiz Kuhn'un düşüncesi, bu gelenekten bir sapma oluşturuyor. Bizce Feyerabend'in katkısını açıklamanın en iyi yolu, onu bu gelenek ve sapmaya atıfla tartışmak. Öte yandan, bugün yazmaya devam eden bilim felsefecilerinin en ünlülerinden biri olan Feyerabend'in yaklaşımına getirilecek açıklık, bizce bir süreklilik gösteren bilim felsefesi geleneğinin ne olup ne olmadığını görmek açısından da yararlı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kant'ın ve Hume'un katkılarıyla bilimsel açıklamanın nesnel gerçekliği olduğu gibi yansıtabileceği inancı yıkıldığından beri, bilimsel bilgiyi diğer bilme yollarından' ayıran en önemli özelliğin, bilimsel bilginin ilerlediği, öteki bilgi türlerinde ise ilerlemenin açık bir biçimde tespit edilemediği inancıyla ifade edildiğini görüyoruz. Kant'ın, metafizik düşünce içindeki görüş ayrılıklarının bu alanda ilerlemeyi dışladığını öne sürdüğüne değindik. Lakatos'un çabasının da, bilimin ilerlediğini tespit edebilecek bir ölçüt geliştirmeye yönelik olduğunu gördük.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuhn'un ortaya attığı eşölçülmezlik fikri ise, bilim tarihini, birbirleriyle karşılaştırılamayacak paradigmaların zaman içinde birbirlerinin yerini almaları sürecine indirgeyerek, bu ilerleme inancına ciddi bir darbe vuruyor. Her ne kadar Kuhn, evrimci bir yaklaşımı benimsediğini, yaklaşımının bir bilim dalının ilerleyişini ortaya koyabilecek bir ölçüt içerdiğini öne sürüyorsa da, daha önce tartıştığımız gibi, normal bilimin gittikçe katılaşan ve eleştiriye kapanan bir atmosfer içinde sürdürülmesini bir ilerleme ölçütü olarak ele almanın ötesine geçmiyor. Yani Kuhn için, ilerleme ölçütü, bir anlamda, asık suratlılıktan başka bir şey değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa Feyerabend, bilimin ilerlediği fikrine sonuna kadar bağlı kalıyor ve asık suratlılığın bir ilerleme ölçütü olabileceğini kabul etmiyor. İlginç olan, bu tavrı savunurken, bazen merhametsizce eleştirdiği Kuhn'un eşölçülmezlik fikrini kabul edişi. Yani, eşölçülmezlik kavramını sözünü ettiğimiz bilim felsefesi geleneğine dahil ederek, bu geleneği son aşamasına, belki de mantıksal sonucuna ulaştırması. Bu anlamda Feyerabend'in katkısının bir sentez olduğu söylenebilir. Popper'in, Lakatos'un ve Kuhn'un yaklaşımlarının bazı unsurlarının biraraya getirilip, eleştirel bir yorumla sunulmasından oluşan bir sentez.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Feyerabend'e göre, bilim tarihini açıklamak için, sırasıyla Popper'in, Kuhn'un ve Lakatos'un düşüncesinde ön plana çıkan üç fikirden yararlanılabilir. Bunlardan birincisi, Popper'in vurguladığı, bilimin alternatif görüşleri savunanlar arasındaki eleştirel tartışma ortamında geliştiği fikri. İkinci fikir, bilim adamının, kendi görüşüne, nesnel gerçeklikle çeliştiği noktada bile, inatla bağlı kalmasının (tenacity) bilimin ilerlemesi açısından taşıdığı önemle ilgili. Hem Kuhn'un, hem de Lakatos'un bunun üzerinde durduklarını biliyoruz. Kuhn, birbiriyle karşılaştırılamayacak paradigmalardan birine körü körüne bağlılığı normal bilim aşamasının temel özelliği olarak, normal bilim aşamasındaki alternatif yaklaşım yokluğunu ise ilerlemenin bir ölçütü olarak ele alıyor. Oysa Lakatos, Popper'in ilkesini nesnel gerçeklerle bağdaşmayan kuramlara bağlılık ilkesiyle birleştirerek, üçüncü fikri oluşturuyor. Yani, Kuhn'a karşı, alternatif yaklaşımların çoğalmasıyla bir yaklaşıma inatla bağlılığın, birbirini izleyen farkjı dönemlere (normal bilim ve kriz dönemleri) özgü nitelikler değil, aynı dönemde, birarada yeralan ve genelde bilimsel çabayı belirleyen nitelikler olarak ele alıyor. Feyerabend, Lakatos'un yaklaşımının çok önemli bir gerçekliğe dikkat çektiğini vurgularken, aynı zamanda da, Kuhn'un çok haklı bir biçimde gündeme getirdiği eşölçülmezlik sorununu aşamadığını da belirtiyor. "Bilimsel Araştırma Programlarının ampirik içerikleri açısından karşılaştırılabilecekleri" fikrine yönelttiği, daha önce sözettiğimiz eleştirilerle, Lakatos'un bilimin ilerlediğini tespit edebilecek bir ölçüt geliştirme vaadini yerine getirmediğini gösteriyor. Ama Feyerabend'in katkısının, bu eleştirel sentezi aştığını belirtmek gerek. Bunun nedeni de, Feyerabend'in sorulması çok gecikmiş bir soruyu, çok açık bir biçimde sormuş olmasından kaynaklanıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Soru şu: "Bilimi her zaman ilerleyen bir şey olarak tanımladığımıza göre, ve bir şey ancak belirli bir hedefe doğru ilerleyeceğine göre, bilimin kendisine doğru ilerlediği hedef nedir?" Bu hedefi "nesnel gerçekliğin anlaşılması" olarak yorumlamak, ancak bir inanç konusu olabilir. Hiçbir nesnelliği olmayan bir inanç konusu. Bunu en açık biçimde ifade eden de, ne Feyerabend, ne de başka bir bilim felsefecisi. Yüzyılın en büyük bilim adamlarından biri olan A. Einstein. Einstein Fiziğin Evrimi'nde şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Zeki bir kimse, gözlemlediği bütün şeylerden sorumlu olabilecek bir mekanizma tasarlayabilir, ama tasarladığı mekanizmanın gözlemlerini açıklayabilecek biricik mekanizma olduğuna gerçekten güvenemez. Kendi tasarladığı mekanizmayı gerçek mekanizmayla hiçbir zaman karşılaştıra-mayacaktır ve böyle bir karşılaştırmanın olanağını ya da anlamını bile düşünemeyecektir. Ama bilgisi arttıkça, kendi gerçeklik 'tasarımının gittikçe basitleşeceğine ve duyumsal izlenimlerinin gittikçe genişleyen bir kesimi açıklayacağına kesinlikle inanır. Bilginin erişilmez (ideal) bir sınırı olduğuna ve insan aklının o sınıra gittikçe daha çok yaklaştığına inanabilir. O erişilmez sınıra, nesnel gerçeklik diyebilir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilimin nesnel gerçekliğe giderek yaklaşacak biçimde ilerlediğine inanabilir ve Feyerabend'in sorusuna bu doğrultuda cevap verebiliriz. Ama bunun için, kuramları nesnel gerçekliğe yakınlıkları açısından karşılaştırabilmemiz gerekir. Feyerabend, daha önce değindiğimiz gibi, bilim felsefesinin, La-katos'la ulaştığı doruk noktasında bile, bunu yapamadığını öne sürüyor. Kuhn'a gelince, Feyerabend'e göre, hem eşöl-çülmezlik kavramını ortaya atıp hem de ilerlemeden sözede-bilmek için, mutlaka "nesnel gerçekliğe yaklaşmak" dışında bir amaç belirlemek zorunda, ama bunu yapmıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Feyerabend ise, büyük bir cesaretle, tanımının muğlak, yüzeysel ve çok genel bulunarak eleştirilmesini göze alarak, böyle bir hedef tanımlıyor. Bu, yalnız bilime özgü olmayan, bilimin bütün düşünce biçimleriyle paylaştığı bir hedef: İnsanın özgürlüğü. Bu muğlak ve genel bir amaç tanımlaması, gene de, Feyerabend'e göre, bilimin 17. ve 18'. yüzyıllarda bu amaca hizmet etmiş olduğunu, ama bugün geldiği noktada bunu artık yapamadığını söylemeye imkan verecek kadar açık.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bütünsel bir düşünce sisteminin insan aklı üzerinde kurduğu hakimiyeti yıkan her ideoloji, insanın özgürleşmesine hizmet eder. İnsanı geçmişin mirası inançları sorgulamaya iten her ideoloji, aydınlanmayı destekler." Feyerabend'e göre, 17. ve 18. yüzyılda, Hıristiyan dünyasında, bilim böyle bir ideoloji oluşturuyordu. İnsanı dini dogmanın boyunduruğundan kurtarıp, merak etmeye, sorgulamaya, reddetmeye ve başkaldırmaya iterek, özgürleştirici bir işlev görmüştü. Oysa bugün bilim, ortaçağ Hıristiyanlığı kadar kendinden emin, sorgulamaya ve eleştiriye o kadar tahammülsüz bir ideolojik yapıya sahip. Hıristiyanlığın bir zamanlar bilimsel bilginin, imanın yanında yeralmasına gösterdiği tahammülsüzlük, bugün karşılığını bilimsel bilginin mutlak doğruyu temsil etme iddiasında, diğer bilme yollarına söz hakkı tanımamasında buluyor. Bilimsel' düşüncenin gerçekleştirdiği devrim, Feyerabend'e, aynı düşüncenin, içinde başka düşünce biçimlerine yaşama hakkı tanımadığı totaliter bir diktatörlük kurmasıyla sonuçlanmış gibi görünüyor. Feyerabend, insan aklını belirli sınırlar içine hapseden düşünce yapılarını yıkarak ilerleyen bilimin, tutucu ve gerici bir güce dönüştüğünü düşünüyor. Bu tutuculuk ve gericiliği de, bugün bilimin ilerlemesinin karşısındaki en önemli engel olarak görüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu engelin aşılması için öne sürdüğü çözümü, ise, bilim tarihine yaklaşımını belirleyen sentez içinde buluyor. Alternatif yaklaşımların çoğalması ve eleştirel bir ortamın gelişmesi için gerekli olan hoşgörü, çözümünün temel unsuru. Popper'in, "bilim" kavramıyla "mutlak doğru" kavramının bağdaşmazlığını ortaya koyarak farklı kuramlara karşı hoşgörülü davranılması gerektiğini vurguladığını biliyoruz. Feyerabend ise, aynı hoşgörünün, yalnızca bilim adamlarının "bilimsel" olarak kabul ettikleri kuramsal yaklaşımlara karşı değil, bilimdışı kabul edilen yaklaşımlara karşı da benimsenmesi gerektiğini öne sürüyor. Bilimin diğer bilme yolları karşısında hiçbir ayrıcalığı olmadığını, bilimsel yöntemleri diğer bilme ' yöntemlerinden ayıran ölçütlerin doyurucu olmaktan son derece uzak olduklarını, dolayısıyla bu diğer bilme yöntemlerine karşı tepeden bakan, aşağılayan bir tavır takınmanın alemi olmadığını savunuyor. Feyerabend'e göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Alternatiflerin çoğalması, insan beyninin en olmayacak ürünlerini bile dışlamaya gerek olmadığı anlamına gelir. Herkes kendi eğilimlerini izleyebilir ve eleştirel bir uğraş olarak görüldüğünde bilim, bu tür bir faaliyetten yarar sağlar. Kendi yaklaşımına inatla bağlı kalmak, insanların kendi eğilimlerini izlemeye teşvik edilmelerini de içeren bir anlam taşır. Ama taşıdığı anlam yalnız bu değil, aynı zamanda insanların, bu eğilimleri eleştirilerin yardımıyla (ki bu, varolan alternatiflerle karşılaştırma yapmayı içerir), daha üsL bir düzeyde ifade edilebilir hale getirmeye, dolayısıyla eğilimlerin savunmasını daha üst bir bilinç düzeyine çıkarmaya teşvik edilmeleridir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada, bütün yöntemlerin aynı derecede kabul gördüğü, dolayısıyla yöntem tartışmalarının anlamını kaybettiği bir ortamdan sözedilmektedir. Feyerabend'in kitabının adının Yönteme Karşı: Anarşist Bir Bilgi Kuramının Ana Hatları oluşu, buna bağlıdır. Bu anarşist bilgi kuramı içinde, "elimizde kalan estetik yargılar, zevk meselesi yargılardır, kendi öznel isteklerimizdir." Ama bu, Feyerabend'e göre, akıldışı olana teslim olmak anlamına gelmez:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Zevk meseleleri, tartışılmaz meseleler değildirler. Örneğin şiirler, gramer, ses yapısı, tasvir, ritm açısından karşılaştırılabilir, buna göre değerlendirilebilirler... En muğlak atmosfer hile çözümlenebilir ve eğer amaç onu ya hoşa gidecek biçimde ya da okuyucunun duygusal (veya kavramsal veya algılamaya ilişkin) dağarcığını zenginleştirecek biçimde sunmaksa, çözümlenebilmelidir. Bütünüyle mantıksız olmayan her şair, söylemek istediğini uygun bir biçimde söyleme yolunu buluncaya kadar karşılaştırır, düzeltir, tartışır. Bu sürecin bilimde de bir rol oynaması harika olmaz mıydı?"</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani, Feyerabend'in görüşü, yukarıdaki alıntıdan anlaşılabileceği gibi, yöntemsizliğin tartışma ve eleştiri ortamını yoketmeyeceği yolunda. Aksine, yöntemsizliğin, bugünkü asık suratlı, kendini çok fazlaciddiye alan bilim ortamından daha açık, daha özgür ve daha özgürleştirici bir ortama yolaçabileceğini düşünüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Feyerabend'e göre, yöntem tartışmaları içinde nesnel bilimsellik ölçütlerine verilen önem, bilimin bir insan uğraşı olduğunun gözden kaçmasına yolaçmaktadır. Oysa bilim, insanların yarattığı bir şeydir, öyle olduğu için de, insanların değer yargılarından, zevklerinden, yani öznel unsurlardan bağımsız olamaz. Ayrıca bilim bugün insan yaşamını, sıradan insanların yaşamını, çok önemli bir biçimde etkilemektedir. Dolayısıyla bilimsel uğraşın, yarı mistik bir gizli örgüt havası içinde, bilim adamlarının dışarıya kapanmaya özel bir gayret göstererek sürdürdükleri bir uğraş olması çok yakışıksız kaçmaktadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa Feyerabend'in sözünü ettiği dışa kapalılık, herkesin anlayamayacağı, yalnızca bilim adamları çevresinde anlamlı bir diskur kullanımı, zaman zaman, bir bilimsel ilerleme ölçütü olarak karşımıza çıkabiliyor. Bu tür bir dışa kapalılığı, bilimin ilerlemesinin hem doğal bir sonucu hem de temel bir önkoşulu olarak sunan bilim felsefecilerinden biri Kuhn. Kuhn'un bu konuda şöyle yazdığını görüyoruz: "Gerek matematik, gerek astronomi dallarında, araştırma bildirileri, daha antik çağdan itibaren, genel eğitim görmüş okur kesimince anlaşılır olmaktan çıkmıştı. Dinamik alanında, aynı dışa kapalılık, ortaçağın sonlarına doğru belirdi ve genel anlaşılabilirliğe kısa bir süre için tekrar döndüğü tek dönem, ortaçağ araştırmalarına yön veren paradigmanın yerine bir yenisinin geçtiği 17. yüzyıl başları oldu. Araştırma yazılarının sıradan insan diline çevrilmesi gereği, elektrik alanında 18. yüzyıl sona ermeden başgösterdi ve 19. yüzyıl boyunca da fizik biliminin aşağı yukarı bütün diğer dalları, birer birer kolay anlaşılamaz hale geldiler. Adı geçen iki yüzyıl süresince, biyoloji birimlerinin çeşitli kesimlerinde benzer dönüşümler ayırdedilebilir. Toplum bilimlerinin bazı dallarında ise, aynı süreci bugün yaşıyor olmamız mümkündür. Profesyonel bilim adamını diğer dallardaki meslektaşlarından ayıran ve gittikçe büyüyen bu uçurumdan, gayet de haklı olarak şikayet etmek alışkanlık haline gelmekle birlikte, bu uçurum ile bilimsel ilerlemenin doğasındaki işleyiş kuralları arasındaki temel ilişki nedense pek ilgi görmemektedir." Feyerabend için, Kuhn'un sözünü ettiği bu süreç, bilim adamlarının kendilerini ciddiye alma ve ciddi görünme kaygısıyla hareket etme eğilimlerinin bir sonucundan başka bir şey değildir. "Bilim, ancak yıllar süren bir eğitimden sonra anlaşılabilecek bir kapalı kutu değildir," diyor Feyerabend. "İlgilenen herkesin inceleyip eleştirebileceği bir entelektüel disiplindir ve çok derin, çok zor görünmesinin nedeni, yalnızca pek çok bilim adamının (ne mutlu ki hepsinin değil) yürüttüğü sistematik bir anlaşılmaz kılma kampanyasıdır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Feyerabend bilimin bu dışa kapanma çabasına karşı çıkarken, aynı zamanda da, çok önemli bir tabuyu, bilimsel özerkliğin ' dokunulmazlığıyla ilgili tabuyu da gündeme getiriyor. Bilim adamlarının büyük ölçüde uğraştıklarını anlaşılmaz kılarak korumaya çalıştıkları bu tabunun yıkılması gerektiğini, bütün vatandaşların ve onların seçilmiş temsilcilerinin, kendilerini ilgilendiren konularda bilim adamlarına müdahale edebileceklerini ve etmeleri gerektiğini savunuyor. Ayrıca, "bilirkişilik" kurumunun, bilimsel otoriteye saygının ve bilim adamları topluluğunun eğitim konusundaki tartışılmaz hegemonyasının, bir baskı aracına dönüşmemesi gerektiğini öne sürüyor. Ama Feyerabend, müdahaleyi, ancak özgürlük adına, baskıya karşı yapılan bir müdahale olduğu sürece savunduğunu da vurguluyor. Daha doğrusu, bilime, diğer ideolojilere de yaşam hakkı tanınması için yapılan müdahaleleri olumlu bulduğunu, bir ideolojinin, niteliği ne olursa olsun, başka ideolojileri yoketmesi-nin hiçbir olumlu yanı bulunmadığını yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Kurumlaşmış bilim içindeki şovenizmin boyutlarını dikkate alırsak, ‘ne kadar çok Lysenko davası olsa, o kadar iyi' diyebiliriz. (Lysenko davasına karşı çıkılması gereken devlet müdahalesi değil, karşıtının önerilerini kabul etmemekle yetinecek yerde onu öldüren totaliter müdahale biçimidir.)</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">, Kaliforniya'nın, evrim kuramının dogmatik sunuşunu ders kitaplarından kaldırtıp, Incil'in yaratılış bölümünün ders kitaplarına girmesini sağlayan muhafazakâr Hıristiyanlarına üç kere bravo! Ama biliyorum ki, eğer ellerine toplumu bildikleri gibi yönetme fırsatı geçirseler, onlar da bugün bilim adamlarının olduğu kadar şoven, o kadar totaliter davranırlar. İdeolojiler, başka ideolojilerin yanısıra, kullanıldıklarında harika oluyorlar. Ama iyi tarafları karşıtlarının ortadan kalkmasına yolaçtığı anda, doktriner ve can sıkıcı bir hale geliyorlar."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Özetlersek, Feyerabend'e göre, bilimin amacı, insanın özgürleşmesidir. Bilim ancak bu amaca hizmet ettiği sürece ilerler, ilerlemesi bu amacı gerçekleştirmekteki başarısıyla ölçülebilir. Günümüz toplumlarında (özellikle Batı toplum-larında) olduğu gibi, kendinden farklı düşünme biçimleri ve bilme yollarına hayat hakkı tanımayan bir hegemonya kurarak katılaşıp hoşgörüsünü kaybetmesi ise, yozlaşmasının göstergesidir. "İnsanı özgürleştirme yolunun anahtarı bizim elimizde, bunu bizdenbaşkası yapamaz" iddiası, kendi kendisiyle çelişen bir iddiadır. Bu iddiayı, eldeki bilimsellik ölçütlerinin ne derece tartışma götürür olduklarının iyice ortaya çıktığı bir ortamda gütmek, savunulması büsbütün . güç bir konuma düşmek olacaktır. Bir bilme yöntemi, bilimselliğini (veya yalnızca üstünlüğünü), diğer yöntemlere sırt çevirerek değil, tartışarak ve eleştirerek kanıtlayabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Feyerabend, " ... insanları yeni bir kölelik türüne razı olsunlar diye değil, istekleri bizimkilerden ne kadar farklı olursa olsun, kendi isteklerini gerçekleştirebilsinler diye özgürleştirmek istiyoruz," diyor.25' İktisat içinde, Feyera-bend'in yaklaşımını benimseyen, hatta yararlı bulan fazla iktisatçı yok.26 Ama yukarıdaki cümle, bugün iktisat içindeki sorgulama ortamının incelenmesi için iyi bir başlangıç oluşturuyor. Çünkü bu ortam, belki de her şeyden önce, insan isteklerinin dar kalıplar çerçevesinde ele alınmasına ve bu dar kalıplar içinde oluşan iktisat politikalarının bilimsel doğrular biçiminde sunulmasına yolaçan ekonomik rasyo-nalite kavramının sorgulandığı bir ortam.</p>

  <h2 id="toc30"><a id="RefHeading25851675233997"></a>İktisadın son krizi</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">iktisat, ikinci Dünya Savaşı'ndan 1970'li yıllara kadar, şizof-renik bir varoluş biçimini sürdürerek kendini bilinmezliğin tehlikelerinden. korudu. Makro iktisat öğretisi hemen hemen bütünüyle Keynes'in katkılarıyla belirlenirken, bu katlı mikro iktisat alanında köklü değişikliklere yolaçmadı. Gerçek bir para ekonomisinin içerdiği belirsizlikten etkilenmeyen insan davranışları temelinde, fiyat mekanizmasının işleyişiyle otomatik bir dengeye ulaşan piyasalar, mikro iktisat içinde, genel durum olarak ele alındı. Tam rekabetten sapmalar, özel durumlar olarak, aynı davranış varsayımları temelinde incelendi. Çoğu zaman birinci yarıyılda okutulan mikro iktisat dersleriyle ikinci yarıyılda okutulan makro iktisat dersleri arasına giren tatillerin de, akıllı öğrencilerin münasebetsiz sorular sormalarını engelleyerek, iki alan arasındaki çelişkilerin kontrol altında tutulmalarına yardım ettikleri söylenebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1970'lerde, uzun bir bolluk döneminden sonra, piyasa ekonomilerinde kriz başgösterdi ve geleneksel Keynesgil politikaların bu ortamda ortaya çıkan sorunlara doyurucu çözümler getirememeleri, disipline karşı ve disiplin içinde bazı hoşnutsuzluklara yolaçtı. Ekonomik kriz konusunun yanısıra, iktisadın krizinden de sözedilmeye başlandı. iktisadın krizi teması üzerine, 1970'lerden beri, en saygın iktisat dergilerinde yayınlanan makaleler, en saygın yayınevlerinin bastığı kitaplar, ciltler dolduracak boyutlara ulaştı. Buna bağlı olarak, yöntem tartışmaları da yoğunlaştı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İki kriz arasında, ekonominin kriziyle iktisadın krizi arasında, kuşkusuz bir ilişki var. Disiplin içinde yöntem tartışmalarının birdenbire yoğunlaşması da, kuşkusuz bir ölçüde, cevap bekleyen iktisat politikası sorunlarına doyurucu cevaplar verilememesinden kaynaklanıyor. Daha önce birçok kişi tarafından defalarca vurgulanmış olduğu gibi, her şey yolunda giderken insanlar yaptıkları işin niteliğini sorgulamak gereğini duymazlar. Yapılan işin ve yapılan işin temelindeki bilginin niteliği, işler sarpa sardığında gündeme gelir. Bütün bunlar doğru. Ama iki kriz , arasındaki ilişki, basit bir nedensellik ilişkisinin ötesinde daha karmaşık boyutlara sahip. Bunun için biz, bu konuyu, yanıltıcı basitleştirmelerden kaçınmaya çalışarak, bundan sonraki bölümde ele alacağız. Bu bölümde, iktisadın krizi, "içsel tarih" bağlamında, yani sosyo-ekonomik boyutlardan soyutlanarak, doğrudan doğruya entelektüel bir konu olarak tartışılacak.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bununla ilgili olarak üzerinde durulması gereken bir nokta, iktisat içinde gözlem!enen tartışma-kriz ortamının yalnız iktisadın sorunlarından kaynaklanan, yalnız iktisada özgü bir ortam olmayıp, bunun, iktisadın diğer disiplinlerle paylaştığı çağdaş bir olgu olabileceği. Dolayısıyla, bu bölümün başında özetlediğimiz, doğa bilimlerinin yöntem sorunlarıyla ilgili tartışmalar, "yönteme güvensizliğin" yaygın olarak paylaşıldığını göstermek açısından anlam kazanıyorlar. Bugün çağdaş kültür ve kültürel gelişme üzerine yapılan bazı araştırmalar da, doğa bilimlerinin de, sosyal bilimlerin de, toplu bir kriz dönemi yaşadıkları fikrini öne sürüyorlar. Bu çalışmalarda, sosyal bilimlerin toplu olarak etkilendikleri bir güvensizlikten, özellikle, sosyal, ekonomik veya siyasal gerçekliğin bütününü açıklamak iddiasıyla yola çıkan geniş kapsamlı kuramlara (ki bunlara örnek olarak sosyolojide Parsons okulunu, iktisatta neoklıısik okulu, daha genelde marksizmi verebiliriz) duyulan ihtiyacın zayıflayışından sözediliyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bunun anlamı, sosyal gerçekliğin anlaşılması konusunda , giderek yerleşen bir belirsizlik ortamına girilmiş olması. Belirsizlik ise, herhalde insanların en tahammül edemedikleri şeylerden biri. Sokaktaki adamın da, bilim adamının da, ilk eğiliminin, belirsizliği azaltmak, dünyayı kavramsal düzeyde "düzene sokmak" olduğu söylenebilir. Dolayısıyla, bu düzene sokma araçlarına duyulan inancın zayıflayışıyla birlikte, iki zıt tepkinin ortaya çıkması doğal görünüyor. Bu tepkilerden ilki, eldeki araçlara daha da güçlü bir bağlılığın ifadesi ve bu araçların hâlâ kullanılabilir olduklarını gösterme çabası biçiminde ortaya çıkacaktır. İkinci tepki ise, durumu kabul edip, yeni arayışlara yönelen insanların tepkisi olacaktır. Bu arayışlar içinde, eskileri kadar sağlam görünüşlü olmasalar bile, yeni algılama ve açıklama biçimlerinin ortaya çıkması beklenebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu şema, bugün iktisat içinde ortaya çıkan eğilimleri açıklamak için oldukça uygun görünüyor. Keynes gerisine radikal bir dönüş oluşturan "yeni klasik iktisadın" disiplin içinde kazandığı önem, ilk tür bir tepkinin sonucu. Ama klasik restorasyon, bugün hâlâ koruduğu saygın konumuna rağmen, disiplinin bütünü tarafından doyurucu bir çözüm olarak görülmüyor. Dolayısıyla, ikinci türden tepkiler çerçevesinde, restorasyonun disiplinin temel sorunlarını çözmediği iddiası öne sürülüyor. Her ne kadar ünlü üniversitelerin ekonomi bölümleri bu tür iddiaları öne sürenleri barındırmama eğilimini sürdürüyorlarsa da, sözkonusu iddialar en ünlü iktisat dergilerinde yeralabiliyorlar ve böylece disiplin, krizin varlığını ve yeni arayışların meşruiyetini kabul etmiş oluyor. Biz burada, önce yeni klasik iktisadı, sonra da sözünü ettiğimiz yeni arayışları, bu bağlamda tartışacağız. Yeni klasik iktisat, restorasyon çabalarının en tipik örneğini oluşturmakla birlikte, bunun yanısıra yeralan bazı farklı gelişmeler de, iktisadın temelindeki davranış varsayımının meşruiyetini savunarak, ve hatta bu varsayımı insan faaliyetlerinin bütününe yaygınlaştırarak, standart iktisat kuramının insanı bir bütün olarak anlayabileceği inancının pekişmesinde etkili oldular. Aşağıda, yeni klasik iktisatla ilgili tartışmadan sonra, bu gelişmelerden de sözedeceğiz.</p>

  <h2 id="toc31"><a id="RefHeading25871675233997"></a>Restorasyon</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisat içinde her zaman Keynesçi müdahalelere karşı bir grup vardı. 1970'li yılların başında, Keynesgil iktisadın geçirdiği sarsıntıyla birlikte güçlenen monetarist yaklaşım, Keynesgil yaklaşımın bu türeski bir eleştirisinden gelen eski bir birikime dayanıyordu. Ama başlangıcı J. Muth'un 196l'de yayınlanmış bir makalesine giden yeni klasik iktisat, ortaya, bu birikimin ötesinde, yeni bir katkıyla çıkıyordu. Katkısı yalnızca makro iktisat alanında değildi. Hattâ bu katkının özellikle mikro iktisat alanında olduğunu ve yeni klasik iktisadın, Keynes sonrası makro-mikro tutarsızlığını makro iktisadı ortadan kaldırarak çözdüğünü söyleyebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yeni klasik iktisat, "rasyonel beklentiler" (rational expectations) kavramının belirlediği bir mikro temel üzerinde duruyor. Bu kavram, ilk defa Muth'un sözünü ettiğimiz makalesinde, beklentilerin nasıl oluştuğunu inceleyen bir kuram geliştirme amacı çerçevesinde ortaya atılmış. Muth'un bu makalede ortaya attığı fikir, karar alan bireylerin beklentilerinin bütünüyle rasyonel bir veri kullanımı süreci sonucunda oluştuğu. Rasyonel beklentiler kavramı, Friedman'ııı ve diğer monetaristlerin kullandıkları "uyuma yönelik beklentiler" (adaptive expectations) kavramından farklı. ikinci kavrama göre, insanlar tahminlerinde yanılır ve hata yaparlar. Bu hatalar sonucu beklentileri değişir ve geleceği daha doğru bir biçimde yansıtır hale gelirler. Böylece geçmiş hatalar düzeltilir. Rasyonel beklentiler kavramı çerçevesinde ise, beklentiler, kararı etkileyen değişkenlerin gelecekte alabilecekleri değerlerin rasyonel bir biçimde gözden geçirilmesi sonucu oluşurlar. Hata yaparak öğrenme süreci ortadan kalkar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ekonomik faaliyet içinde beklentilerin oynadığı rolü vurgularken, beklentilerin, oluşumunda içgüdülerin, sezgilerin ve kitle psikolojisiyle ilgili etkenlerin üzerinde duran Key-nes'in karşısında, Muth'un fikri, rasyonalite kavramını beklentilerin oluşumunu da kapsayacak biçimde genelleştiriyor. Yani maksimizasyona yönelik bireysel davranışlar, beklenti oluşumu alanında da belirleyici konuma geçiyorlar. Muth'a göre, ekonomik bireyler, karar alırken, ellerindeki bilgiyi sonuna kadar değerlendirip ileriye yönelik tahminlerde kullanırlar. Ekonomik yapıdaki herhangi bir değişiklik, bu tahminlere yansır ve kararları etkiler. Ekonomik bireylerin tahminleri, iktisatçıların en ileri ekonometrik teknikleri kullanarak yaptıkları tahminler kadar gerçeğe yakındır. Dolayısıyla, iktisatçıların kullandıkları modellere, bireylerin gerçekçi olamayacak kadar rasyonel davrandıklarını varsaydıkları gerekçesiyle yöneltilen eleştiriler bütünüyle temelsizdir. Aksine, bireyler bu modellerde varsayıl-dığından çok daha rasyonel davranırlar. Maksimizasyon amacı, ileriye dönük tahminlerde optimal bilgi kullanımını da içerir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lucas, Rapping, Wallace ve Sargent gibi iktisatçılar tarafından geliştirilen yeni klasik iktisat içinde, rasyonel beklentiler hipotezi, "hükümet insanları kandıramaz" fikrine temel olacak biçimde kullanıldı. Yani, beklentiler insanların geleceği en iyi biçimde tahmin etmelerine imkan veren bütünüyle rasyonel bir süreç içinde oluştukları için, iktisat politikalarının sonuçlarının tahmin edileceği ve davranışların. bu tahminlere göre değiştirileceği öne sürüldü. Dolayısıyla, örneğin para arzındaki bir değişikliğin yolaçacağı fiyat artışları dikkate alınacak ve gerçek ücretlerin doğru tahmin edilmesiyle genişletici para politikası, emek arzı ve istihdam düzeyinde herhangi bir değişiklik meydana getirmeyecektir. Makro iktisat politikaları, ancak bu politikaları uygulayanlar "milleti kandırmayı" başardıkları ölçüde etkili olabilirler. Sistematik olarak, bir kurala göre uygulanan politikaların durumunda böyle bir yanıltmaca sözkonusu olamaz. Ancak, ani, karar ortamında önemli belirsizlikler yaratan politikalar, geçici bir üretim ve istihdam artışına yolaça-bilirler. Ama yeni klasik iktisatçılara göre, bu istenmeyen bir şeydir. Çünkü, geleceğin doğru tahmin edilememesine yolaçan belirsizlikler, dengeden sapmaların tek nedenidir. Gelecek doğru tahmin edilebildiği ölçüde denge gerçekleşir, bu tahmin işlemini de, bireyler, iktisatçılar ve iktisat politikası uygulayıcıları kadar iyi bir biçimde gerçekleştirebi-lirler. İktisat-politikalarının, bu alanda bireysel karar mekanizmalarına ekleyecek hiçbir şeyleri yoktur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Gelişmiş piyasa ekonomileri için çok yüksek sayılan bir işsizlik oranının hüküm sürdüğü bir ortamda ortaya atılan bu denge kuramının, işsizliğin varlığına işaret ettiği dengesizliği nasıl açıklayacağı merak edilebilir. Kuramı savunanlara göre, ilk olarak, istatistiklere yansıyan işsizlik, işçilerin geçerli ücret düzeyinde çalışmayı reddetmelerinden doğan "iradi" bir işsizlik olabilir. Bu, bir sorun olarak kabul edilmez. Bir makro iktisat sorunu olan işsizlik, iki nedenden kaynaklanabilir: Bilgi eksikliğinden veya stokastik değişkenlerin değerindeki ani değişmelere bağlı olarak ortaya çıkan sapmalardan. Stokastik değişkenler, değerleri belli bir olasılık dağılımına göre belirlenen değişkenlerdir. Ekonominin bize bu olasılıkları veren bir modeli vardır. Rasyonel beklentilerle ilgili varsayım, herkesin bu modeli tam olarak bildiğini ve tahminlerinde hiç yanılmadığını öne sürmez. Aksine, örneğin işsizlik olgusu, buradaki yanılgılarla açıklanabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuramı bütün diğer yaklaşımlardan ayıran, bireyin yanılmazlığı değil, kararları etkileyen değişkenlerin gelecekte alabilecekleri değerleri gösteren nesnel bir olasılık fonksiyonunun varlığı ve bu fonksiyonun öznel olarak bilinebileceği varsayımıdır. Bu varsayımın temelinde, fonksiyonu doğru olarak tanımlayan ve tahminlerini ona göre yapan bireylerin, yanılan bireylere göre daha etkili olarak sonucu belirleyecekleri öne sürülür. Yani, fonksiyonu bilmek normal durum, yanılmalar ise sistematik olmayan sapmalar olarak ele alınır. Ekonomik krizler, bu tür, sistematik politikalarla engellenemeyecek, sapmaların sonuçları olarak açıklanır. Bu da, bir anlamda, makro iktisadın, Keynes öncesi mikro iktisada indirgenmesidir ve rasyonalite varsayımının beklenti oluşumunu açıklayacak biçimde yaygınlaştı-rılmasıyla gerçekleştirilmiştir. Burada makro iktisat, de facto ortadan kalkmıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yaklaşımda para, yalnızca bir değişim aracı olarak ele alınır, tasarruf ve spekülasyon aracı değildir. Aksi halde, Keynes'in katkısı doğrultusunda, tasarruf ve spekülasyon aracı olarak para kullanımının, tam rasyonalite varsayımı altında bile, tam istihdam dengesine ulaşılmasını engelleyeceği öne sürülebilir. Bazı iktisatçılar, yaklaşımın, paranın tasarruf ve spekülasyon aracı olma özelliğini dikkate alan modelleri kapsamına alabileceğini öne sürüyorlar. Ama para ekonomisiyle geleceğin belirsizliği arasındaki temel ilişkiden yola çıktığımızda, bu iddiayla ilgili bazı kuşkular doğuyor. Çünkü, yeni klasik iktisadın, Knight'ın ve Keynes'in kullandığı anlamda belirsizliği ele alamayacağını görüyoruz. Daha önce tartıştığımız gibi, Keynes ve Knight için belirsizliğin tek anlamı, geleceğin bilinrriemesidir. Dolayısıyla nesnel olasılık hesapları bu olgunun, belirsizlik olgusunun ele alınmasında yararlı olamaz. Keynes'in çok açık biçimde ifade ettiği gibi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Belirsiz bilgiyle kastettiğimin, kesin olarak bilinenle yalnızca bir olasılık taşıyan arasındaki farkla ilgili olmadığını açıklayayım. Rulet oyunu, bu anlamda bir belirsizlik içermez... Ben bu terimi, Avrupa'da bir savaş çıkması olasılığının belirsizliği, yirmi yıl sonraki bakır fiyatlarının belirsizliği veya yeni bir buluşun eskiyip eskimeyeceğinin belirsizliği anlamında kullanıyorum. Bu konularda hesaplanabilir bir olasılık belirlenmesine imkan verecek hiçbir bilimsel temel yoktur. Yalnızca bilmeyiz, bu kadar basit!" Ya da, Knight'ın yazdığı gibi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İş hayatında alınan kararlar, genel olarak, ne türden olurlarsa olsunlar, istatistik ölçümlerin açıklamaya yardımcı olmalarına imkân vermeyecek ölçüde tekil, kendine özgü durumlarla ilgilidirler. Nesnel olarak ölçülebilen olasılık veya şans kavramları, bu durumlara uygulanamazlar."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Geleceğin bu anlamda belirsiz olduğu bir ortamda, amaçları ne olursa olsun, bireyin,' maksimizasyonu gerçekleştirecek biçimde rasyonel davranmasına imkân yoktur, çünkü belirsizlik, bireyin kafasında biçimlendirip ona göre davranabileceği bir nesnel olasılık fonksiyonu temelinde kavramsallaştırabilecek bir şey değildir. Oysa, yeni klasik iktisat, rasyonalite kavramına bu tür bir olasılık fonksiyonunun varolduğu varsayımıyla yaklaşır. Gelecekteki ekonomik olaylar, Keynes'in rulet oyunu örneğine tekabül eden, bir dizi zar atma operasyonu sonucu ortaya çıkan olaylar olarak görülürler. Bu olayların göreli olasılıkları hesaplanabilir ve ekonomik bireyler bu hesapları yaparak amaçlarını gerçekleştirmelerini sağlayacak kararları alırlar. Yeni klasik iktisadın dünyasının, Keynes ve Knight'ın dünyasından farklı bir dünya olduğu ve rasyonel beklentiler kavramının ancak bu dünyada anlam kazandığı açık. Lucas'ın yazdığı gibi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"(Kavram), en çok üzerinde durulan olasılıkların oldukça iyi tanımlanmış, tekrar tekrar karşımıza çıkan bir olayla ilgili oldukları durumlarda, Knight'ın terminolojisine göre ‘risk' durumlarında yararlı olabilir. Risk durumlarında, ekonomik bireylerin rasyonel davranışlarıyla ilgili hipotez işe yarar bir içerik kazanır ve davranışların iktisat kuramına göre açıklanmasını sağlar. Bu durumlarda, beklentiler, Muth'un kullandığı anlamda rasyoneldirler. Belirsizlik durumlarında iktisat mantığı işe yaramaz"</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İlginç bir biçimde, yeni klasik iktisatçılar, gerçek dünyada belirsizliğin çok önemli olabileceğini inkâr etmiyorlar. Aslında kuramlarının gerçeğe uygunluğu konusunda pek iddialı değiller. Örneğin, Sargent'ın kuramı sınamaya çalıştığını, bu çabalardan birinde başarısız olunca başka bir yol denediğini ve sonunda rasyonel beklentilerin "verilerle müstehcen denebilecek ölçüde çatışmadığını(!)" söylediğini duyuyoruz. Bu sınama yönteminin de, varılan sonucun da, pek "bilimsel" olmadığı görülebilir. Ama amaçlananın, gerçeği açıklamak veya doğru tahminlerde bulunmak anla-mınpa bir bilimsellik olduğu da söylenemez. Bununla birlikte, yeni klasik iktisatçılar, bütünüyle bilimdışı kaygılara da sahip değiller. Yaklaşımları, örneğin monetarizm gibi, belirli bir siyasal-ideolojik tavrı da yansıtmıyor. Sanki tek kaygıları, kendi içlerinde tutarlı modeller geliştirmek ve bu modelleri gittikçe karmaşıklaşan problemlerin çözümünde kullanmak. Bilimsel çalışmanın her zaman bir oyun çekiciliği içerdiğini inkâr edemeyiz. Ama yeni klasik iktisat içinde, bilimsel çalışmanın oyun yönü, geride kalan bütün amaçlara hakim.olmuş gibi görünüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yaklaşımın bu oyun eğilimine çok geniş bir alan tanıyacak bir yanı olduğu da açk. Bu, yeni klasik iktisadın temelindeki önermelerden birinin, bireyin davranış biçiminin, karar ortamındaki değişmelerle birlikte değişeceği önermesinin, ekonometrik analiz yöntemlerinde tepeden tırnağa bir değişiklik gerektirmesiyle ilgili. Sözkonusu önerme, alışılmış Keynesgil makro iktisat modellerindeki gibi, bir fonksiyonu, örneğin bir emek arzı fonksiyonunu, veri olarak alıp iktisat politikalarının yolaçabilecekleri sonuçları tahmin etmeyi imkânsızlaştırır. Para politikasındaki ya da mali politikadaki bir değişikliğin sonuçları, bireyler tarafından anında tespit edilip kararlara yansıyacaktır. Dolayısıyla tahminler, ana parametreleri sabit kalan fonksiyonlar yardımıyla değil, ancak değişkenlerin gerçek ve beklenen değerlerinin aynı anda tespitine imkân verecek bir matematiksel model yardımıyla gerçekleştirilebilir. Nitekim başlangıçta, yeni klasik iktisadı geliştirenler, iktisatçıların büyük bir bölümünün anlamakta güçlük çektikleri karmaşık matematiksel modellerle ortaya çıkmışlar, ne dediklerinin tam olarak anlaşılması epeyce vakit almıştı. Bu modellerin geliştirilmesi de, iktisatçıların kendilerini sözünü ettiğimiz oyun eğilimine bırakmalarına zemin hazırlamıştı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1970'lerin başında, birçok iktisatçının yeni klasik iktisada çok ciddiye alınmayacak, ezoterik bir yaklaşım gözüyle baktıklarını biliyoruz. Örneğin Blinder, bu dönemde yaklaşımın, "disiplinin dikkate bile almayacağı birkaç çılgın makaleden ibaret olduğunu" düşündüğünü söylüyor. Yeni klasik iktisadın giderek artan bir önem kazanarak disipline hakim olması, iki unsurla açıklanabilir. Bunlardan biri, daha önce tartıştığımız gibi, yaklaşımın mikro ve makro iktisat uyuşmazlığı sorununu, makro iktisadı ortadan kaldırarak çözmüş ve disiplini kırk yıllık şizofrenisinden kurtarmış olması.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci unsur ise, yaklaşımın getirdiği yeni ekonometrik yöntemlerin iktisatçılar arasında çok önemli bir psikolojik işlev görmeleriyle ilgili. Keynesgil iktisadın çözümleyemediği ekonomik sorunlar karşısında disiplinin kamuoyunda-ki saygınlığı sarsılır ve bu sarsıntı iktisatçıların moralini bozup iktisat okumak isteyen öğrencilerin sayısını ve kalitesini etkilemeye başlarken, yeni yöntemleri anlamak ve uygulamak için gösterilmesi gereken çaba, matematikten kaynaklanan estetiğin çekiciliği, gözle görünür bir canlanmaya yolaçtı. iktisatçılar, herkesin anlamadığı bir şeyler yapıyor ve bundan gurur duyuyorlardı. Matematiksel modellerin, ayrıntılı iktisat politikası tartışmalarının yerini alması da, iktisadın pozitif bir bilim olma iddiasını, bir açıdan, güçlendirir nitelikteydi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama yalnızca bir açıdan. Çünkü iktisatçıların bir bölümü, gerçeklikten yoksun varsayımlarla karşılayıp, ampirik verilerin modellerin işlerliği uğruna nasıl gözardı edildiğini gördükleri zaman isyan ediyorlardı. Bu iktisatçıların zaman zaman, disiplin dışındakilere iktisadın "uygulamalı matematiğin bir dalı olmadığını" açıklamak durumunda kaldıklarını görüyoruz. "iktisat, uygulamalı matematiğin bir dalı değildir" cümlesi, D . W Hands'ın, bir felsefecinin 1983'te "iktisadın bilim değil, matematik" olduğunu göstermek üzere' yazdığı bir makaleye karşı yazdığı eleştiriden. Böyle bir iddianın ortaya atılması ve iktisatçıların buna cevap vermek durumunda kalmaları, disiplinin geldiği noktayı görmek açısından ilginç.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aslında disiplin içindeki, ampirik gerçeklikten kopma ve soyutlama eğilimi, yeni klasik iktisadın güçlenmesinden önce kendini göstermiş ve bazı iktisatçıların tepkilerine yo-laçmıştı. Bu eğilime karşı çıkan iktisatçılar arasında niceliksel yöntemlerin gelişmesine büyük katkıda bulunmuş olan W. Leontieff'le, ekonometrinin babası R. Frisch'in bulunması özellikle önemli. Örneğin, R. Frisch, ekonometri yerine "oyunmetri" terimini kullanarak, şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bir alay adamı acayip varsayımlar üretip bu varsayımlardan sonuçlar çıkarmak için seferber etmemeliyiz. Eğer bunu yapıyorsak, hem sosyal hem de bilimsel olarak yanlış yoldayız, sorumluluklarımızı yerine getirmiyoruz demektir. Bu tür çalışmalar, eğlenceli bir entelektüel oyun olabilirler. Çok eğlenceli olduklarını kabul ediyor ve bu tür çalışmaları çekici bulan çok sayıda öğrenciyi anlayabiliyorum. Ama bu, hem sosyal hem de bilimsel açıdan tehlikeli bir oyun olabilir." Phelps-Brown ve Worswich'in aynı yıllarda yazdıkları da, benzer görüşleri yansıtıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Gözlemlenen gerçeklik yerine, sürekli hayali ve hipotetik olanla uğraşılması, yavaş yavaş akademik topluluğun, üyelerinin performansını tespit edip değerlendirmekte kullandığı gayri resmi ölçütün çarpıtılmasına yolaçtı. Ampirik araştırma alanlarının hiçbirinde, bu kadar kocaman ve gelişmiş bir istatistiksel mekanizma, bu kadar önemsiz sonuçlara ulaşmak için kullanılmamıştır. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu iktisatçılar, yeni klasik iktisadın kazandığı saygınlıkla birlikte bugün disiplinin geldiği noktayı tahmin etmiş gibi görünüyorlar. Bu noktada iktisadın, sosyal gerçeklikle ilgili bir bilim, özellikle bir politika bilimi olarak, oldukça tuhaf bir konuma düşmüş olduğu açık. Bu konumda disiplinin saygınlığını koruyabilmesi için, ekonomiye yön vermekle sorumlu olan politikacıların, ekonomik sorunların neden önemli olmadıklarını, hatta neden olmadıklarını duymakla yetinmeleri gerekiyor. Bundan sonraki bölümde daha ayrıntılı bir biçimde tartışacağımız gibi, siyasal planda muhafazakar liberal eğilimler güçlendiği sürece, iktisatçılarla politikacılar arasında, kendiliğinden düzen fikrine duyulan inanç temelinde bu tür bir anlaşma ortamının süreceğini düşünebiliriz. Bu ortamın önemli özelliklerinden biri de, hakim ideolojinin tam olarak bir "ekonomi ideolojisi" olması. Yani kişisel çıkar kavramının özetlediği bir ideolojinin bu ortama hakim olması. Gene bundan sonraki bölümde, ekonomik krizle iktisadın .krizi arasındaki ilişkiyi ele alırken tartışacağımız gibi, 1970'lerin sonundan başlayarak güçlenen yeni sağ akımlar içinde, ekonominin toplumdan bağımsız bir alan oluşturduğu fikrinin, bu alanın önce belirleyiciliğinin vurgulanmasına, sonra da her şeyin ekonomik olduğu, yani her şeyin kişisel çıkar dürtüsü temelinde açıklanabileceği fikrine ulaştığını görüyoruz. Sosyal politikada belirleyici bir rol oynamaya başlayan bu fikir, iktisat içindeki bazı yeni akımların ortaya koydukları insan anlayışıyla tam bir uyum içinde.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu anlayışı, homo oeconomicus'un gerçek insana, bütün yönleriyle gerçek insana, tekabül ettiğine duyulan inanç belirliyor. Yeni klasik iktisadın insana atfettiği mutlak rasyona-lite özelliğini tamamlayan bu anlayış, kişisel çıkar dürtüsünün, bütün faaliyetlerin bir amaç-araç ilişkisi çerçevesinde maksimizasyona yönelik faaliyetler olarak sürdürülmesinin, insan davranışlarını gerçekçi bir biçimde betimlediği iddiasıyla ortaya çıkıyor. Bu anlayışı benimseyenlerin, homo oeconomicus'un hiç de gerçekçi olmayan bir karikatür olduğunu, karikatürün bilim açısından gerekliliğini savunurken bile vurgulayan iktisatçıların bu konuda iki yüzyıldır sürdürdükleri tartışmaları yok sayabildiklerini görüyoruz. Bu da, ikti99.dın "emperyalist yayılımı" kavramıyla ele alınabilecek bazı gelişmelere, bu gelişmeler içinde insan faaliyetinin bütününün "ekonomik" olarak görünmesine yolaçıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bunun tipik bir örneği, neredeyse bir karikatürü, G. Bec-ker'in önce "beşeri sermaye" kavramı temelinde eğitimi, sonra da aşkı, evliliği ve aileyi ele alan çalışmalarında görülüyor. Eğitim alanında Becker, üniversite ve üniversite sonrası eğitimi, insanların bugün çalışmaya başlayarak elde edebilecekleri kazançlardan, daha sonraki kazançlarını artırmak üzere vazgeçerek giriştikleri bir yatırım olarak ele alıyor ve eğitime ayrılan kaynakların bu biçimde, bireysel kazanç dürtüsüne dayanarak incelenebileceğini öne sürüyor. Bunun anlamı, doğal olarak, eğitim kararlarının kendi içinde bir amaç olarak öğrenme isteğinden soyutlanması, ya da bu tür amaçların, kazanç imkânlarını dikkate alarak, kazanç amacıyla niceliksel olarak karşılaştırılabilecek bir biçimde ele alınması. Yani bu yaklaşım içinde iktisatçı, bir insanın kendisine sağlayacağı maddi kazancın çok düşük olmasına rağmen, Latince eğitimi görmeye karar vermesini, Latince eğitiminin sağlayacağı faydanın yüksek bir yıllık gelirin sağlayacağı faydadan üstün olduğuna karar vererek değerlendirebiliyor. Sonuçta, parasal birimlerle ölçülemeyecek hiçbir insani dürtünün olmadığı yolunda bir inanç yerleşiyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Becker'ın aşk, evlilik ve aile üzerine yazdıklarında bu daha çarpıcı bir biçimde ortaya çıkıyor. Bu çalışmalarda şu tür cümlelere rastlayabiliyoruz:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bir kişi, eğer evlilik durumundaki gelirin, bekârlık durumundaki gelirini aştığını görürse, evlilik piyasasına girer. Dolayısıyla, evlilik piyasasında isnaten hesaplanan gelirler, yalnızca evlenenlerin sınıflandırılmasını değil, evlenerek durumlarını düzeltemeyecekleri için kimlerin bekâr kalacağını da belirler."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu noktada, H. Simon'ın, "daha neler göreceğiz acaba?" kabilinden belirttiği gibi, "ekonomik bireyin akılcılığı yatak odasına kadar uzanır, çünkü, G. Becker'ın bize söylediğine göre, bireyimiz yalnızca okumanın onun için taşıdığı değer, karısının uyuyamamasından kaynaklanan zarardan fazla olduğu zaman yatakta kitap okumaya karar verecektir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İnsanlar gerçekten böyle midir?" sorusuna, fayda kuramının totolojik yapısı içinde olumlu cevap verilebilir. Çünkü, J. Robinson'ın fayda kuramının faydasını sorgularken yazdığı gibi, "Fayda, metanın bireylerce istenmesini sağlayan niteliğidir, metanın istenmesi de onun fayda sağladığını gösterir." İnsan seçebileceği bir mal yerine başka bir malı seçiyorsa, seçtiği malı daha çok istiyor demektir. Seçim olgusu başka bir açıklama gerektirmez. Üstelik bu doğrultudaki açıklamalar, yalnız malları değil, bütün seçimleri kapsayabilir. iktisatçıların aynı totolojik mantıkla açıklayamayacakları hiçbir şey yoktur. Örneğin, ünlü monetarist iktisatçı K. Brunner, Keynesçilikle monetarizm arasındaki yöntem farkını açıklarken, bu mantığın sosyo-politik incelemelerde dc kullanılması gerektiğini öne sürüyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Keynesgil iktisatçılar, piyasa dışı durumlara ve sosyal kurumlara temelde sosyolojik bir bakış açısıyla yaklaşmak eğilimindedirler... Biz, sosyo-politik kurumların ekonomik analizin konusuna dahil olduğunu savunuyoruz... Sosyo-politik görüş, tipik olarak, iyi niyete dayanan bir hükümet kuramını savunur ve geniş, özünde sınırsız bir devleti olumlu kılan sonuçlara ulaşır. Bunun tersine, iktisat çözümlemelerinin konuya uygulanması, politikacıların ve bürokratların siyaset alanında girişimciler olduğuna dikkatimizi çeker. Politikacılar ve bürokratlar, kendi çıkarlarının peşinde koşar, çıkarlarına hizmet eden optimal stratejiler bulmaya çalışırlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Smith'ten M. Keynes'e kadar büyük iktisatçıların çoğunun iktisadın sınırları üzerine yazdıkları, onların iktisatla siyaset arasındaki ilişkiyi bu biçimde algılamadıklarını gösteriyor. Ama aynı zamanda, bu iktisatçıların, ekonomiyi toplumdan ayırdıklarını, ekonomi dışı olguların ekonomi alanını nasıl etkileyecekleri konusunun ele alınması için sistematik yöntemler geliştirmediklerini de gördük. Bu eksikliğin Brunner'in savunduğu görüşlerin güçlenmesinde etkili oldukları söylenebilir. Çünkü bu yaklaşım, ekonomi dışı olguların incelenmesini iktisatçının anlayışı, sağduyusu ve zekâsına bırakan yaklaşımlara göre, daha tutarlı bir yöntemsel bütünlük, daha inandırıcı bir "bilimsellik" taşıyor gibi görünüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bu bilimsellik iddiasının, Lakatos'un deyişiyle, yozlaşan bir araştırma programı çerçevesinde ortaya atılmış olduğunu da ileri sürebiliriz. iktisat içindeki bu yeni yaklaşımları, Marshall'ın iktisadın sınırları konusundaki görüşleriyle karşılaştıracak olursak, bu yozlaşmanın niteliği daha açık olarak görülebilir. Hatırlanacağı gibi, Marshall, ekonomik sonuçları olan pek çok insan davranışının, kişisel çıkar dürtüsü temelinde, bu dürtüyü temel alan rasyonel ekonomik birey kavramı çerçevesinde' açıklanamayacağını düşünüyordu. Dolayısıyla Marshall için, iktisadın ilerlemesi, insan davranışlarıyla ilgili daha çok gerçeği dikkate alabilecek yeni varsayımların geliştirilmesini, kuramların bu yönde zenginleştirilmesini içeriyordu. Burada Marshall'ın, ampirik içeriği zenginleştiren ilerici bir araştırma programından sö-zettiğini düşünebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa Becker veya Brunner'in yaklaşımları, iktisat kuramının ampirik gerçeklerden bağımsız olarak ilerleyerek, önüne çıkan bütün gerçekleri kendi kapsamına alması yönünde bir gelişme fikri içeriyor. Burada kuramların, ampirik gerçekleri açıklayacak biçimde geliştirilmelerinden değil, ampirik gerçekliğin ad hoc varsayımlar yardımıyla kuramın bünyesine uyacak biçimde yorumlanmasından sözediliyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yozlaşma, iktisadın açıklayamayacağı hiçbir insani gerçek olmadığı iddiası sonucunda, disiplinin insani gerçeklikle bağlantısının giderek zayıflayışıyla ortaya çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama Lakatos'un yöntemi yardımıyla yapılan bu açıklama, yalnızca sözünü ettiğimiz kuramsal gelişmelerin zayıflığını daha iyi ortaya koymak amacını taşıyor. Amacımız bu yöntemi iktisada uygulamak ve bu doğrultuda önerilerde bulunmak değil. Aksine, bilim felsefesi içindeki tartışmaların, iktisat için en anlamlı olabilecek yönlerinin, bilimsellik kaygısının araştırmayı köstekler hale gelmemesi gerektiğine işaret etmeleri olduğunu düşünüyoruz. iktisatçıları, homo oeconomicus'u icat etmeye iten, gördüğümüz gibi, bir ölçüde bu tür bir bilimsellik kaygısıydı. Bu, buluşa yönelik bir varsayım olarak, yani insan ekonomisiyle ilgili gerçekliği yakalamaya yönelik çabaların sistematik bir hale getirilebilmesi için atılmış bir ilk adım olarak yararlı olabilirdi. Ama disiplinin gelişmesi bu yönde değil, açıklamanın bilimsel olma iddialarının gerçeği anlama amacını geri plana ittiği bir yönde oldu. G. Becker'ın bu gelişmenin mantıksal bir sonucu olarak ortaya çıktığı söylenebilir. Bu yaklaşımın içerdiği sağlam bilimsel yöntem temellerine oturmuş olma iddiası, kriz ortamında belli bir çekicilik taşıyor. Ama krize karşı ortaya çıkan ve yeni alternatifler geliştirmeye yönelen arayışların, bu çekiciliğe kapılmadıklarını ve Smith'in bilimsel amacı tarafından belirlenmediklerini görebiliyoruz. Bu da, bilim felsefesi içindeki tartışmaların, bilimsellik ölçütlerinin güvenilmezliğini ortaya koydukları bir ortamda çok aykırı kaçmiyor.</p>

  <h2 id="toc32"><a id="RefHeading25891675233997"></a>Restorasyonun ötesinde yeni arayışlar</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1970'li yıllarda gelinen noktada, iktisatçıların önemli bir seçimle karşı karşıya kaldıklarını söyleyebiliriz. Ya niceliksel yöntemlerdeki gelişmenin peşine takılarak oyun eğilimini ve estetik mükemmellik arayışını "maksimize etmeyi" sürdürecek, ya da ayakları yere basan bir politika biliminin mensupları olmayı seçerek, mükemmellikleri söz götürür yöntemlerle insanları ve toplumları anlamaya çalışacaklardı. ikinci yolu daha anlamlı bulan iktisatçıların geliştirdikleri farklı öneriler, giderek genişleyen kriz literatürünün önemli bir parçasını oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu önerilerden biri, geleneksel bilim ve zanaat ayrımına geri dönmek. ilginç olan, bu öneriyi, L. Robbins'in, 1932'de yayınlanan çok ünlü yöntem kitabında, bu ayrımı kesinlikle benimsemeyen, hatta kitap boyunca "normatif önerilerin pozitif önermelerden kaynaklanamayacağını, dolayısıyla iktisatçıların değer yargıları içeren iktisat politikası tartışmalarına iktisatçı olarak değil, sade vatandaş olarak girmeleri gerektiğini vurgulayan L. Robbins'in sahiplenmesi. 198l'de Amerikan İktisat Birliği'nin (American Economie Association) yıllık Richard Ely Konferansı'nı veren Robbins, bu konferansta, iktisadın bugün içinde olduğu durumu gözönüne alarak, bilimsel iktisatla siyasal iktisat arasında yapılacak bir ayrımın disiplinin yararına olacağını savunuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1932'de Iklisat Biliminin Niteliği ve Önemi Üzerine Bir Ça-iışma'yı (An Essay on the Nature and Significance of Econo-mic.Science) yazan Robbins'le, 198l'deki Richard Ely Konferansı'nı veren Robbins arasında kuşkusuz önemli farklar var. Ama aynı zamanda bir düşünce sürekliliği de var. Bu süreklilik, Robbins'in iktisadın kıtlık ye seçimle ilgili bir bilim olduğunu ve bu bilim alanından kaynaklanan önermelerin normatif önermelere temel oluşturamayacakları fikrinde ısrar etmesinden kaynaklanıyor. Bu bağlamda Robbins, 1932'den beri önemli gelişmeler kaydeden refah iktisadının, değer yargılarını bilimsel önermeler kisvesi altında sunduğunu, dolayısıyla yöntem açısından meşru olmadığını savunuyor. Aslında, bilimsel iktisatla siyasal iktisat (zanaat) arasındaki ayrımla ilgili önerisi de, bir ölçüde, iktisadın böyle meşruiyeti kuşkulu analizler yoluyla, normatif öğeler tarafından bulandırılmasını önlemeyi amaçlıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Önerinin temelindeki ikinci unsur ise, 198l'de Robbins'in, iktisatçının siyasal rolünün 1932'de olmadığı kadar bilincinde oluşu. 198l'de Robbins, "siyaset siyasetçilere bırakılamayacak kadar önemlidir" diye yazıyor. Dolayısıyla, farklı iktisat politikası önerilerinin sonuçlarını "bilimsel" olarak tahmin edebilen iktisatçıların bu alana girmelerini yararlı buluyor. Ama bunun, iktisat politikası tartışmalarının, kaçınılmaz olarak değer yargıları içereceğinin bilincinde olarak ve bu değer yargılarının bilimsel iktisadın içine sızmalarını önleyerek yapılması gerektiğini savunuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Belki 1932'yle 1981 arasındaki en önemli değişiklik, Robbins'in bilimsel iktisat alanına verdiği önemde. 1932'de ilginç sosyal sorunların bu alan içinde incelenebileceğini düşünürken, 198l'de iktisatçıların şimdiye kadar ilgilenmedikleri bazı konuların, örneğin devletin niteliği ve işlevleri konusunun incelenmesini, siyasal iktisatçılara bırakıyor. Aynı biçimde, 1932'de, Mill'in "yalnız iktisatçı olan kimse iyi iktisatçı olamaz" cümlesini hafif alaycı bir yaklaşımla ele alıp, doğru yanları da olabileceğini ancak kabul ederken 1981 konferansının sonuç cümlesinde, iktisat eğitiminin tarih ve siyaset gibi başka konulara da yer vererek "tek gözlü canavarlar yetiştirmeye" son vermesi gerektiğini vurguluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Robbins'in, siyaseti siyasetçilere bırakmadan, ama bilim alanını da değer yargılarıyla kirletmeden kurmaya çalıştığı bu dengenin oldukça hassas bir denge olduğu görülebilir. İktisatçıların, siyaset alanında görüşlerini savunurlarken bilimsel formasyonlarının sağladığı üstünlükleri kullanmaktan vazgeçmeleri olasılığı pek zayıf olduğuna göre, iki alan arasındaki ayrımın, bilimsel analizin siyasal görüşlere dayanak olarak kullanılmak üzere biçimlendirilmesinin sayısız yolları aracılığıyla, belirsizleşmesi kaçınılmaz görünüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kriz tartışmalarına İktisadın Retoriği (The Rhetoric of Economics) adlı bir kitapla katılan McCloskey'e göre, retoriğin bilim alanına da sızması hiç de şikâyet edilecek bir durum değil. McCloskey, retorik terimini, günlük dilde kullanıldığı gibi,, özellikle göz boyamaya yönelik parlak söz söyleme becerisi anlamında değil, disiplinli, kurallı konuşma sanatı anlamında kullanıyor. İktisatçıların, bilimsellik iddialarını bir yana bırakarak, bu ikinci anlamda retoriği yöntemlerinin temel taşı olarak kabul etmelerinin, iktisadın geleceği açısından çok hayırlı bir gelişme olacağı, McClos-key'nin kitabının tezini oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu tez, yazarın bilim felsefesindeki son gelişmeleri izleyerek geldiği noktada ortaya çıkıyor. Kuhn'un, M. Polanyi'nin ve özellikle Feyerabend'in çalışmalarından, McCloskey'nin çıkardığı, hiç de temelsiz olmayan sonuç, bugün hiçbir bilim dalında katı bilimsellik ölçütleri olmayışı. Bu ölçütlerin yerini, bilimin gelişmesi için gerekli koşulların en önemlisinin, eleştiriye açık bir tartışma ortamının gerçekleştirilmesi olduğu fikri alıyor. Bu gelişmelerin ışığında, Robbins'in bilimsel iktisadı koruma çabası, yalnız imkânsız değil, aynı zamanda da anlamsız bir çaba haline geliyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">McCloskey, yapılması gerekenin, retoriğe, yani tartışma adabına önem verilmesi olduğunu yazıyor. Yazara göre, iktisatçılar, özellikle iktisat politikasıyla ilgili görüşlerini savunurlarken, bol bol retorik kullanıyorlar. Ama söylediklerinin retorikten bağımsız olduğunu iddia ettikleri bir bilimsel temele oturduğunu savunarak, retoriğin önemini inkâr ediyorlar. Dolayısıyla ortaya, izlendiği söylenen yöntemle, gerçekten izlenen yöntem arasında önemli bir ayrım doğuyor. Yöntemle uğraşan iktisatçıların zaman zaman bu durumdan yakındıklarını görüyoruz. Örneğin, Blaug bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"iktisatçılar, uzun zamandır konularında doğru mantık yürütme ilkelerinin savunulması gerektiğinin farkındalar; pratikte yapılan her zaman yapılması gerektiği savunulana uymasa da, söylenen kendi içinde değerlendirilmeye değer."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">McCloskey ise, "peki neden yapılanı kendi içinde değerlendirmiyoruz?" diye soruyor. Eğer pratikte yapılan retoriğe dayanıyorsa, bunun bilincinde olmak ve retoriği bilinçli bir biçimde kullanmak daha yararlı olmaz mı? McCloskey buna sonuna kadar inanıyor. Ancak bu yoldan, "Bu yöntem bilimsel değil", "Burada yapılan iş iktisat değil", "Bu çalışmanın kuramsal temeli zayıf" türünden sekterce yargılardan kaçınılan, bütün arayışların serbestçe gelişebilecekleri bir ortamın yaratılabileceği ve iktisadın bu ortamda krizden çıkabileceğini savunuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa bugün, neye dayandığı belli olmayan bir bilimsellik iddiası içinde iktisat, kendini alternatif görüşlerle ilgili tartışmalara bütünüyle kapatmış durumda. Bu kapanışta matematiksel yaklaşımın disiplin içindeki giderek artan ağırlığı da önemli bir rol oynuyor. McCloskey, her şeyi matematik . kullanarak ele alma çabasının tartışma alanını daralttığına, gerçekten ilginç sorunlar yerine matematikle açıklanabilecek, ama sığ ve anlamsız konuların ele alınmasına yolaçtığı-na dikkat çekiyor. Birçok ünlü iktisatçının bu fikri paylaştıklarını biliyoruz. McCloskey, matematiğin sözle ifadenin yerini alışını başka bir açıdan daha tehlikeli buluyor. Yazara göre, bugün yalnız kendilerinin anladıkları ve anlamlı buldukları modellerin arkasına saklanan iktisatçılar, dışarıya karşı, hizmet verdikleri gruplara karşı, hiçbir doyurucu açıklama yapmadan işlerini sürdürüyorlar. McCloskey buna, "kötü bir halkla ilişkiler politikası" diyor ve bunun bir politika bilimi için son derece sakıncalı olduğunu yazıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Görüşlerini McCloskey kadar çarpıcı bir biçimde ifade etmeseler ve özellikle Feyerabend'in anarşizmini sonuna kadar cesaretle benimsemeseler de, pek çok iktisatçının onun değindiği sorunlara değinerek disiplinin alternatif yaklaşımlara daha açık davranması gerektiğini savunduklarını görüyoruz. Bu iktisatçılardan biri olan L. Thurow, "iktisat, kendi içine kapalı tümdengelime dayanan, matematiksel bir bilim olamaz" diyor. Bu, iktisatçı olarak onun seçimi ve bu seçimin ne gibi zorluklar içerdiğinin farkında. Bunlar yalnız disiplinin tepkisinden kaynaklanan, "sosyolojik" nitelikli zorluklar değil. Aynı zamanda da Thurow'unki gibi bir seçim, sallanan bir yöntem zemininde yürümeye razı olmayı gerektiriyor. Thurow, buna rağmen, içine kapalı, tümdengelime dayanan matematiksel iktisada karşı akımların kendilerini göstermeye başladıklarını yazıyor ve şöyle diyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Gördüğümüz biçimiyle dünyayı daha iyi yansıtmak, ölçmek ve ekonomiyi kontrol etme imkânlarını artırmak üzere iktisat modelleri geliştiriliyor. Bu alternatif düşünce biçimi, kavramsal çözümlemeleri dışlamak durumunda değil. Aksine, (elinizdeki) bu çalışmanın hemen hemen her paragrafında, iktisatçıların fikirleri ve kategorileri kullanıldı. Ama benim umudum, bu fikirlerin, kaynaklarını, hepimizin içinde yaşadığı dünyadan alıyor olmaları, homo oeconomicus'un dünyasından değil. İktisat basitleştirici varsayımlar olmadan yapamaz, ama önemli olan, doğru varsayımı doğru yerde kullanmak. Buna karar vermek için de, tarihçilerin, psikologların, sosyologların ve siyaset bilimcilerinin kullandıkları da dahil olmaküzere, dünyanın nasıl olduğunu gösteren ampirik çalışmalara gitmek gerekli, bize dünyanın nasıl olması gerektiğini anlatan iktisat ders kitaplarına değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bir düşünce biçiminden ötekine geçiş zor, çünkü bu, parçalanmış ve batmakta olan güzel gemimizi, denge fiyatları modelini, bırakmayı gerektiriyor. Yani, rüzgar ne taraftan esiyorsa onu yakalamak üzere bir sal yapmamız gerekli. Bu sal, doğal olarak, geminin güzelliği ve matematiksel zarafetiyle boy ölçüşemeyecek. Ama tartışılmaz bir üstünlüğü var -yüzebiliyor."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Salın yüzebilmesi, Thurow'a göre, her şeyden önce bireysel tercihleri veri olarak kabul eden rasyonalite varsayımının denize atılmasına, tercihlerin oluşumunun ve zaman içinde nasıl değiştiklerinin incelenmesine bağlı. Giderek, bireysel tercihler kavramının yerine, tercihlerin sosyal ilişkiler bütünü içinde ortaya çıktıkları ve tercihler doğrultusundaki davranışların sonuçlarını gene sosyal ilişkiler bütününün tayin ettiği gerçeğinin kabul edilmesi, disiplinin canını kurtarabilmesinin önkoşullarından' biri.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aynı noktadan hareketle, A. O. Hirschman, iktisadın artık çok fazla basitleştiğini ve bir "karmaşıklaştırma" operasyonuna girişilmesinin vakti geldiğini öne sürüyor. Bu bağlamda, alternatif bir kuram geliştirmeye doğru atılmış bir adım olarak, insanın "iki temel niteliğini" ve "insanlık durumunu belirleyen iki gerilimi" dikkate alıyor. Sözkonu-su niteliklerden biri, insanın hemcinsleriyle iletişim kurma niteliği. Standart iktisat kuramı, bu niteliği gözardı ederek, insanları yalnızca "durumu kolaçan eden"; alternatifleri gö-zönüne alarak hesaplar yapan, sonra da, kendi kendilerine, belirli biçimlerde davranmaya karar veren yaratıklar olarak ele alıyor. Bu biçimde alınan bir karar da, almak veya bırakmak, satmak veya satmamak, çalışmak veya çalışmamak türünden bir karar oluyor. Hirschman, bu tür kararlar sonucu ortaya çıkan davranışlara, "çıkış" (exit) adını veriyor. Bunların karşısına da, "ses" (voice) adını verdiği davranışları koyuyor. "Ses", insanların aralarında konuşup, birbirlerini etkilemeye ve ikna etmeye çalışmaları sonucunda girişilen davranışları belirliyor. Hirschman'ın üzerinde durduğu gibi, insanın hesap yapmak kadar önemli bir özelliği olan iletişim yeteneğinin ortaya çıkardığı bu ikinci tür davranışlar, ekonomik faaliyetin belirlenmesinde zaman zaman çok önemli olabiliyorlar. Dolayısıyla iktisat kuramının dışında bırakılmaları önemli bir eksiklik.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hirschman'ın üzerinde durduğu ikinci nitelik, insanın geri çekilip kendine bakma, kendi üzerinde düşünme yeteneği. Özellikle ekonomideki değişmeleri ele alan incelemeler için önemli olduğunu düşündüğü bu niteliği Hirschman şöyle açıklıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Erkekler ve kadınlar, davranışlarıyla ortaya koydukları isteklerin, iradenin ve tercihlerin gerisine çekilip, kendi kendilerine bu istekleri isteyip istemediklerini, bu tercihleri tercih edip etmediklerini sorma ve bunun sonucunda tercihlerinin farklı ‘metatercihler' (metapreferences) oluşturma yeteneğine sahiptirler."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Metatercih kavramı, bu anlamda, Jevons'tan beri iktisatçıların bol bol kullandıkları "zevkler ve renkler münakaşa edilmez" düsturuna bütünüyle ters düşen bir kavram. Çünkü iktisatta veri olarak alınan ve tartışılmadan kabul edilen, tutarlı bir tercih sıralamasına sahip bireyin yerine, tercihleri üzerine düşünen, tercihlerini değerlendiren ve değiştiren bireyi ele alıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hirschman'ın iktisadı karmaşıklaştırırken üzerinde durduğu gerilimlere gelince, bunlardan biri, amaca yönelik faaliyetlerle, amaca yönelik olmayan faaliyetler arasındaki ayrımdan kaynaklanıyor. Hirschman, standart iktisat kuramının çalışmayı istenmeyen bir şey, bir amaca ulaşmak için kullanılan bir araç olarak ele almasına karşılık, yapılan işin kendisinin amacın bir parçasını oluşturduğu durumlara dikkat çekiyor, Bilim adamının veya sanatçının uğraşında, amacın çoğu zaman uğraşın kendisi olduğunu yazan Hirschman, bu tür uğraşlarda, sonucun da, çoğu zaman, hem niteliği hem de ulaşılma süreci açısından önemli bir belirsizlik içerdiğinin üzerinde duruyor. Burada belirsizliğin kabul edilmesinin nedeni, yalnız elde edilecek başarıya verilen önem değil, aynı zamanda çalışma sürecinin niteliği olarak ortaya çıkıyor. Dolayısıyla Hirschman, bu sürece "emek" terimiyle değil, "iş" terimiyle yaklaşmak gerektiğini düşünüyor, İş, çaba göstermekle başarıya ulaşmanın birlikte bir amaç oluşturdukları, yani amaçla aracın normal bir maksimizasyon probleminin çözümü için gereken biçimde birbirlerinden ayrılamayacakları bir süreç. Fabrika işçisiyle, önemli bir buluş peşinde koşan bilim adamının uğraşları arasındaki farklılık, emek ve iş terimlerinin içerikleri arasındaki farklılığı açıkça ortaya koyuyor. Ama, Hirschman'ın belirttiği gibi, insan uğraşlarının çoğunda ayrım bu kadar açıkça görülemiyor. Bu yüzden de, amaca yönelik faaliyetleri belirleyen emek terimi, çaba göstermekle elde etmek arasındaki belirli bir gerilim ve denge içinde yürütülen insan faaliyetlerini açıklamakta yeterli olmuyor. Oysa standart iktisat kuramı içinde anlamlı olan tek terim, emek terimi. Emek terimiyle yaklaşılamayan uğraşlar ise, ancak yalnızca bir amaç olarak, fayda kuramı çerçevesinde çle alınabiliyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hirschman'ın sözünü ettiği ikinci gerilim, kişisel çıkar amacıyla başkalarının iyiliğini isteme eğilimi arasındaki gerilim. Homo oeconomicus kavramının gelişmesinde, bu kavram çerçevesinde insana atfedilen davranışların, kimsenin özellikle iyi ve ahlaklı davranmasına gerek kalmadan herkesin yararına işleyen "iyi" bir düzenin kavramsallaştırılmasına yönelik çabaların önemli bir rol oynadığını gördük. Homo oeconomicus karikatürüne karşı çıkan bazı düşünürler ise, kişisel çıkar peşinde koşma eğiliminin insanın doğal bir özelliği olmadığını, bu eğilimin ekonomik faaliyetin temel düzenleyicisi olarak sürekli vurgulanmasının, başkalarının iyiliğini isteme ve ona göre davranma eğiliminin dumura uğramasına yolaçabileceğini öne sürüyorlar. Bu düşünürlere göre, diğerkamlık, kullandıkça gelişen, kendi kendini besleyen bir yetenektir. Buna gerek duyulmayacak bir biçimde kurulmuş bir düzen, zamanla, bu eğilimin gerçekten ortadan kalktığı bir düzene dönüşecektir. sı Hirsch-man ise, her iki yaklaşımın da zıt uçlarda kalarak insan davranışlarının gerçekçi bir biçimde ele alınabilmesine bir engel oluşturduklarını göstermeye çalışıyor. Hirschman'a göre, insanlar ne bütünüyle bencil, ne de bütünüyle diğerkamdırlar. Bu eğilimlerden ne biri ne de öteki, iktisat kuramının temel davranışsal varsayımı olarak gerçekçi bir nitelik taşımaz. Dolayısıyla, iktisat kuramı, insan davranışlarını bu iki eğilim arasındaki gerilimin üzerinde durarak açıklamak, ekonomik faaliyetlerin yönlendiricisi olarak bu gerilimi ele almak durumundadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hirschman'ın iktisadı karmaşıklaştırma çabası içinde, rasyonalite kavramının operasyonel bir kavram olmaktan çıktığı kolayca görülebilir. Sözkonusu karmaşıklaştırma çabası içinde, sorgulanan yalnızca insanların bencil olup olmadıkları, çalışmayı sevip sevmedikleri değil. Hirschman, insanların, birbirleriyle iletişim içinde tercihlerini gözden geçirip değiştirdiklerini, aynı zamanda da bu durmadan değişen tercihler bütününün, kendi içinde zıt eğilimler, çelişkiler taşıdığını öne sürüyor. Bu da, doğal olarak, bir tercih sıralamasını başka bir tercih sıralamasıyla, bir doğal eğilimi başka bir doğal eğilimle değiştirerek açıklayabileceğimiz bir durum oluşturmuyor. Yani, Hirschman'ın yaklaşımı, bir anlamda, davranışların ve davranışların sonuçlarının, çoğu durumda, rasyonalite kavramıyla açıklanamayacaklarını, bu durumlarda açıklama yapabilmek için farklı nedensellik unsurlarının dikkate alınması gerektiğini ortaya koyuyor. Bu fikir de, J. Elster'in, son yıllarda rasyonalite kavramı üzerine yapılmış çalışmalardan en önemlilerinden biri olan Ekşi Üzümler (Sour Grapes) adlı çalışmasının temasını oluşturuyor. Kitabın bu ilginç adının nereden geldiğine ileride değineceğiz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Elster iktisatçı değil. Ama çalışması rasyonalite kavramını özellikle iktisatta kullanıldığı biçimiyle ele alıp eleştiriyor, Çalışmanın iktisadın temellerinin yoğun bir biçimde sorgulandığı bir dönemde yapılmış ve iktisatçılar arasında ilgiyle karşılanmış olması da herhalde bir rastlantı değil. Çalışmadan çıkan üç sonuç, iktisatçılar açısından özellikle ilginç. Bu sonuçlardan biri, iktisatçıların son derece "zayıf" ve bir analiz yöntemi oluşturmak açısından yararlılığı son derece sınırlı bir rasyonalite kavramı kullandıkları. İkincisi, tercihlerin oluşumunu da kapsamına alan bir rasyonalite kavramının nedensellikle ilgili açıklamalardan bağımsız olamayacağı. Üçüncü sonuç ise, davranışla bu davranış sonucu ulaşılmak istenen hedef arasında belirli bir ilişki kurmanın imkânsız oldüğu durumların önemiyle ilgili.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Elster, "zayıf rasyonalite" kavramının, iktisatta olduğu gibi, isteklerle isteğe ulaşma yolları arasındaki ilişkiyle sınırlı olduğunu belirtiyor ve bireyin bu anlamda rasyonel kabul edilmesi için yalnızca isteklerini tutarlı bir biçimde tanımlaması ve bu isteklere ulaşmak için seçtiği yolun en iyi yol olduğuna inanması gerekiyor. Burada, iktisatçıların daha önce birçok defalar değinmiş oldukları gibi, amacın ve araçların niteliği konusundaki belirsizliklerle birlikte, zayıf rasyonalite kavramının işlerliğini kaybedeceğinden de söze-diyor. Bu bağlamda maksimizasyonla Simon'ın üzerinde durduğu yetinmecilik arasındaki farklılığı da ele alıyor. Ama asıl göstermeye çalıştığı, zayıf rasyonalite kavramının sınırları.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Zayıf rasyonalite, önce, bireyin amacına ulaşmak için en iyi yöntem olduğunu düşünerek seçtiği yöntemin gerçekten rasyonel bir yöntem olup olmadığı sorusunu dışlıyor. Yani, eğer birisini öldürmek istiyorsak ve bunun en iyi yolunun büyücülük olduğuna inanıyorsak, düşmanımıza benzeyen bir bebek yapıp, bu bebeğe iğneler batırmaya başlayabiliriz. Bu da, zayıf rasyonalite kavramına göre, bütünüyle rasyonel bir davranıştır. Oysa insan davranışlarını değerlendirip geleceğe yönelik tahminler yapabilmek için, amaca ulaşmak için seçilen yolun ne kadar rasyonel olduğunu bilmemiz gerekir. Aksi halde, suni gübre kullanımındaki bir artışa bakarak mahsulün iyi olacağına dair yaptığımız bir tahminle, köylüler yağmur duasına çıktığı için mahsulün iyi olacağı yolundaki bir tahminin aynı ağırlığı taşımaları gerekirdi!</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci olarak, zayıf rasyonalite kavramı, amaçla araç arasındaki ilişkinin tam olarak anlaşılmasına imkân vermiyor. Elster'ın çalıştığı gibi, bir davranışı bireyin amaçlarından birine göre yorumlayıp rasyonel bir davranış olduğu sonucuna varabiliriz. Ama bu davranış bütünüyle farklı bir nedenden kaynaklanıyor olabilir. Bunu rasyonalite kavramı aracılığıyla öğrenmemiz imkânsızdır. İnsanların neyi neden yaptıklarını anlamak için ampirik yöntemlerle nedensellik ilişkilerinin incelenmesine girişmek gerekir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Zayıf rasyonalite kavramının sınırları, ayrıca, rastlantılarla ilgili olarak ortaya çıkar. Belirli amaçlara bağlı olarak açıklanabilecek bir davranış, gene o amaçlara bağlı olarak, ama daha karmaşık bir nedensellik süreci içinde ortaya çıkmıştır. Elster'ın bununla ilgili olarak verdiği örneklerden biri şu: Bir adamı öldürmek üzere ateş edilmiştir. Kurşun hedefini şaşmış, ama bir yabandomuzu sürüsünü ürkütüp harekete geçirmiştir. Yabandomuzları öldürülmek istenen adama saldırmış ve ölümüne sebep olmuşlardır. iktisattan benzer bir örnek bulmak çok kolay. Arz yönlü iktisadın etkisinde kalan hükümet yetkilileri, insanların ellerine geçen gelirleri artırarak onları daha çök çalışmaya veya yatırım yapmaya teşvik etmek amacıyla vergileri düşürürler. Böyle-ce milli gelirde bir artışı gerçekleştirebileceklerini düşünmektedirler. Vergilerin indirilmesi de, gerçekten bir ' milli gelir artışına yolaçar. Ama artış, emek arzının veya yatırımların yükselmesine değil, Keynesgil bir süreç yoluyla, vergi düşüşlerinden kaynaklanan, bir efektif talep yükselmesine bağlı olabilir. Sürecin ne olduğunu bilmek iktisatçı açısından çok önemlidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Zayıf rasyonalite kavramının sınırlarıyla ilgili şu üç gözlem, Elster'ı tercihlerin oluşumunu ve amaca ulaşmak için seçilen yolun niteliğini dikkate alan daha geniş bir rasyonalite kavramına götürüyor. Elster, tercihlerin oluşumunu incelerken, "özerk" isteklerle özerk olmayan istekler arasındaki, son derece zengin sonuçlar verebilecek bir ayrımdan yararlanıyor. Yazara göre, isteklerin ortaya çıkışında özerklik kavramının yeri, inançların oluşumunda düşünülüp taşınılarak varılan yargıların yerine tekabül ediyor. Bu paralellik, bazı insanların yargılarına, dolayısıyla bu yargıları temel alan inançlarına duyduğumuz saygı ve güven türünden bir saygı ve güvenin, istekler için de sözkonusu olabileceği sonucunu veriyor. Dışarıdan empoze edilmiş, çaresizlikten kaynaklanan veya yalnızca alışkanlıkları yansıtan inançlarla, ayrıntılı bir vicdan muhasebesi ve kendini yoklama sürecinin süzgecinden geçmiş inançları bir tutmadığımız gibi, bireyin kendi özelliklerini yansıtan ve iradi bir nitelik taşıyan isteklerle diğerlerini bir tutmamamız gerektiği fikri, Elster'ın çalışmasında önemli bir yer tutuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kitaba adını veren de bu fikir. "Ekşi Üzümler", La Fonta-ine'in ünlü "Tilkiyle Üzümler" masalına atıfla seçilmiş bir , ad. Bu masalda, karnı çok aç bir tilki, asma ağacındaki üzümlere imrenerek bakıp uzun süre salkımlara yetişmeye çalıştıktan sonra, yetişemeyeceğini anlar ve "zaten olmamışlardı, eminim çok ekşiydiler" der. Yani, burada sözkonusu olan, "kedi, erişemediği ciğere pis dermiş" deyişiyle karşıladığımız durum. Elster, insanın (veya hayvanın) yalnızca elde edebileceği şeyleri isteme, elde edemeyeceklerini tercihlerinin dışında bırakma eğilimine, "uyuma yönelik tercih oluşumu" adını veriyor. Uyuma yönelik olarak oluşan tercihler, özerk olmayan tercihlerin bir türü. Diğer özerk olmayan tercih türleri arasında, örneğin, bazı şeylerin başkaları tarafından istendikleri için istenmelerini, bir mal ve hizmete başkaları ona sahip oldukları için duyulan isteği sayabiliriz. İktisatçıların, bireyin kendi tüketiminden elde ettiği faydanın, başka bireylerin tüketiminden etkilenmesi durumunda ortaya çıkan kuramsal sorunlarla ilgili olarak, bu konuyla ilgilendiklerini biliyoruz. Elster'ın katkısıyla, konu hem daha genel bir görünüm kazanıyor ve iktisadın temel kavramlarından biri olan özgür seçim kavramının değişik bir açıdan ele alınmasını gerektirecek biçimde genişliyor. İktisat içinde özgür seçim yalnızca veri olarak alınan isteklere ulaşmak için seçilen yollarla ilgili olarak ortaya çıkarken, Elster'ın yaklaşımında, isteklerin oluşumunda özgür seçimin yeriyle ilgili sorular sormak durumunda kalıyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Konunun iktisat kuramıyla iktisat politikaları arasındaki ilişki açısından, özellikle müdahaleciliğin meşruiyetiyle ilgili sorular bağlamında, büyük önem taşıdığı açık. Elster'ın çalışmasından kaynaklanan üçüncü sonuç, gene bu bağlamda önemli. Elster bu sonucu, "yan etki olarak ortaya çıkın durumlar" kavramıyla açıklıyor. Yazara göre, belirli isteklere ulaşılmış olmasıyla tanımlanabilecek pek çok durum, aslında sözkonusu isteklere ulaşmak için değil, başka amaçlarla girişilmiş çabaların sonucu olarak ortaya çıkmıştır. Örneğin, kapitalizm öncesi uygarlıkların tarih boyunca inşa ettikleri görkemli tapınaklar, çoğu zaman halkın gözlerini kamaştırmış, yöneticilerin gücüne ve düzenin sarsll-mazlığına inanmalarını ve güvenmelerini sağlamıştır. Ama tapınaklar, bunu sağlamak üzere değil, halkın tepkisiyle çoğu zaman hiç ilgisi olmayan nedenlerle inşa edilmişlerdir. Yani çabanın hedefiyle vardığı sonuç ayrı şeylerdir. Elster bu tartışmada, pek çok durumda, ortaya çıkan sonuca bilinçli olarak bu sonuca ulaşmayı hedef alan çabalar yardımıyla ulaşılamayacağını göstermeye çalışıyor. Başka bir deyişle, önemli sonuçların, genellikle, yan etkiler olarak ortaya çıktıklarını savunuyor. "Uyumak isteyen insan, bilinçli olarak uyumaya çaba gösterirse uykusu büsbütün kaçar", "Sevilen insanlar özellikle kendilerini sevdirmek için çaba gösteren insanlar değillerdir", "Başarı çoğu zaman başarı amacına değil, başarıya yolaçan uğraşa önem verenler tarafından elde edilir", vb...</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Örnekleri çoğaltabilir ve buradan iktisat politikasıyla ilgili bazı çıkarsamalarda bulunabiliriz. Ayrıca, eğer bu noktada Avusturya okulunun katkılarıyla ilgili tartışmayı hatırlayacak olursak, bu okulun, ekonomik faaliyetli "amaca yönelik davranışların önceden planlanmamış sonuçlarından oluşan bir süreç" olarak ele alan yaklaşımıyla, Elster'ın "yani etki olarak ortaya çıkan sonuçlar" kavramı arasında ilginç bir paralellik olduğunu görebiliriz. Aslında, Elster'ın çalışmasından kaynaklanan sonuçların büyük bir kısmı, Avusturya okulu mensuplarının üzerinde durdukları konularla birleşebilecek nitelikte. Nitekim son yıllarda, rasyona-lite kavramının sorgulanış ve iktisadın yeni bir temele oturtulması çabaları bağlamında, bu konularla birlikte Avusturya yaklaşımının da yeniden gündeme geldiğini görüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bununla birlikte de, Menger'den başlayarak, Avusturya okulundan çeşitli iktisatçıların yöntemle ilgili görüşleri yeniden değerlendiriliyor. Son zamanlarda okulun üçüncü kuşak mensuplarının, Mises ve Hayek'le hesaplaşarak, Menger'in ortaya atıp da geliştiremediği bazı fikirlerin üzerinde durmaya başladıklarını gözlemleyebiliyoruz. Belirsizlik ortamında karar sürecinin ve bu sürecin sonuçlarının niteliğiyle ilgili çalışmaların önemi, Avusturya okulu içinde vurgulanan, ama geliştirilmeyen fikirlerin en önemlilerinden biri. L. A. Boland, bu fikrin peşinden gidilmemesini, Hayek ve Mises'in çalışmalarını belirleyen iki varsayımla açıklıyor. Bu varsayımlardan biri, farklı bilgi türleri ve bunların niteliğiyle, diğeri ise piyasaların kendiliğinden dengeye gelme eğilimleriyle ilgili.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Daha önce tartıştığımız gibi, Hayek'in çalışmalarında piyasa, fiyat mekanizması yardımıyla bütün bireylerin sahip oldukları bilgiyi biraraya getirir. Dengeye, bu bölük pörçük bilgi parçalarının piyasada biraraya gelmesiyle ulaşılır. Burada bireylerin sahip oldukları bilgi, geçmiş deneyimlere olduğu kadar önsezilere de dayanan pratik bir bilgidir. Bu bilgi . yanlış olabilir ve yanlış beklentilere yolaçabilir. Ama bu yanlış beklentilerden ötürü bireysel davranışların hedeflenen sonuca yolaçmaması, piyasanın dengeye gelmesini engellemez. Piyasa dengesi, bireylerin yanılgılarından bağımsız olarak, "amaca yönelik davranışların amaçlanmamış sonuçlarından oluşan" bir dengedir. Boland'ın yazdığı gibi, "Bir bireyin yanlış bilgiye sahip olduğu her durumda, yanlış bilgiler temelindeki davranışların piyasada oluşturdukları ampirik veriler, piyasayla ilgili gerçekliğin ortaya çıkmasına yolaçarlar."6' Bir anlamda, yanlış bilgiler piyasasının süzgecinden geçerek, doğru sonuçlara ulaşırlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in 1945'te yayınlanan "Toplumda Bilginin Kullanım Biçimleri" adlı makalesinde, yukarıda açıklanan bu sürecin (bilgi edinilmesi - bu bilgi temelinde beklenti oluşturması - beklentiler sonucu belirli davranışlara girişilmesi -bu davranışlar sonucu piyasa dengesinin ortaya çıkması sürecinin), bilimsel bilgi kanalıyla açıklanamayacağını savunduğunu biliyoruz. Bunun sonucunda da, Avusturya araştırma programını belirleyen görüş, pratik bilginin, bilimsel bilgi biçiminde, tek elde toplanarak piyasanın işleyişini açıklamakta ve yönlendirmekte kullanılamayacağı görüşü ortaya çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu noktada, Boland'ın bu görüşün temelini oluşturduğunu söylediği iki varsayımın ne ölçüde geçerli oldukları tartışılabilir. Bununla ilgili olarak Boland, büyük ölçüde 1930'larda Popper'in yöntemsel düalizme karşı öne sürdüğü görüşleri izleyerek ve bunları bilim felsefesi içinde daha sonra ortaya çıkan yaklaşımların sonuçlarıyla destekleyerek, Hayek'in pratik bilgiyle bilimsel bilgi arasında aşılmaz bir uçurumun varolduğu yolundaki inancını sorguluyor. Hayek'in bilimsel bilgiden sözederken, pozitivist bilim anlayışından yola çıktığını görüyoruz. Yani, Hayek bilimsel bilgiyi mutlaka tümevarım yoluyla elde edilmiş, evrensel geçerliliği olan yasaların ortaya konulmasında kullanılan bilgi olarak ele alıyor. Boland bilimsel bilginin bu dar tanımına karşı çıkarken, farklı bilimsel bilgi edinme yollarının olabileceğini, giderek ekonomik kararlar alan bireylerin bilgi edinme yollarıyla bu farklı bilimsel bilgi edinme yolları arasında benzerlikler olabileceğini öne sürüyor. Yani, ekonomik bireyin bilgisiyle iktisatçının bilgisi arasındaki nitelik farkının, Hayek ve Mises'in vurguladıkları kadar önemli olmadığını savunuyor. Boland'a göre, bu iki değişik bilgi edinme süreci de yöntem çalışmalarının kapsamına girebilecek bir süreç. Dolayısıyla, her zaman "kuram üstü" bir alan olarak görülen yöntem çalışmalarının, ekonomik bireylerin bilgi edinme yollarını inceleme konusu olarak ele alınarak, iktisat kuramının bir parçası haline getirilebilecekleri görüşü ortaya çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Boland'a göre, bu yalnız mümkün bir gelişme değil, aynı zamanda gerekli de. Gerekliliği, Hayek'in ikinci varsayımıyla, piyasanın, bireysel kararlar arasında uzlaşma sağlamaya yönelik bir mekanizma (Walras'ın tellalı gibi) olmaksızın, bireysel kararların yanlış bilgi temelinde alındığı durumlarda dahi, dengeye ulaşabileceği yolundaki varsayımın temel-sizliğine bağlı. Piyasanın Walrasgil anlamda dengeli olmadığı durumlarda, otomatik dengeden sözedilemeyeceği gibi, pratik bilginin piyasa mekanizmasının işlerliğini tek başına sağlayabilme niteliğinden de sözedilemez. Burada bir koordinatöre ihtiyaç duyulabilir, bu koordinatörün elindeki bilimsel bilginin de, mutlaka pozitivist bir bilgi anlayışını yansıtması gerekmez.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in de, Mises'in de, sosyalist planlamaya ve müdahaleciliğe karşı yoğun tartışmalara girmiş olduklarını biliyoruz. Yöntem konusundaki görüşlerinin, özellikle doğa bilimlerinin tek yöntemi olarak gördükleri pozitivizmin iktisada uygulanamayacağını öne süren görüşlerinin temelinde, müdahalecilik ve planlamanın özgür toplumu kökünden sarsacağına olan inançlarını buluyoruz. Bu inanç doğrultusunda yüklendikleri siyasal misyon, yöntem konusundaki görüşlerini belirliyor. Avusturya okulunun neoklasik programdan farklı bir araştırma programı olarak taşıdığı potansiyeli gerçekleştirememiş olmasının nedenlerinden biri, belki de en önemlisi, bu. Bugün ise, yeni Avusturya okulunun, kendini bu siyasal misyonun yükünden kurtararak, çok verimli çalışmalara yolaçabilecek bir yöntem çizgisi oluşturmaya başladığını görüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu çizgi üzerinde, her şeyden önce, yöntemsel bireycilik yeniden yorumlanıyor. Bu çalışma boyunca, iktisatçıların bireyci bir yöntem kullandıklarını öne sürerek insanı bütünüyle dışlayan kuramlar geliştirdiklerine, disiplinlerini özgür seçim olgusu temelinde tanımlayarak bir bilgisayar gibi sonsuz maksimizasyon problemleri çözmekten başka hiçbir özgürlüğe sahip olmayan bireyleri konu aldıklarına dikkat çektik. Hangi amaçlarla ve nasıl davranacakları rasyonalite varsayımı temelinde tam olarak tahmin edilebilen "ekonomik bireylerin" bir anlamda insan özellikleri taşıyamayacak kadar basit, aynı varsayımın bireysel kararların gerçekle ilgili tam bilgisi temelinde alındığını öne sürmesi açısından da insanüstü yaratıklar görünümünde olduklarına değindik. Avusturya okulunun, insan davranışlarını insanın doğal özelliklerinden yola çıkarak açıklayan psikolojik bireyciliğin sınırlarını kabul etmesi ve belirsizlik olgusuna programının merkezinde yer vermesi, bireysel kararlardan yola çıkan yöntemsel bireyciliğe daha anlamlı bir içerik kazandırabilirdi. Ama yukarıda yeniden değindiğimiz gibi, belirsizlik olgusunun, bireysel karar sürecinin sonuçlarını tahmin etmeye ve kontrol etmeye imkan vermeyecek bir biçimde ele almışı, buna ciddi bir engel oluşturdu. Son yıllarda Avusturya okulu yaklaşımının yeniden gündeme gelişi bağlamında bu konuların üzerinde durulmaya başlandığını görüyoruz. Hutchison'm belirttiği gibi, nasıl davranacağı tam olarak tahmin edilebilen ve geleceği her zaman doğru tahmin edebilen insanın insana benzemediği gerçeği kadar, davranışları kesinlikle tahmin edilemeyen ve tahminlerinde yönlendirilmesi mümkün olmayan insanın da o derece insan özellikleri taşımaktan uzak olduğu fikrinin üzerinde durulmaya başlanıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İnsanı insan olarak ele almak" gerekliliğinin kabul edildiği şu günlerde, bu doğrultuda atılan adımlardan biri, Avusturya okulunun Weber'den kaynaklanan bazı özelliklerinden yola çıkıyor. Burada verstehen (kendinden bilmek), yorumbilgisel (hermeneutic) bir yöntem olarak gündeme geliyor ve yeni bir yaklaşım içinde ele almıyor. Avusturya okulunun üçüncü kuşağından Lachmann'm bu konuda şöyle yazdığını görüyoruz:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"... yorumbilgi, ilmin, alimlerin metinlerin yorumlanmasıyla uğraştıkları her durumda kullandıkları, geleneksel yöntemden başka bir şey değildir. Metnin bir bölümünün anlamı hakkında herhangi bir kuşku duyulduğunda, yazarın bu bölümde ‘ne demek istediğini' anlamaya çalışırız... İlmin bu klasik yöntemini, yazı dışındaki diğer insan eylemlerini de kapsayacak biçimde genişletmenin mümkün olduğu açıktır... Bu, insan zihninin kendini ortaya koyma biçimlerini anlaşılır kılmanın 'doğal' yöntemidir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lachmann'ın Weber'in mirasıyla ilgili çalışmasından yola çıkan R. M. Ebeling, Avusturya okulunun Weber'den aldığı yöntemin, yorumbilgisinden (hermeneutic) başka bir şey olmadığını tartışıyor®4 Toplum, insanın düşüncesiyle kurduğu bir düzen olarak görüldüğü ölçüde, toplumun anlaşılması da, insan zihninin ürünlerinin anlaşılmasından geçiyor. Yani, aynı kendisiyle aramızdaki tarihsel ve coğrafi uzaklıktan ötürü yazarının tam olarak neden yazdığını bilemediğimiz bir metni, kendi zihinsel kategorilerimiz yardımıyla yorumlamak durumunda olduğumuz gibi, gerçek amaçlarını hiçbir zaman tam olarak bilemeyeceğimiz insanların davranışlarını da yorumlamak durumundayız.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ebeling, kuramdan bağımsız bir gerçeklik olamayacağı, yani yalnız topluma değil, doğal olgulara yaklaşımda da, katıksız bir nesnellikten sözedilemeyeceği fikrinin yerleşmesiyle, yorumbilgisinin yalnız sosyal bilimler için değil, doğa bilimleri için de geçerli bir yöntem olarak ortaya çıktığını yazıyor. Avusturya okulunun yöntem tartışmalarında önemli bir yer tutan yöntemsel düalizm ve yöntemsel monizm karşıtlığının da, bu bağlamda anlamını kaybettiğini savunuyor. Eğer bütün bilimlerin işlevi yorumlamaksa, bu işlevin oluşturduğu geniş yöntem şemsiyesi altında, bütün bilimlerin benzer araçları kullanarak çalışmaları doğaldır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yorumbilgisinin bütün bilimlerde kullanılabileceği görüşü, Avusturya okulunun, doğa bilimleri için geçerli yöntem olarak ele aldığı, ama sosyal bilimlerde kullanılamayacağını öne sürdüğü ampirizmin de başka bir açıdan değerlendirilmesine fırsat veriyor. Kuramdan bağımsız gözlem olamayacağına göre, nesnel gözlemlere ve ampirik verilere dayanan bir bilgi türüyle, "kendinden bilmeye" ve "zihinsel kategoriler yardımıyla yorumlamaya" dayanan bir bilgi türü arasındaki ayrım' açıklığını kaybetmektedir. İnsanların karar süreçlerini belirleyen isteklerin ve beklentilerin oluşumunun, karar süreciyle davranışların sonuçları arasındaki ilişkinin anlaşılması, doğal olarak, insanlara bakılmasını gerektirir. Burada nesnel gözlem dışlanamaz. Ama bu nesnel gözlemle insan davranışları üzerine edindiğimiz bilgi arasında, yorumlama süreci yeralır. Yani, nesnel gözlemle zihinsel işlemler, birarada, içiçe girmiş bir biçimde, bilginin temelini oluşturmuşlardır. Bu çerçeve içinde, ampirik araştırma, ampirizme yolaçmadan ve ikinci kuşak Avusturya okulunun eleştirilerine hedef olmadan yürütülebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ampirik araştırmanın nesnesi, doğal olarak, istekleri ve amaçları, planları ve planlarını gerçekleştirmek için seçtiği yollarla, bireydir. Toplumsal süreç, bireylerin aldıkları kararlardan oluşur. Ama karar süreci basit bir maksinlizasyon probleminin çözümüne indirgenemez ve rasyonel davranış veri olarak incelenemez. Karar sürecinin incelenmesinde, tek başına karar alan bireyin özellikleri değil, onun diğer bireylerle olan ilişkileri önem kazanır. Bireysel istekler ve amaçlar, planlar ve planları gerçekleştirme yolları, toplumsal ilişkiler bütünü içinde ortaya çıkar. Yorumbilgisel yöntem, bireyi bu ilişkiler bütünü içinde ele alır ve bireysel davranışların sonuçlarını bu ilişkiler bütünü içinde açıklar. Yöntemsel bireycilik, yani "kararların yalnızca bireylere" ait olduğu fikri terkedilmemiştir. Ama bu, bireycilikle holizm arasında açık seçik görülen bir karşıtlığa yolaçmaz. Bu karşıtlık, yorumbilgisel yaklaşım çerçevesinde anlamını büyük ölçüde kaybetmiştir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu noktadan hareketle, Avusturya okulunun bireyciliğinin yeniden gözden geçirildiğini görüyoruz. Örneğin, M. Perlman, bu konuda şöyle yazıyor: "... Avusturya okulunun iktisada bıraktığı mirasın temel yönü olan bireycilik doktrininin, daha karmaşık bir tarihi var. Alışılmış biçimiyle bu doktrin, bireylerin özgür seçimlerine ve davranışlarına destek veren bir sosyal kuramı belirler. Ama bireylerin, sosyal etkiler altındaki bir dizi değer arasından kendi seçimlerini yapmak isteyecekleri görüşü savunulabilse dahi, sözkonusu doktrin, bütün değerlerin bireylerden kaynaklandığını savunmaz. Önemli olan nokta budur."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Perlman'a göre, Avusturya okulu çerçevesinde, insan davranışları, bir amaca yönelik ve belirli kuralları izleyen davranışlar olarak tanımlanırlar. Kurallar, karmaşık bir dünyada insan davranışlarının içinde yeraldığı sınırları belirlerler. Davranışları insan davranışı yapan bu sınırlardır. Ve bu sınırların toplumdaki somut ortaya çıkış biçimleri, toplumsal kurumlardır. Bu, Hayek'in de üzerinde durmuş olduğu bir fikirdir. O. Driscoll ve Rizzo gibi Avusturya okulu mensupları, Hayek'i izleyerek bu fikri geliştirmişlerdir. Bu iktisatçılara göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Kurallar, göreli olarak sınırsız denilebilecek bir dünyada, davranışlara güvenli sınırlar çizerler. Kurumlar, kurallı davranışların sosyal olarak kristalize olmuş biçimleridir. Ya da, başka bir deyişle, benzer bir kuralı izleyen birçok bireyin birlikte oluşturdukları modellerdir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani, davranışların izlediği kurallar, kurumlarda "mündemiçtir" ve kurallı davranışın açıklanması bu kurumlar çerçevesinde yeralmak durumundadır. Avusturya okulunun insan davranışlarına yaklaşımının bu yorumu, Perlman'ı çok ilginç bir noktaya getiriyor. Bu noktada yazarın, iktisadi düşünce tarihi içinde çoğu zaman bağdaşmalarına imkân olmayan zıt kutuplar oluşturdukları öne sürülen Avusturya okuluyla enstitüsyonalist okul arasında bazı önemli benzerlikler bulduğunu görüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Perlman'ın öne sürdüğü gibi, kurumların davranışlari yönlendiren kuralların kristalize olmuş biçimleri olarak tanımlanması, gerçekten de, enstitüsyonalist okula ters düşen bir şey değil. Örneğin, Veblen'in kurum tanımı şöyle: "Bir kurum, birbirini izleyen nesillerden bireylerin, mükemmel olmayan bir biçimde, dolayısıyla dramatik değişiklikler geçirebilecek tarzda, alışkanlıklar yoluyla içselleştirip yeniden ürettikleri bir normlar ve idealler bütünüdür. " Yani ku-rumları oluşturan, insanların içselleştirdikleri davranış kurallarıdır. Bireylerden bağımsız olarak onların davranışlarını belirleyen nesneler değillerdir. Enstitüsyonalist iktisatçı Dugger'ın yazdığı gibi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Birey olarak kendi çıkarları peşinde koşan bireyin, modern yaşam biçimindeki yeri çok kısıtlıdır. Bu bireyin bir "neden" olarak önem taşımadığı anlamına gelmez. Bireylerin potansiyellerini kurumlar içinde gerçekleştirdikleri (veya gerçekleştiremedikleri) anlamına gelir, çünkü bireysel eylemin etkili olacağı ortam, bireylerin ortak eylemlerince hazırlanmıştır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu, bireylerden bağımsız bir karar mekanizması veya kendi içinde toplumsal sonuçları belirleyen bir etken olarak toplumun, analiz birimi olduğu demek değildir. Karar birimi, bireydir. Ama kararları ve kararların sonuçlarını tayin eden, insanların birbirleriyle iletişim içinde aldıkları geçmiş kararların oluşturduğu kurumlardır. Burada bireycilikle holizm arasındaki karşıtlığın yerini, insan ilişkileri ve bu ilişkilerden oluşan kurumsal ortam almıştır. Bu noktada, üçüncü bölümde sunulan tartışmaları, özellikle Knight'ın, bireysel davranışların anlamlarını bireyin içinde bulunduğu insan ilişkileri bütününden aldığı görüşünü vurgulayışım hatırlayabiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Perlman gibi yazarlar, bir yandan kurumsal analizin Avusturya okulu içindeki yerine işaret edip, bir yandan da enstitüsyonalist okulun yorumbilgisel yaklaşıma yabancı olmadığını gösterirlerken, bazı yazarlar da, iki okul arasında bir yakınlaşmanın gerekli olduğuna, daha doğrusu ensti-tüsyonalizmin kaçınılmazlığına inanıyorlar. Örneğin, Hutchison bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">‘"Alimimutlak' insan ve kesin belirlilik varsayımlarını doyurucu bulmayan, ama aynı zamanda da kendilerini, toptan belirsizlik ve tahmin edilmezliğin oluşturduğu zıt kutba atmaya hazır hissetmeyenler (ki bu, zaten yararlı bir bilgi biçimi olarak iktisadın terkedilmesi demek olurdu), ‘enstitüsyonalist' olmak zorundadırlar." Hutchison'a göre, "aynı Adam Smith gibi"... Yani, Ulusların Zenginliğinin yayınlanmasından iki yüzyıl kadar sonra, iktisadın ne olup ne olmadığını, Smith'in katkısıyla birlikte, yeniden değerlendiriyoruz. Ama bu değerlendirmenin içinde yeraldığı entelektüel ortam, Lflusların Zenginliğinin yazıl» dığı entelektüel ortamdan, en azından bir açıdan, son derece farklı. Smith'i büyük ölçüde etkilemiş olan Newton fiziği ve onun içerdiği bilim anlayışı bugün aşılmış durumda. Önce K. Popper'in, sonra da T. Kuhn'dan P. Feyerabend'e kadar çeşitli bilim felsefecilerinin katkılarıyla, "bilimlerin en bilimseli" olan fiziğin, geleneksel bilimsellik anlayışına ne derece uyduğu kuşkulu bir hal alırken, bilimsellik kaygısının artık gerçeği anlamak çabasının önünde bir engel oluşturmaktan çıkması beklenebilir. Doğal olarak, eğer belirsizlik korkusu iktisatçıları dışlayan sekter bir tavra itmezse.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yeni yaklaşımların, kökenini gene Smith'te bulduğumuz, ahlaki-siyasal nitelikli bir inançla, kendiliğinden düzen fikrine duyulan inançla bağdaşmazlıkları da açık. Bu açıdan, bilim ve zanaat ayrımının güçlüklerinin bilincine varabilen, aynı zamanda da refah iktisadının bilimselliğini ciddiye almayan bu yaklaşımların, yararlı bir bilgi biçimi olarak iktisadın, kendiliğinden düzen fikriyle birlikte yaşayamayacağını açıkça ortaya koydukları söylenebilir. Bu özellikleriyle bu yaklaşımların disiplin içinde ne kadar güçlenebilecekleri de, bir ölçüde, iktisatçıların içinde yaşadıkları ve çalıştıkları siyasal ve ideolojik ortamın özelliklerine bağlı.</p>
</body>
</html>
