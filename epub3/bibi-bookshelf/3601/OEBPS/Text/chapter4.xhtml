<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc2"><a id="RefHeading25271675233997"></a>EKONOMİLER VE TOPLUMLAR</h1>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aristo neden iktisada önemli bir katkıda bulunmadı?</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisadın felsefeden ayrılarak bağımsız bir disiplin haline gelişine kesin bir tarih verilmek istendiğinde, üzerinde en kolay uzlaşmaya varılan tarih herhalde 1776. 1776, Adam Smith'in Ulusların Zenginliği adlı kitabının yayınlandığı tarih. Smith, Glasgow Üniversitesi'nde okumuş ve çalışmalarını büyük ölçüde etkilemiş olan Francis Hutcheson'dan ahlak felsefesi dersleri almıştı. Hutcheson'ın ölümünden sonra Glasgow Üniversitesi'nde bu dersleri Smith vermeye başladı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ulusların Zenginliği'nin yayınlanmasından otuzdört yıl önce, 1742'de, Hutcheson, Ahlak Felsefesi'ne Giriş adlı bir kitap yayınlamıştı. Kitabın üçüncü bölümünün adı "İktisadın ve Siyasetin Hkeleri"ydi. Bölümün iktisatla ilgili yerlerinde Hutcheson, uzun uzun, evlilik ve boşanmadan, çocuklarla ebeveynlerin, hizmetkârlarla efendiierin ilişkilerinden sözediyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hutcheson'ın bugün bize son derece yabancı gelen "iktisat" anlayışından sözeden M. Finley: "Hutcheson ne kafası karışık biriydi ne de deliydi," diyor. "Çağdaşları gibi o da iktisadın kapsamına giren konuların yukarıda sözü edilen konular olduğunu düşünüyordu. iktisat sözünün çağrışımları, onun için de çağdaşları için de, bizim için olduğundan son derece farklıydı."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aslında Hutcheson'ın durumunda, yüzyılları aşan bir süreklilik sözkonusu. Ekonomi sözcüğünün etimolojisi bu sürekliliği çok açık bir biçimde ortaya koyuyor. Sözcük, Yunanca "oikos" (ev) ve "nem" (idare, yönetim) köklerinden geliyor. Yani, "ev .idaresi" karşılığı kullanılıyor. Yalnız buradaki "ev", kan bağlarının birleştirdiği bir aileden çok, bir yetki alanını belirliyor. Belirlediği, yalnızca biyolojik anlamda bir "baba" olarak göremeyeceğimiz, "paterfamili-as"ın, çocukları ve köleleri, 'karısı ve mülkü üzerindeki yetki alanı. Bugün ekonomik ilişkilerden sözedildiğinde aklımıza gelebilecek bazı ilişkiler de bu yetki alanının çerçevesine giriyor, ama kişisel ve sosyal ilişkilerle birlikte ve onlardan ayrılmaksızın.</p>

  <p class="Standard" style="text-align:justify;font-family:'Times New Roman',serif;font-size:117%"><a id="RefHeading25291675233997"></a>S<span style="font-style:normal;font-weight:normal">özkonusu alanın düzenlenmesiyle ilgili bilgiler içeren ilk kitap, Oikonomikos (Economics-lktisat), M.Ö. 4. yüzyılda, Atinalı Ksenophon tarafından yazılmış. Ksenophon, ahlaki konulan, kölelerin eğitimi ve kullanımını, agronomiyle ilgili bazı bilgileri içiçe ele almış. Ksenophon'dan sonra, zaman zaman, ekonomi terimi, kamu yönetimine ve bu bağlamda kamu gelirlerinin kullanımına da uygulanmış. Buralarda da, bizim için "ekonomik" olanla, siyasal, sosyal, vb. gibi adlar verebileceğimiz konular hep içiçe işlenmiş. Yani ekonomik konuların bağımsız olarak ele alınmaları sözkonusu olmamış.</span></p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Buna bağlı olarak ortaya şaşırtıcı denilebilecek bir durum çıkıyor. İngiltere ve Fransa'da 18. yüzyılda ortaya çıkmış bir disiplin olan iktisadın adını Yunancadan aldığını, ama eski Yunan düşüncesinden bundan başka bir şey almadığını görüyoruz. J. A. Schumpeter, İktisadi Analiz Tarihi adlı kitabında Aristo'ya ayırdığı on sayfa içinde bununla ilgili bir rahatsızlık belirtiyor. Schumpeter, Aristo'nun, örneğin Pla-ton'un aksine, "analitik olma kaygısına sahip" bir düşünür olduğunu, ele aldığı konularla bu konuların çeşitli yönlerini birbirlerinin ayırarak ve nedensellik ilişkilerinin üzerinde durarak yaklaştığını yazıyor. Yöntemine yansıyan bu analitik kaygı, Schumpeter'e göre, Aristo'nun bugünkü siyaset bilimine yaptığı katkılarda, bu katkıların öneminde açıkça görülüyor. Oysa, diyor Schumpeter, Aristo'nun iktisat üzerine yazdıklarına baktığımızda, hiç böyle bir şey göremiyoruz. Gördüğümüz, yalnızca, bölük pörçük gözlemler, diğer konulardan ayrılmadan ortaya atılmış, olsa olsa belirli bir sağduyuyu yansıtan temelsiz fikirler. Ve Schumpeter, bunu Aristo'nun entellektüel bir başarısızlığı olarak değerlendirip bırakıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama konuya başka türlü yaklaşanlar da var. Örneğin, eskiçağ uzmanı iktisat tarihçisi Finley. Finley'nin özellikle üzerinde durduğu, eski Yunan. düşünürlerine Moliere'in Mösyö Jourdain'i gibi nesir kullandıklarının farkında olmadan nesir kullanan kimseler olarak bakmamamız gerektiği. Yani Finley, eski Yunanlıların bizim düşündüğümüz anlamda bir ekonomiye sahip olduklarını, ama bunun farkında olmadıklarını sanmanın yanlış olacağını vurguluyor. Bunu, Aristo'nun çağında toplumdan ayrışmış, bağımsız bir düzey oluşturan bir ekonomiden sözedilerrieyeceğine, dolayısıyla Aristo'nun bu düzeyle ilgili sistematik gözlemler yapamayacağını gösteren tarih verilerine dayanarak yapıyor. Kısacası, Finley'nin öne sürdüğü, eski Yunanlıların bugünkü anlamıyla bir ekonomiye sahip olmadıkları.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu, doğal olarak, açıklanması gereken bir önerme. "Eski Yunanlıların ekonomileri yoktu" ne demek? Onlar da bizim gibi üretim yapıyor, ürettiklerini bir biçimde dağıtıyor ve tüketiyorlardı. Dolayısıyla üretim, dağıtım ve tüketim faaliyetlerinin bütününü oluşturan bir ekonomileri olduğunu düşünebiliriz. O halde sorun, bu anlamda bir ekonominin varlığı veya yokluğu değil, onun neden toplumun bütününden ayrışmış bir biçimde algılanmadığı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu sorunu sistematik bir biçimde ele alan yazarlardan biri, "Aristo Ekonomiyi Keşfediyor" (Aristotle Discovers the Economy) adlı bir makale yazmış olan Karl Polanyi.5 Po-lanyi yalnız bu makalesiyle değil, yaşamı boyunca sürdürdüğü çalışmaların bütünüyle, Aristo'nun iktisada katkısıyla ilgili tartışmanın çözümlenmesine yardım edebilecek kuramsal bir çerçeve geliştiriyor. Bu çerçevenin temel taşlarından biri, ekonominin iki değişik tanımı arasındaki, yani "özselci" (substantivist) tanımla "biçimselci" (formalist) tanımlar arasındaki farklılık.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Biçimselci tanım, bugün hemen hemen bütün iktisada giriş kitaplarında bulduğumuz tanım: Ekonomi, kıt kaynakların sınırsız ihtiyaçları karşılamak üzere değişik kullanım alanları arasında dağıtımıyla ilgili faaliyetlere verilen addır. Bu tanımın merkezinde, Polanyi'nin vurguladığı gibi, nedret ve seçim olgularını, daha doğrusu, sınırsız ihtiyaçlarını karşılamak için seçimler yapan bireyi buluyoruz. Polanyi'ye göre, belirli bir toplumda, piyasa toplumunda, bireyin bu doğrultudaki seçimleri, gerçekten, birbirine bağlı bir dizi sonuç verir. Dolayısıyla, biçimselci tanım, piyasa toplumla-rında ekonomik sürecin anlaşılmasına katkıda bulunabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Piyasa toplumlarını diğer toplumlardan ayıran özelliklerden bu bölümde ayrıntılı bir biçimde sözedeceğiz. Bu noktada, piyasa toplumu derken kastettiğimizin, ekonomik faaliyetin tamamının kendi kurallarına göre işleyen piyasalar tarafından yönlendirildiği bir toplum olduğunu belirtmek gerekiyor. Açıklık getirilmesi gereken nokta, bir toplumu piyasa toplumu haline getiren şeyin, piyasaların varlığı ve önemi olmadığı. İnsanların yalnızca alışveriş amacıyla bira-raya geldikleri yerler olarak piyasalar, hemen hemen her toplumda ve her dönemde varolmuşlar. Alışveriş amacı, alışveriş edenlerin sosyal konumlarından ve her türlü sosyal kaygıdan bağımsız olarak, piyasanın işleyişini belirlemiş. Ama piyasanın ne zaman kurulacağını, hangi malların mübadele edilip hangilerinin edilemeyeceğini, kimin neyi alıp neyi satabileceğini tanımlayan müdahaleler, piyasaların ekonomik faaliyetin temel yönlendiricisi durumuna gelmelerini önlemiş. Özellikle temel üretim araçlarının, yani toprağın, emeğin ve sermayenin piyasada mübadele edilen mallar olmamaları, piyasaların rolünü önemli ölçüde kısıtlamış. Bu açıdan bir istisna oluşturan piyasa toplumları ise, bütün üretim araçları ve tüketim mallarının dağıtımının, alışveriş ilişkisinin mantığına göre işleyen piyasalar tarafından gerçekleştirildiği toplumlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi, bu toplumların dışında biçimselci tanımın geçerliliğini yitirdiğini, özselci tanımın ise evrensel geçerliliği olan bir tanım olduğunu öne sürüyor. Bu ikinci tanıma göre, ekonomi, "insanla çevresi arasında, insanlarca kurulmuş (instituted) bir süreçtir. Bu süreç istekleri karşılayan maddi araçlar arzının sürekliliğini sağlar." Yani ekonomi, insanların maddi ihtiyaçlarını karşılamak üzere kurdukları üretim, dağıtım ve tüketim düzenine verilen addır. Piyasa toplum-ları dışındaki bütün toplumlarda, bu düzen toplumun içine yerleşmiştir (embedded), ekonomi dışı amaçlar ve değerlere uyum sağlama durumundadır. Yalnızca çok özgün bir toplumsal örgütleniş oluşturan piyasa toplumlarında, ekonomi toplumun bütününden ayrışmış, özerklik kazanmış olarak karşımıza çıkar. Ekonominin toplum içindeki yerini araştırmak üzere, özselci tanımı piyasa toplumları için kullanabiliriz. Ama yalnızca piyasa toplumlarında geçerlilik kazanan biçimselci tanım, piyasa toplumları dışında anlamlı değildir. Bu bizi, Aristo'nun katkısıyla ilgili tartışmayı daha iyi değerlendirebileceğimiz bir noktaya getiriyor. Ekonominin biçimselci tanımından yola çıkarak iktisadı, bugün olduğu gibi, kıt kaynakların sınırsız ihtiyaçlarını karşılamak üzere değişik kullanım alanları arasında dağıtımını inceleyen bir bilim olarak tanımladığımızda, Aristo'nun gerçekten bu anlamda iktisada bir katkı yapmadığını görüyoruz. Böyle bir katkı, değişimin (exchange) ve değişimi belirleyen fiyat mekanizmasının işleyişini aydınlatmaya yönelik bir katkı olmak durumunda. Zaten Schumpeter'in, Aristo'da bulamamaktan yakındığı şey de, fiyat mekanizmasıyla ilgili çözümlemeler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi ise, ekonominin özselci tanımından yola çıkarak ekonomik düzenin örgütlenişinin temelinde yeralabilecek üç ana davranış ilkesi belirliyor. "Değişim", bu davranış ilkelerinden yalnızca bir tanesi. Diğerleri, "karşılıklılık" (reciprocity) ve yeniden dağıtım (redistribution). Buradan yola çıkarak da, Aristo'nun yaşadığı toplumda, ekonominin örgütlenişini açıklarken bu iki ilkenin kullanılması gerektiğini, belirleyici olan ilkenin değişim olmadığını öne sürüyor. Polanyi'ye göre, belirleyici davranış ilkesinin değişim olmadığı yerde, bireyin, yaşantısının bütünü içindeki diğer deneyimlerden ayrıştırarak "ekonomik" diye tanımlayabileceği deneyimler yaşaması sözkonusu değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sözü edilen üç davranış ilkesinin tanımlanmasıyla konu biraz daha açıklık kazanacak. Önce, bu üç davranış ilkesinin, üç kurumsal düzenlemenin, simetri (symmetry), merkezleşme (centricity) ve piyasanın (market) yanında yeral-dıklarını belirtelim. Karşılıklılık, akrabalık durumunda olduğu gibi, birbirlerine karşı belirli sorumluluklar taşıyan "simetrik" gruplar arasındaki ilişkileri belirler. Yeniden dağıtım, mal ve hizmetlerin bir merkezde toplanıp sonra yeniden toplumun çeşitli kesimlerine dağıtılmasını sağlayan bir merkezi yetki odağının varlığını gerektirir. Değişim ise, piyasa sistemi içinde, anonim bireyler arasında el değiştiren mal ve hizmetlerin hareketini açıklamakta kullanılabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi, karşılıklılığın, özellikle kabile toplumlarında, hem aile yaşamının hem de üretimin sürdürülmesine yardımcı olan bir ilke olduğunu yazıyor. Örneğin, her erkeğin kız kardeşini ve. onun çocuklarını geçindirmekle yükümlü olduğu Batı Melanezya'nın Trobriand adalarındaki gibi. Burada ilişkiler sosyolojik olarak belirlenmiş ve eşit değerlerin mübadelesi sözkonusu değil. Yani her erkek, kız kardeşinin kocasına bir hizmet veriyor, ama hizmetinin karşılığını ondan beklemiyor. Kendine karşı olan yükümlülük başka birine, karısının erkek kardeşine ait. Üstelik karısına ve çocuklarına sağlanan maddi çıkar, kendisinin kız kardeşine ve onun çocuklarına sağladığına eşit olmak zorunda değil. Polanyi bu düzenin özellikle "ilkel" dediğimiz toplumlarda belirleyici olduğunu söylerken, yapılan alışverişin her zaman basit, büyük değeri olmayan bazı mallarla sınırlı bir işlem olmadığını özellikle vurguluyor. Örneğin, gene Batı Melanezya'da, "insanlığın bilinen en karmaşık ticaret sistemini oluşturan, yüzlerce millik uzaklıklara ve onlarca yıla uzanan, yüzlerce insan arasında her biri ötekinden kesinlikle farklı binlerce nesne aracılığıyla bir bağ kuran "Kula halkası?', doğrudan doğruya karşılıklılığa bağlı bir sistem. Bu sistem içinde mallar, Trobriand takımadaları içinde her adalının başka bir adadaki, kendisiyle simetri ilişkileri içinde olan "eşiyle" giriştiği örgütlü bir alışveriş sonucu elde ediliyor. Eşler ve onların birbirlerine karşı yükümlülükleri toplumsal olarak belirlenmiş. Yani ilişkiyi belirleyen, istenilen mallar değil, mal değiş tokuşunda bulunanların toplumsal konumları. Kişinin "sosyal konumunun gerektirdiğini yapma" zorunluluğunun ekonomik faaliyet içinde önem kazandığı her durumda, karşılıklılık ilkesi yardımıyla incelenebilecek bir ekonomik örgütlenmenin sözkonusu olduğu düşünülebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Tarihte önemli bir rol oynamış Mısır, Babil, Bizans imparatorlukları gibi büyük imparatorluklar, yeniden dağıtım ilkesinin geçerli olduğu toplumların tipik örneklerini oluşturuyor. Bu ilkenin Osmanlı Devleti'nde ekonominin örgütlenişini anlamakta yardımcı olabileceğini de düşünebiliriz.<span class="Footnoteanchor"><a href="#ftn7" id="bodyftn7">1</a></span> Buradaki temel özellik, güçlü bir merkezi otoriteye bağlı, gelişmiş bir bürokrasinin yürüttüğü vergi toplama ve vergi gelirlerini kullanma işleminin, ekonomik faaliyetin en önemli yönünü oluşturması. Dolayısıya, ekonomik olanla siyasal olanın içiçe girmişliği. Zaten, hem yeniden dağıtım hem de karşılıklılık ilkelerinin geçerli olduğu durumları, değişimin geçerli olduğu durumlardan ayıran temel özellik, ekonomik olanla olmayanın bu içiçe girmişliği. Polanyi'nin izleyicilerinden G. Dalton'ın yazdığı gibi, "(ilk iki ilkenin geçerli olduğu toplumlarda ekonomi), ekonomik ve ekonomi dışı kurumların içine yerleşmiş, bunların içine karışmıştır... Çünkü din veya devlet, ekonominin yapısı ve işleyişi açısından, parasal kurumlar veya emeğin işini hafifleten aletlerle makinelerin varlığı kadar önemli olabilir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yeniden Aristo'ya dönmeden önce, Polanyi'nin, bu üç davranış ilkesinin ve onlarla birlikte yeralan ekonomik örgütlenmelerin, çeşitli toplumlarda yan yana yer alabileceklerini özellikle belirttiğinden sözetmek gerek. Yani, karşılıklılığın hakim olduğu durumlarda, yer yer, yeniden dağıtım ilkesini geçerli kılan merkezleşmelere, yeniden dağıtımın belirleyici olduğu toplumlarda piyasalara ve, devletin ekonomiye bir ölçüde müdahale ettiği modern toplumların hepsinde olduğu gibi, değişimle yeniden dağıtımın birlikte yeralışına rastlamak mümkün. Ayrıca Polanyi, bu ekonomik örgütlenme biçimlerinin herhangi bir ilerleme şeması içinde ele alınabilece.ği, yani belirli bir biçimin topumsal gelişmenin daha ileri veya daha geri bir aşamasıyla özdeşleştirilebileceği fikrine kesinlikle karşı çıkıyor. Bu anlamda bir "tarih aşamaları kuramı", düşüncesinin bütününe kesinlikle yabancı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi, Aristo'nun katkısını açıklarken, yalnızca M.Ö. 4. yüzyıl Atina'sının değişim ilkesi çerçevesinde örgütlenmiş bir piyasa toplumu olmadığını öne sürmekle kalmıyor. Üzerinde durduğu başka bir olgu daha var. Bu, Aristo'nun döneminde ilk defa piyasaların, özellikle uzak mesafeler arasında ticaretin sürdürülmesinde, oldukça önemli bir rol oynamaya başlamış olmaları. Dolayısıyla Aristo'nun, doğmakta olan bir sosyal olguyu, genelinde bu olguya yabancı bir toplumun içinde, ilk eldemgözlemleyen biri olarak ele alınması gerektiği. Başka bir deyişle, Polanyi, Aristo'nun katkısını değerlendirirken üzerinde durulması gereken şeyin, Aristo'nun neden sistematik bir fiyat belirlenmesi kuramı geliştirmediği değil, neden ticaretle ve fiyatlarla, yani özerk bir ekonomi alanına özgü olaylarla ilgilenmiş olduğu sorusu olduğunu öne sürüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi'ye göre, Aristo'nun yaşadığı dönemde Atina'da piyasalar büyük önem kazanmaya başlamışlar, ticaret ve fiyatlar önemli politika sorunları olarak ortaya çıkmışlardı. Aristo, piyasa toplumu olmayan bir toplumun mantığıyla, bu sorunlara çözüm arıyordu. Amaçladığı, Schum-peter'in ve diğer modern iktisatçıların beklentileri doğrultusunda, piyasa fiyatlarının oluşumunu açıklamak değildi. Yapmaya çalıştığı, piyasanın toplumsal bütünlüğü sarsmadan varolabilmesini sağlayacak koşulların ve toplumsal amaçlara uygun fiyatların belirlenmesinde kullanılacak ilkeler geliştirmekti. Geliştirdiği ilkelerin, arz ve talep mekanizması gibi evrensel uygulanabilirliği olan bir kuramsal çerçeve oluşturması imkânsızdı. Çünkü, ulaşmaya çalıştığı ‘kadil fiyat" (just price), bireysel çıkarları yansıtan arz ve talep eğrilerinin kesiştiği noktada değil, ticaret yapan tarafların hak ve yükümlülüklerini belirleyen sosyal konumların dikkate alınmasıyla varılan bir denge noktasında oluşuyordu.10</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aristo, piyasa dışında belirlenecek olan adil fiyatın, piyasada karşı karşıya gelen tarafların giriştikleri pazarlık sonucu oluşan fiyatı kabul edilemez buluşu, yalnızca bunun adil olmama olasılığı, yani taraflardan birinin pazarlıktan zarar görmesi olasılığı değildi. Adil fiyatın, aynı zamanda çok önemli bir ayrımı, "doğal" ticaretle "doğal olmayan" ticaret arasındaki ayrımı ortaya çıkaracağına inanıyordu. Polanyi'ye göre, bu ayrım, Aristo'nun ekonomi üzerine yazdıklarının merkezinde yeralıyor, onun özselci anlamda iktisada yaptığı katkının temelini oluşturuyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Doğal ticaret, Aristo için, ekonomik faaliyetin ana amacına, yani gerek oikos'un (evin), gerek polis'in (şehir devletinin) kendine yeterliliğine katkıda bulunan ticaretti. Kişisel inanç için üretim ise doğal değildi. Ama piyasa için yan üretimin, ya da ihtiyaç fazlasının piyasada satılmasının, ihtiyaç için üretimin ana amaç olma durumunu koruduğu yerde, toplumsal düzenin temellerini sarsmayacağını söylüyordu. Polanyi, Büyük Dönüşüm'de şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Kazancın piyasa için üretime özgü bir dürtü olduğunu ve para unsurunun bir yenilik oluşturduğunu, gene de piyasa ve para genelde kendine yeterliliğini koruyan ev ekonomisi (householding) içinde ikinci planda kaldıkları sürece, kullanım için üretim ilkesinin geçerli olabileceğini, ancak Aristo gibi bir sağduyu dehası görebilirdi."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bunun için, dağıtımın piyasada oluşan fiyatlara göre değil, dışarıdan tesbit edilen adil fiyatlara göre yapılması gerekiyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Fiyat, topluluğun bütünlüğünü koruyacak biçimde belirlenmeliydi. Belirleyici olan, gene, bireylerin değil, topluluğun çıkarlarıydı. Değişik sosyal konumlardaki kişilerin becerileri, herkesin sosyal konumuyla orantılı biçimde değiş tokuş edilmeliydi: İnşaat ustasının ürettiği şeye, ayakkabıcının ürettiğinin şu kadar katına eşit bir değer biçilmeliy-di; aksi halde karşılıklılık ilkesi bozulur, topluluğun bütünlüğü korunamazdı."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada iki değişik toplum modelini ve buna bağlı olarak ortaya çıkan iki farklı insan tipini karşılaştırabileceğimiz bir noktaya geliyoruz. Aristo'yla ilgili tartışmanın yöntem açısından taşıdığı önem de buna bağlı. Aristo'nun içsel bütünlüğünü korumaya çalıştığı toplum, insanların, hakları ve yükümlülükleriyle, sosyal konumlarına göre tanımladıkları bir toplum. İhtiyaçların da, seçim olanaklarının da sosyal,konuma göre belirlendiği bu toplumda, ekonomik düzenin işleyişini çıkar maksimizasyonuna yönelik özgür seçimlere dayanarak açıklamak mümkün değil. Aynı şey, yeniden dağıtım ilkesi çerçevesinde üretilmiş bir toplum için de geçerli.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Biçimselci tanımın içerdiği toplum modeli ise, ihtiyaçları toplum dışında belirlenen, seçim olanakları toplumca sınırlanmamış, ekonomik faaliyetlerinde yalnızca bireysel çıkar maksimizasyonu dürtüsüyle hareket eden bireylerden oluşan bir toplum tanımlıyor. Polanyi'nin reddettiği, ilk olarak, bu toplum modelinden kaynaklanan yaklaşımın evrensel uygulanabilirliği, yani modelin temelindeki davranış ilkesinin, değişimin, evrenselliği. Ama asıl önemli olan, farklı davranış ilkelerinin varlığının kanıtlanması değil. Daha doğrusu, kanıt kendi içinde önemli değil. Değişik toplumlarda ekonominin farklı davranış ilkeleri temelinde örgütlendiğinin gösterilmesiyle, ekonomiye bütünlük sağlayan şeyin, bağımsız bir değişken olarak ele alınabilecek insan davranışları olmadığı fikri ortaya çıkıyor. Bir yöntem tartışması bağlamında altı çizilmesi gereken bu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi, insan davranışlarının ancak belirli kurumların varlığı sayesinde ekonomik faaliyetin yapısını oluşturduklarını, faaliyetin sürmesini sağladıklarını gösteriyor. Vurguladığı, ekonomiyi anlamak için ekonomik faaliyetin örgütlenmesini sağlayan toplumsal kurumlardan yola çıkılması gerektiği. Bu açıdan, örneğin karşılıklılık ilişkisi, ancak akraba grupları arasındaki simetrik ilişkiler gibi, simetrik olarak düzenlenmiş yapıların bulunduğu yerde ekonomik faaliyetin bütünlüğünü sağlar. Ama akrabalık sistemi hiçbir zaman karşılıklılık ilişkileri sonucu ortaya çıkmaz. Aynı şey yeniden dağıtım için de geçerlidir. Ürünün bölüşülmesini düzenleyen bir merkezin varlığını açıklayan, insanların kendi aralarında giriştikleri bölüşme faaliyetleri değildir. Piyasa sistemi için de bu doğrudur. Kişisel plandaki değişim ilişkileri yalnızca, hiçbir yerde kendiliğinden ortaya çıkmamış olan bir piyasalar sistemi sayesinde fiyatların oluşmasına yolaçabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yöntem açısından bakıldığında, burada yöntemsel bireycilikten, bireyin davranışından yola çıkarak ekonomiyi veya toplumu anlamaya çalışan bir yaklaşımdan, yöntemsel ho-lizme, bireysel davranışlara anlam veren bir toplumsal bütünü temel alan bir yaklaşıma geçişin sözkonusu olduğu açık. Ama bu, insandan bağımsız, ekonomiye yalnızca "toplum" veya "sistem" gibi soyut kategorilere atıfla yaklaşan bir holizm değil. Aşağıdaki alıntı bunu çok açık bir biçimde ortaya koyuyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Doğal olarak, bu destekleyici biçimlerin insan ve birey davranışları dışında kalan esrarengiz güçler sonucu ortaya çıkmış olduklarını söylemek istemiyoruz. Üzerinde durduğumuz yalnızca şu: Bireysel davranışların toplumsal etkileri belirli kurumsal koşulların varlığına bağlıdır, ama bu, bu koşullar sözkonusu davranışlar sonucu ortaya çıkar demek değildir. Yüzeysel olarak bakıldığında, destekleyici kurumsal biçim, kendisine tekabül eden bireysel davranışların birikmesinden kaynaklanıyormuş gibi görünebilir, ama örgütlenişin ve davranışları belirli sonuçlara yönelten mekanizmanın ana unsurları bütünüyle farklı davranışlar sonucu oluşurlar."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani topluma ve toplumsal kurumlara insanüstü bir varoluş atfedilmesi sözkonusu değil. Söylenen şu: Belirli insan davranışları belirli kurumların varlığıyla birlikte yeraldıklarında, belirli ekonomik sonuçlar verirler. Bu kurumlar gene insanlar tarafından, belirli amaçlara hizmet etmek için oluşturulmuşlardır. Ama anlaşılmaları için sonuçlarını belirledikleri davranışlara bakmak yeterli değildir. Kurumlaşma mekanizması başka tür insan davranışlarında, ekonominin dışında bir yerde aranmalıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Modern iktisat düşüncesinden ne kadar uzak olduğumuz, bir kere daha, açık seçik ortaya çıkıyor. İktisadın bi-çimselci tanımının kaynağını oluşturan bu düşünce, insan davranışlarıyla bu davranışların ekonomik sonuçları arasındaki kurumsal yapıyı ortadan kaldırıyor. Bu dolaysız ilişki çerçevesinde de, ekonomik faaliyete doğrudan doğruya bireysel davranışlardan kaynaklanan bir kendiliğindenlik atfediliyor. Bunun sonucu, toplumdan soyutlanmış, "evrensel" ve "doğal" olarak tanımlanmış insan davranışlarından yola çıkarak ekonominin anlaşılabileceği inancı ortaya çıkıyor. Yani modern iktisat düşüncesinin temelinde, insanların içinde yaşadıkları toplumu hangi amaçlar ve değerler çerçevesinde, nasıl kurduklarına bakmadan, basit bir nedensellik ilişkisi temelinde evrensel bir ekonomi kuramına ulaşılabileceği inancı yatıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu inancın ortaya çıkışı, piyasa toplumunun ortaya çıkış süreci içinde yeralıyor. Dolayısıyla, sözkonusu sürecin insan davranışları ve bu davranışların ekonomik sonuçları hakkındaki görüşleri nasıl biçimlendirdiğinin, özselci bir yaklaşım çerçevesinde incelenmesi, iktisat düşüncesinin temellerinin değerlendirilmesi açısından son derece anlamlı. Ekonominin bireysel çıkar maksimizasyonu dürtüsü temelinde işleyen özerk bir alan olarak algılanmasına yolaçan toplumsal özellikler ise, en iyi, bu özelliklere sahip olmayan toplumlara atıfla ortaya konulabilir. Dolayısıyla, piyasa toplumunun bu özelliklerinin incelenmesi, konunun niteliği gereği, karşılaştırmalı bir yaklaşımı gerektirir. Bu yüzden piyasa toplumunun özgün niteliğiyle ilgili tartışmaya geçmeden önce, bu tartışmanın arka planını oluşturmak amacıyla, Aristo'nun yaşadığı toplumda ekonominin özerk bir yapı oluşturmasını önleyen temel unsurların özetlenmesi yararlı olacak.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu unsurlardan ilki, ekonomik ilişkiyi belirleyen şeyin, insanların sahip oldukları ya da sahip olmak istedikleri nesneler değil, sosyal konumları oluşu. Yani bir alışveriş ilişkisinde önemli olan, tarafların birbirlerinin istediği malı değiştirmek üzere ellerinde bulundurmaları değil. Önemli olan, tarafların kim oldukları. Karşılıklılık ilkesi, kimin kimden ne alması, kimin kime ne vermesi gerektiğini belirliyor. Gerektirdiği, bir davranışın, o davranışa karşılık vermesi belirlenen kişiden, beklenilen davranışı görmesi. Bunun değişim ilişkisinden en önemli farkı, alan tarafın veren tarafa aldığına eşit değerde bir nesneyle karşılık vermesini gerektirmemesi. Yani ekonomik ilişkide sözkonusu olan, eşit değerlerin mübadelesi değil, simetrik konumdaki insanların birbirlerine karşı olan yükümlülüklerini yerine getirmeleri. Ayrıca, bir karşılıklılık ilişkisi içinde, insanlar verdiklerinin karşılığını mutlaka bir şey verdikleri kimseden beklemiyorlar. Daha önce verdiğimiz bir örneği hatırlarsak, kız kardeşinin ve onun çocuklarının geçimini sağlayan Melanezya yerlisi, davranışının (eşit değerler içermesi gerekmeyen) karşılığını kız kardeşinin kocasından değil, kendi karısının kız kardeşinden bekliyor. Bu ilişki, maddi ihtiyaçların tatmininin sağladığı ölçüde ekonomik bir ilişki. Ama mübadele değerlerinin niceliksel olarak hesaplanmasını olanaksız kılan bir ilişki. Doğal olarak, akrabalık bağları ve törelerden bağımsız olarak açıklanması da olanaksız.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu ilk unsur, özgür seçim olgusunun iktisat düşüncesinin merkezindeki yerini sarsarken, buna bağlı olarak ortaya çıkan bir dizi unsur da, ihtiyaçları sınırlayarak, hem talep açısından sınırsız ihtiyaçlardan hem de arz açısından evrensel bir olgu olarak nedretten sözetmemizi engelliyor. Her sosyal konumun gerektirdiği, dışına çıkılamayan bir tüke-. tim biçiminin varolduğu ve sosyal konum değişikliğinin, özellikle para kazanarak sosyal konum değiştirme imkânının bulunmadığı durumlarda, ihtiyaçları belirleyen toplumsal öğeler, ekonomik davranışların açıklanmasında ön plana çıkıyor. Herkes yaşaması gerektiği gibi yaşayabildiği sürece de, nedretin genel geçer kural olarak varlığından söze-demiyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi, nedret olgusunun, piyasa toplumları dışında da çok önemli bir biçimde, ama farklı bir biçimde, karşımıza çıkabildiğine değiniyor. Buradaki nedret, insan ihtiyaçlarının sınırsızlığından kaynaklanmıyor. Kökeni sosyal uygulamalarda. Çoğu toplumda, diyor Polanyi, yaşamın insana verebileceği en değerli şeyler, şan, şöhret ve gerçek bir ayrıcalık sağlayan zenginlik, gerçekten az bulunur şeylerdir. İstenmelerinin nedeni, arzlarının toplumsal anlamlandırmalarla kısıtlanmış oluşundandır. Onları elde edebilenlerin sayısı arttığı ölçüde, taşıdıkları anlam da değişir. Dolayısıyla, bu nesnelerin durumunda nedret, "doğal" ve "evrensel" bir olgu değil, insan anlamlandırmaları sonucu ortaya çıkan bir olgudur. Arz ve talep, dar anlamda bir ekonomik çerçeve içinde incelenemez. '</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ekonominin toplumsal bütünden ayrışmasını engelleyen unsurlardan sözedilirken, zenginliği neyin oluşturduğu sorusu da önem kazanıyor. Aristo'nun toplumunda olduğu gi-' bi, eski toplumların çoğunda, zenginlik, mallardan çok hizmetlerden oluşuyor. Hizmetleri ise, köleler ve hizmetkârlar yerine getiriyor. Bunların hizmetleri kullananlara karşı yalnız ekonomik değil, sosyal bir bağımlılığı var. Kullanımları sosyal ve siyasal düzenlemeleri gerektiriyor. İlişkinin ekonomik yönü, bu uygulamalara göre geri planda kalıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Zenginliği neyin oluşturduğu kadar, zenginliğe sahip olma biçimleri arasındaki farklar da, daha çok zenginliğe sahip olmak için yapılan bireysel seçimler ve bunların sonuçlarını temel alan bir yaklaşımın sınırlarıyla ilgili sorulara yolaçıyor. Burada mülkiyet kavramının evrensel olarak kullanılın asının sakıncalarını ortaya koyan bazı toplumsal unsurlarla karşılaşıyoruz. Bu unsurlar, her şeyden önce, mülkiyet nesnesinin kavramsal bütünlüğünü bozan uygulamalarla ilgili. Değişik insanların, aynı nesne üzerinde değişik haklara sahip olmalarına imkan veren uygulamalar, bunların örneklerinden. Özellikle toprak kullanımında rastlanan bu durum, alışveriş işlemlerinin iki anonim birey arasındaki özgür sözleşme ilişkileri olarak algılanmasını güçleştiriyor. Aynı güçlüğün bir başka nedeni de, sahipliğin her zaman satma veya devretme hakkını birlikte getirmemesi. Yalnızca kullanımla, hatta çoğu zaman belirli bir biçimde kullanımla sınırlı mülkiyet hakkı, hem mülk edinme dürtüsünün etkili olabileceği alanı, hem de özgür seçim imkanını kısıtlayarak, ekonomik davranışlara piyasa ekonomilerine özgü bir anlam verilmesini önlüyor. Dolayısıyla piyasa top-lumlarının mülkiyetin bugünkü gibi kavramsallaştırılmasına yolaçan öğeleri, iktisat düşüncesinin temelindeki bireysel davranış varsayımlarının ortaya çıkışı açısından özel bir anlam taşıyor.</p>

  <h2 id="toc3"><a id="RefHeading25311675233997"></a>Bireyin mülkü ve mülk sahibi birey</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Modern iktisat, daha önce sözettiğimiz gibi, bireyci bir yönteme sahip. Yöntemsel bireycilik, burada, piyasa toplumu-nun bireyci bir toplum oluşunu yansıtıyor. Bunun anlamı, piyasa toplumunda, bireyin ekonomik davranışlarını kısıtlayan sosyal kurallar, normlar ve değerlerin, diğer toplum-larda olduğu kadar büyük bir ağırlık taşımaması. Piyasa toplumlarını diğer toplumlardan ayıran bu farklılık kendini, belki de her şeyden önce, mülkiyet konusundaki düzenlemelerde gösteriyor. Bireysel mülkiyetin üzerindeki sosyal kısıtlamaları ortadan kaldıran yasal düzenlemeler, sosyal akışkanlığı artıran, sosyal konumun davranışlar üzerindeki belirleyici etkisini azaltan genel bir değişikliğin en canalıcı noktasını oluşturuyorlar. Dolayısıyla, bu yasal düzenlemelerin incelenmesi, sözkonusu değişikliğin niteliğinin anlaşılması açısından önemli.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bunun ortaya konulmasında, H. S. Maine'in Ancient Law adlı çalışması çok etkili olmuş. 14 Çalışmanın, siyaset bilimi, sosyoloji ve antropoloji alanları için, gerçekten çığır açıcı bir ilham kaynağı oluşturduğu, bu alanların çeşitli uzmanları tarafından defalarca öne sürülmüş. İktisadın bu çalışmadan etkilenmeyen bir alan olarak kalması ise, herhalde, iktisatçıların Maine'den öğrenecek bir şeyleri" olmamasıyla açıklanamaz. En azından, yazarın ayrıntılı bir biçimde ele aldığı mülkiyet kavramı, iktisatçıları yakından ilgilendirmesi gereken bir kavram. Ama Ortodoks iktisat kuramı içinde bu kavramla ilgili pek az ampirik çalışma bulabiliyoruz. Çalışmalarına ileride değineceğimiz R. Ely gibi iktisatçılar ise, mülkiyet konusundaki incelemeleri sonucunda, iktisadın insan davranışlarıyla, daha doğrusu bu davranışların değişmezliğiyle ilgili önermelerine büyük ölçüde ters düşmek durumunda kalıyorlar. Belki de disiplinin konuya ilgisizliğinin nedeni burada aranmalı. Yani, iktisat kuramlarının evrenselliğiyle ilgili iddiaları sarsabilecek çalışmalara girişmekten kaçınma eğilimi olarak değerlendirilmeli.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçılar, konuyu bütünüyle dışlamadıkları zaman, mülkiyetle ilgili incelemelerini, ampirik gerçeklikten uzak kalma pahasına, disiplinin yöntemsel çerçevesiyle tam bir uyum içinde sürdürmeye özen gösteriyorlar. Bu yüzden de soyut bir mülkiyet tanımından hareket etmek durumunda kalıyorlar. Bunun tipik bir örneğini, A. Alchian'ın konunun klasiklerinden sayılan bir çalışmasında buluyoruz. Bu makalede Alchian, özel mülkiyetin, "bir insanın mülkünü, başka birini incitmediği ölçüde, uygun gördüğü gibi kullanabileceği anlamına gelmediğini" yazıyor. Yazara göre, mülkiyet, "nesnelerin, sahiplerince, başka kimselerin özel mülkiyetinin fiziksel özelliklerini ve kullanım haklarının başka birine devredileceği anlamına gelir. Bu da, başka insanların zarar görmelerine ve hoşnutsuz olmalarına geniş ölçüde imkan verir." Yani, bireyin mülkiyet hakkının çerçevesini gene bireysel mülkiyet hakkı çizer ve kavram bu çerçeve içinde tanımlanır. iktisat kuramının başlangıç noktasını oluşturan birey, mülkiyetle ilgili araştırmalarda da temel alınır. Mülkiyet yapısını belirleyen toplumsal. öğeler dışlanmıştır ve, doğal olarak, bu yapıdaki farklılıkların insan dav' ranışlarını ve davranışların sonuçlarını etkileyebileceği fikrinin dikkate alınması sözkonusu değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Genel önkabulümüzü (postulate), insanların, bireyler olarak, faydalarını artırmaya yöneldikleri ve zenginliğin bir fayda kaynağı olduğu biçiminde tanımladığımıza göre, insanların amaçlarım ve isteklerini değiştirmelerini bekleyemeyiz. Bunun yerine, faydalarını artırmaya veya isteklerini tatmin - etme düzeylerini yükseltmeye' yönelik faaliyetlerini etkilemek için, ödül ve maliyet yapısındaki değişikliklere yaslanmak zorundayız."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yaklaşıma göre, insan davranışları evrensel insan doğasını yansıtırlar. Dolayısıyla mülkiyet biçimlerini, insan doğasının özelliklerine göre açıklayabilir ve hangi biçimin daha istenilir olduğuna insan doğasından kaynaklanan davranışların sonuçlarını nasıl etkilediklerine bakarak karar verebiliriz. Özel mülkiyet, ekonomik gelişme açısından, bütün diğer mülkiyet biçimlerinden daha olumlu sonuçlar verir, çünkü özel mülkiyetin geçerli olduğu yerde, her bireyin zenginliği kendi faaliyetine göre artıp azalır ve faaliyetlerin içerdiği maliyeti yüklenen, riski kabul eden yalnızca bireydir. Bunun bilinciyle her birey, zenginliğini artıracak, maliyetleri düşürecek biçimde davranır. Bu önerme, bir değer yargısı olarak kabul edilir veya edilmez. Ama evrensel geçerliliği kuşku götürmez bir bilimsel gerçeklik olarak, neden piyasa toplumu dışındaki toplumlarda keşfedilip yürürlüğe konulmamış olduğu sorusuna cevap verebilmesi sözkonusu değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Maine'in katkısı, tam bu alanda ve bu soruyla ilgili. Dayandığı temel ise, doğrudan doğruya, standart iktisadın yöntemsel bireyciliğini sarsan tarih gözlemleri. Maine'e göre, "kendimizi bireylerin mülkiyet hakkıyla sınırladığımızda, mülkiyetin tarihiyle ilgili çok güçlü bir a priori (önsel) olanaksızlıkla karşılaşıyoruz." Yazarın vurguladığı gibi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Eskiçağ yasası, bireyler hakkında hiçbir şey bilmez. O, bireylerle değil ailelerle, tek tek insanlarla değil gruplarla ilgilidir. Devlet yasası, başlangıçta hiçbir müdahale şansı olmayan bir alana, küçük akrabalık çevrelerine nüfuz etmeyi başardıktan sonra dahi, bireyler hakkındaki görüşleri, modern hukukun görüşlerinden şaşırtıcı bir biçimde farklı olmuştur. Her yurttaşın yaşamı doğum ve ölümle sınırlı olarak ele alınmamış, ataların varoluşundan çocukların ve torunların varoluşuna kadar uzanan bir süreklilik olarak ele alınmıştır. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Maine'in aynı bağlamda, eskiçağ yasalarıyla modern hukuku karşılaştırırken, ele aldığı diğer bir konu, insanlar arasındaki ilişkileri düzenleyen yasalarla mülkiyet yasaları arasındaki ayrımın ortaya çıkışıyla ilgili. Yazara göre, eskiçağ yasasında böyle bir ayrıma rastlanması sözkonusu ı değildir. Eski Roma hukuku, sivil hukukla bugünkü hukuk sisteminin izlerini taşıdığı doğal hukuku birbirinden ayırırken, insanlarla ilgili yasalarla eşyayla ilgili yasalar arasında bazı ayrımlar getirmiştir. Pratik kolaylıklar sağlama açısından çok olumlu yönleri olan bu ayrım, Maine'e göre, bütünüyle yapaydır ve hukuk tarihi çalışmalarını yanlış bir biçimde yönlendirmekte etkili olmuştur. Çünkü bu ayrımları kendi kavramları çerçevesinde değerlendiren modern hukukçular, bunun, ortaya çıktığı Roma toplumu içinde kesinlikle aynı anlamı taşımadığını, iki alanı düzenleyen ilkelerin ayrılmaz bir biçimde içiçe geçmiş olduğunu görememişlerdir. Oysa Doğu toplumlarında olduğu gibi Eski Ro-ma'da da, giderek feodalizmin son dönemlerine kadar Avrupa'da da, eşyayla ilgili yasaları ve mülkiyeti düzenleyen, insan ilişkileriyle ilgili kurallardır. 18. yüzyıla, kapitalizmin yükseliş dönemine kadar, mülkiyet haklarının bireysel haklar olarak görülmesi sözkonusu değildir. Mülkiyet haklarını belirleyen, insanların toplumsal konumları, çeşitli insanlar' arasındaki ilişkilerdir. ‘</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Maine, sözko,nusu tarih gözlemlerine dayanarak, modern piyasa toplumuyla diğer toplumlar arasındaki kopuşu açıkça ortaya koyan bir kuramsal çerçeve geliştiriyor. Modern toplum, Maine'e göre, özgür sözleşmeye (contractus) dayanan bir toplumdur. Mülkiyet ilişkileri, burada, bireyin kendi iradesiyle girdiği özgür sözleşme ilişkilerini yansıtır. Diğer toplumlar ise, sosyal konuma (status) dayanan toplum-lardır. Sosyal konum doğumla belirlenir ve bireyin haklarıyla görevleri aile içindeki yerine göre biçimlenir, Toplumsal ilişkilere model oluşturan da, aile içi ilişkilerdir. Haklar ve görevler, her zaman kan bağlarına, akrabalık ilişkilerine bağlanırlar. Modern toplumda sosyal konuma bağlı ilişkilerin yerlerini sözleşme ilişkilerine bırakışına kadar, hemen hemen her dönemde ve her toplumda paternalizm, insan ilişkilerinin temelini oluşturur. Bu çerçeve içinde, bireyin kendisinin olanı kişisel amaçlarına uygun bir biçimde istediği gibi kullanması, doğal olarak, söz kon usu değildir. Mülk, bireye ait değildir, bir sosyal konuma aittir. Mülkün kullanımını ve el değiştirme mümkün olduğu ölçüde, el değiştirmesini, gelenekler ve töreler belirler. Maine'in çeşitli örneklerle gösterdiği gibi, el değiştirme işlemleri her zaman bir tören niteliği taşır. Toprağın ve kölelerin, atların ve tarımda kullanılan hayvanların vb. el değiştirmesi, topluluğun aktif bir biçimde katıldığı, katı kurallarla belirlenmiş bir törene dönüşür.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Maine, Eski Roma'da, zaman içinde, el değiştirme işlemleri törenlerle düzenlenen mallarla, daha önemsiz oldukları için topluluğun geniş ölçüde katılımını gerektirmeden el değiştirebilecek mallar ve bu iki tür malın sahipliğini düzenleyen kurallar arasında bir ayrım doğduğundan sözedi-yor. Feodal toplum içinde bu ayrımın, toprakla diğer mallar, taşınabilir mallarla taşınamaz olanlar arasında ve bu iki tür mülkiyet nesnesiyle ilgili kurallarda görülen kesin farklılığa yansıdığını söylüyor. Sözleşme ilişkileri taşınabilir malların sahipliği alanına yayılırken, temel üretim aracı olan toprağın mülkiyetini, kullanım ve el değiştirmesini belirleyen kurallar, kesinlikle bu alanın dışında kalıyor. Ma-ine'e göre, sosyal konuma dayanan toplumlardan sözleşmeye dayanan topluma geçişin en önemli aşamalarından biri, toprak mülkiyetinin bu ayrıcalığını kaybetmesi, yani toprağın metalaşışı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Maine gibi, mülkiyetin doğal bir hak değil, tarihsel gelişmelerin biçimlendirdiği bir sosyal kurum olduğunu savunan bütün düşünürler, bir biçimde, iktisadın temel önermelerinin geçerli olmadığı alanları gündeme getirmiş oluyorlar. Başlangıç noktası, her zaman, mülkiyetin bireyin doğal hakkı değil, sosyal işlevi olan bir kurum olarak görüldüğü toplumlarla modern toplum arasındaki farklılık. Yani modern piyasa toplumundan yola çıkarak diğer toplumları anlamanın güçlüğü. Varılan sonuç ise, tarih gerçekleri ışığında modern toplumun kurumlarına ve uygulamalarına "doğallık" • fikrinden sıyrılmış olarak bakarak, bu toplumdan kaynaklanan genellemelerin sorgulanması.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu alanda, Maine'in eskiçağ yasalarıyla ilgili çalışmasını, modern yasaların burjuvaziyle birlikte gelişmesini inceleyerek tamamlayan ilginç tarih çalışmalarına rastlıyoruz. M. E. Tigar ve M. R. Levy'nin Hukuk ve Kapitalizmin Yükselişi adlı kitapları; bu çalışmaların örneklerinden biri. B Tigar ve Levy, çalışmalarına, burjuvaların ortaçağda eli kılıçlı düzen düşmanları, yasalara karşı çıkan isyankârlar olarak tanınırlarken, 16. yüzyıldan başlayarak yasa koyucular durumuna . geldiklerini anlatarak başlıyorlar. Bu değişiklik, sosyal konuma dayalı toplumdan sözleşme toplumuna geçiş sürecinin özelliklerini ortaya koymak açısından çok yararlı. Burjuvaların sosyal konuma dayalı bir toplum düzeni için bir tehdit oluşturmaları, ekonomik faaliyetlerinin, yani değişimin niteliğiyle ilgili. Polanyi'nin terminolojisini kullanırsak, karşılıklılık ve yeniden dağıtım ilişkilerinden farklı olarak değişim, anonim bireylerin sosyal konumlarından bağımsız olarak girdikleri bir ilişki. Bu açıdan, içinde özgürlüğü ve eşitliği barındıran bir ilişki. Bu iki kavram da, toplumsal konumun, insan davranışları ve ilişkilerini ekonomi dışı kurallarla belirlediği bir yapıya yalnızca yabancı değil', son derece aykırı kavramlar. İki bireyin, kendi başlarına, kendi ekonomik amadan doğrultusunda giriştikleri sözleşme ilişkileri, toplum düzeninin hiyerarşik yapısını, dolayısıyla toplumun bütünlüğünü sarsma eğilimi, burjuvaziye karşı takınılan tavrı açıklıyor. Piyasa toplumuna geçiş sürecindeki yasal düzenlemeler ise, iki farklı işlev görüyorlar. Bu düzenlemeler, yerleşmiş insan ilişkilerinden bağımsız olarak girişilen sözleşme ilişkilerinin yasal temellerini oluşturarak, yalnızca burjuvazinin hakimiyetini pekiştirmeye değil, bu ilişkilerin ön plana çıkarken toplumun bütünlüğünü sarsmalarını önlemeye yöneliyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu gözlemler, piyasa sisteminin evrensel insan eğilimlerini yansıtan doğal bir düzen olduğu fikrini iki açıdan sarsıyorlar. İlk olarak, düzenin yerleşmesi bilinçli bir müdahaleyi gerektiriyor. İkincisi, müdahale, farklı bir biçimde, değişim ilkelerinin yaygınlaşmasının, toplumun bütünlüğünü sarsmasını önlemeyi hedef alıyor. insan toplumunun kendini doğal insan eğilimlerine karşı korumaya çalışması, kendi içinde bir çelişki olacağı için de, bu noktada piyasa ilişkilerinin doğallığıyla ilgili görüşlerin sorgulanması gerekiyor. Tigar ve Levy, bu müdahaleleri incelerken, özellikle yasal değişikliklerin üzerinde duruyorlar. Ama bu yasal değişikliklerin, özellikle toprak mülkiyetini düzenleyen yasalardaki değişmelerin, güçlü bir devlet müdahalesini gerektiren kurumsal değişikliklerle birlikte yeraldığını da önemle vurguluyorlar. Böylece çalışmaları, piyasa ekonomisinin de, bütün diğer ekonomiler gibi, insanlarca kurulmuş bir düzen olduğunu ortaya koyuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">16. yüzyıl Ingiltere'sindeki bu doğrultudaki gelişmelerden sözederken, Tigar ve Levy şöyle yazıyorlar:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"... şehrin şehirlilerin, bağlayıcı bir yeminle biraraya gelmiş insanların soyundan olanların, ortak mülkü olduğu yolundaki ortaçağ anlayışı ortadan kalkıyordu. Şehir hukuku, şehrin mülküne kendi mülkleri gözüyle bakan, onu alıp satan, geliri de ceplerine atan en zengin ve güçlü şehirlilerle, şehir yetkilileriyle özdeşleşmişti...</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Üretimin rasyonalizasyonu için topraklar çevrilmeliydi, müteşebbislere ve ihracatçılara verilen yetkilerle lonca ayrıcalıkları ortadan kalkmalı, toprak yasaları yeniden yazılmalıydı. Bunlar, güçlü, merkezi bir yetkili gerektiriyordu, burjuvalar başından beri güçlü bir devlet aygıtının savunuculuğunu yapmışlardı. Sağlam bir merkezi gücün etrafında bir-leşebilen İngiltere ve Fransa gibi ulusal devletler, ekonomik kargaşa içinde varlıklarını sürdürüp güçlendiler. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisat kuramına göre insanın doğal eğilimlerini yansıtan bir düzene geçişi belirleyen bu süreç içindeki düzenlemelere, toplumun her kesiminden güçlü tepkiler gelmişti. Sözleşme ilişkilerinin içerdiği eşitlik fikri, güçlüyle güçsüzün birarada yaşadığı bir toplumda, güçsüzün toplumsal düzenlemelerle korunmasının doğal görüldüğü bir ortamda, son derece aykırı kaçıyordu. Tigar ve Levy'nin örneklerinde, yüzyılları aşan bir sürekliliğe dayanan insan ilişkilerinin belirlediği toplum kurallarından, "iki insanın, kendi kendilerine, bir kağıt parçası üzerine bir şeyler yazmalarından başka bir şey olmayan" sözleşmelere geçişin akıl almazlığından sözeden, Shakespe-are'den T. Moore'a kadar birçok düşünüre rastlıyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Büyük Dönüşüm'de K. Polanyi bu tepkileri kuramsal bir çerçeveye oturtarak inceliyor. Bu bağlamda vurguladığı temel nokta, bu tepkilerin kendiliğinden olma niteliği. Yani piyasa ekonomisine bir kendiliğindenlik atfeden iktisat düşüncesinin karşısına, Polanyi, piyasa ekonomisinin gelişmesini toplumsal dokunun doğal ve insani özüne karşı olduğu için, kendiliğinden tepkilere yolaçmış bir süreç olarak inceleyerek çıkıyor.21 Polanyi'nin bu görüşü desteklemek için kullandığı temel gözlem, kendi kurallarına göre işleyen piyasa düzenine karşı müdahaleci tepkilerin, toplumun bütün kesimlerinden, hemen hemen eşzamanlı olarak, kaynaklanmış oluşları. Yani müdahaleci talepleri, kişisel veya ' sınıfsal çıkarlara bağlamanın, bunlara herhangi bir entellek-tüel veya kurumsal anlayıştan kaynaklanan ideolojik temel atfetmenin imkansız oluşu. Her sınıftan, her türlü farklı siyasal görüşü savunan kimselerin, piyasa düzeninin müdahalelerle sınırlanması için taleplerde bulunmaları ve devlete baskıda bulunmaları, Polanyi'ye göre, farklı ülkelerde ortaya çıkan farklı ideolojilerden bağımsız olarak bütün toplumların, piyasa güçlerine karşı kendilerini koruma çabalarını yansıtan bir tarihsel gerçeklik.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Dolayısıyla, piyasa toplumunun ortaya çıkış süreci içinde, iki tür, farklı ama birlikte yeralan müdahale biçimine rastlanıyor. Toplumun kendisini piyasa güçlerine karşı korumak üzere, farklı grupların talepleri doğrultusunda geliştirdiği müdahalelerle, liberallerin piyasanın gelişmesi için öne sürdükleri zorlayıcı devlet müdahalesi taleplerinin yo-laçtığı düzenlemeler, çoğu zaman eşanlı olarak uygulamaya giriyorlar. İlk tip müdahalenin doğallığı karşısında, ikinci tip müdahale, toplumların tarih deneyimlerine yabancı, alışılmadık bir olgunun, piyasa düzeninin, gerçekleşebilmesi için gerekli oluyor. Bu konuda Polanyi şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">‘"Laissezfaire'in hiçbir doğal yanı yoktu; işler oluruna bırakılmış olsa, serbest piyasalar hiçbir zaman ortaya çıkamazlardı. Serbest ticaret sanayilerinin önde geleni pamuk sanayiinin gümrük tarifeleri, dışsatım primleri ve dolaylı ücret desteklemeleri yardımıyla kurulması gibi, laissez fa-ire'in kendisi de devlet tarafından uygulanmıştı. " Hem Polanyi'nin hem de Tigar ve Levy'nin açıklamalarında, piyasa düzenine karşı tepkilerin, özellikle emeğin ve toprağın sözleşme ilişkilerine bağlanmaları, alınıp satılır mallar haline gelmeleriyle ilgili olarak yoğunlaştıklarını görüyoruz. Tigar ve Levy, bu alandaki kurumsal değişikliğin 16. yüzyılda başlayıp, karşı tepkileri çoğu zaman zor kullanımını içeren tekniklerle bastırarak sürdüğünü öne sürüyorlar. Fransa'da devrim sonrasında, Napoléon yasalarının uygulamaya girmesiyle gözle görülür bir biçimde sonuçlanan bu sürecin, aslında çok gerilere gittiğini savunuyorlar. Onlara göre, İngiltere'de Geleneklere Dayanan Yasanın ( Common Law) sürmesi, aslında 16. yüzyılda başlayan değişiklikleri gözden saklayarak, yanıltıcı bir süreklilik izlenimi yaratıyor. Aslında her iki durumda da, 16. yüzyılda başlayan bir dizi kurumsal ve yasal düzenleme, toplumu bugünkü sonuca, toprak ve emek kullanımının piyasa kurallarına göre düzenlendiği bir toplumun ortaya çıkışına getiriyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi ise, kopuşa daha geç ve daha kesin bir tarih veriyor. Ona göre, gerçek kopuş 19. yüzyılda yeralıyor. 19. yüzyıla kadar, Fransa ve İngiltere'de değişim ilişkileri giderek genişleyen bir alana yayılırken, toprak ve emek toplumsal düzenlemelerle piyasa ilişkilerinin dışında tutulmuş. Ama, değişimin ekonomiyi düzenleyen temel ilke olduğu durumda, toprak ve emeğin müdahalelerle piyasa dışı tutulmalarının ekonomik gelişmeyi engelleyici etkisi, 19. yüzyılda onların da metalaşmasına yolaçmış.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani Polanyi, sosyal konuma dayanan, insanlar arasındaki ilişkilerin belirleyici olduğu bir toplumdan, sözleşmeye dayanan, insanlarla nesneler arasındaki ilişkilerin belirleyici olduğu bir topluma geçişte, 19. yüzyıla çok özel bir önem atfediyor. Hem Maine hem de Tigar ve Levy için olduğu gibi, onun çalışmasında da, piyasa toplumunun istisnai niteliği ön planda. Ama ana eğilimi, bu toplumu, saf biçimiyle, 19. yüzyılla sınırlamak ve daha önceki dönemleri, ekonominin toplum içine yerleşmiş olduğu normal durum çerçevesinde ele almak. Bu bağlamda, 1930 Büyük Krizi'nin ve onu izleyen İkinci Dünya Savaşı'nın ardından 19. yüzyıl piyasa toplumunun büyük ölçüde aşıldığını, kendi kurallarına göre işleyen piyasanın yeniden toplumsal kontrol altına alınıp ekonominin özerkliğinin sınırlandığını vurguluyor. Yalnızca Refah Devleti uygulamalarıyla ortaya çıkan emek piyasası düzenlemeleri ve doğal kaynakların mülkiyetini giderek sınırlayan düzenlemeler değil, altın standardının bırakılması da bu 20. yüzyıl dönüşümünün önemli unsurlarından. Polanyi'ye göre, paranın metalaşması, yani ekonominin işleyişini kolaylaştırmak amacıyla kullanılan bir kamu malı niteliğinden sıyrılarak, arzının toplum dışı bir otomatik mekanizmaya, altın arzındaki değişmelere bırakılması, doğrudan doğruya altın standardının kabulüyle gerçekleşen bir 19. yüzyıl olgusu. 20. yüzyılda altın standardının bırakılmasıyla, para yeniden toplumsal amaçlara yönelik, ekonomi dışı, siyasal sürece bağlı bir kamu malı niteliğine dönüşüyor. Dolayısıyla, merkez bankalarının varlığı ve kamu yetkililerinin para arzını kontrol edebilmeleri, ekonominin özerk bir düzen olarak ele alınmasını güçleştiren bir unsur olarak ortaya çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada bizim için önemli olan, doğal olarak, piyasa toplumunun kurumsal ve yasal değişikliklerle, insanlarca gerçekleştirilmiş ve gerçekleştirildiği süre içinde hiç de doğal karşılanmamış bir özgün biçim olduğu. Yani Polanyi'nin yaklaşımıyla Tigar ve Levy'nin yaklaşımları arasındaki fark, iktisadın ortaya çıkışının tarihsel temelleri ve bu temellerden kaynaklanan sonuçlar açısından belirleyici bir önem taşımıyor. Daha ilginç bir farklılaşmayı ise, piyasa toplumu-na geçişin oluşturduğu kopuşu vurgulayan yaklaşımlarla, piyasa toplumu içinde dahi ekonomiye tam bir özerklik atfetmenin yanlış olacağını öne süren yaklaşımlar arasında buluyoruz. Amerikan İktisat Derneği'nin (American Economic Association) kurucusu R. Ely'nin, "sosyal bir mülkiyet kuramı" geliştirmek amacıyla yaptığı bir çalışma, sözünü ettiğimiz ikinci yaklaşımın önemli bir örneğini oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ely'e göre mülkiyet, her zaman ve her yerde, insanla eşya arasındaki ilişkilerle değil, toplum içindeki insan ilişkileriyle ilgili bir kavram olarak karşımıza çıkar. Dolayısıyla, özel mülkiyeti bireyin doğal bir hakkı olarak tanımlamak olanaksızdır. Zaman içinde, toplumsal koşullara bağlı olarak, mülkiyet haklarının "yoğunluğu" ve "yaygınlığı" değişebilir. Yani, mülkiyet hakkının daha yoğun olduğu yerlerde, insanlar, kendilerinin olanı daha az kısıtlamayla karşılaşarak istedikleri gibi kullanabilirler. Kullanım hakkının devretme hakkını içermediği veya yalnızca belirli amaçlarla kullanıma izin verdiği durumlardaki gibi, hakkın daha az yoğun olduğu yerlerde ise, mülkiyet kurumu değişik bir biçimde karşımıza çıkar. Mülkiyetin yaygınlığı da önemli farklılıklar gösterebilir. Belirli toplumlarda bazı nesneler özel mülkiyet konusu olabilirken, diğer toplumlarda aynı nesneler kamu malı veya devlet malı niteliği taşır. Üretim, değişim ve tüketimleri piyasa dışında gerçekleşir. Belirli hizmetlerin devletçe yerine getirildiği, belirli malların üretiminin devletçe gerçekleştirildiği durumların hepsi, mülkiyetin yaygınlığını kısıtlayan durumlardır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ely'e göre, modern piyasa toplumlarında mülkiyet hakkı, öteki toplumlarda olduğundan çok daha yoğun ve çok daha yaygındır. Ama bu, onun bir doğal hak olarak ele alınmasına temel oluşturmaz. Her yerde olduğu gibi modern toplumlarda da, mülkiyet sosyal bir olgudur, hiçbir zaman mutlak değildir, toplumsal amaçlarla çeliştiği anda ortadan kalkması için girişimler başlar. Ely'nin bu görüşünü savunmak için verdiği örnekler, büyük ölçüde ABD'deki, özel mülkiyetin kalesi olan, hakim ideoloji içinde bireysel hakların sosyal amaç kavramının önünde yeraldığı bir ülkedeki, uygulamalara dayanıyor. Örneğin, Locke'un, doğal bir hak olarak özel mülkiyetle ilgili görüşlerinin karşısına, Ely, Benjamin Franklin'den bir alıntıyla karşı çıkıyor: "Özel mülkiyet, toplumun yarattığı bir şeydir ve toplum taleplerinin hakimiyeti altındadır. Toplumun talepleri de, durum bunu gerektirdiği zaman, onun son kuruşuna kadar uzanabilir."25 Ely'nin görüşlerini destekleyen benzer bir alıntı da, Kuzey Caroline eyaleti Yüksek Mahkemesi'nin 1872 yılında aldığı bir karar metninden:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Mülk alıp vermek, devletten önce varolan, hiçbir devletin hukuk kuralları içinde dokunamayacağı, doğal, sahibinin elinden alınamaz haklardan değildir. Miras yoluyla armağan vermenin kabul edilmediği bir dönem vardı ve bu hakkın geri alınmasının akıllıca ve yararlı olacağı başka bir dönem gelebilir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu önermeleri gene ABD'de geçerli olan, özellikle toprağın ve doğal kaynakların kullanımını ve devrini sınırlayan, emek piyasasını düzenleyen yasal uygulamalarla birlikte değerlendirdiğimizde, ilginç bir sonuca ulaşıyoruz: Piyasa düzeni modeline en yakın toplumlarda bile, bireylerin öz-güriradeleriyle girdikleri sözleşme ilişkilerinin açıklayamayacağı önemli bir faaliyet alanı varlığını sürdürüyor. Bu alanın varlığı, ekonomiyi aşan toplumsal amaçlardan bağımsız olarak, bireyden başlayarak, ekonomiyi anlamanın, yalnız eski toplumlarda değil, piyasa toplumunda da kolay olmadığının önemli bir göstergesi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama modern Batı toplumlarında, Ely'nin deyişiyle, mülkiyetin yoğunluğu ve yaygınlığı artarken, düşünce biçimlerinde de bazı değişiklikler olduğu, bu değişikliklerin de, bireyin doğal mülkiyet hakkından ve mülk edinme dürtüsüyle hareket eden döğal bireyden yola çıkarak toplumun anlaşılabileceği inancına yolaçtıkları kesin. Burada hemen açıklığa kavuşturulması gereken nokta, sözkonusu önermenin iki yönlü bir önerme oluşu. Yani, piyasa toplumu-nun sözünü ettiğimiz inanca yolaçan özelliklerinin, bu inancı merkez alan ideolojik değişmelerle ayrılmaz bir bütün oluşturduklarını gözönünde bulundurmak gerek. Başka bir deyişle, modern ideolojinin önemli bir parçasını oluşturan iktisat düşüncesi, yalnızca içinden kaynaklandığı toplumun farklılığını yansıtmıyor, aynı zamanda bu farklılığı yaratan unsurların gelişmesine katkıda bulunuyor. Böylece, belirli gerçeklerden kaynaklanan bir düşünce biçimi, bu gerçeklere ters düşen toplumsal öğelerin gözardı edilmesine, dolayısıyla bu gerçeklerin abartılmış bir biçimde algılanmasına yolaçıyor. Daha sonra da, etkisini sosyal siyaset ve iktisat politikası alanlarında göstererek, sözkonusu gerçeklerin toplum içinde giderek önem kazanmalarında ve belirleyici bir konuma geçmelerinde önemli bir rol oynuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bunun anlamı, toplumun yapısıyla, toplumun kendini anlama biçiminin birbirinden ayrılarak, tek yönlü bir nedensellik ilişkisi içinde ele alınamayacağı. Yani ideoloji kavramına, yalnızca toplumun nesnel gerçeklerinin fikirlere ve değerlere yansıması olarak yaklaşılamayacağı. Toplumun maddi üretimle düşünce biçimlerinin karşılıklı etkileşim süreci içinde oluştuğu fikrinden yola çıkıldığında, bu süreç içinde iktisat düşüncesinin özel bir rol oynadığı görülüyor. Örneğin Maine, iktisadın ortaya çıkışıyla sözleşme toplumuna geçiş arasındaki ilişkiden sözederken şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Geçmiş çağlarla günümüz arasındaki farklılık, çağdaş incelemelerin en ünlülerinin özüne nüfuz etmiş durumdadır. Eğer Zorlayıcı Yasa (Imperative Law) bir zamanlar, kapladığı alanın büyük bir bölümünü terkedip insanların yakın zamanlara kadar hiç tanımadıkları bir özgürlük içinde kendi davranış kurallarını belirlemelerine meydan vermemiş olsaydı, siyasal iktisat biliminin, ahlak araştırmalarının günümüzde kayda değer bir ilerleme kaydetmiş tek dalının, yaşamın gerçeklerini açıklamakta başarısız kalacağı kesin olurdu. Aslında siyasal iktisat eğitimi görenlerin çoğu, bilimlerinin dayanağını oluşturan genel doğrunun evrensel olması gerektiği yolunda bir önyargıya sahiptirler ve zanaatlarının uygulamasına giriştiklerinde, çabaları, genellikle sözleşmenin kapsadığı alanı genişletmeye, sözleşmelerin gerçekleşmesini sağlamak üzere, gerekli olmadığı dıırumlarda, Zorlayıcı Yasaların alanını kısıtlamaya yönelir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sözünü ettiği gelişmeler, siyasal iktisatçıların değindiği çabaları dahil olmak üzere, Maine'in olumlu bulduğu şeyler. Buna rağmen, evrensellik önyargısını tartışırken, sözleşme ilişkilerinin geçerli olmadığı yerde, siyasal iktisat önermelerinin geçerliliklerini kaybedeceklerini açıkça belirtiyor. Tartışmanın özellikle ilginç olan yanı, sözleşme ilişkileri çerçevesinde açıklanamayacak alanların modern toplumlarda da varolduklarını, bu alanlarda siyasal iktisatçıların çok yanıltıcı genellemelere gidebileceklerini vurgulaması. Bu eğilimin nedeni ise, iktisatçıların farklı dönemlerle ve toplumlarla ilgili bilgilerinin kısıtlı oluşundan çok, piyasa toplumlarına özgü kategorilerle düşünmeye alıştıkları için, diğer toplumlarla ilgili gözlemlerini de bu kategorilerle şartlanmış bir biçimde yürütmeleri gibi görünüyor. Bu konuya değinen Maine, Hindistan'ı örnek alarak, burada kendi toplumlarından son derece farklı yapılarla karşılaşacaklarını sanan İngiliz gözlemcilerin, aynı kategorilerle ifade edilebilecek kurumlar ve sosyal ilişkilerle karşılaşmaktan duydukları şaşkınlıktan sözediyor ve şöyle diyor: "Sosyal mekanizmanın genel görünümü aynıydı. Küçük ve büyük mülkiyet, toprağın ve taşınabilir malların mülkiyeti vardı, rant vardı, kârlar, değişim ve rekabet vardı, bunlar hep tanıdık ekonomik kavramlardı. Ama bunların bir tanesi bile, Batı'daki en yakın örneğe tekabül etmiyordu. Mülkiyet vardı, ama kural olan grupların toplu mülkiyetiydi, bireylerin ayrı ayrı mülkiyetleri istisnaydı. Toprak rantı vardı, ama bu, kullananların değişmemesi, dolayısıyla piyasanın işin içine girmemesi kuralının evrensel geçerliliğiyle bağdaştırılmak durumundaydı. Bir kâr haddi vardı, ama tuhaf bir biçimde âdetlerin etkisindeydi. Rekabet vardı, ama ticaret birbirleriyle rekabet etmeyen geniş akraba grupları tarafından yürütülüyordu; rekabet geniş ortaklıklar arasındaydı. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Alıntı çok açık bir biçimde, iktisat kategorilerini farklı toplumlara uygularken ortaya çıkabilecek yanılgılara dikkat çekiyor. Burada ilginç olan, Maine'den bu alıntıyı, disiplinin evrensel geçerliliğine inanmış bir 19. yüzyıl iktisatçısının, J. Neville Keynes'in, iktisat kategorilerinin evrenselliğini kanıtlamak üzere aktarıyor olması. Bu örnek, gözlemcinin dünyaya bakışı doğrultusunda dünyanın nasıl değişik görünebileceğini ortaya koymak açısından gerçekten çok çarpıcı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aslında Polanyi ile Tigar ve Levy arasındaki görüş farklılığı, bu bağlamda ele alınabilecek bir farklılık. Polanyi'nin saf piyasa ekonomisi modelini oluşturduğunu söylediği 19. yüzyıl Batı toplumu, kökenlerini daha gerilerde aramamız gereken ideolojik gelişmelerin, modelin uygulanmasında etkili olmalarıyla gerçekleşmiş bir olgu. Tigar ve Levy, 16. yüzyıldan başlayan yasal değişiklikleri, bu ideolojik gelişme süreci içinde ele alıyorlar. Polanyi ise, büyük ölçüde sonuçlanmış bir olguya bakıyor ve yalnızca sözleşme ilişkileri çerçevesinde düzenlenmiş bir toplum değil, kendini (giderek de bütün diğer toplumları) bu ilişkilerin mantığına göre algılayan, bir toplum görüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu toplumun kurumsal yapısı içinde, maddi çıkar dürtüsü ekonomik faaliyetin temel yönlendiricisi olarak ortaya çıkıyor. Bunun yanısıra, eldeki toplumsal analiz yöntemleri, geçerli olduğu ve olmadığı her yerde, insanı yalnızca maddi çıkar dürtüsüyle hareket eden bir varlık olarak gören bir ideolojik çerçeveyi yansıtıyorlar. Bu ideolojik çerçeve de, modern toplumun ayrılmaz bir parçası. R. H. Tawney, "elde eden toplum" (acquisitive society) dediği bu toplumun ortaya çıkışında ideolojik gelişmelerin oynadığı rolü şöyle açıklıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Hâlâ ortaçağ hayaletlerince ziyaret edilen Shakespeare İngiltere'siyle, l700'de, iki nesil süren şiddetli polemikler sonucu ortaya çıkan İngiltere arasındaki fark, anayasal ve siyasal düzenlemeler arasındaki farktan çok, sosyal ve siyasal kuramlar arasındaki farktı. Yalnız gerçekler değil, bu gerçekleri değerlendiren kafalar da çok önemli bir biçimde değişmişti. Değişikliğin özü, sosyal kurumların ve ekonomik faaliyetin, kendilerine anlam veren ve ölçütlerini belirleyen ortak amaçlarla ilintili olduğu fikrinin ortadan kalkmasında yatıyordu. 18. yüzyılda hem Devlet hem de Kilise, ortak bir sosyal ahlâk bütününün korunmasından oluşan alanı terkettiler... Hiç de mükemmel olmayan bir biçimde de olsa, sosyal düzenin ortak amaçlarını temsil eden yetkililerin bu alanı terketmelerinin doğal sonucu, sosyal düşünceden amaç kavramının yavaş yavaş yokolması oldu. 18. yüzyılda bunun yerini "mekanizma" fikri aldı... Sosyal dokuyu ayakta tutan temel taşlarının en önemlisi çekilince... geride kalan, bireysel haklar ve bireysel çıkarlar oldu, toplumun kendisi değil de toplumu oluşturan malzeme. Bu haklar ve çıkarlar, kralların ve rahiplerin hırslarıyla çarpıttıkları doğal düzenin ta kendisiydi, bu yapay üstyapı ortadan kalkınca kendilerini göstermişlerdi, çünkü insanın değil, Doğanın yaratılarıydılar."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Süreç, başka bir deyişle, sosyal düşüncenin temel birimi olarak toplumdan bireye, toplumsal değil doğal bireye geçiş süreciydi. 18. yüzyıldan beri sosyal düşünceye damgasını vurduğu biçimiyle, bireyi ve bireyin ekonomik faaliyetlerini doğal yasalara atıfla, toplumsal olandan bağımsız olarak açıklamak artık olanaklıydı. Sözünü ettiğimiz düşün sürecini, iktisat "düşüncesinin ortaya çıkışı bağlamında ayrıntılı bir biçimde inceleyen L. Dumont, konuya sosyal gerçeklikle bu gerçekliğin anlamlandırılması ve anlaşılması arasındaki ayrımı dikkatle gözönünde tutarak yaklaşıyor. Örneğin, Hindistan'daki kast toplumuyla modern Batı toplumu arasındaki karşıtlıktan sözederken, karşıtlığın en açık biçimde ideolojik düzeyde görüldüğünü, insan davranışları ve sosyal uygulamalar düzeyinde ise daha az güçlü bir biçimde kendini gösterdiğine değiniyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Toplumun holist bir yaklaşımla anlaşılmasından bireyci bir yaklaşımla anlaşılmasını içeren sözkonusu düşün süreci içinde, doğal yasa felsefesi ve doğal yasa felsefesinin geçirdiği değişiklikler son derece önemli bir yer tutuyor. Dolayısıyla iktisat düşüncesinin ortaya çıkışını belirleyen bireyci toplum anlayışının incelenmesi, doğal yasa felsefesinin farklı evrelerinden yola çıkmak durumunda. Doğal yasa felsefesinin etkisi, yalnızca iktisat için değil, sosyalbilimlerin bütünü için de aynı ölçüde belirleyici, iktisadi Analizin Tari hi'nde Schumpeter, "Her bilimin ilk buluşu, kendini buluşudur" diyor. "Belirli ‘sorular'a kaynak oluşturan bir dizi birbiriyle ilintili olgunun varlığının bilinci, doğal olarak, analitik çabaların gerekli koşuludur. Ve, sosyal bilimlerin durumunda, bu bilinç doğal yasa kavramı biçiminde kendini göstermiştir. " Yani, "sosyal bilim kendini doğal yasa kavramında bulmuştur."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kavramın ortaya çıkışının tarihi Aristo'ya kadar götürülebileceği için, onun klasik ve modern yaklaşımlarda aldığı biçimler arasındaki ayrımın üzerinde durmak gerekiyor. Kaynağını Aristo'dan alan ortaçağ skolastik düşüncesi içinde, özellikle St. Thomas'ın ve Molina'nın düşüncesinde, kavram, sosyal düzene temel oluşturması gereken ideal bir düzenin varlığıyla ilgili olarak ortaya çıkıyor. Modern yaklaşım için olduğu gibi, bu klasik yaklaşım için de, kuramın temel sorusu, insan için ideal olan bir düzenden yola çıkarak sosyal düzeni anlamaya ve ideal modelden türetilen yasalar doğrultusunda biçimlendirmeye yönelik bir soru. Dolayısıyla, doğal yasa kuramları, her zaman, bir insan doğası kavramından yola çıkmak durumundalar. Klasik yaklaşımı modern yaklaşımdan ayıran temel fark, çeşitli yazarların üzerinde durdukları gibi, klasik yaklaşımın insanı sosyal bir varlık olarak ele alması. Ve buna bağlı olarak, doğal yasaların, yani ideal durumu yansıtan yasaların, evrensel olmadıkları, değişik toplumların özelliklerine göre değişik biçimler alabilecekleri fikrini içermesi. Dolayısıyla St. Thomas ve Molina için, doğal yasa, önce, akla uygun olan, mantıklı bir düşünce sürecini yansıtan, sonra da sosyal olarak yararlı ve gerekli olana işaret eden kurallar biçiminde tanımlanıyor. Dogal olan, böylece, "durumun doğası gereği" doğru olanı belirlemiş oluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Klasik doğal yasa kuramında insanın sosyal bir varlık olarak karşımıza çıkışı, bizi doğrudan doğruya bireycilik ve holizm tartışmasına götürüyor. Dumont, bu konuyu ele alırken, skolastik filozofların kullandığı iki kavramı, universitas ve societas kavramlarının üzerinde duruyor. Kavramların ikisi de modem düşündeki "toplum" kavramıyla karşılanabilir. Ama societas, ortaçağ düşüncesi için, çok özel bir toplumu, "ortaklık" denilebilecek bir yapıyı belirliyor. Bu, bireylerin kendi kendilerine biraraya gelmeleriyle oluşan ve içinde herkesin kendi özelliklerini korumaya, kendisi olmaya devam ettiği bir toplum. Universitas ise, organik bir bütün. Giderek, kendisini oluşturan parçalara indirgenemeye-cek, o parçalardan yola çıkarak anlaşılamayacak bir bütün. Bir bütünü oluşturan parçaları, yani toplumu oluşturan bireyleri kendi içlerinde anlamak ve açıklamak mümkün değil. Toplum, kurumları, değerleri, kavramları ve diliyle, bireyden önce gelen bir şey ve birey, bu kurumlar, değerler ve dille yoğrulmuş, biçimlenmiş, onlarsız düşünülemeyen bir varlık. Universitas, toplum öncesi bireyi içeremeyecek bir kavram.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Schumpeter aynı karşıtlığa, "nesnel" ve "öznel" uygarlıklar terimleriyle yaklaşıyor. Nesnel-toplum, Schumpeter'e göre, her bireyin kendine ayrılmış bir yerde durduğu, bu yerin toplumca belirlenmiş değerler ve kurallarla tanımlandığı bir toplum. Burada, ahlakın da, zevkler ve tercihlerinde, sanatın da, belirli sınırlara sıkı sıkıya uyduğu, katı bir çerçeve sözkonusu. Öznel toplum ise, bunun' tam tersi özellikler taşıyor. Özel tercihlere ve değerlere yer veren, giderek bu özel tercihler ve değerler temelinde biçimlenen bir toplum. Yani, bireylerden yola çıkarak açıklanabilecek bir toplum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Skolastik doğal yasa kuramları universitas ya da nesnel toplum özelliklerini yansıtırlarken, tarihsel gelişmelerle birlikte. yeralan yeni düşünce akımları içinde doğal yasa kavramına yeni bir yaklaşım ortaya çıkıyor. Modern doğal yasa kuramları, her şeyden önce, toplumdan önce varolan birey kavramı çerçevesinde biçimleniyorlar. 17. ve 18. yüzyıl düşüncesi içinde, daha önceki doğal yasa kuramlarının çok açık bir biçimde yer verdikleri tarihsel görelilik, doğal yasaların toplumsal özelliklere göre belirlendikleri fikri yo-koluyor. Toplumüstü veya toplumdışı birey, bir 17. ve 18. yüzyıl kurgusu olarak, tarihsel görelilik fikrini dışlayacak biçimde karşımıza çıkıyor. Soyut bir düzeyde tanımlanan "insan hakları" kavramının ortaya çıkışı da, gene bu çerçeve içinde yeralıyor. insan hakları, özellikle bireyin kendisinin olan üzerindeki hakkı, yani özel mülkiyet hakkı, siyasal sürecin belirlediği alan dışında, siyasal süreçten bağımsız bir ekonomi alanının düşünce sistemine girişinde önemli bir rol oynuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani, sosyal düzenden bağımsız tercihlerin ve değerlerin kaynağı olarak bireyin karşımıza çıkışı, bireysel. mülkiyet kavramına yüklenen ahlâki anlamla birlikte. yeralıyor. Schumpeter'in üzerinde durduğu gibi; modern doğal yasa felsefesini klasik öncüllerinden ayıran en önemli farklardan biri de, zaten, mülkiyete toplum dışı bir anlam yüklenmesi. Toplum öncesinde varolan bir özel mülkiyet hakkı kavramının, insanın doğal haklarıyla ilgili diğer toplumdışı kurgularla birlikte düşünce sistemine yerleşmesi. C. B. Macpherson, Mülkiyetçi Bireyciliğin Yükselişi (The Rise of Posse-sive Individualism) adlı kitabında, 17. yüzyılda İngiltere'de etkili olan bir hareketin, Levellers hareketinin öncülerine ve Locke'un kuramına, bu gelişme içinde özel bir önem atfediyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Locke'uh (Macpherson'a göre Levellers hareketinin de) başlangıç noktası, insan haklarının en temeli olarak ele alınan "insanın kendine sahip olma hakkı". Ama düşüncenin özgün yanı, bireyin kendine sahip olma hakkının, bireyin emeğine, dolayısıyla emeğinin ürününe sahip olma hakkına uzanışı. Modern piyasa toplumlarını diğer toplumlardan ayıran temel özellik, bireycilik, bu düşünsel çerçeve içinde değerlendirilebilecek bir kavram.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu noktada, konunun zaman zaman yanıltıcı genellemelere yolaçabilen bir yönünden sözetmek gerekiyor. Yukarıdaki tarih değerlendirmelerine ve sözünü ettiğimiz düşünsel çerçevenin özelliklerine dayanarak, "modern toplumda birey vardır, holist, nesnel veya universitas kavramlarıyla . tanımlanabilecek toplumlarda ise yoktur" gibi bir sonuca varmak pek doğru olmayacaktır. Modern toplumla diğer toplumlar arasında karşılaştırmalara giren birçok yazarın değindikleri gibi, güçlü kişilikler, "kendine sahip" bireyler, eskiçağ toplumlarında da, ortaçağ toplumunda da mevcut ve toplumda önemli rol oynuyor. Schumpeter, örneğin, ortaçağ şövalyesi tipini ele alarak, "ondan daha güçlü bir bireycilik örneği veren birini düşünebilir miyiz?" diye soruyor. "Ortaçağ uygarlığının karşılaştığı bütün askeri ve siyasal idare güçlükleri de bu gerçekten kaynaklanmıyor muydu zaten?" diye de ekliyor. Odise'nin Dünyası (The World of Odysseus) adlı kitabında M. Finley de, gene bireycilikholizm karşıtlığı bağlamında, benzer gözlemler yapıyor.3 Finley; pek de önemli olmayan bir kaprisiyle, bir köle kız yüzünden Agamemnon'la küsüşmesi sonucunda, Truva savaşını durdurup, savaşa katılan yüzlerce kişiyi çadırının önünde kendisine yalvartan Akhilleus'tan sözederken, "O mu bireycilikten yoksundu?" diye soruyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bu soru Finley'in sözkonusu alanda eskiçağ toplu-muyla modern toplum arasındaki farklılığın gerçek olmadığı sonucuna götürmüyor. Aksine, yazar, eskiçağ toplumun-da bireyciliğin sosyal gruplarla.sınırlı olarak biçimlendiğini, sosyal konumla belirlendiğini söylüyor. Akhilleus'un içinde bulunduğu "yiğitler" grubu için, ortaçağ şövalyeleri için olduğu gibi, kaprisleri, inatlaşmaları, tutturmalarıyla güçlü bireycilik örnekleri sözkonusu olabilirdi. Diğer sosyal gruplar için de, değişik biçimlerde, örneğin ayrıcalık sağlayan çiftçilik veya zanaatkârlık hünerleriyle, "toplulukta temayüz eden" bireylerden sözedilebilirdi. Rastlanmayan, alabileceği biçim sosyal konumca belirlenmemiş bir bireycilikti, değişik konumlardaki insanların başka konumların insanlarına özgü bireycilik gösterilerine girişmeleriydi, özellikle, bireyin sosyal konumundan önce ve sosyal konumunun dışında varolmasını sağlayabilen sosyal akışkanlıktı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Benzer sorular, "bireyin mülkü" ve "mülk sahibi birey"le ilgili gözlemler bağlamında da sorulabilir. Bireyin kendisinin olana sahip çıkması, pek çok değişik toplumda, bazen modern toplumlarda olduğundan çok daha güçlü bir biçimde, kendini gösterebilen bir olgu. P. Lafarque, Yabanilikten Uygarlığa Mülkiyetin Evrimi (The Evolution of Property from Savagery to Civilization) adlı kitabında, ilkel kabilelerde bazı nesnelerin sahipleriyle özdeşleşmiş olarak görüldüklerini, hattâ çoğu zaman, giyecekler, silahlar ve bazı aletlerin sahipleriyle birlikte gömüldüklerini yazıyor. Mülkiyet tarihiyle ilgili çalışmasında V G. Kiernan da, aynı özdeşleştirmeye işaret eden pek çok örnek veriyor. Sahiplerinin ölümünden sonra öldürülen atlar ve köpekler, hatta. Hindistan'da ölen kocalarıyla birlikte yakılan kadınlar da, aynı bağlamda, mülk sahibinin parçası olarak görülen mülkiyet nesneleri olarak ele alınabilirler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İlkel toplumlarda mülkiyet nesneleri ile mülk sahibi birey arasındaki bağın önemine işaret eden bu uygulamalar, bizi, modern toplumun "mülkiyetçi" bir toplum, "mülkiyet hırsının hakim dürtü" olduğu bir toplum olarak değerlendirişine verdiğimiz anlam konusunda dikkatli davranmaya itiyor. Modern düşünce içinde, mülkiyet hakkının toplum öncesinde varolan evrensel insan haklarından biri olarak karşımıza çıkması, bu bağlamda çok önemli. Ama bunun yanısıra, modern toplumda mülkiyetin, yanızca sahip olma hakkını değil, sahip olunan nesneyi kendinden ayırıp satabilme hakkını da içermesi aynı derecede önemli. Burada insan, emeğinin ve emeğiyle ürettiklerinin sahibidir, emeğini ve emeğinin ürünlerini satabilmesi de, bu sahipliğin en açık ifadesidir. Bu ayrımın, sahip olmayla sahip olduğunu satabilme arasındaki ayrımın, Locke'un düşüncesinde mülk sahipliği üzerindeki sınırların kalkmasına yolaçan çok önemli bir rol oynadığını görüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Mülkiyet hırsına sahip" bireye doğru ilk adım, Locke'da, insandan ayrılmaz olanın, yani insanın kişiliği, becerileri ve emeğinin mülkiyetiyle, insandan ayrılabilenin, yani emek ve becerilerle ortaya konulan ürünlerin mülkiyetinin özdeşleşmesiyle atılıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"insanın, doğanın herkese sunduğundan ayırıp emeğiyle bir şeyler ekledikleri üzerinde öteki insanların hakları dışlanır. Çünkü bu emek tartışılmaz bir biçimde emekçinin mülkü olduğundan, yalnızca o, emeğine eklenmiş olanın sahibidir, hiç olmazsa (bu emek ürününün dışında) başkalarına yetecek kadar şey kaldığı sürece."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Başkalarına yetecek kadar bir şey kaldığı sürece" koşulunu, doğal yasalar, yani doğal olarak insanın kullanabileceğinden fazlasına ihtiyacı olmamasından, dolayısıyla bundan fazlasını istemesi için bir neden olmamasından kaynaklanan sınırlar gerçekleştiriyor. Hiç olmazsa paranın icadına kadar:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Eğer para icat edilmemiş ve insanlar arasındaki zımni • anlaşma ona belirli bir değer biçerek daha geniş çapta mülkiyet nesneleri ve onlar üzerindeki hakların ortaya çıkmasına yolaçmamış olsaydı, aynı mülkiyet kuralı, yani her insanın kullanabileceği kadarına sahip olması kuralı, dünyada hâlâ geçerli olacak, dünyada şu andaki nüfusun iki katına yetecek kadar toprak olduğu için de kimseyi zorlamadan işleyecekti".40</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani parayla,bozulup ziyan olmadan istendiği kadarı biriktirilip saklanabilen bu mülkiyet nesnesiyle birlikte, doğal yasa sınırları ortadan kalkıyor. Bu noktada, kişisel maddi çıkar dürtüsü sosyal düşünceye girmiş, insanın mülk edinen ve mülk biriktiren bir varlık olarak algılanışının temelleri atılmış durumda. Dürtüleri ve hakları sosyal ve siyasal düzenden bağımsız olarak ele alınabilen bu insanın varlığıyla da, ekonominin, onun mülk edinme ve mülk biriktirme faaliyetleriyle ilgili özerk bir alan olarak incelenebilmesine doğru ilk adım atılmış oluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisadın Mçimselci tanımının geçerliliği, toplumsal ilişkiler bütününden soyutlanmış bir insan tipinin kavramsallaştırılmasına, bu tipin bazı doğal özelliklerle donatılmasına bağlı. Bundan sonraki bölümde ayrıntılı bir biçimde tartışacağımız gibi, bu tipin homo oeconomicus'un ortaya çıkışı, oldukça ilginç bir süreç oluşturuyor. Sürecin ilginçliği, homo oeconomicus'un yaratıcıları olan iktisatçıların kendilerinin, bu ekonomik faaliyetlerinde yalnızca maddi çıkar hırsıyla hareket eden insanı, hem ahlâki açıdan oldukça sevimsiz, hem de insan gerçekliğini yansıtmak açısından son derece sınırlı bulmalarıyla ilgili. Bu süreç içinde, sözkonusu iktisatçıların, bir karikatürü, hem de sevimsiz buldukları bir karikatürü, inceleme alanlarının merkezine, alanın bütünlüğünü sağlayan davranış ilkesinin kaynağı olarak yerleştirmeye razi olduklarını görüyoruz. Bu razı oluşun nedenleri ve farklı yaklaşımlar içinde aldığı biçimler, bundan sonraki bölümlerin konusunu oluşturuyor. Bu noktada, yalnızca, nedenlerin iki ayrı alanda aranması gerektiğini söyleyebiliriz. Bunlardan biri; bilimsel amaçların belirlediği alan. Bu alanda, homo oeconomicus'un özerk bir ekonomi alanının bilimsel yöntemlerle incelenebilmesini sağlamak açısından gerekli görüldüğünü söyleyebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci neden ise, ekonomik faaliyetin homo oeconomicus'un davranışlarından yola çıkarak açıklanmasının, 18. ve 19. yüzyıl iktisatçılarının benimsedikleri toplum idealleri açısından taşıdığı anlamla ilgili. Bu toplum idealleri, her şeyden önce, temel değerler olarak eşitlik ve özgürlüğü kabul eden idealler. Yani, hiyerarşik ilişkilerin, insanın insan üzerinde ekonomi dışı bir hakimiyet kurmasını dışlayan idealler. Kendi kurallarına göre işleyen piyasalar sisteminde hakim olan değişim ilişkileri de, daha önce . değindiğimiz gibi, özünde eşitlik ve özgürlüğü içeren ilişkiler. Dolayısıyla, değişim ilişkilerini belirleyen maddi çıkar dürtüsünün temel davranış ilkesi olarakkabul edilişi, iktisatçılar açısından, insanın insan üzerindeki hakimiyetinin kalktığı, ekonomi dışı zor kullanımına gerek kalmaksızın işleyen bir ekonomik sistem, temel değerlerini bu sistemin yansıttığı bir toplum idealine bağlanıyor. Homo oeconomicus'un ahlâki sevimsizliği ve gerçek insanın özelliklerini yansıtmaktaki sınırlılığı, bu bağlantıyla dengelenerek, klasik iktisatçıların bu tipi, sözkonusu olanın yalnızca bir karikatür olduğunun bilinciyle, iktisat kuramının merkezine yerleştirmelerini açıklıyor. Bunu, Adam Smith'in düşüncesi içinde açıkça gözlemleyebiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Adam Smith ve bilimsel iktisadın doğuşu</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">iktisadın yöntemi üzerine yazılmış en önemli kitaplardan biri olan iktisat Düşüncesinin Gelişmesindeki Kuramsal Unsur' da (The Political Element in the Development of Economic Thought) G. Myrdal, doğal yasa felsefesinin ve faydacı felsefenin iktisat disiplini üzerindeki etkisini ele alır. Myrdal'a göre, bu etki bazı değer yargılarının iktisat kuramının içine işleyerek kuramın bilimsel niteliğini kaybetmesine yolaçmıştır. Myrdal, kuramın bu etkilerden arındı-rılabileceğini ve onlardan bağımsız olarak varolabileceğini öne sürer.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu, yukarıdaki tartışmadan, yani doğal yasa felsefesinin sosyal bilimlerin ortaya çıkışında oynadığı belirleyici rolden bağımsız olarak değerlendirilemeyecek bir önerme. Ayrıca, önermeyi değerlendirirken, klasik ve modern yasa kuramları arasındaki ayrımı, Schumpeter'in modern doğal yasa kuramlarının bir parçası olduğunu öne sürdüğü faydacı felsefenin niteliğini ve bu akımların bilimsel iktisadın ortaya çıkışında gördükleri işlevi ele almak gerekiyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Doğal yasa felsefesinin, yalnız iktisat üzerinde değil, sosyal bilimlerin bütün üzerinde belirleyici bir etki yapmış olduğundan sözettik. İçerdiği bütün değer yargılarıyla birlikte bu akım, iç tutarlılığı olan bir sosyal gerçeklik bütününe işaret ettiği ölçüde, kendine özgü sorunlarıyla iktisadın konusunu oluşturan bir ekonomi alanının kavramsallaştırıla-bilmesini sağlamıştı. Schumpeter, skolastik düşünce içinde aldığı biçimle doğal yasa kavramının, "sosyal durumun verilerinin, en uygun koşullar altında, tek bir olaylar dizisini, mantıksal tutarlılığı olan bir süreci veya durumu belirledikleriyle, veya ters yönde etkilerle karşılaşmadan etkili olabildikleri sürece bunu belirleyebilecekleriyle ilgili bir buluşu kapsadığını" söylüyor. Tanımın iktisattaki denge kavramıyla ilgili yoğun çağrışımlar içerdiği açık. Schumpeter de, tarihsel bir gerçeklik olarak, "iktisadın skolastik düşünürlerden etkilendiği doğrudur, bunun da olumsuz bir yönü yoktur" diyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sosyal bilimin doğuşuna kaynaklık eden skolastik doğal yasa kuramının, dolaylı olarak iktisadın doğuşuna da kaynaklık etmiş olduğu açık: Ama yasaların evrenselliğini sosyal durumun verileriyle sınırlaması açısından, sosyal bilimlerin bütününden ayrışmış bir ekonomi alanı oluşturmak için yeterli olmadığı da açık. Yani, skolastik doğal yasa felsefesi içinde, toplumun bütününe atıfta bulunmaksızın ekonominin işleyişinden sözetmek imkansız. Ekonomi alanının kendi kuralları çerçevesinde incelenebileceği fikri, modern doğal yasa felsefesinin getirdiği, toplumsal olandan soyutlanmış, doğal bireyle ilgili evrensel davranış ilkelerinin ortaya çıkışına bağlanıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Fizyokratik sistemin iktisat düşüncesinin bütünü içindeki yerine baktığımızda, iktisadın evriminde klasik doğal yasa felsefesinden modern doğal yasa felsefesine geçişin oynadığı rolü daha iyi görebiliyoruz. Fizyokratlarda, iktisadın Schumpeter'in değindiği skolastik kaynaklan çok açık. iktisat düşüncesinin bütününün aksine, burada doğal birey kavramı çerçevesinde oluşmuş bir düşünce sistemiyle karşı karşıya değiliz. Modern doğal yasa felsefesinden çok uzak olduğumuz da söylenemez, çünkü ekonomik faaliyetle ilgili çözümlemelerin temelinde toplumsal olmayan "doğal bir öz", toprak var. Ama bu doğal özün, değerin nihai kaynağının, daha sonraki iktisatçılarda olduğu gibi emek değil de, toprak olması çok anlamlı. Toprak, yani ortaçağ dünyasının temel üretim aracı: ve mülkiyet nesnesi, emek ürünü bir nesne olmadığı için doğrudan doğruya bireyle, toplumdan bağımsız bireyle ilgili değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Dolayısıyla fizyokratik sistemde ekonomik faaliyetin açıklayıcı unsuru bireysel davranışlar değil. Ekonomi alanını düzenleyen yasalar, bireysel davranış ilkelerinden değil, daha geniş bir alanı düzenleyen yasalardan kaynaklanıyor. Ekonominin doğal yasalarından sözedebildiğimiz ölçüde, bu yasaların sosyal bir bütüne ait siyasal ve ahlâki yasalardan bağımsız olmadıklarını görüyoruz. Ekonominin doğal yasalara göre işlemesi, sosyal düzenin kurallarından sapmaların engellenmesine bağlı ve bu kuralların kaynağı bireyin özellikleri değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu açıdan, fizyokratların iktisadın gelişmesinde çok önemli bir rol oynamış olmalarına rağmen, disiplinin gerçek özerkliğini Smith'le kazandığını söylemek daha doğru görünüyor. Smith'le birlikte, disiplin 17. ve 18. yüzyıl düşüncesinin, skolastik felsefenin etkilerini giderek geri plana iten özelliklerine bağlı bir gelişme sürecine giriyor. Smith'le birlikte disiplinin doğuşuna damgasını vuran modern doğal yasa felsefesi, 19. yüzyılda faydacı felsefe biçiminde disiplini etkilemeye başlıyor. Faydacı felsefenin iktisat üzerindeki etkisinden ileride ayrıntılı bir biçimde sözedeceğiz. Ama "rasyonel ekonomik birey" tipinin iktisada faydacı felsefenin etkilerinden bağımsız olarak girdiğini ve varlığını kesinlikle faydacı felsefeye borçlu olmadığını vurgulamak gerekiyor. İleride tartışacağımız gibi, faydacı felsefe, bu tipe 19. yüzyıl iktisatçılarının, özellikle J. S. Mill'in bilim anlayışıyla tutarlı bir temel hazırlamakta kullanılıyor. Disiplinin daha sonraki gelişmesi içinde, yöntem açısından faydacı temellere duyulan ihtiyaç ortadan kalkıyor. Rasyonel ekonomik birey ise, disiplinin kesinlikle vazgeçemeyeceği temel taşı olarak, iktisadın merkezindeki yerini koruyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisadın rasyonel ekonomik birey tipinden vazgeçeme-yişinin iki temel nedeni var. Smith'in çalışmalarını yönlendiren iki amacın, bu nedenleri yansıttığını görebiliyoruz. Bu amaçlardan birinin bilimsel, ötekinin ahlâki olduğunu, her ikisinin de 17. ve 18. yüzyıl düşüncesine damgasını vuran bilim ve toplum ideallerinden kaynaklandığını söyleyebiliriz. Bilimsel amaç, doğa bilimlerinde başarıyla uygulanan yöntemleri iktisada uygulamaktı. Ahlâki amaç ise, insan üzerinde zorlayıcı baskılara gerek bırakmaksızın işleyen bir toplum düzeninin kavramsallaştırılmasıydı. Smith, iktisadı bu iki amaç doğrultusunda kurmuştu. 19. yüzyıl iktisatçılarının yöntem tartışmalarında ilk amaç çok önemli bir yer tutuyordu. Daha sonra, 20. yüzyılın, özellikle 1930'ların tartışmalarında ikinci amaç ön plana çıktı. Ama zaman içinde yeralan değişmelere rağmen, bu amaçların ve kendilerine kaynaklık eden 17. ve 18. yüzyıl idealleri disiplin içindeki yöntem tartışmalarının merkezindeki yerini korudular.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Her iki amacın da 17. ve 18. yüzyıl düşüncesini yansıttıklarını söyledik. Bu dönemde, fizikteki gelişmelerin sosyal düşünürleri, hattâ bütün okur yazarları, büyük ölçüde etkilemiş olduklarını, bu etkinin doğa bilimi yöntemlerini sosyal araştırmalarda kullanma çabalarına yolaçtığını biliyoruz. Soyut bireyden yola çıkan modern doğal yasa felsefesi kuramlarıyla insanı toplumsal özellikleriyle ele alan skolastik doğal yasa kuramları arasındaki farklar da, büyük ölçüde doğa bilimlerinin 17. yüzyıldan itibaren sosyal bilimler üzerinde yaptıkları etkiyi yansıtıyor. Bu etki doğrultusunda, modern sosyal düşünürler, toplumu evrensel bir hareket yasasından yola çıkarak açıklamaya çalışmışlar. Bu etkinin açıkça ortaya konulduğu çalışmalardan biri, T. Hob-bes'un Kopernik ve Galile'nin kullandığı yöntemi sosyal felsefeye uygulamaya çalıştığı De Cive (1642). Bundan yüz yıl kadar sonra, Smith'in benzer bir çabaya girişerek, New-ton"ın fizikte kullandığı yöntemi önce ahlak felsefesine, sonra da iktisada uygulamaya çalıştıklarını görüyoruz. Astronomi Tarihinin Gösterdiği Üzere Felsefi Araştırmaları Yöneten ve Yönlendiren ilkeler (The Principles Which Lead and Direct Philosophical Inquiries; Illustrated by the History of Astronomy), Smith'in ilk yazdığı kitap. Kitap, Newton'ın Principia'sının yayınlanmasından altmış yıl sonra yazılmış ve ancak yazarın ölümünden sonra yayınlanmış. Smith bu çalışmada, Newton'ın yöntemine, "kanıtlanmış veya kanıtlanmamış ilkelerden yola çıkarak, çeşitli olguları aynı zincirin halkaları olarak biraraya getirip açıklama" esasına dayanan bir yöntem olarak yaklaşıyor.45</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu tür bir yöntem yaklaşımında ön plana çıkan şey, evrensel bir ilkeye dayanarak açıklanması gereken nedensellik ilişkileri. Dolayısıyla yaklaşımın ortaya çıkış süreci, toplumsal gerçekliğin somut özelliklerinin incelenmesi yerine, soyut ilkelerin keşfinin bilimsel çabanın ana amacı haline gelişini içeriyor. Bu sürecin en önemli yönlerinden biri, Weber'in vurguladığı gibi, somut ve tekil olanın bilimsel ilgi alanının dışına itilmesi veya olsa olsa, evrensel yasaları yansıtan, evrensel yasaların kendilerinde ifadesini bulduğu örneklerolarak bilimsel bir anlam taşıması. Weber bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... bütün bilimsel çalışmaların ön varsayımı olarak kabul edilen nedensellik ilkesi, bütün olayların genel olarak geçerli ‘yasalar' bağlamında incelenmesini gerektirdiği için ve bu fikri ciddiye alan doğa bilimlerinin başdöndürücü başarıları karşısında, bilimsel çalışmanın olaylarla ilgili yasaların keşfi dışında bir anlamı olamazmış gibi görünüyordu. Olguların yalnızca ‘yasalarla' ilgili yönleri bilimsel bakış açısından önem taşıyabilirdi ve somut, ‘tekil' olaylar yalnızca ‘tipler', yani yasaları temsil eden örnekler olarak görülebilirlerdi. Bu olayların kendilerine duyulan ilgi, bilimsel bir ilgi olarak görülmüyordu." Smith'in yazdığı ilk kitabın, yukarıda özetlenen yöntem anlayışını yansıtan bir çalışma olması oldukça .önemli. Buradan yola çıkarak, homo oeconomicus'un insan gerçekliğini yansıtan bir analiz aracı olmaktan çok, belirli bir bilimsellik anlayışının gerektirdiği soyut ilke arayışına cevap veren bir kurgu işlevi yüklendiğini görüyoruz. Smith'in Ulusların Zenginiiği'nden önce yazdığı ikinci kitap, Ahlaki Duygular Kuramı (The Theory of Moral Sentiments) ise, tipin kavramsallaştırılma sürecini göstererek, onu Smith'in ikinci amacı, ahlaki amacı, bağlamımda belirli bir çerçeveye oturtmamıza imkan veriyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu ahlaki amaç, yukarıda değindiğimiz gibi, Smith'in iyi bir toplum düzeninin ne olması gerektiği hakkındaki değer yargılarını içeriyor. Hem Ahlaki Duygular Kuramı, hem de Ulusların Zenginliği, Smith'in "iyi" bir toplum düzeni hak-kındaki görüşlerini açıkça ortaya koyduğu çalışmalar. Her. iki çalışmada da, Smith için iyi bir düzenin, insanlardan fazla bir şey beklemeden, onlardan zorlayıcı ahlâki taleplerde bulunmadan işleyen bir düzen olduğunu görüyoruz. Ekonominin örgütlenişi konusunda da, aynı biçimde, insanların doğal eğilimleri doğrultusunda yönlendirilmiş ekonomik faaliyetlerin sürekli bir zenginleşmeye yolaçtığı bir düzen, iyi bir düzen olarak karşımıza çıkıyor. Ulusların Zenginliği'ndeki şu çok ünlü iki cümlenin ifade ettiği de bu: "Yemeğimizi kasabın, biracının ya da fırıncının yardımseverliğinden dolayı'değil, onların kendi çıkarlarını gözetmelerinden dolayı elde ederiz. Onların insancıllıklarına değil, bencilliklerine sesleniriz ve hiçbir zaman kendi ihtiyaçlarımızdan değil, onların kazançlarından sözederiz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu alıntı, çoğu zaman, Smith'in birleştirici ilke olarak bireysel çıkar dürtüsünü sisteminin merkezine yerleştirmiş olduğunu göstermek amacıyla kullanılır. Oysa Smith, insanların bencil yaratıklar olduklarını değil, insanların bencilliklerine rağmen herkesin çıkarı doğrultusunda işleyebilecek bir sistemin olabilirliğini göstermeye çalışıyordu. O, toplumun ve ekonominin böyle işlemesini istiyordu. Doğal yasa felsefesinin olması gerekeni olana dönüştürerek sunma niteliği doğrultusunda ve 18. yüzyılda geçerli olan bilim anlayışının somut gerçekliğe değil, evrensel yasalara verdiği öneme uygun bir biçimde, "kendiliğinden düzen" fikrini merkez alarak, insan davranışlarıyla ilgili bir birleştirici ilkeye ulaşmıştı. İnsanların gerçekten bu ilkeyle tutarlı bir biçimde davranıp davranmadıkları önemli değildi. Önemli olan, ilkenin kendiliğinden bir düzenin işleyişini açıklayan evrensel bir yasaya dönüştürülebilmesiydi. Aslında kişisel çıkar peşinde koşan, ekonomik faaliyetlerinde yalnızca çıkar dürtüsüyle hareket eden rasyonel birey lipi, Smith'in ve diğer iktisatçıların çoğunun, benimsedikleri insan idealleriyle kesin bir uyuşmazlık içeriyordu. insanların kişisel çıkar peşinde koşan yaratıklar oldukları fikri, genel geçer ahlak değerleriyle çelişiyor ve Smith'ten başlayarak pek çok iktisatçıyı sözkonusu davranışsal varsayımın "aslında" ne ifade ettiğiyle ilgili açıklamalar yapmaya itiyordu. Bu açıklamalarda iktisatçılar, insanların bencil ve çıkarcı yaratıklar olduklarını öne süren ve bunun iyi bir şey olduğunu savunan kimseler olmadıklarını kendilerineve herkese kanıtlamaya çalışıyorlardı. Smith'in çalışmasında bu gelişkinin ilk defa olarak ortaya çıktığını görüyoruz. Yazarın B. de Mandeville'in çalışmasına gösterdiği tepki, bu bağlamda son derece açıklayıcı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Dışardan empoze edilen ahlak kurallarına ve siyasal düzenlemelere gerek kalmadan, insan doğasından kaynaklanan yasalar doğrultusunda işleyen bir kendiliğinden düzen fikrinin sistematik olarak işlendiği ilk çalışmalardan biri, Mandeville'in Anlar Masalı: Veya Kişisel Ahlaksızlıklar ve Sosyal Yararlar (The Fable of the Bees: Dr. Private Vices and Social Benefits, 1714) adlı çalışması. Bu çalışmada Mandeville, özellikle 17. yüzyılın ünlü ahlak felsefecisi Shaftesbury'e karşı, toplumun herkesin çıkarlarına göre işlemesini sağlayan şeyin insanların ahlaklı davranmaları değil, aksine ahlaksız davranışların böyle bir sonuca yolaçma-ları olduğunu söylüyor. Burda ahlaksız davranışlar bencillikle özdeşleşiyor ve Mandeville, insan davranışlarını belirleyen temel özelliği bencillik olarak ele alıyor. Mandeville'e göre, insanların bencilce çıkar peşinde koşmaları, diğer ahlaksızlıklarıyla, gösterişe ve lüks tüketime verdikleri önemle birleşince, talebin ve üretimin artmasına, genel olarak Loplumun zenginleşmesine yolaçar. Bu sonuca ulaşmak için insanların ahlaklı davranmalarını sağlayacak sosyal önlemler gerekmez. Aksine, insanların behcil dürtülerini dizginlemeye yönelik bu tür önlemler, başarılı olabildikleri ölçüde, genel bir yoksullaşmaya neden olacaklardır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İnsanların temelde ahlaksız olduklarının, üstelik bu ahlaksızlığın iyi bir şey olduğunun böylesine küstahça öne sürülmesi 18. yüzyıl ahlak felsefecileri üzerinde tam bir şok etkisi yapmış. Mandeville'e yöneltilen eleştirilerin en önemlileri arasında Smith'in hocası Hutcheson'ınkileri buluyoruz. Smith de Mandeville'in çalışmasından kaynaklanabilecek yozlaştırıcı etkilere, çalışmanın "muzır" niteliğine karşı gösterile'n tepkilere katılmış. Ahlaki Duygular Kura-mı'nda bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Ahlaksız olanla ahlaklı olan arasındaki farkı tamamen ortadan kaldıran, bu yüzden de bütünüyle tehlikeli bir eğilim gösteren bir sistem daha var: Dr. Mandeville'in sisteminden sözediyorum... Dr. Mandeville, edep duygusuyla, beğenilmeye, övgüye layık olanı yapma isteğiyle girişilen her hareketi, beğenilme ve övülme isteğinden, ya da kendi deyişiyle, gösterişçilikten kaynaklanan bir hareket olarak görüyor... Ne ölçüde ve ne yönde olursa olsun, ahlaklı davranış kurallarından sapan her tutkuyu bütünüyle ahlaksız bir tutku olarak göstermesi Dr. Mandeville'in kitabının büyük bir yanılgısı. Dolayısıyla, başkalarının duygularıyla ilgili olan veya olması gereken her şeyi gösterişçilik olarak ele alıyor ve bu gözboyamacılık yoluyla çok hoşlandığı sonuca, kişisel ahlaksızlıkların sosyal yararlar olduğu sonucunu ortaya koyuyor."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İyi ve ahlaklı bir vatandaş, üstelik de Hutcheson'ın öğrencisi olan Smith'in Mandeville'in insan anlayışını paylaşması, insanların genel olarak ahlaksız oldukları ve bunun sosyal açıdan kötü bir şey olmadığı fikrini içine sindirmesi çok güçtür. Ama aynı zamanda da Mandeville'in sisteminin, kendi benimsediği bilimsel ve ahlâki amaçları gerçekleştirdiğinin farkındadır. Bu yüzden de Mandeville'i eleştirirken, bu kadar yankı uyandıran bir fikrin bütünüyle yanlış olamayacağını yazar. Smith'e göre, Mandeville bütünüyle haksız değildir, ama sistemine zararlı ve tehlikeli bir nitelik kazandıran bir yanılgıya düşmüştür. İnsanlar, saygınlık, şan ve şeref peşinde koşarlar. Ama saygın ve şerefli olma arzusuyla, saygınlık ve şeref kazanma arzusu arasında bir fark vardır. Bu arzulardan biri ahlâki duyguları, öteki ise bencil dürtüleri yansıtır. Mandeville bu farkı gözardı ederek, her iki arzuyu da bencillik dürtüsü temelinde tanımlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Smith'in hem çok etkilendiği, hem de görüşlerini kendi insan anlayışıyla, kendi insan idealleriyle özdeşleştirmekten kaçındığı Mandeville'in etkisi, Ahlaki Duygular Kuramı'nda çok açık bir biçimde görülür. Burada, Smith'in kendiliğinden bir düzenin belirleyici davranış ilkesi olarak ele aldığı ilke "sempati"dir. Yani, insanların başkalarının acı ve sevinçlerini paylaşma, başkalarını kendi acı ve sevinçlerine ortak etme eğilimleridir. Ama bunun yanında "kendini sevme" (self love) ilkesi de açıklayıcı bir unsur olarak yeralır. İnsan sosyal bir varlık olduğu, yani başkaları tarafından bakılan ve değerlendirilen, bu bakışlara ve değerlendirmelere her şeyden fazla önem veren bir varlık olduğu için, bu iki ilke birbiriyle çelişmez. Yani, kendini sevme ilkesi, Mandeville'in gözlemlerini yansıtır, ama onda olduğu gibi bencillik ve gösterişçilikle özdeşleşmez. Aşağıdaki alıntıda Smith'in açıkça Mandeville'le hesaplaştığını söyleyebiliriz: "(İnsan) kimse tarafından övülmese de, övgünün doğal ve uygun nesnesi olmak ister. Yalnızca suçlanmaktan değil, suçlanabilir olmaktan da hoşlanmaz; kimse tarafından suç-lanmasa da, suçlamanın doğal ve uygun nesnesi olmaktan hoşlanmaz."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ahlaki Duygular Kuram ı'nda Smith bu iki ilkeyi ekonomik faaliyetin açıklanmasında da kullanır. Burada Smith, özellikle "insan ne ister?" sorusuyla ilgilenir. İnsanın neden maddi durumunu iyileştirmek için çalışıp didindiği, neden doğal ihtiyaçlarından daha fazlasına sahip olmak için kendini paraladığı sorularını ele alır. Smith'e göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Zenginliklerimizi sergileyip yoksulluğumuzu saklamamız, insanlığın acımızdan çok sevincimize sempati duyma eğilimi taşımasındadır... en çok insanlığın bu duygularını düşünerek zenginlik peşinde koşar, yoksulluktan kaçarız. Dünyadaki bütün bu çabalamanın başka ne amacı olabilir? Hırs ve tamah neye yönelir, zenginlik, güç ve şöhret peşinde koşmak nedendir?.. Zengin kişi, zenginlikleriyle gururlanır, çünkü onların' doğal olarak dünyanın ilgisini üzerine çektiğini düşünür, insanlığın durumunun avantajlarınca sağlanmış bütün iyi duygularda ona eşlik edeceğini düşünür. Bu düşünceyle göğsü kabarır, zenginliğine bu yüzden duyduğu bağlılık, zenginliğin ona sağladığı bütün diğer avantajlar yüzünden duyduğundan daha fazladır. Yoksul kişi ise, bunun aksine yoksulluğundan utanır. Yoksulluğunun onu ya diğer insanların bakışlarından gizlediğini, ya da kendisine bakan olursa, bakanların çektiği sefalet ve üzüntü karşısında kardeşçe duygular besleyemeyeceklerini düşünür."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani zenginlik ve yoksulluk, insanların onlara verdiği anlamla değerlendirilirler. Ekonomik faaliyeti yönlendiren dürtü de bu anlamlardan kaynaklanır. İnsanların çabalan, sosyal konumlarının gerektirdiği gibi yaşamayı sürdürerek ve bu konumu aşarak başkalarının onlara duyduğu sempatiyi korumaya ve artırmaya yöneliktir. İnsanın istekleri kendinden değil, sahip olduğu şeylerin başkaları tarafından istenilir bulunmalarından kaynaklanır:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Issız bir adada yalnız başına yaşayan biri için, bir sarayın mı, yoksa bir tuvalet çantasında bulunabilecek, yaşamı kolaylaştıran ufak tefek araçların mı mutluluk ve hoşnutluğa daha çok katkıda bulunabilecekleri bir kuşku konusu olabilir. Ama toplumda yaşayan insan için böyle bir karşılaştırma sözkonusu değildir, çünkü burada, diğer bütün durumlarda olduğu gibi, gözlemcinin duygularına doğrudan sözkonusu olan kişinin duygularından daha çok önem veririz ve onun durumunun kendisine değil başkalarına nasıl göründüğünü dikkate alırız. Ancak, gözlemcinin neden zenginlerin ve büyük adamların durumunu büyük bir hayranlıkla diğerlerinden ayırdığını incelediğimizde, bunun, onların sahip oldukları rahatlık ve mutluluktan çok, rahatlık ve mutluluk sağlamaya yarayan sayısız yapay ve şık araçla ilgili olduğunu görürüz. Gözlemci, bu insanların diğerlerinden daha mutlu olduklarını dahi düşünmez, yalnızca daha çok mutluluk aracına sahip olduklarını düşünür^3 Smith'e göre, bu apaçık bir yanılgıdır. İnsanların amaçlarla araçları birbirine karıştırmalarından doğan, bu yüzden de onları, yaşamlarını ancak oyuncaklar kadar değerli olan ıvır zıvırı elde etmek için uğraşıp didinmekle harcamaya iten bir yanılgıdır. Bu yüzden de, "yolun kenarında güneşlenen dilencinin, kralların uğruna savaştıkları güvenliğe sahip olduğunu" görmeyenlere acır. Ulusların Zenginiiği'nin yayınlanmasından sonra, ölümünden bir yıl önce, Ahlaki Duygular Kuram ı'nın yedinci baskısına yaptığı eklemeler ve değişiklikler, bu yöndeki eğilimin güçlendiğini gösterir nitelikte. Smith'in son baskıya yaptığı eklemelerden biri şu: "İnsanlık içinde büyük bir güruh, zenginlik ve büyüklüğe hayranlık duyanlar, onlara tapınanlardır. Daha da çarpıcı olan, bunun çoğu zaman bütünüyle dışarıdan, hiçbir özel çıkarları olmadan hayranlık duyan ve tapınan bir güruh oluşudur."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu, Smith'e göre, ahlaki duyguların yozlaşması anlamına gelir. Gene de bu yozlaşma onun dillere destan iyimserliğini fazla etkilemez. "Doğanın üzerimizdeki etkisini bu biçimde göstermesi iyidir" der Smith:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İnsanlığın çalışma şevkini uyandıran ve sürekli hareket halinde tutan bir yanılgıdır. İnsanları toprağı işlemeye, evler yapmaya, şehirler ve devletler kurmaya iten budur. İnsan yaşamını yücelten ve zenginleştiren, dünyanın yüzünü bütünüyle değiştiren, doğanın yabani ormanlarını verimli tarlalara çeviren, yolu izi olmayan okyanusu yeni bir geçim kaynağına ve dünyanın değişik ulusları arasında bir iletişim kanalına dönüştüren bilim ve zanaatların ortaya çıkıp gelişmesine yolaçan da budur."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada gördüğümüz insanların amaçla aracı birbirine karıştırmalarından kaynaklanan ahlaki sorunun, sözkonusu yanılgının, bu yanılgı temelinde düzenlenmiş bir ekonomik sistemin olumlu yönleriyle karşılaştırılarak geri plana itilişidir. Ulusların Zenginliği'nde artık sempati ilkesinden söze-dilmez. Birleştirici ve açıklayıcı ilke yalnızca kişisel çıkar arayışı ve bunun yanında yeralan insana özgü "tnal değişimi, takas ve mübadele" eğilimidir. Smith'e göre insan, yalnızca kişisel çıkar dürtüsüyle hareket eden bir yaratık değil, aynı zamanda, istediğini diğer insanlarla değişim ilişkilerine girerek elde eden bir yaratıktır. Smith, üretim faaliyetini bu çerçeve içinde açıklar ve çeşitli toplumlardaki ekonomik gelişme potansiyelini, toplumsal örgütlenmenin sözkonusu doğal eğilimlerin gelişmesine ne dereceye kadar uygun olduğuna bakarak değerlendirir. Bunun en açık örneklerinden birini, Smith'in köleci toplumda ilerlemenin çok yavaş olacağıyla, bu düzenin ekonomik gelişme açısından son derece olumsuz bir düzen olduğuyla ilgili gözlemlerinde buluyoruz:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Kölelerin yaptığı işin maliyeti, sadece boğaz tokluğuna çıkıyor gibi görünse bile, tüm çağların ve ulusların deneyimi bunun en pahalıya malolan iş olduğunu kanıtlamıştır sanıyorum. Hiçbir mülk edinemeyen kişinin, alabildiğince yiyip içip alabildiğince az çalışmaktan başka çıkarı olamaz. İşin kendine yetenden fazlası, ona hiçbir biçimde kendi çıkarları gereğince değil, ancak şiddet zoruyla yaptırılabilir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa piyasa düzeni, insanların çıkar dürtüsünü izleyerek evrensel takas, alışveriş ve değişim eğilimlerini geliştirmelerine yolaçar. Burada, üretimin artması için, hiçbir ekonomi dışı zor kullanımına gerek yoktur. Bu, Ulusların Zenginliğinin ana temasıdır. Zenginleşmenin temelinde işbölümü vardır. İşbölümü de piyasalarla, piyasalarda insanların doğal eğilimlerini yansıtan özgür değişim ilişkilerine girmeleriyle birlikte gelişir. Piyasa düzeni zor kullanımını dışladığı için ahlâki açıdan "iyi" bir düzendir. Ayrıca, toplumun özgün yapısına atıfta bulunmadan, doğai eğilimleri yansıtan evrensel yasalar yardımıyla "bilimsel" olarak açıklanabilir. Polanyi'nin deyişiyle, Smith, "takasla uğraşan vahşinin" politik iktisadın temel aksiyomu haline gelişinde önemli bir rol oynamıştır. İnsan idealleriyle toplum idealleri arasındaki çelişkiden kaynaklanan ahlak sorunu, Ulusların Zenginliği' nde yeniden ele alınmaz. O tartışma Ahlaki Uygular ,Kuramı'nda bırakılmıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama somut gerçeklikten kaynaklanan, somut gerçeklikle bilimsel kuramın uyuşmadığı her yerde ortaya çıkan sorunlar, Ulusların Zenginliği'nde de ele alınır Bu sorunlar, özellikle, iktisat pratik konularla uğraşmak zorunda olan bir politika bilimi olduğu için ortaya çıkarlar. Bir politika bilimi olarak iktisat, "insan ne ister?" sorusunu ciddiye almak zorundadır. Dolayısıyla Smith, örneğin emek arzıyla ilgili tartışmalarda, ekonomik faaliyetin tek yönlendiricisinin parasal ödüller olmadığını gözönünde tutan görüşler öne sü-rer.59 Ayrıca, gene iktisat politikaları bağlamında, kendiliğinden düzenin toplumsal amaçlara uygun bir biçimde işlememe ihtimalini, buna bağlı olarak da ekonomiye dışarıdan müdahalenin gerekli olabileceğini tartışır. Kendiliğinden düzenin belirli grupların aleyhine işleme eğilimi gösterebileceği fikri, örneğin, kapitalistlerin işçilere karşı birleşip "komplo kurma" tehlikesiyle ilgili olarak ortaya çıkar.60 Bütün bu sorunlar, Ahlaki Duygular Kuramı'nda çözülmeden bırakılan ahlâki çelişkiyle birlikte, Smith'ten 19. yüzyıl iktisatçılarına miras kalmış ve yöntem tartışmalarının konusunu oluşturmuştur. Ama araya Ricardo girip, bencil bireyle kendiliğinden düzen fikrini kullanarak bilimsel estetik açısından Smith'in çalışmalarının çok ötesine geçen soyut bir model geliştirdikten sonra.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu modelin en güçlü eleştirilerinden birini K. Marx'ın çalışmalarında buluyoruz. Bu eleştiri, Marx'ın piyasa toplum-larını diğer toplumlardan ayıran özelliklerle ve bu özelliklerin homo oeconomicus'un ortaya çıkışında oynadıkları belirleyici rolle ilgili tartışmalarına bağlanıyor. Piyasa toplu-munun özgün niteliğini vurgulayan çalışmaların en önemlilerinde, bu niteliğin ilk olarak Hegel ve Marx tarafından gözlemlenip açıklandığının belirtildiğini görebiliyoruz. Bunların arasında, kuramının en önemli kaynaklarından biri Marx'ın çalışmaları olan K. Polanyi de var.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marx'ın siyasal iktisat eleştirisinin temelinde, piyasa ekonomisinin ve buna bağlı olarak kişisel çıkar dürtüsüyle hareket eden soyut bireyin evrenselliği ile ilgili bir sorgulama buluyoruz. Bu sorgulama, iktisat düşüncesinin yöntemsel temelleriyle ilgili bir çalışma bağlamında, doğal olarak, çok anlamlı. Ama çok ilginç başka bir yönü daha var. Marx, hayranlık verici bir tarih bilinciyle topluma ve insana doğa olguları özellikleri atfeden yaklaşımları çok güçlü bir biçimde eleştirdikten sonra, piyasa toplumunun, temelindeki bireysel davranış biçimleriyle birlikte, özgün bir yapı oluşturduğu sonucuna varacak yerde, bütün diğer toplumların açıklanmasında kullanılabilecek ilkelerin kaynağı olarak piyasa toplumuna dönüyor. Yani piyasa toplumunun özgün niteliği üzerindeki vurgu, bu toplumun diğer toplumların anlaşılmasında kullanılan evrensel ilkelerin kaynağı olarak karşımıza çıkmasıyla ortadan kayboluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marx'ın düşüncesi içinde karşımıza çıkan bu dönüşüm, bu tersine dönüş, siyasal iktisatçıların durumunda olduğu gibi, yazarın benimsediği toplum idealleriyle bağlantılı olarak açıklanabilecek bir olgu gibi görünüyor. Bu toplum idealleri ve Marx'ın piyasa toplumunun bunların gerçekleşebilmesi imkanını sınırlayan özellikleri üzerine yazdıkları, Smith'in, iktisatçıların iki yüzyıl boyunca etkisinden kurtulamamış oldukları siyasal-ahlaki amacının niteliğini ve çekiciliğini 19. yüzyıl iktisatçılarının A. Smith'in mirasıyla ilgili değerlendirmelerini tartışmaya geçmeden önce, Marx'ın bu mirasla ilgili gözlemlerine yer vermeyi yararlı buluyoruz. Bu gözlemlerin, aynı zamanda, bu bölümdeki tartışmanın, piyasa toplumunun özelliklerini ayrıntılı bir biçimde tartışmış ve bu konuda yapılan çalışmaları etkilemiş bir düşünürün görüşleriyle tamamlanmasına imkan vermek açısından yararlı olacaklarını düşünüyoruz.</p>

  <h2 id="toc4"><a id="RefHeading25331675233997"></a>Marx'ta bireyci toplum ve yöntemsel bireycilik</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marx'ın Grundrisse'si iktisat düşüncesinin merkezindeki soyut bireyi, bu bireyin kavramsallaştırılma sürecinin tarihsel çerçevesine bağlayan bir tartışmayla başlıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Smith'le Ricardo'nun başlangıç noktasını oluşturan birey, (toplumdan) soyutlanmış avcı ve balıkçı, 18. yüzyıl Robinson ütopyalarının, kısıtlı bir hayal gücünü yansıtan kur-gularındandır... Bunlar, 16. yüzyıldan beri hazırlığı süren ve 18. yüzyılda büyük bir hızla olgunluğa doğru ilerleyen ‘sivil toplumun' habercileridir. Bu serbest rekabet toplumunda birey, daha önceki tarih dönemlerinde kendisini belirli ve sınırlı bir insan topluluğunun parçası haline getiren doğal bağlardan vb. sıyrılmış görünür. Bu 18. yüzyıl bireyi, bir yandan feodal toplum biçimlerinin çözülmesinin, bir yandan da 16. yüzyıldan beri gelişen yeni üretim güçlerinin ürünüdür. 18. yüzyıl peygamberlerinin hayallerinde bu bireyin varlığı tarihe uzanır ve onu bir ideal olarak görürler. Smith ve Ricardo da, bu peygamberlerin omuzlarında durmaktadırlar. 18. yüzyıl bireyi, (onlar için) tarihin bir sonucu değil, başlangıç noktasıdır. Kendi insan doğası fikirlerine uygun Doğal Bireydir, tarih içinde ortaya çıkmış değildir, doğa vergisidir...</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Tarihin ne kadar derinlerine inersek, birey de, dolayısıyla üretici birey de, o kadar geniş bir bütünün parçası olarak görünür: Önce oldukça doğal bir biçimde ailenin ve klan biçiminde genişlemiş ailenin, daha sonra da, klanların birleşmeleri ve antitezlerinden kaynaklanan komünal toplumun bir parçası olarak. Yalnızca 18. yüzyılda, ‘sivil toplumda' değişik sosyal bağlantılar, bireyin karşısına kendi özel amaçlarını gerçekleştirmenin yollan, dışsal gerçeklikler olarak çıkarlar. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu 18. yüzyıl olgusunda üretimin, evrensel karşılık olarak para kullanılan bir ortamda, değişim için üretim haline gelmesi temel bir rol oynuyor. "Burjuva toplumunun ilk önkoşulu," diyor Marx, "emeğin doğrudan doğruya değişim değeri, yani para üretmesidir ve aynı biçimde, paranın doğrudan doğruya emeği, yani emekçiyi, ama yalnız değişim içinde faaliyetini satışa çıkardığı ölçüde emekçiyi, satm alabilmesidir.'^3 Böylece üretim ilişkileri, toplumsal ilişkiler olmaktan çıkıp parasal ilişkiler haline gelirler. Daha doğrusu para, topluluğun yerine geçer.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu ortamda üretimin amacı paradır ve para hırsı, yaygın bir dürtü olarak ancak bu ortamda gerçekleşebilir. Burada sözkonusu olan, "giyecekler gibi, silahlar, mücevherler, kadınlar gibi, şarap gibi" belirli zenginlik türlerine sahip olma isteği değildir. "Para açgözlülüğün yalnız nesnesi değil, kaynağıdır da aynı zamanda. Sahip olma tutkusu para olmadan da mümkündür, ama açgözlülüğün kendisi, belirli bir sosyal gelişmenin sonucudur, doğal değil tarihseldir. Yani, Locke'un sözünü ettiği süreç, yaygın para kullanımının mülkiyet üzerindeki doğal yasa sınırlarını kaldırması süreci sonunda ortaya çıkmıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Para hırsının ekonomik faaliyetin temel yönlendiricisi haline geldiği bu sosyal gelişme içinde, sosyal konumundan, içinde bulunduğu üretim faaliyetinin niteliğinden bağımsız olarak, herkes para sahibi olabilir ve para sahibi olmak herkesin amacıdır. Dolayısıyla ilişkiler, belirli sosyal konumlara ve insani özelliklere sahip insanlar arasındaki ilişkiler değil, nesneler arasında kurulmuş, bütün nesnelerin evrensel karşılığı olan para ilişkileridir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marx, bu süreç içinde insanların birbirlerine yalnızca ana amaçlarını, para kazanma amacını gerçekleştirmek için kullandıkları araçlar alarak bakmaya başladıklarından sözeder. Ama üzerinde durduğu, gelişmenin yalnızca bu yönü değildir. Israrla vurguladığı başka bir nokta, bu para ilişkilerinin eşit ve özgür ilişkiler olduğudur. Kişisel çıkar amacı doğrultusunda, insanlar özgürce, hiçbir ekonomi dışı siyasal veya kültürel baskı olmadan biraraya gelir ve eşit değerleri, parasal karşılıkları eşit nesneleri, mübadele ederler. Marx'ın deyişiyle:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... ekonomik biçim, değişim, öznelerin iki yanlı eşitliğini ortaya koyarken, içerik, değişime yolaçan hem bireysel hem nesnel malzeme de özgürlük haline gelir. Dolayısıyla değişim değerleri temelinde değişim, yalnızca eşitlik ve özgürlüğü kabul etmekle kalmaz, aynı zamanda eşitlik ve özgürlüğün üretici, gerçek temelini oluşturur... Eşitlik ve özgürlük, eskiçağlarda ve ortaçağda henüz gerçekleşmemiş olan üretim ilişkilerini gerektirirler. Doğrudan zor altında çalışan emek, eskiçağ dünyasının temelini oluşturur; topluluk bu temel üzerinde durur. Bir ‘ayrıcalık' olarak emek, hâlâ özel, henüz genel olarak değişim değerleri üretmeyen emek, ortaçağ dünyasının temelidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Eskiçağlarda ve ortaçağda ilişkiler, insan ilişkileridir ve Loplum düzeninden kaynaklanan hiyerarşiyi, bu hiyerarşinin içerdiği tabiyet durumunu yansıtırlar. Marx Kapital'de şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bir tarih olgusu olarak sermaye, toprak mülkiyetinin aksine, istisnasız olarak ilk önce para biçimini alır; tüccarın ve tefecinin sermayesi gibi, parasal servet olarak karşımıza çıkar... Toprak mülkiyetinin sağladığı kişisel hakimiyet ve bağımlılık ilişkilerine dayanan güçle, paranın sağladığı, kişilerin' dışındaki güç arasındaki tezat, iki Fransız atasözünde çok güzel ifade ediliyor: Nulle terre sans seigneur (ağasız toprak olmaz) ve l'argent na pas de maitre (paranın efendisi yoktur). "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada sözü edilen farklılık, toprak mülkiyetiyle sermaye mülkiyeti arasındaki farklılığı önemli bir biçimde aşıyor. Sözkonusu tarihsel değişme içinde, toprak mülkiyetinin, giderek genelde mülkiyetin, tepeden tırnağa değiştiğini görüyoruz. Kapital'in toprak rantıyla ilgili bölümlerinde Marx, bu farklılığı çok açık bir biçimde ortaya koyuyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"(Toprak mülkiyetiyle ilgili) yasal görüş, yalnızca toprak sahibinin toprağını istediği gibi kullanabileceği anlamına gelir, aynı herhangi bir mal sahibinin malını istediğince kullanabileceği gibi. Ve bu görüş, toprağın serbest özel mülkiyetiyle ilgili görüş, eskiçağ dünyasında yalnızca toplumun organik düzenindeki çözülmelerle, modern dünyada da yalnızca kapitalist üretimin gelişmesiyle ortaya çıkar. .. Kapitalist üretim tarzının en önemli sonuçlarından biri... bir yandan toprak mülkiyetini hakimiyet ve bağımlılık ilişkilerinden ayırırken, bir yandan da üretim aracı olarak toprağı toprak mülkiyetinden ve toprak sahibinden ayırmasıdır... Böylece toprak mülkiyeti, bütün eski siyasal süslerinden ve bağlantılarından, kısacası bütün bu geleneksel takıntılardan sıyrılıp saf ekonomik biçimini alır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Buradaki "saf ekonomik biçim" sözünün belirlediği, insanlar arasındaki, normal olarak sosyal konum farklarını, sosyal konumdan kaynaklanan eşitsizlikleri içeren ilişkilerin dışlanmasıyla, insanlarla nesneler arasında, insanların özgür iradesiyle kurulan ilişkilerin ön plana çıkışı. Dolayısıyla, ekonominin insan ilişkilerini belirleyen siyasal, sosyal ve ideolojik unsurlardan kopup özerkliğini kazanışı. Marx'ın Alman Ideölojisi'nde, "(Kapitalist rekabet), ideolojiyi, dini, ahlakı, vb. olabildiğince yoketti, bunu yapamadığı yerde de onları apaçık yalanlara dönüştürdü" derken kas-dettiği de bu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Saf ekonomik biçimin", özerk bir ekonominin, tarihsel bir süreç olarak ortaya çıkışıyla ilgili bütün bu gözlemler, Marx'ın kapitalist toplumun, ya da bize daha uygun gelen bir terimle, piyasa toplumunun, diğer toplumlara göre gerçekten özgün bir nitelik taşıdığına duyduğu inancı yansıtır gibi görünüyorlar. Bu inanca- göre, değişik toplumlarda ekonominin toplumdaki yerinin farklı olması gerekiyor. Yani, normal olarak, bu inancın geçerli olduğu yerde, evrensel bir olgu olarak ekonominin belirleyiciliğinden sözetmek mümkün değil. İşte tam bu noktada, Marx'ın çalışmalarının, üzerinde çeşitli yazarlarca durulmuş bir çelişki içerdiklerini görüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marx, sosyal bir varlık olarak insandan yola çıkıyor. İnsanın en temel sayılan ihtiyaçlarından bile toplumsal olduklarını vurgulayarak, soyut insan doğasının toplumsal çözümlemelere dayanak oluşturabileceği fikrini yadsıyor. Yukarıda tartıştığımız gibi, bu fikrin, 18. yüzyılda olgunluğa ulaşan sivil toplum olgusunun, tarihin bütün dönemlerine yaygınlaştırılmasıyla ortaya çıktığını öne sürüyor. Ama aynı zamanda, çalışmasının bütününde, sivil toplumu oluşturan salt ekonomik faaliyetlerin, bütün toplumlarda siyasal ve ideolojik üstyapıyı belirleyen bir altyapı, yani siyasal ve ideolojik olandan bağımsız bir düzey olarak ele alındığını görüyoruz. Özellikle Alman Ideolojisi'nde bu çelişkinin ortaya ı;ıktığı birçok bölüme rastlanıyor. Örneğin:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Sivil toplum, üretim güçlerinin belirli bir aşamasında insanlar arasındaki maddi ilişkileri kapsar. Belirli bir aşamada Licaret ve üretim yaşamının tümünü kapsar... ‘Sivil toplum' Lerimi 18. yüzyılda, mülkiyet ilişkileri eskiçağın ve ortaçağın komünal toplumundan ayrıştıktan sonra ortaya çıktı. Bu biçiminde sivil toplum ancak burjuvaziyle birlikte gelişir. Ancak, her dönemde, Devletin ve idealist üstyapının teme-lini oluşturmuş olan, doğrudan doğruya üretim ve ticaretten kaynaklanan sosyal organizasyon her zaman bu adla anılmıştır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu iki çelişen fikrin, kapitalist toplumun ekonominin toplumdaki yeriyle ilgili farklılığıyla, ekonomiye atfedilen belirleyicilik özelliğinin yanyana yeraldığı bölümlere yalnızca Alman Ideolojisi'nde rastlanmıyor. Örneğin, Kapital'de Marx, "Politik İktisadın Eleştirisi" üzerine yazılmış bir makalede öne sürülen eleştirilere cevap verirken şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bu makaledeki değerlendirmeye göre, benim, her üretim biçiminin ve ona tekabül eden sosyal ilişkilerin, kısacası toplumun ekonomik yapısının, yasal ve siyasal yapının üzerine kurulduğu, sosyal düşünce biçimlerinin kendisine tekabül ettikleri gerçek temel olduğu yolundaki, yani üretim biçiminin genelde sosyal, siyasal ve entelektüel yaşamı belirlediği yolundaki görüşüm, maddi çıkarların belirleyici olduğu günümüz dünyası için doğru, ama Katolikliğin kayıtsız şartsız egemenliğini sürdürdüğü ortaçağlar ve siyasetin egemenliğini sürdürdüğü Atina ve Roma dünyası için geçerli değil. İlk önce insan, ortaçağ ve eskiçağ üzerine bu aşınmış cümleleri herkesin bilmediğinin düşünülmesine şaşırıyor. Ama açık olan şu ki, ne ortaçağ Katoliklerle besleniyordu, ne de eskiçağ dünyası siyasetle. Aksine, neden birinde siyasetin ötekinde Katolikliğin başrolde oluşunu açıklayan, insanların geçimlerini sağlama biçimiydi. " Marx'ın burada "aşınmış cümleler" dediği fikirlere, kendi çalışması içinde, son derece yararlı çözülmeler çerçevesinde bol bol rastlandığından sözettik. Şimdi karşımıza çıkan ise, altyapıyla üstyapı arasında kesin bir ayrım olduğu fikri. Bu fikre göre, insanların geçimlerini sağlama biçimini belirleyen, siyaset, ideoloji ve diğer ekonomi dışı unsurlar değil. Yani, üretimin toplumdan bağımsız- bir niteliği var. Toplumsal olarak belirlenmiş ihtiyaçlardan ve ihtiyaçları karşılamanın toplumsal olarak belirlenen yöntemlerinden, toplumdan soyutlanmış bir üretim faaliyetine geliyoruz. İnsan artık karşımıza toplumsal insan olarak değil, üretici insan olarak çıkıyor. Belki sınırsız ihtiyaçlarını özgür seçimler yaparak karşılayan homo oeconomicus değil, ama onun kadar soyut, onun kadar evrensel insan doğası" fikrini yansıtan bir kurgu olan "homo faber", üretici insan olarak.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mülkiyet yapısındaki değişiklikler, emeğin ve toprağın metalaşması, yaygın para kullanımı gibi tarihsel gelişmeler, sanki hep birlikte, insan doğasının bu temel özelliğini ortaya çıkarmak için elele vfermiş gibiler. Piyasa toplumunda, bütün kısıtlamalardan, insanın insan üzerindeki hakimiyetinin ekonomi dışı öğelerinden sıyrılmış olan ekonomik ilişkiler, özgür ve eşit ilişkiler açıkça ortaya çıkıyorlar. Geride kalan her şey bunlarla açıklanabiliyor ve piyasa toplu-mundan geriye giderek aynı kuramsal çerçeve içinde, aynı yöntemsel bireycilikle, altyapı-üstyapı terminolojisiyle, diğer toplumları da açıklayabiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marx'ın neden kendi somut tarih gözlemlerine ters düşen bu noktaya geldiği sorusunu, L. Dumont, bizce çok tatmin edici bir açıklamayla cevaplandırıyor. Dumont'un açıklamasının merkezinde, Marx'ın siyasal görüşlerine temel oluşturan felsefi yaklaşımı buluyoruz. Somut gözlemlere yansıyan tarihsel kopuş, yani piyasa toplumuyla diğer toplumlar arasındaki farklılık, bu felsefi yaklaşım içinde, yerini, çeşitli dönemler ve toplumlar arasındaki sürekliliğin vurgulanışına bırakıyor.'Sonra da, bu sürekliliğe dayanarak, ilkel toplum biçimlerinin en gelişmiş biçimin tohumlarını içlerinde barındırdıklarını öne süren bir sosyal evrim kuramına ulaşıyoruz. Bu kuram en gelişmiş toplum biçiminden yola çıkarak diğer toplumların açıklanmasına imkan veriyor. Grundrisse'de Marx bunu şöyle ifade ediyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Burjuva toplumu, en gelişmiş, en karmaşık toplum düzenidir. Dolayısıyla, onun ilişkilerini belirten kategoriler, onun yapısının anlaşılması, aynı zamanda, yokolmuş sosyal formasyonların yapısı ve üretim ilişkilerinin anlaşılması için gerekli ipuçlarını sağlar. Bu yokolmuş formasyonlar ki, burjuva toplumu onların yıkıntıları üzerinde ve onların unsurlarıyla kurulmuştur, hala aşılmamış kalıntılarını içinde taşımış, içinde onların belli belirsiz bazı özelliklerinin açık bir anlam kazanmalarına imkan vermiştir. Maymun anatomisinin açıklanmasının anahtarı, insan anatomisinde bulunur. Azgelişmiş hayvan türlerinde gelişmenin yönüne işaret eden belirtiler, ancak gelişmenin daha ileri aşamaları görüldükten sonra anlaşılabilir. Yani burjuva ekonomisi, bize eskiçağ ekonomilerinin ve diğerlerinin anahtarını verir." Yani, piyasa toplumundan yola çıkarak sosyal evrimin mantığını ve amacını anlayabiliriz. Bu amaç, Marx için, insanın kendisi olmasını, kendini gerçekleştirmesini engelleyen bütün hakimiyet ilişkilerinden, siyasal ve ideolojik kısıtlamalardan kurtulmasıdır. "Eşitlik ve özgürlüğün gerçek, üretici temelini oluşturan" değişim ilişkilerinin belirleyici olduğu piyasa düzeni, insanı bu amacın eşiğine kadar getirir. Bunu, insanları hem doğanın hem de birbirlerinin hakimiyetinden kurtaracak koşulları hazırlayarak yapar. İnsanların doğanın hakimiyetinden kurtulmasına zemin hazırla-.yan, kapitalizmin Marx'ın başdöndürücü bulduğu teknolojik ve ekonomik başarılarıdır. Marx'ın sosyalist ütopyası, bu başarıların üzerine kurulacaktır:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Nitekim, özgürlüğün hakimiyeti yalnızca gerekliliğin ve gündelik kaygıların belirlediği emeğin ortadan kalkmasıyla başlar; dolayısıyla, eşyanın doğasında, bu maddi üretim alanının dışında kalır... bu alanda özgürlük yalnızca toplumsal insandan ibarettir, doğayla ilişkilerini rasyonel bir biçimde düzenleyen, doğanın kör güçlerine boyun eğecek yerde onları ortak kontrolları altına alan ve bunu asgari enerji harcayarak, kendi insan doğalarına en yakışır ve en uygun koşullar altında yapan ortak üreticilerden ibarettir. Ama gene de bir gereklilik alanı vardır. Bu alanın ötesinde, bir amaç olarak insan enerjisinin gelişmesi yatar, ama özgürlüğün (bu) gerçek alanı ancak gereklilik alanını temel alarak gelişebilir. İşgününün kısalması temel önkoşuludur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Işgününün kısalması ise, kapitalizmin ekonomik ve teknik başarıları sayesinde mümkün olacaktır. Kapitalizm, ar-tıkdeğeri artırma çabaları içinde, işgücünün kendini yeniden üretebilmesi için gerekli nesnelerin giderek daha kısa bir süre içinde üretilebilmelerini sağlar:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... sermaye... bilimin ve zenaatın bütün imkânlarıyla, kitlenin artıkemek süresini artırır, çünkü zenginliği artıke-mek süresinin sahiplenilmesinden oluşur, çünkü amacı doğrudan doğruya değerdir, kullanım değeri değildir. Böy-lece, amacı hilafına, sosyal olarak kullanılabilecek emeğin koşullarının yaratılmasına yolaçar, bütün toplumun emek süresinin azalması ve böylece herkesin zamanının kendi kişisel gelişmesinde kullanılmak üzere serbest kalmasına yolaçar. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama Marx'ın kapitalizmin özgürleştirici niteliği üzerine yazdıkları, yalnızca sistemin ekonomik başarısıyla ilgili değildir. Yazarın kapitalizme duyduğu hayranlığın temelinde asıl, sistemin insan ilişkilerinin yerine, insanlarla nesneler arasındaki ilişkileri koyarak, insanın insan üzerindeki hakimiyetine son vermek yönünde attığı adımın olduğunu söyleyebiliriz. Kapitalizm, Marx'a göre, insanı nihai amacın eşiğine getirir, ama orada bırakır. insanlar hâlâ kendileri değil, belirli sınıfların insanıdırlar. ilişkiler, "bütün siyasal ve ideolojik süslerden" sıyrılmış olmalarına rağmen, hâla sınıf ilişkileridir. Amaca, ancak sınıfsız bir topluma geçişle ulaşılacaktır. Sosyal evrimin mantığını piyasa toplumunda okumak, Marx'a siyasal nitelikli bir amacı, insanlığın kaderine dönüştürme imkânını sağlar. Gerçek eşitlik ve özgürlük, yalnızca istenilen şeyler olmaktan çıkıp, siyasal görüş farklarından bağımsız bir nihai aşamanın, sosyalizmin özelliklerine dönüşürler. Burada, eşitlik ve özgürlükle ilgili değer yargılarının biçimlendirdiği, insan toplumlarını soyut bir insan tipinden, üretici insan tipinden yola çıkarak açıklayan "bilimsel" bir yaklaşımla karşı karşıya olduğumuz açık. Marx'ın çalışmasının ilginç yönü, çalışmanın bütününde böyle bir yaklaşımın etnosantrik niteliğini ortaya koyarı çok ilginç ipuçları içermesi. Ve bu ipuçlarının, belirli bir toplum idealini yansıtan değer yargıları tarafından geri plana itilerek sözünü ettiğimiz "bilimsel" yaklaşım içinde kaybolmuş olmaları. Sözkonusu toplum ideali, Adam Smith'in, bilimsel iktisadın temellerini atarken öne sürdüğü görüşleri belirleyen toplum idealinden çok farklı değil. Eşitlik ve özgürlük değerlerinin ortak benimsenişi dışında, istenilen düzenin insan iradesinden bağımsız olarak kurulup işleyeceği fikri de, önemli bir benzerlik oluşturuyor. Dolayısıyla Marx, yaklaşımlarının etnosantrik niteliğini çok güçlü bir biçimde eleştirdiği siyasal iktisatçılarla, bazı açılardan büyük benzerlikler gösteren bir yaklaşımı paylaşıyor. Temel farklılık, doğal olarak, Marx'ın sınıf analizinde. Marjinal devrimden sonra, iktisadın büyük ölçüde bir seçim kuramı haline gelmesiyle, disiplin içinde Marx'ın sınıf analizi bağlamında ele aldığı sosyal çelişkilerin incelenmesine imkan verebilecek analiz yöntemleri geliştirilmesinin yolu büsbütün tıkanıyor. Dolayısıyla iktisatçılar, kendilerinin de çok inandırıcı bulmadıkları, herkesin ihtiyaçlarım olabilecek en uygun biçimde karşılayan bir kendiliğinden düzen fikrine bağlı kalıyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">19. yüzyıl iktisatçıları,-bu fikre ters düşen politika önerileri geliştirmek durumunda kaldıklarında, bunu ancak bilim alanının sınırları dışında yapabileceklerine inanıyorlar. Bilim alanının, bu sınırlar içinde korunması ve bilimsel ilerlemenin sağlanması ise, yöntem konusundaki en belirgin kaygılarını oluşturuyor.</p>
  <hr class="footnoterule" />

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn7" id="ftn7">1</a> Bu ilkeyle S. Amin'in sözünü ettiği "vergi bağımlı" (tributaire) toplumlarda geçerli olan düzenleyici ilkeler arasında bir paralellik olduğu kolayca görülebilir.</p>
</body>
</html>
