<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc0"><a id="RefHeading25231675233997"></a>GİRİŞ</h1>

  <p class="Standard" style="margin-left:0;margin-right:0;margin-top:37.795277px;margin-bottom:37.795277px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci Dünya Savaşı'ndan 1970'lere kadar iktisatçılar yöntem sorunlarıyla fazla ilgilenmediler. Bununla birlikte, özellikle Kuzey Amerika'da, öğrencileriyle sıcak ilişkiler kurmaya önem veren iktisat hocalarının, İktisada Giriş derslerine doğrudan doğruya yöntem sorunlarını konu alan, oldukça ünlü bir fıkrayla başlamaları seyrek rastlanan bir şey değildi. Fıkra şu: Bir gemi kazasından sonra, bir kimyager, bir fizikçi ve bir iktisatçı birlikte ıssız bir adaya düşmüşler. Bu arada gemiden birkaç kutu konserve almayı da başarmışlar. Bir süre sonra karınları acıkmış ve yanlarında konserve kutularını açacak bir şey bulunmadığını farketmişler. Bunun üzerine, bu üc.; akıllı kişi, alıştıkları mantık yürütme süreçlerini kullanarak bir çözüm aramaya başlamışlar. "Kutuları ısıtalım" demiş kimyager, "böylece patlayarak açılmalarını sağlar, içindekileri toplarız." Fizikçi ise: "Bence kayalara çarparak parçalamayı denemek daha iyi bir çözüm" demiş. Sonra, herhalde konu ekonomik yönü. ağır basan bir konu olduğu için, son sözü iktisatçıya bırakmışlar. iktisatçı: "Sakin olalım" demiş, "varsayalım ki elimizde bir konserve açacağı var..."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçılar uzun yıllar kuramlarını ellerinde bir konserve açacağı olduğu varsayımına dayanarak geliştirdiler. Bu varsayımın gerçekdışı niteliğinin, dolayısıyla kuramlarla gerçek dünya arasındaki kopukluğun farkında olmadıkları söylenemez. Bu kopukluk iktisadın ortaya çıkışından beri yöntem tartışmalarına konu olmuştu. Ama kuramların gerçekten kopuk varsayımlar temelinde geliştirildiğinin farkında olan iktisatçılar, bu kuramlardan vazgeçmenin iktisadın gelişmesiyle ilgili olarak yaratabileceği sorunların daha çok farkındaydılar. Dolayısıyla, yöntem tartışmalarının yöntem alanında kalmasına, yapılan işi etkilememesine özellikle dikkat edildi. Ama belirli dönemlerde, yöntem sorunlarının disiplinin bütününe yayılıp genel bir sorgulamaya dönüşmesi engellenemedi. Bu dönemlerde "iktisadın krizi" belirgin bir tema olarak ortaya çıktı. Sözü edilen kriz, iktisatçıların araştırma konularını ve araçlarını seçerken, değişik kuramların geçerliliklerini tartışırken, araştırma sonuçlarını üreticilerin, tüketicilerin ve politikacıların kullanımına sunarken, hatta sınıfa girip ders anlatırken karşılaştıkları sorunlarda kendini gösteren bir kriz. 1970'lerden beri, iktisadın böyle bir kriz dönemine girmiş olduğunu söyleyebiliriz. Diğer kriz dönemlerinde olduğu gibi, bu dönemde de, yöntemle ilgili konulara duyulan ilginin arttığını, yöntem tartışmalarının yoğunlaştığını görebiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu çalışma, dönemin özelliklerini yansıtan bir yöntem çalışması olarak planlandı. Ama birçok açıdan tipik bir yöntem kitabı değil. Çalışmanın tipik yöntem metinlerinden hangi noktalarda ayrıldığını tartışmaya geçmeden önce, yöntem kavramı üzerinde durmak yararlı olacak. Bir bilim dalının, bir disiplinin, örneğin iktisadın yöntemi denildiğinde, akla araştırmacıların ve uygulayıcıların kullandıkları teknikler bütünü gelebilir. Anıa yöntem tartışmalarının kapsamına giren sorunlar bu tanımı epeyce aşıyor. iktisat</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">bilgisinin niteliği, nasıl edinildiği ve nasıl kullanıldığıyla ilgili bütün sorunlar, bu bağlamda tartışılabilecek sorunlar. Doğal olarak, iktisat bilgisinin temellerini ve kullanım biçimlerini, genelde bilginin temelleri ve bilgi kullanımıyla ilgili sorunlardan bağımsız olarak tartışmak çok güç. Bunun için de iktisadın yöntemi, "bilme. yolları ve iktisat bilgisi" adı altında ele alınabilecek bütün konuları kapsayan bir alan olarak karşımıza çıkıyor. Tipik yöntem metinlerinde bulduğumuz, bu konuların ayrıntılı bir dökümü ve iktisatçıların bu konulara nasıl yaklaştıklarıyla ilgili tartışmalar. Bilgi edinme yolu olarak tümevarımın mı, tümdengelimin mi kullanıldığı, kuram içinde varsayımların yeri, kuramın ana işlevi olarak tahminlerin mi, yoksa açıklamaların mı ön plana çıktığı, değer yargılarının kuramları etkileyip etkilemedikleri gibi konular, bu tartışmalarda ele alınan konuların en önemlileri. Genellikle bu tartışmalar, iktisadın belirli alanlarından, özellikle yöntem sorunlarının yoğunlaştığı refah iktisadı veya dış ticaret kuramlarından alınma örneklerle desteklenerek tamamlanıyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama konuya farklı vurgularla yaklaşmak da mümkün. Örneğin, iktisatçının bilgisinden çok, iktisatçının dünyaya bakışıyla ilgilenebiliriz. Daha doğrusu, iktisat bilgisinin niteliğine, iktisatçının dünyaya bakışını belirleyen unsurlardan yola çıkarak yaklaşabiliriz. Tarihin belirli bir döneminde, belirli bir sosyal ortamda, herhangi 'bir disiplinden birinin dünyaya bakışıyla, o döneme özgü inançlar, istekler ve kaygılar arasında bir ilişki olacağı açık. İktisadın ve iktisatçının özel durumunda iyice belirgin ve önemli olan bu ilişki, tek yönlü bir ilişki de değil. İktisat düşüncesi, yalnızca içinden kaynaklandığı toplumun inançları, değerleri ve kaygılarını yansıtmıyor, aynı zamanda bunların biçimlenişlerinde, insan davranışları ve kurumsal yapıları etkileyişle-rinde de önemli bir rol oynuyor. Yani iktisatçı, varsayımlarını geliştirirken, topluma hakim olan dünyaya bakış biçimlerinden etkileniyor, sonra da toplum üzerinde bu biçimlerin hakimiyetini pekiştirecek yönde bir etki yapıyor. Bu etki, kısmen, iktisat politikaları kanalıyla, kısmen de iktisatçının toplumun "kendini anlamasına" yaptığı katkı yoluyla gerçekleşiyor. Yukarıda değindiğimiz "gerçekçi olmayan varsayımlar" sorunu, iktisat düşüncesiyle iktisat düşüncesinin toplumsal çerçevesi arasındaki bu karşılıklı etkileşim bağlamında ele alınabilecek bir sorun. Sorunu bu bağlamda ele aldığımız zaman, gerçekçi olmayan varsayımların nereden kaynaklandıklarını, nasıl bir işlev gördüklerini ve bunlardan vazgeçmenin neden bu kadar güç olduğunu görebiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Çalışmamız, yöntem konusuna bu açıdan yaklaşıyor ve seçtiği yaklaşımla yalnızca iktisatçılar için yazılmış standart bir yöntem metninden farklı özellikler taşıyor. Bu farklılık, kendini ilk olarak tartışma çerçevesinin çizilişinde gösteriyor. Burada sözkonusu çerçeveyi, yalnızca iktisatçıların ilgilendikleri konuları nasıl ele aldıklarını kapsayacak.biçimde değil, bu konuların nasıl tanımlandığını da kapsayacak biçimde çiziyoruz. İktisatçıların işlerini yaptıklarının yanısı-ra, yaptıkları da, yani iktisadın konusu ve tanımı da gündeme geliyor. iktisadın tanımı bir veri olmaktan çıkıp üzerinde düşünülen bir konu olmaya başlayınca da, birey, ekonomi ve toplum arasındaki ilişkiden sözetmek durumunda kalıyoruz. Bu noktada iktisadı artık "ekonomi bilgisi" olarak değil, birey, ekonomi ve toplum arasındaki ilişkinin belirli bir algılanışı olarak ele alıyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Disiplinin temel varsayımı, yani iktisatçıların sahip olduklarını varsaydıkları konserve açacağının niteliği, bu algılanış biçimini yansıtıyor. Konserve açacağı, insan davranışlarıyla ve bu davranışların ekonomi ve toplum düzeyinde yolaçtıkları sonuçlarla ilgili. Yani disiplin, iktisatçıların insanlarla ilgili görüşleri üzerinde duruyor. Dolayısıyla yöntem tartışmalarında ele alınan temaların hepsi, bir ana temaya, iktisatçının insan anlayışının oluşturduğu temaya bağlı olarak ortaya çıkıyorlar. Çalışmamız adını bu fikirden alıyor ve fikir doğrultusunda diğer yöntem çalışmalarından farklı bir yol izliyor. Bu çalışmada, çeşitli yöntem sorunlarının bir dökümünü yapıp, bunları tek tek ele alacak yerde, yöntem konusuna sözünü ettiğimiz tema çerçevesinde yaklaşıyor ve' bu temanın iktisadi düşünce tarihi içindeki önemli yöntem tartışmalarında nasıl ortaya çıktığına kronolojik olarak bakıyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisadın sosyal düşüncenin bütünden ayrışmış, özerk bir disiplin haline gelmesinin önkoşulu, toplumun bütününden ayrışmış bir ekonomi alanının kavramsallaştırabilmesi. Yani, iktisadın kendini tanımlayabilmesi için, önce ele aldığı sorunların içinde yeraldığı alan olarak ekonomiyi tanımlaması gerekiyor. Ekonominin üretim, bölüşüm ve tüketim faaliyetlerinin bütünü olarak tanımlanması bunun için yeterli değil. Sosyal doku içinde bu faaliyetlerin ayrıştı-rılabilmeleri, bu faaliyetler içinde girişilen ilişkilere özel kavramlar ve kuramlarla yaklaşılabilmesi için bir adım daha atılması gerekli. Daha doğrusu, 18. yüzyılın sonunda, sosyal düşüncenin henüz farklı disiplinlere bölünmemiş bir bütün oluşturduğu dönemde, bölünmenin sağlanabilmesi için bu adımın atılması mutlaka gerekliydi. Özerk bir iktisat disiplini içinde sözünü ettiğimiz kavram ve kuramların iyice yerleştiği ve geliştiği günümüzde, bunlara dayanarak iktisadı tanımlamak mümkün olabilir. Hatta enterdisipliner bir yaklaşımın, iktisadın mutlaka siyaset biliminin, sosyoloji ve antropolojinin kaynaklarından yararlanması gerektiği inancının benimsenmesi bile, iktisadın ayrı bir kişiliği olabileceği görüşüne ters düşmek durumunda değil. Bugün', "iktisat, iktisatçıların yaptığı işe verilen addır" diyebiliriz ve işin diğer sosyal bilim dallarıyla ortaklaşa girişilen araştırmalar içinde mi, yoksa bağımsız olarak mı yürütülmesinin daha iyi olacağını tartışabiliriz. Ama bu noktaya gelinmeden önce, işin çerçevesinin çizilmesini ve iş aletlerinin geliştirilmesini içeren bir süreçten geçilmesi gerekiyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sözkonusu işin ve iş aletlerinin niteliğini yakalayabilmek için iktisada baktığımızda, farklı alanlarda kullanılan sayısız farklı kuramla karşılaşıyoruz. Ama aynı zamanda da, bu kuramların, bir genel kuramın temel özelliklerini paylaştıklarını ve böylece bir bütünün parçaları olarak ortaya çıktıklarını görebiliyoruz. İktisatçılar her alanda bu genel kuramdan kaynaklanan problemleri çözüyorlar. Bunların, fiyat mekanizması yoluyla dengeye gelen piyasalarla ilgili maksi-mizasyon ve minimizasyon problemleri olduklarını söyleyebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçının yaptığı işi tanımlayan bu problemlere kaynaklık eden genel kuram, ekonomik davranışları genelde insan davranışlarından ayıran bir varsayım temelinde duruyor. Bu varsayıma göre, her toplumda ve her dönemde, ekonomik faaliyetleri yönlendiren kişisel çıkar dürtüsüdür. Yani ekonomik faaliyetlerinde insan kişisel çıkar dürtüsüyle hareket eder. 19. yüzyılın sonuna kadar iktisat zenginlik olgusuyla, bireylerin ve ulusların zenginliğiyle ilgili bir disiplin olarak düşünülmüş. Bu bağlamda da, varsayımın içerdiği kişisel çıkar kavramı maddi çıkarla özdeşleştirilmiş. 19. yüzyılın sonunda, nesnel emek değer kuramı yerini öznel fayda kuramına bırakırken, iktisat yalnızca maddi zenginlikle ilgili bir disiplin olmaktan çıkarak, genel bir seçim kuramı (theory of choice) haline gelmiş. Ama bu, disiplinin temel özelliğini, yani veri olarak alınan amaçlarla bu amaçlara ulaşmak için kullanılan araçlar arasındaki ilişkiyi bencil bireyin davranışları temelinde inceleyen bir kuramlar ve yöntemler bütünü olma özelliğini, ortadan kaldırmamış. Rasyonel oluşu, faaliyetlerinde en çok karı veya faydayı sağlamak üzere en uygun araçları seçmekten başka bir şey düşünmemesine, başka bir şeyden etkilenmemesine bağlı olan rasyonel ekonomik birey tipi, homo oeconomicus, disiplinin merkezindeki yerini korumuş. iktisatçıların yukarıda tanımladığımız biçimiyle işlerini yapabilmelerini, yani fiyat mekanizması yoluyla dengeye gelen piyasalarla ilgili maksimizilsyon ve minimizasyon problemleri çözebilmelerini sağlayan, insanların rasyonel davrandıklarını öne süren ve rasyonel davranışları homo oeconomicus'un davranışlarıyla özdeşleştiren bu varsayım.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Biz bu çalışmada, bu varsayımın ancak kurumları ve değerleriyle bir piyasa toplumu içinden kaynaklanabileceği fikrinden yola çıkıyoruz. Dolayısıyla çalışmanın çerçevesini çizerken, bu fikrin gelişmesine katkıda bulunmuş yazarların, özellikle Karl Polanyi'nin ve L. Dumont'un görüşlerinden büyük ölçüde yararlanıyoruz. Bu yazarların çalışmalarında öne sürüldüğü gibi, iktisadın temelindeki davranışsal varsayım, insanı piyasa ilişkileri içinde ele alıyor ve ekonomiyi bu ilişkilerden oluşan bir alan olarak tanımlıyor. Burada ekonomi, piyasaya indirgenerek algılanıyor ve toplumun bütününden böyle ayrıştırılıyor. Piyasa, insanların alışveriş amacıyla biraraya geldikleri yer demek. Sosyal statüleri, dinî ve sosyal görüşleri, birbirlerine duydukları sevgi veya nefret hiç önemli değil. Aralarındaki bağ, değiş tokuş ettikleri nesneler aracılığıyla kuruluyor. Önemli olan, birbirlerinden alıp birbirlerine verecekleri şeyler. Yani piyasa, insanların, kim olduklarından bağımsız olarak, herhangi bir kurumsal zorlamanın dışında, kendi özgür iradeleriyle karşı karşıya geldikleri bir yer. Amaç, yalnızca değişimden kişisel bir yarar sağlamak ve taraflar bu ilişkinin kendilerine bir yarar sağladığını düşündükleri ölçüde piyasa ilişkilerini sürdürüyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Birçok değişik toplumda, yer yer, bu tür karşılaşmalara,bu tür ilişkilere rastlanıyor. Piyasa ekonomisi ise, piyasa toplumuna özgü. bir şey. Burada, ekonomik faaliyetin tamamı, toplumsal müdahaleden bağımsız, denetime tabi olmayan piyasalar tarafından gerçekleştiriliyor. Giderek, emek, toprak ve sermaye, temel üretim araçları, serbest piyasalarda mübadele ediliyor ve değerleri serbest piyasalarda belirleniyor. Toplumsal amaçlar ve ilkeler, kültürel normlar, siyasal kaygılar, kimin ne üretip ne tüketeceğini, malların hangi koşullarda satılacağını belirlemekte etkisizleşiyorlar. Ekonomik ilişkilerin, piyasa ilişkileriyle, özgür bireylerin kişisel çıkar sağlamak amacıyla giriştikleri ilişkilerle özdeşleşmesi böyle bir toplumda gerçekleşiyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Tarihte bu modelin özelliklerini tam olarak taşıyan bir toplumun varolup olmadığı tartışılabilecek bir konu. Ama Batı Avrupa'da piyasaların yaygınlaşıp, 18. yüzyılın sonu ve 19. yüzyılda ekonomiye hakim olmaları, bu modelin evrensel bir gerçekliği olduğu inancının benimsenmesine yolaç-mış. Evrensel uygulanabilirliği olan bir iktisat kuramının varlığına duyulan inancı açıklayan da, aynı tarihsel süreç. Temel davranış ilkesi olarak kişisel çıkar dürtüsünün kaynakları ve işlevi, sözkonusu tarihsel süreçten ve onun bir parçasını oluşturan düşünce akımlarından yola çıkarak incelenebilecek bir konu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu incelemeyi yönlendiren soru, "İktisatçılar neden kişisel çıkar dürtüsünü temel davranış ilkesi olarak kabul etmişlerdi?" sorusu. Biz bu soruya cevap vermeye çalışırken, Adam Smith'in çalışmalarını büyük ölçüde etkilediklerini düşündüğümüz iki amaçtan yola çıkıyoruz. Bu amaçlardan birine, Smith'in "bilimsel" amacı, diğerine "siyasal-ahlâki" amacı adını verebileceğimizi düşündük. Bunların ikisi de, Batı'da piyasa toplumunun geliştiği dönemin inanç ve ideallerini yansıtan amaçlar. Bilimsel amaç, toplumun, araştırıcının öznel değerlerinden bağımsız bir biçimde, akılcı yöntemlerle, doğa bilimlerinin nesneleri gibi evrensel açıklayıcı ilkeler yardımıyla incelenebileceği inancını yansıtıyor. Bu inanç, hem doğa bilimlerinin kullandıkları yöntemlerle ilgili bir anlayışı, hem de bu çok etkileyici sonuçlar vermiş yöntemlerin sosyal düşünceye uygulanabilecekleri fikrini içeriyor. İnsanların yukarıda tanımladığımız biçimde rasyonel davrandıkları varsayımı, ekonominin rasyonel yöntemlerle, "bilimsel" olarak açıklanabileceği fikrinin temelini oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Siyasal-ahlâki amaç ise, piyasa ilişkilerinin özelliklerini yansıtan bir toplum idealine bağlı olarak tanımlanabiliyor. İnsanların piyasada hiçbir dış zorlamaya bağlı olmadan bi-raraya geldiklerini, toplumsal konum farklarından, bu farklardan kaynaklanan sosyal güç eşitsizliklerinden arınmış bir ilişkiye girdiklerinden sözettik. Ekonomik faaliyetin serbest piyasalar tarafından yönlendirildiği bir ekonomik sistem de, aynı doğrultuda, özgür ve eşit bir sistem olarak algılanabiliyor. Denge kavramının iktisat içinde taşıdığı öneme yansıyan "kendiliğinden düzen" fikri, bu tür bir algılamanın sonucu olarak ortaya çıkıyor. Kimsenin iyi niyetine bağlı olmadan, insanın insan üzerinde güç kullanmasına gerek kalmadan, ihtiyaçların karşılanmasını sağlayabilen, dolayısıyla öznel, keyfi uygulamaları dışlayan bir kendiliğinden düzen fikrinin çekiciliği, böyle bir düzenin kavramsallaştırılmasında kullanılan kişisel çıkar dürtüsü varsayımının iktisat açısından taşıdığı önemi açıklayan ikinci unsur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu çalışmada, sözünü ettiğimiz iki amacın, farklı dönemlerde farklı ağırlıklar taşıyarak iktisatçıların yöntem konusuna yaklaşımlarını belirlemiş olduklarını göstermeye çalışıyoruz. Ama bu yaklaşımlarda gözlemlenen bir özellik daha var. Bu, iktisatçıların çoğunun, kuramlarının temelindeki varsayımın sınırlarını aşma gereğini duymalarıyla ilgili.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçıların, özellikle iktisat politikası önerileri geliştirilirken, iki temel soruya cevap vermek durumunda kaldıklarını görüyoruz: "İnsan ne ister?" ve "İnsan isteklerini nasıl gerçekleştirir?"</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisat politikalarının insan ihtiyaçlarını en uygun biçimde gerçekleştirmek amacıyla geliştirildiklerini düşünürsek, bütün iktisat politikası önerilerinde cevap verilmesi gereken nihai sorunun, "İnsan ne ister?" sorusu olduğunu söyleyebiliriz. Dolayısıyla, bu politikalar geliştirilirken, insan amaçları ve hedeflerinin çeşitliliğini dikkate almayan yaklaşımların bir noktada tıkanacakları öne sürülebilir. İnsan amaçları ve hedefleri ise, insanın doğal özelliklerine atıfla anlaşılabilecek şeyler değildir. Bunlar, insanın toplumsal ilişkilerinden kaynaklanan ortak değerlere, sosyal, siyasal ve kültürel unsurlara bağlı olarak biçimlenirler. Bu unsurlar, yalnız amaçların değil, bu amaçlara ulaşmak için seçilen araçların da niteliğini, daha da önemlisi, iktisadın konu aldığı amaç-araç ilişkisinin biçimini değiştirebilirler. Dolayısıyla maksimize edilen bağımsız değişkenle maksimizasyon probleminin bağımlı değişkenleri arasında net bir ayrım yapabilmek için, bazı ekonomi dışı-üstü unsurların dikkate alınması gerekir. Bunun anlamı da, iktisadın kendi sınırlarını aşması, homo oeconomicus'un dünyasından gerçek insanın dünyasına geçmesi gerektiğidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İnsanın isteklerini nasıl gerçekleştirdiği sorusu, yalnızca belirli bir amaca ulaşmak için seçilebilecek araçların hangilerinin meşru ve istenilir bulunacakları konusunu değil, araçlarla ilgili bilginin niteliğini de gündeme getiren bir soru. Bununla ilgili olarak, rasyonalite varsayımının iki yönlü bir varsayım olduğunun anlaşılması önemli. Bu varsayım, yalnız insanların kişisel çıkar dürtüsü temelinde hareket ettiklerini değil, aynı zamanda amaçlarına ulaşabilmek, çıkarlarını maksimize etmek için seçebilecekleri en uygun yöntemin ne olduğunu tam olarak bildiklerini öne sürüyor. Fiyat mekanizmasının dengeyi sağlayabilmesi, kendiliğinden düzenin müdahaleye gerek kalmaksızın kaynak dağılımını istenilen doğrultuda gerçekleştirebilmesi için, bireysel kararların amaçlar ve araçlarla ilgili hiçbir belirsizliğin olmadığı bir ortamda alınması gerekiyor. Belirsizlik olgusu, müdahalenin gerekli olabileceği fikrini gündeme getirirken, aynı zamanda da iktisat kuramı çerçevesinde bireysel davranışların ekonomi düzeyindeki sonuçları hakkında yapılan . açıklama ve tahminlerin geçerliliği konusunda da ciddi kuşkulara yolaçıyor. Bu konuya dikkat çeken iktisatçılar, gene, iktisat kuramının sınırlarını zorlayan yöntem tartışmalarına giriyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Çalışmada ele alacağımızı söylediğimiz ana temaya ilişkin bu iki soruyla, "İnsan ne ister?" ve "İnsan isteklerini nasıl gerçekleştirir?" sorularıyla birlikte, üç yan tema ortaya çıkıyor. Bunlardan ilki, yöntemsel bireycilik - yöntemsel ho-lizm karşıtlığıyla ilgili. Bu tema, toplumsal olguların, örneğin ekonominin işleyişinin, tek tek bireylerden ve onların davranış özelliklerinden mi, yoksa toplumun bütününü oluşturan kurumlar ve değerlerden mi yola çıkarak açıklanması gerektiği sorusu çerçevesinde oluşuyor. Zaman zaman bu sorunun yöntemle ilgisi olmayan bir amaçla, holist top-lumların değerleri karşısında bireyci toplumların değerlerini savunma amacıyla belirlenmiş bir perspektiften cevap-landırıldığını görüyoruz. Çalışmada, bunun yolaçtığı yanılgılara kısaca değinerek, sorunun yöntem çerçevesiyle sınırlı bir biçimde ele alınmasının gerektiğini vurgulayacağız. iktisadın bağımsız bir araştırma alanı olarak ortaya çıkışı, yöntemsel bireyciliğin benimsenmesiyle gerçekleşmiş bir şey. Toplumsal faaliyetleri insan kararlarının ve eylemlerinin yönlendirdiği, bu faaliyetlerin sistem, toplum veya tarih gibi soyut kategorilere atıfla anlaşılamayacakları fikri, bizce, sosyal araştırmalar açısından son derece sağlıklı bir gelişme. Ama yöntemsel bireyciliğin bu açıdan anlamlı olabilmesi için, insanın soyut bir kategori olarak değil, gerçek bir varlık olarak ele alınması gerekli. Gerçek bir varlık olarak insan da, yukarıda değindiğimiz gibi, ancak sosyal ilişkilerinin bütünü içinde, bu ilişkilerin onun değerleri, inançları ve imkanları üzerindeki etkisine bakarak anlaşılabilir. Çalışmada bu noktayı vurgularken, yöntemsel holizmi savunmayı amaçlamıyoruz. Bizce bu yan temayla ilgili tartışma, en çok, söz konusu karşıtlığın aşılması gereken bir karşıtlık olduğunu, yeni yöntem arayışlarının bununla sınırlanmamaları gerektiğini göstermekte yararlı olabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci yan tema, başka bir karşıtlıkla, yöntemsel monizm-yöntemsel düalizm karşıtlığıyla ilgili. Bu temaya kaynaklık eden soru, sosyal bilimlerin doğa bilimleriyle aynı yöntemi paylaşıp paylaşamayacakları sorusu. Bu soru, iktisattaki yöntem tartışmalarında her zaman çok önemli bir yer tutmuş. Ele alınışı ise, tartışmanın içinde yeraldığı döneme hakim olan doğa bilimi anlayışıyla belirlenmiş. Doğa bilimcilerin nasıl çalıştıklarıyla ilgili görüşlerin değişmesi, sosyal bilimlerde bilimsellik sorununun farklı biçimlerde ele alınmasına yolaçmış. Bu yüzden, karşıtlığın tarihsel bir süreç içinde, bilimin ne olup ne olmadığıyla, diğer bilme ve anlama yollarından nasıl ayrıldığıyla ilgili anlayışın geçirdiği değişmeler içinde tartışılmasını yararlı buluyoruz. Dolayısıyla bu kitapta, çoğu yöntem metninde olduğu gibi, bilim felsefesiyle ilgili genel konuları ayrı bir bölümde sunduktan sonra, bunların "ışığında" iktisadın yöntemini tartışmaya girişmiyoruz. Bunun yerine, farklı dönemlerde iktisatçıların öne sürdükleri görüşlerin bilim felsefesindeki gelişmelerin hangi aşamasına tekabül ettiklerini göstermek üzere, dönemin doğa bilimi yörîtemi anlayışıyla ilgili tartışmalarını bölüm başlarında vermeyi seçiyoruz. Bu tartışmaları sunarken amacımız, ne okuyucuya bu konuda genel bilgiler vermek, ne de bunlardan kaynaklanan ölçütleri iktisada uygulamak. Amacımız, doğa bilimlerinin genelde sanıldığı kadar nesnel, araştırmacının öznel yaklaşımını belirleyen bilimdışı unsurlardan sanıldığı kadar bağımsız bilimsellik ölçütlerine sahip olmadıklarını göstermek. Böylece, sosyal bilimlerdeki gibi doğa bilimlerinde de, bilim adamları topluluğunun araştırmacının dürüstlüğüyle ilgili yargılarının büyük ağırlık taşıdığını, bu yargıların da ancak eleştiriye açık, özgür bir tartışma ortamında sağlıklı bir biçimde belirlenebilecek-lerini ortaya koyabileceğimizi umuyoruz. İktisadın gelişmesi içinde büyük önem taşımış ve bazen sağlıklı açıklamaları ciddi bir biçimde engellemiş olan bilimsellik kaygısının bu açıdan değerlendirilmesinin yararlı olacağını düşünüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilimsellikle ilgili görüşlerin, çalışmada ele alacağımız üçüncü yan temaya, serbest piyasa-müdahalecilik tartışmalarıyla ilgili temaya bağlı olarak farklı biçimlerde ortaya çıktıklarını görüyoruz. Bazı iktisatçılar, kendiliğinden düzene müdahale edilebileceği fikrinin, toplumu doğa bilimlerinin nesneleri gibi bilimsel olarak anlaşılabilecek ve kontrol edilebilecek bir nesne olarak gören monist bir yaklaşımın ürünü olduğunu, bunun da yanlış olduğunu, düalist bir yaklaşımla savunuyorlar. Müdahaleci politikalara karşı çıkan diğer görüşler ise, kendiliğinden dengenin genel yasalar çerçevesinde açıklanabileceği, oysa dengesizliğin genel yasaları olamayacağı, dolayısıyla müdahaleci politikaların bilimsel-yansız ölçütler temelinde hazırlanamayacakları fikrini içeriyorlar. Bu iki yaklaşımda, müdahaleciliğe farklı nitelikli korkularla karşı çıkılıyor. İlk yaklaşım, "bilimsel" olarak anlaşılması imkânsız bir düzeni değiştirmeye çalışmanın, keyfi unsurlara zemin hazırlayarak yolaçacağı siyasal-ahlâki tehlikelere işaret ederken, ikinci yaklaşım bilimsellikten sapmanın getireceği yöntemsel tehlikeleri merkez alıyor. Bu çalışmada ele aldığımız müdahale yanlısı görüşlerde ise, bu korkulardan bağımsız bir biçimde, iktisatçının kendi ahlâki değerleri ve kişisel sezgileri yardımıyla çalışmasının gerekli olduğu vurgulanıyor. Hem insanların amaçları ve değerleri doğrultusunda kurdukları bir düzen olarak ekonominin bilinçli müdahaleden bağımsız olarak istenilen doğrultuda işleyemeyeceği inancı, hem de tartışmaya yer bırakmayan bilimsellik ölçütleri olamayacağı fikri, bu görüşün bir parçası.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Çalışmanın ilk bölümü, Adam Smith'le birlikte iktisat düşüncesinin ortaya çıkışını, piyasa toplumunu diğer top-lumlardan ayıran özelliklere bağlı olarak ele alıyor. Piyasa toplumunun özgün niteliği, tarihçilerin üzerinde pek çok durmuş oldukları bir konu. Ama konunun bir yöntem tartışması içinde ele alınmasını, ekonomiyle ilgili yerleşik düşünce biçimleri, kategoriler ve kavramların evrensel bir gerçekliği yansıtmadıklarını, dolayısıyla tartışılabilir olduklarını göstermek açısından önemli buluyoruz. Bu bölümdeki okura anlamsız gelebilecek bazı tartışmaların, örneğin, Trobriand adalarında ekonominin örgütlenişiyle ilgili olanların, bugün hakim olan ekonomi anlayışının kendinden çarpıcı bir biçimde farklı olan ekonomi anlayışlarına atıfla daha iyi anlaşılabilmesini sağlamakta yararlı olabileceklerini düşünüyoruz. Adam Smith'in sözünü ettiğimiz iki amacını, gene bu bölümde, bu ekonomi anlayışının içerdiği değerlere bağlı olarak tanımlıyoruz. Bölümün sonunda yeralan Marx'la ilgili tartışma ise, sözkonusu değerlerin, Smith'in en güçlü eleştirilerinden birini getirmiş olan Marx'ın düşüncesi içinde bile etkili olduklarını göstererek, iktisat düşüncesiyle modern toplumun idealleri arasındaki bağın önemini ortaya koymaya çalışıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci bölümde, 19. yüzyıl iktisatçılarının kaynağını Smith'ten alan homo oeconomicus tipiyle ilgili kaygılarını ve bu kaygıların Smith'in bilimsel amacının benimsenmesiyle geri plana itilişlerini ele alıyoruz. 19. yüzyıl iktisatçılarının bununla ilgili olarak ortaya çıkan sorunları aşmak için geliştirdikleri yaklaşımlar da, bu bölümün konusunu oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">19. yüzyılın sonunda yoğunlaşan yöntem tartışmaları, marjinal devrimin başarıyla bir süre durdurulduktan sonra, iki dünya savaşı arasında yeniden ortaya çıkıyor. Bu yılların tartışmaları, çok açık bir biçimde dönemin siyasal ortamını yansıtıyorlar. Bu yıllarda bilim felsefesi alanında da, özellikle Popper'in katkılarıyla, çok önemli gelişmeler olduğunu görüyoruz. Bu gelişmelerle iktisattaki tartışmalar arasında çok güçlü bağlar var ve siyasal kavgalar iki alanda da önem kazanıyorlar. Üçüncü bölümde, mantıksal pozitivistlerin ve Popper'in görüşlerinin, iktisatta Hayek ve Mises'in ortaya koydukları yaklaşımla olan ilişkisini, bu siyasal kaygılara atıfla ele alıyoruz. Liberal değerlerin savunusuyla ilgili olarak ortaya çıkan yöntem tartışmaları, bu bölümün konusunu oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bundan sonraki bölümde ise, gene liberal değerleri benimseyen, ama aynı zamanda iktisadın homo oeconomicus kurgusunun sınırladığı alanın dışına çıkması yolunda önemli katkıları olan üç iktisatçının, T. Hutchison, F. Knight ve J. M. Keynes'in yaklaşımları ele alınıyor. Bu düşünürlerden Hutchison, hiç olmazsa 1930'larda, pozitivist bir yaklaşıma bağlı kalırken, Knight'ın ve Keynes'in yaklaşımlarında, toplum ideallerinin, ne bilimsellik ölçütleri temelinde ne de ekonomiye atfedilen kendiliğindenlik özelliği bağlamında savunulamayacağını öne süren görüşler geliştiriliyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci Dünya Savaşı'ndan sonra makro iktisat alanında Keynesgil yaklaşımın hakim olduğunu biliyoruz. Dördüncü bölümde bu yaklaşımın standart mikro iktisadın temelleriyle bağdaşmayan yönlerinden söz ediliyor. Beşinci bölümde ise, yöntem alanında bu bağdaşmazlığı gizlemeye yönelik çalışmalar ele alınıyor. Burada, bu çalışmalarla birlikte, disiplinin hem yöntemsel bireyciliğe verdiği anlamda, hem de yöntem tartışmaları geleneğinde önemli bir değişiklik olduğunu öne sürüyoruz. Yöntemsel bireyciliğe verilen anlam, insan davranışlarından yola çıkarak ekonomik sistemi /anlamaya çalışmak yerine, serbest piyasa sisteminin gereklerine göre insan davranışlarının nasıl biçimleneceğini ortaya koyan bir yaklaşım çerçevesinde değişiyor. Bu, aynı zamanda, insanların gerçek yaşamda nasıl davrandıkları üzerine düşünmenin çok anlamlı olmadığını vurgulayan bir yaklaşım. Bu vurgunun, iktisat kuramıyla ilgili tartışmaların entellektüel düzeyini düşürerek, iktisatçıların giderek "teknisyenleşmeleri" yolunda bir etki yaptığı, bölümde öne sürülen görüşlerden biri. Bu bölümde ayrıca bu teknisyenleşme süreci içinde disiplinin temel varsayımını sorgulayan yaklaşımların nasıl dışlandıkları, hattâ bastırıldıklarına da değiniyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Altıncı bölüm, 1970'lerden günümüze uzanan kriz dönemini ele alıyor. İkinci Dünya Savaşı'ndan beri uygulanan makro iktisat politikalarının, piyasa ekonomilerinin bu dönemde karşılaştıkları değişik sorunları çözümlemekte etkisiz kalmalarının, iktisat kuramları üzerine, temel yöntem konularını da içeren, yoğun tartışmaların başlamasına yol açarak krizin ortaya çıkışında etkili olduğunu görüyoruz. Ama aynızamanda, sözkonusu yöntem krizinin yalnız iktisada özgü olmadığını, hem doğa bilimlerinde hem de sosyal bilimlerde benzer tartışmaların yeraldığını da görüyoruz. Bölümün başında, iktisadın son krizinin içinde yeraldığı düşünce ortamının özelliklerini ortaya koymak amacıyla, bilim felsefesi alanında yöntemsizliği, yani yöntemsel anarşiyi savunan görüşlerin etkili olmasına yolaçan gelişmeler ele alınıyor. iktisadın krizini ise, kriz içinde ortaya çıkan iki zıt eğilimin üzerinde durarak tartışıyoruz. Bu eğilimlerden hiri, kendini bir restorasyon çabası biçiminde gösteriyor. Burada, homo oeconomicus'un bir karikatür değil, insan gerçekliğinin bütününü yansıtabilecek bir tip olduğu yolundaki görüşleri, bu görüşler temelinde geliştirilen kuramları buluyoruz. İkinci eğilimi ise, tipin gerçekdışı niteliğini vurgulayan, artık homo oeconomicus dünyasının dışına çıkılması gerektiğini savunan ve bunun disiplin açısından yo-laçabileceği sonuçları göğüslemeye hazı.r görünen yaklaşımlar belirliyor. Bu yaklaşımlar içinde, disiplinin temel varsayımıyla ilgili, neredeyse ikiyüz yıldır üzerinde durulan sorunlar, yeni bir yönlendirmenin kaçınılmazlığını ortaya koymak amacıyla tartışılıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yukarıda değindiğimiz gibi, iktisadın son krizi, piyasa ekonomilerinin son kriziyle birlikte ortaya çıktı. Aynı biçimde, disiplin içinde yöntem tartışmalarının yoğunluk kazandığı bütün dönemlerde, kuramsal düzeydeki sorunlarla ekonomi-toplum düzeyindeki sorunlar arasında bir ilişki kurulabilir. Bu sunuştan anlaşılabileceği gibi, çalışmamızın vurgusu bu ilişki değil. Biz, iktisadı, belirli bir toplumun kendini algılayış biçiminin önemli bir parçası olarak ele alıyoruz. Ama disiplinin farklı evrelerinde farklı biçimlerde ortaya çıkan yöntem sorunlarını kuramdan kaynaklanan sorunlar olarak tartışıyoruz. Bu yönüyle çalışma, bir bilim sosyolojisi çalışması olmaktan çok, bir düşünce tarihi çalışması. Ama iktisat düşüncesinin ele aldığımız sorunları, piyasa. toplumlarına özgü inançlar ve değerlerden kaynaklandıkları, bu inançlar ve değerler de sosyal politikayı çok önemli bir biçimde etkiledikleri ölçüde, toplum düzeyinde ortaya çıkan sorunlardan bağımsız değiller. Dolayısıyla, iktisat düşüncesiyle ilgili bir sorgulamanın, dolaylı bir biçimde, piyasa toplumuyla ilgili bir sorgulamaya dönüşmesi kaçınılmaz oluyor. Çalışmamızın bütününün, bu ilişkiyi ortaya koyan, böylece yalnız iktisatçıları değil, sosyal düşünceyle toplumun biçimlenişi arasında dinamik bir etkileşim olduğuna inanan herkesi ilgilendiren bir sonuca ulaşacağını umuyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu sunuşu bitirmeden önce, kavramların kullanılışıyla ilgili bir açıklama yapmak gerekli olabilir. Çalışmada, disiplinden, disiplin içinde geliştirilen kuramlardan ve bu kuramlardan kaynaklanan politikalardan sözederken, "iktisat" terimini kullanıyoruz. "Ekonomi" terimi ise, bu alandaki insan faaliyetlerini, kurumları ve bu faaliyetlerle kurumla-rın oluşturduğu bütünü belirlemek üzere kullanılıyor. Bu ayrımı yazımdaki muğlaklıkları önlemek açısından yararlı buluyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:italic;font-weight:bold;font-size:167%">İKİNCİ BASKIYA GİRİŞ</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçılar ve İnsanlar severek, inanarak yazdığım bir kitaptır. İlk yayınlanışını izleyen altı yıl boyunca da beni pek utandırmamıştır. Bu yüzden, İletişim Yayınevi, ilk baskısı tükenmiş olan bu kitabı ikinci defa yayinlama kararını aldığı zaman gerçekten çok sevindim..Doğal olarak, o sırada, bir kitabın ikinci baskısının kitabın yazarını bu kadar bunaltan bir şey olduğunu henüz bilmiyordum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçılar ve İnsanlar ikinci baskıya hazırlanırken metni yeniden okuyunca, gül gibi geçinip gittiğim bu kitapla ilişkim fena halde değişti ve pek çok şey gözüme batmaya başladı. İşin kötüsü, gözüme batan şeyler belirli konularla ilgili eksikler veya hatalar değildi. Bütün yapıyı değiştirmek, her-şeyi yeniden, başka türlü ifade etmek, herşeyi yeniden yazmak istiyordum. Buna imkânım olmadığı için de, ikinci baskı projesinden vazgeçmeyi düşündüğüm bile oldu. Ama vazgeçmedim çünkü iktisadın hikayesinin kitapta anlatıldığı biçimiyle anlatılmasının hala önemli olduğunu, bunun disiplinin tarihinden gittikçe daha çok kopan ve teknik kaygılara gömülüp entellektüel sorulardan uzaklaşan bir iktisat eğitimi alan öğrencilere epeyce birşeyler kazandırabileceğine inanıyorum. Ayrıca, iktisat ideolojisinin toplumsal hayatı biçimlendirmekteki etkisini koruduğunu, ama aynı zamanda bu etkiye karşı gelişen tepkilerin de. güçlendiğini ve önem kazandığını sanıyorum. Bu yüzden de kitabın iktisatçıların insan anlayışıyla gerçek insanın nitelikleri arasındaki farkları vurgulayan ana temasının giderek artan bir politik önem taşıdığını düşünüyorum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kitabın ilk haliyle temel amaçlarına hizmet etmeye devam ettiğine karar verince, ana metni değiştirmeden, (metin üzerinde sadece birkaç ifade değişikliği yaptım ve 2. bölüme 10. dipnotu ekledim) bugün metinle aramdaki mesafeyi önsözde tartışabileceğimi düşündüm. Bunu yaparken özellikle üç konuya değinmek istiyorum. Metinde beni rahatsız eden şeyler özellikle bu konuların birincisiyle, bilim felsefesindeki gelişmelerin ele alınışıyla ilgili. Son yılların "post-modern" atmosferi içinde, aydınlanma değerlerinin tamamına yönelen, zaman zaman insan kavramının kendisini ve tabii onunla birlikte insana uygun toplumsal düzenleme fikrini de hedef alan saldırıların, bilim felsefesi tartışmalarına bağlanan bir yanı olduğu, dolayısıyla tartışmanın bu ilişkiyi de gözönünde tutarak çok dikkatle sürdürülmesi gerektiğini düşünüyorum.<span class="Footnoteanchor"><a href="#ftn1" id="bodyftn1">1</a></span> İkinci olarak, iktisat-toplum ilişkilerine, son yılların ekonomik ve sosyo-politik konjonktürü içinde, geri dönmek istiyorum. Bunun sebebi, konuyla ilgili görüşlerimin değişmiş olması değil. Aksine, Türkiye'de ve dünyada piyasa toplumunun hakim ideolojisi olarak iktisadın oynadığı rolün, kitabın sonuç bölümünde savunulan görüşleri açıkça doğruladığını düşünüyor, bu görüşleri değiştirmek değil, daha güçlü bir biçimde ifade etmek gereğini duyuyorum. Tartışmak istediğim üçüncü konu, iktisatçılar ve Insanlar'ın yayınlanmasını izleyen yıllarda iktisat disiplini içinde gözlemlenen gelişmelerle ilgili. Bu gelişmeler ışığında, özellikle kitabın altıncı bölümündeki disiplinin geleceğiyle ilgili tahminlerimi yeniden ele alacağım.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İlk baskının önsözünde de belirtildiği gibi, kitaptaki bilim felsefesiyle ilgili tartışmaların amacı okuru bu konularda bilgilendirmek veya iktisattaki gelişmeleri bu tartışmaların ışığında değerlendirmek değildi. Uzmanlık alanım olmayan bu konudan söz- etme gereğini duymam, okura iktisattaki yöntem tartışmalarının nasıl bir entellektüel konjonktürde yer aldığını, iktisadın yöntemiyle ilgili görüşlerin bilim felsefesiyle ilgili ne tür bilgilere veya yanılgılara dayandığını gösterebilmek içindi. Bilim felsefesiyle ilgili yaklaşım farklarında taraf olmamaya çalıştım çünkü bunun bilgimin sınırlarını zorlamak olacağını düşünüyordum. Bugün bunda ne ölçüde başarılı olduğuma dair kuşkularım var. Kitapta, üstü örtülü bir biçimde, yazıldığı dönemin "modalarına" uygun sempatiler, antipatiler ve asıl önemlisi, bunlardan kaynaklanan haksızlıklar seziliyor. Burada beni rahatsız eden şey nesnellikten sapmış olmam değil. Sosyal bilimlerde, hatta bütün bilimlerde, araştırmacının değerlerinden, en azından önemli bulduğu konularla önemli bulmadıklarını ayıran değerler kıstasından bağımsız iş yapılabileceğine inananlardan değilim. Bunun için, özellikle sosyal hayatı yakından etkileyen olgular ve olaylar üzerine çalışan birinin "ben olaylara bütünüyle nesnel olarak bakıyorum, benim bu konuda neler hissettiğim önemli değil" demesini pek ciddi bulmuyorum. Hatta bu tür bir nesnellik iddiasını, gerçek anlamda nesnelliğe ulaşılmasını engelleyen bir tavır olarak görmek eğilimindeyim. "Gerçek anlamda nesnellik" dediğim şey, araştırmacının kendi değerlerini dürüstçe ve açıkça ortaya koyduktan sonra, ulaşabileceği verileri, özellikle kendi yaklaşımına ters düşenleri, çarpıtıp bozmadan kullanması ve bu kullanımı okuyucunun yapılan işi anlamasına ve eleştirmesine imkan verecekbiçimde çalışmasında sergilemesiyle ilgili. Bu sergilemenin araştırmacının değerleriyle ilgili açıklamaları içermesi, okuyucunun yapılan işi değerlendirirken bunları da gözönünde bulundurabil-mesi açısından çok önemli ve, dolayısıyla, nesnel bir yaklaşımın ön koşullarından biri.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçılar ve İnsanlar'daki bilim felsefesi tartışmalarında hoşuma gitmeyen şey de tam bununla ilgili. Bu tartışmalar gayet nesnel bir görünüm taşıyorlar, ama en son sunulan, yani en son, yani en modaya uygun, yaklaşım, sözü noktalıyor. Yani sözü, beşinci bölümde, Feyerabend'in herkesin "ağzının payını vermesiyle" bitiriyoruz. Kitapta bununla ilgili hiçbir açık ifade olmamasına rağmen, Feyerabend en sevimli kahramanımız oluyor, mantıksal pozitivistler ise, asık suratlı ve biraz diktatöryel eğilimli, karanlık şahsiyetler olarak görünüyorlar. Her ne kadar mantıksal pozitivistlerin kuramla gerçeklik arasındaki ilişkide son sözü gerçekliğe bırakmalarını, yaşadıkları ortamın özelliklerinden duydukları rahatsızlık ve kaygıya dayanarak açıklıyorsam da, yaklaşımın öncülerini kendi yazdıklarına atılla teker teker tartışmamış olmam, sanki bu yazarlar daha onsekizinci yüzyılda açıkça ortaya konulmuş bazı fikirlerden, mesela kuramın gerçeğe tekabül etmesinin (correspondence theory of truth) söz konusu olmadığı fikrinden veya tümevarımla ilgili sorunlardan haberdar değillermiş gibi bir hava yaratıyor. Bu, sorgulanması ve eleştirilmesi gereken bir hava. Ama kitabın yazıldığı dönemin entellektüel atmosferinin bu tür sorgulama ve eleştirilere pek uygun omadığını unutmamak lazım. Dönem, okur yazar olan ve olmayan herkesin pozitivizme sövmeye pek meraklı olduğu bir dönemdi, galiba hâla da öyle.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Buna rağmen bir arkadaşım, bilim felsefesi doçenti Gürol Irzık, mantıksal pozivistlere haksızlık ettiğim için beni eleştirdi. Eleştirmenin ötesinde, bana mantıksal pozitivist Car-nap'la relativist Kuhn'un yaklaşımları arasındaki benzerlikle ilgili bir çalışma verdi.<span class="Footnoteanchor"><a href="#ftn2" id="bodyftn2">2</a></span> Bu çalışma, Carnap'ın, Kuhn'un pozitivizme fevkalade ters düşen bazı fikirlerini paylaşan görüşler öne sürmüş olduğunu ve Kuhn'un çalışmalarını okuyup olumlu karşılamış olduğunu gösteriyordu. Yani mantıksal pozitivistler, en azından mantıksal pozitivizmin öncülerinden Carnap, bu kitabın beşinci bölümünde tartışılan eşölçülmezlik gibi sorunları, bilimin doğrusal ilerlemesi konusunda kuşkulara ve relativizme yol açan bazı gözlemlerin, farkındaydılar ve bunları açıkça tartışıyorlardı. Bütün bunlara rağmen, kuram değerlendirmelerinin nihai. ölçütünü nesnel gerçeklik olarak kabul eden bir sisteme bağlı kalmış olmalarını, ben kendi hesabıma, ahlâki bir seçim olarak değerlendiriyorum ve sorumluluk duygusunu taşıyan insanların haklı endişelerine bağlıyorum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mantıksal pozitivistlerin sözünü ettiğim ahlâki kaygıyı gerçekten taşıyıp taşımadıkları, kanıtlanabilecek, an azından benim kanıtlayabileceğim, bir şey değil. Ama kaygının kendisini önemli bulduğumu ve bilim felsefesindeki gelişmelere bu açıdan yaklaşmanın yararlı olacağını düşündüğümü burada tartışmak istiyorum. Kitapta, Kuhn'un relativiz-minin bilimselliği asık suratlı bir konformizme indirgemek gibi bir eğilim taşıdığından ve bu eğilim yüzünden Kuhn'un Popper, Lakatos ve Feyerabend tarafından sert bir biçimde eleştirildiğinden söz ediliyor. Popper, Lakatos ve Feyerabend çizgisinde ise, "eleştiriye açıklık" bilimselliğin temel ölçütlerinden biri, "demokratik bir tartışma ortamı" bilimsel gelişmenin önkoşulu haline geliyor. Kuram değerlendirmelerinde ampirik gerçekliğin yeri ise, Popper'in yan-lışlamacılığı içinde önemli bir yer tutar, Lakatos'un yaklaşımında "ampir\k içerik" kavramı yoluyla rol alırken, Feyera-bend'in anarşizminde iyice siliniyor. Bilimsel ilerleme ölçütünün bilimin özgürleştirici niteliği olduğunu vurgulayan Feyerabend, özgürlüğün "yüzlerce çiçek açmasına" imkan veren, yani farklı bilme yollarına, bilimsel bilgiye bir ayrıcalık tanımadan, tam bir toleransla yaklaşılan bir ortamda gerçekleşebileceğini savunuyor. Bu bağlamda pozitivizm eleştirisi, pozitivizmin bilimle metafizik arasına koyduğu ayırıma ve metafizik düşünceye karşı tavrına yönelerek biçimleniyor. Feyerabend'in yöntemsel anarşizminde bulamadığımız şey, tartışma kıstasları. Bu kıstasların olmadığı yerde de, anarşizmin nasıl bir nitelik taşıyacağı hiç belli değil. Sonuç çeşitliliğin güler yüzle korunduğu bir demokrasi ortamı mı olur, yoksa sayısal gücün veya doğrudan doğruya kaba kuvvetin hakim olduğu, sadece sesi en yüksek çıkanın sesini duyurabildiği, diğer seslerin ise bastırıldığı dayanılmaz bir baskı ortamı mı bilemiyoruz. Ben kendi hesabıma, imanın ve inancın sesinin- her zaman aklın sesinden daha yüksek çıkacağına, polemik ustası şarlatanların karşısındakini dinleyerek ve kendi söylediklerini tartarak konuşanların sesini bastıracağına inanan kötümserlerdenim. Bu yüzden Hutchison'un Knight'ın eleştirilerine verdiği cevapta dile getirdiği kaygıları<span class="Footnoteanchor"><a href="#ftn3" id="bodyftn3">3</a></span> çok iyi anlıyor ve pozitivistlerin bilimsel tartışmanın metafizikten, açıklayıcı ifadelerin duyguların ifadesinden ayrılması gerektiği yolundaki görüşlerini bu doğrultuda yorumluyorum. Pozitivistlerden farklı olarak, bilimsel tartışmanın değerlerden arındırılabileceğine ve arındırılması gerektiğine inanmıyorum. Ama daha önce belirttiğim gibi, bu değerlerin açıkça ortaya konulmasını izleyen tartışmanın kuralları olması gerektiğine, bu kuralların korunabilmesinin de nesnel gerçeklikle bağların kopmamasına bağlı olduğunu düşünüyorum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu da, doğal olarak, nesnel gerçeklik diye bir şey olduğunun kabulünü gerektiriyor. Oysa kuramdan bağımsız bir nesnel gerçeklik olmadığı fikri, bugün bilim felsefesinde gittikçe güçlenen anti-pozitivist yaklaşımlar içinde belirleyici bir rol oynuyor. Bu fikre karşı çıkan en güçlü yaklaşımlardan biri Roy Bhaskar'mki. Bhaskar'ın görüşlerinden, özellikle 1986 yılında yayınlanmış olan Scientific Rea1 ism and Human Emancipation (Bilimsel Gerçekçilik ve insan Özgürlüğü) adlı kitabından, 1ktisatçılar ve İnsanlar'da söz etmemiş olmam gerçekten büyük bir eksiklik. Bhaskar'ın en önemli iddialarından biri, relativist bilim felsefecilerinin varolmayla ilgili ontoloji sorularıyla bilgi ve bilme yollarıyla ilgili epistemoloji sorularını birbirine karıştırdıkları. İkinci alanda gözlemcinin çıkarları, inançları ve benimsediği kuramsal çerçevenin gerçeklikle ilgili bilginin niteliğini etkilemesi söz konusu olabilir, ama bu birinci alanda gerçekliğin varlığından ve nesnel özelliklerinden söz edilmesini engellemez. Zaten bundan söz edilmemesi, yalnız bilim felsefesinin değil, bilimin kendisinin de imkânsız bir uğraş olduğu anlamına gelirdi. Gerçeklik algılama farklarına yol açan unsurlardan bağımsız olarak varolduğu için ve insanlar bu unsurları tahlil edebilecek eleştirel kapasiteye, kendi algılamalarını tahlil etme kapasitesine, sahip oldukları için bilimin ve bilim felsefesinin varlığından söz edebiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bhaskar'ın yazdıkları, gerçeklik ve gerçeklikle ilgili kuramlar arasındaki bağın niteliğini sorgulayan yaklaşımların yüzyıllardır ortaya attıkları sorunları ne ölçüde ortadan kaldırıyor bilmiyorum. Ama bizi nesnel bir gerçekliğin olmamasının, ya da nesnel gerçeklikle ilgili insan algılamalarının hiçbir ortak yanı olmamasının, ne anlama geleceği üzerine düşünmeye zorluyor. Kültürel farklılıkların, kadınlarla erkekler, siyahlarla beyazlar, o etkin gruba mensup olanlarla bu etkin gruba mensup olanlar, o dinin müminleriyle bu dinin müminleri arasındaki farkın, üzerine son derece güçlü projektörler tutulduğu günümüzde, ortak insan özelliklerinden, hele insanın doğal özelliklerinden söz edümesi pek hoş karşılanan birşey değil. Ama ben de kendi hesabıma, insanların sadece insan olmaktan kaynaklanan bazı özellikleri olduğunu, bu özelliklerin onların belirli durumları benzer şekilde değerlendirmeye ve benzer sonuçlara varmaya yol açtıklarını inkâr eden bir yaklaşımdan hareketle kültürel çeşitliliğin nasıl savunulabildiğini anlamış değilim. İnsanı kültürel özelliklerine indirgeyip sadece insan olmaktan kaynaklanan doğal özelliklerinden soyutlarsak, farklı kültürlerden gelen insanların birbirlerini insan olarak görmeye devam etmelerini ve birbirlerine insan olarak davranmalarını nasıl umut edebiliriz? Umudumuzu sadece birlikte yaşayan insanların taşıdıkları farklı kültürel kimliklerin çakışma noktalarına mı bağlayacağız? Ama eğer bu soruyu saçma bulup, "tabii insan diye birşey var, farklılıkları vurgulayanlar da bunu inkar etmiyorlar" diyorsak, o zaman bu insan denen şey üzerine düşünmeyi kabul etmemiz gerekmez mi? Bu da sabit olan, değişmeyen, doğal ve ortak, vs. gibi, günümüzün toplum ve kültür tartışmalarında yakışıksız addedilen kavramları gündeme getirmeyecek mi?</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İnsan doğası fikrinin, adı İktisatçılar ve İnsanlar olan bir kitap için çok önemli olduğu herhalde açık. İktisat, insan doğasıyla ilgili bir önermenin, en genel ifadesiyle amaca yönelik, kıt kaynakları sınırsız istekleri en iyi şekilde gerçekleştirmek üzere kullanmayı içeren davranışların belirlediği insan kişiliğiyle ilgili homo oeconomicus karikatürünün üzerine bina edilmiştir. Elinizdeki kitabın amacı da, hem bu karikatürün iktisat disiplini açısından önemin hem de bu karikatürü merkez alan disiplinin gördüğü toplumsal işlevin irdelenmesi. Kitapta geliştirilen iktisat eleştirisi, iktisadın insan doğası üzerine bir genelleme üzerine inşa edilmiş olması ve bu tür genellemelerin, kısaca insan doğasından söz etmenin, imkansız oluşuyla ilgili değil. Eleştirinin temelinde, iktisatçıların benimsediği insan doğası varsayımının doğrudan doğruya piyasa ilişkilerini yansıtan, fazla basit ve basitliği içinde yanıltıcı bir varsayım oluşu yatıyor. Eleştiride öne sürülen diğer bir fikir de, bu varsayımın piyasa toplumundan kaynaklanan ve bu toplumun insana uygunluğunu kanıtlamaya yönelen ideolojik bir işlev gördüğü, bu yüzden de insanların piyasanın toplumsal ve insani dokuyu tehdit eden niteliğine karşı geliştirdikleri korunma mekanizmalarını ve düzenlemeleri rasyonel olmayan tepkilere indirgeyerek araştırma alanının dışına itme eğilimini desteklediği fikri. Piyasa toplu-munun kendi kurallarına göre işleyen ve müdahale edilmesi caiz olmayan bir alan oluşturduğu inancı doğrultusunda iktisat kaderci bir niteliğe bürünürken, homo oeconomicus karikatürü bu kaderi insan doğasına bağlayarak meşrulaştırıyor. Oysa kitabın ilk bölümünde, özellikle Karl Polanyi'nin çalışmaları bağlamında tartışıldığı gibi, piyasa toplumunun, özellikle emek, toprak ve parayı me-talaştırarak, toplumsal ilişkileri tehdit etmeye başlamasına karşı geliştirilen tepkiler de, insan doğasının başka bir yönünü, hiç de homo oeconomicus'a benzemeyen bir yönünü, ortaya koyuyorlar. Yani sorun, iktisatçıların sürekli "ekonomi yapan" insanla uğraşıp durarak toplumsal bir varlık olan, kendini sosyal ilişkileri içinde geliştiren, kendini geliştirmesi için topluma ihtiyacı olan insanın özelliklerini yok saymaları ve dolayısıyla, bu insanın ihtiyaçlarına cevap veren toplumsal düzenlemeler üzerine düşünmeyi reddetmeleri.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Son yıllarda uluslararası düzeyde yer alan gelişmelere baktığımız zaman, kendi kurallarına göre işleyen piyasaların neredeyse dünyanın tamamına hakim olduklarını düşünebiliriz. Piyasa toplumu karşısında bütün alternatiflerin ortadan kalktığını, "vatansız" sermayenin dünyayı tek bir piyasa haline getirmekte önemli adımlar attığını söyleyebiliriz. Gerçekten de, böyle bir sonuca ulaşılmasına yardım eden bazı olguların varlığı inkâr edilemez. Uluslararası sermaye piyasalarının baş döndürücü gelişmesi ve bir ülkeden bir ülkeye sadece piyasa kurallarına uyarak büyük bir hızla kayıp duran spekülatif fonların artan önemi, paranın gerçekten bir meta haline gelişinin göstergesi. Her büyük sermaye hareketini izleyen iflasları ve işsizlik dalgalarını ise, doğal afetler, ama yardım ekipleri seferber etmeyi gerektirmeyen doğal afetler, olarak değerlendirme eğilimi yaygın. Bu arada, emeğin ve toprağın metalaşmasını sınırlayan düzenlemelere de saldırıldığı, özellikle "post-Fordist teknolojiler" ve "esnek emek piyasaları" gibi şık kavramlarla ifade edilen gelişmelerin, emeği sendikal kuralların ve iş yasalarının nüfuz edemediği serbest bir alış veriş alanının nesnesi haline getirmeye başladıkları görülüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Farklı rejimlerin ortadan kalkması ve Polanyi'nin "hayali ıııctalar" dediği<span class="Footnoteanchor"><a href="#ftn4" id="bodyftn4">4</a></span> para, toprak ve emeğin sahiden metalaş-ması, bir açıdan, standart iktisat kuramının ekonominin işleyişiyle ilgili bütün varsayımlarının doğrulandığının kanıtı olarak görülebilir. Peki aynı gelişmeler, insanın homo oeco-ııomicus olduğunun göstergesi olarak da değerlendirilebilir mi? Bence, böyle bir değerlendirme yapılabilmesi için insanların günümüz dünyasında, sözünü ettiğimiz gelişmeler içinde kendilerini fevkalade rahat hissettiklerini kabul etmek gerekli. Bu gelişmeler içinde gerçekten kendini rahat hissedenler de var. Bunların arasında, a-moral veya nihilist bir tavrı ustalıkla sergileyen "post-modern" üslup ustaları ve olanın olması gereken olduğunu ve olduğu için de iyi olduğunu "nesnel" bir yaklaşımla açıklayan bazı çağdaş sosyal bilimcileri saymak da mümkün. Ama, herhalde, eski sosyalist blok ülkelerinin "piyasanın özgürleştirici etkisine" çok kısa bir süre maruz kaldıktan sonra sol partilere oy vermeye başlayan seçmenlerini bu memnunlar grubuna dahil etmek mümkün değil. Milliyetçi ve dinci akımların tabanını oluşturan grupların etnik ve dini kimliklerini keşfetmeye başlamaları da, ilginç bir biçimde, piyasa toplumunun al-ternatifsizliği fikrinin yaygınlaşmasıyla birlikte yer alıyor ve, herhalde söz konusu alternatifsizlikten ve onun sonuçlarından duyulan memnuniyeti yansıtmıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuramların gerçekle bağlantısının kopmamasını sağlayarak rasyonel tartışma zeminini korumaya çalışan yaklaşımların gözden düştüğü, toplum düzenini belirlemesine karşı çıkılmayan tek rasyonalite ilkesinin homo oeconomicus'un rasyonalitesine indirgendiği, aynı rasyonalite ilkesinin insan doğasının üzerinde konuşulabilecek tek özelliği haline geldiği bir ortamda, milliyetçi ve dinci akımların birlikte oluşturdukları özünde faşist eğilimlerin güçlenmesi bana gayet doğal görünüyor.<span class="Footnoteanchor"><a href="#ftn5" id="bodyftn5">5</a></span> Eğer insanlar farklı fikirleri tartışıp değerlendirmelerine imkan veren ortak algılama özelliklerine sahip değillerse, eğer insanların ortak ihtiyaçlarından söz edilemeyeceği için bu fikirlerin arasından ihtiyaçlara cevap veren toplumsal düzenlemelere katkıda bulunabilecek olanları seçmek mümkün değilse, fikirlerin gerçekten pek önemi olmadığını söyleyebiliriz. Günümüzün ideolojik ortamında, hiçbir ahlaki amaca hizmet etmesi söz konusu olmayan piyasa mekanizmasının toplumun bütününe hakim olma eğilimi karşısında, insani sorunlara ahlâki çözümler getirmeye yönelik entellektüel çabaların anlamsız sayılması şaşırtıcı değil. Bu eğilime karşı çıkmaya gayret edenlerin etki alanları ise hala epeyce sınırlı. Böyle bir ideolojik ortamda, fikirlerin yerini kimliklerin alması, farklı kimliklere sahip grupların, piyasanın doğal işleyişinden kaynaklanan işsizlik veya evsizlik gibi "doğal afetler" karşısında ortak çözümler oluşturmaya çalışmak yerine kendi içlerine kapanmayı ve/veya birbirlerine karşı savaşmayı seçmeleri pek şaşırtıcı değil. İnsan doğasına ve insan doğasının farklı toplumlarda farklı biçimlerde tezahür eden özelliklerine uygun, farklı kültürlerin farklı özelliklerini taşıyan insanların bu özellikleri kaybetmeden birlikte yaşayabilmelerine imkan veren toplumsal düzenlemeler, insan doğası üzerine düşünmeyi ve insanın homo oeconomicus'dan biraz daha fazla bir şey olduğunu kabul etmeyi gerektiriyor. Bu yapılmadığı zaman, insanın homo oeconomicus olmadığının, bağnaz milliyetçilik ve bağnaz dindarlıktan, kısacası bağnazlıktan, başka kanıtı kalmıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçılar ve İnsanlar'm altıncı bölümünde, insanın homo oeconomicus'tan farklı bir şey olduğunu, ekonominin kendi kurallarına göre işleyen piyasaya indirgenemeyeceği-ni savunan çağdaş iktisatçıların katkılarından söz ediliyor. Bu iktisatçılar ve onlar gibi düşünenler, benzer fikirleri savunmaya ve bu fikirler doğrultusunda çalışmalar yapmaya devam ediyorlar. Bunların arasında, enstitüsyonalistlerin çıkardığı Journal of Economic Issues, post-Keynesgil iktisatçıların çıkardığı Journal of Post-Keynesian Economics, yeni bir okul oluşturan "sosyo-iktisatçıların" çıkarmaya başladığı Review of Social Economy gibi dergilerde yazan araştırmacılar, Fransa'da çıkan MAUSS ("Sosyal Bilimlerde Faydacılık Karşıtı Hareket"in baş harfleri) dergisine katkıda bulunanlar, neredeyse kendi başına bir ekol oluşturan Amartya Sen, Amherst Üniversitesi'nde sağlam bir araştırma zeminine sahip olan Samuel Bowles ve Gintis gibi iktisatçılar sayılabilir. Ayrıca, giderek yoğunlaşan piyasa sosyalizmi tartışmaları bağlamında da, iktisada eleştirel yaklaşan görüşlerin geliştiğini ve yaygınlaştığını görebiliyoruz. Günümüzün sosyalist arayışları içinde Avusturya okulunun yöntemle ilgili görüşlerinden yararlanan çalışmalara rastlanması da ilginç. Mesela yazarın Hayek'in çalışmalarından esinlenerek kullandığı pratik bilgi (tacit knowledge) kavramı, Hilary Wainwright'ın yeni sol projesi içinde merkezi bir konuma sahip. 1970'lerde girdiği krizden iyice güçlenerek çıkmış gibi görünen gelişme iktisadı içinde de standart iktisat düşüncesinin temel varsayımlarını zorlayan araştırmalar yayınlayan Alice Amsden ve Paul Bardhan10 gibi birçok iktisatçıya rastlanıyor. Ama bu iktisatçıların disipline kayıt şartsız hakim olan formalizm eğilimini fazla zorlayabildikleri söylenemez. Genelde disipline hakim olanlar, piyasa düzeninin mükemmel bir düzen olduğu fikrine bağlı olarak çalışan ideolog ve teknisyenlerle, yaptıkları işin pratik sonuçlarıyla pek ilgilenmeyen matematiksel model kurma meraklıları. Ama, bunlarla belirli bir ilişki ve etkileşim içinde olmasına rağmen, standart iktisat düşüncesinden biraz daha farklı bir yaklaşımın da son yıllarda, iktisatçılar ve ln-sanlar'ın ilk baskısının yayınlanışından sonra, açık bir biçimde güçlendiğini görebiliyoruz. Sözünü ettiğim yaklaşım, yeni enstitüsyonalizm. Güçlenişinin ilk açık göstergesinin Ronald Coase'un 1991 yılında Nobel İktisat Ödülü'nü alışı olduğu söylenebilir. Bu güçlenişin tescili ise, geçen yıl Douglas North'un Nobel'e layık görülüşü. Bu iki ödül de aynı akımın güçlenişine işaret etmekle birlikte, Coase'la North arasındaki farklılık, bu güçlenişin nasıl yorumlanması gerektiği konusunda bazı sorulara yol açabilecek nitelikte. Kendi hesabıma ben, Coase'un Nobel alışına çok sevinen, ama bununla North'un Nobel alışı arasında geçen sürenin gelişmeleri karşısında sevincinin belki de biraz yersiz olduğunu düşünmeye başlayan iktisatçılardanım.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Coase çok yayın yapan bir iktisatçı değil. 1991' de aldığı Nobel Ödülü de büyük ölçüde, üniversite öğrencisiyken bir ödev olarak hazırladığı ve 1937'de yayınladığı "Firmanın Doğası" adlı makaleyle ilgili. 11 Makalenin önemi Coase'un "firma nedir?" diye sormuş ve firmanın piyasa olmadığını, dolayısıyla firma gibi kurumların kendisi de bir kurum olan piyasayla özdeşleştirilerek incelenemeyeceğini, yani ekonominin piyasaya indirgenerek incelenemeyeceğini göstermiş olması. Bunun, hele Coase'un iktisattaki formalist eğilimlere, matematiksel yöntemlerin içeriği önemsiz kılacak biçimde ön plana geçmesine karşı ortaya koyduğu tavırla birleşince, 12 yöntem açısından taşıdığı önem açıkça görülebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisadın homo oeconomicus'la ilgili temel varsayımının piyasa davranışlarından kaynaklandığını ve şu şekilde ifade edilebileceğini söyleyebiliriz: 1) ekonomi kendi kurallarına göre işleyen bir dizi piyasadan oluşur; 2a) insan davranışları çıkar maksimizasyonuna yöneliktir ve 2b) insanlar çıkarlarını maksimize etmek için gerekli bütün verilere sahip olarak hareket ederler, ilgili değişkenlerle ilgili belirsizlik yoktur.<span class="Footnoteanchor"><a href="#ftn6" id="bodyftn6">6</a></span> Coase'un çalışması, yukarda belirttiğim gibi, varsayımın ilk bölümünü yanlışlıyor. Oliver Williamson'ınki-ler gibi Coase'un ve Herbert Simon'ın etkisini taşıyan çalışmalarda, ayrıca, varsayımın belirsizlikle ilgili kısmının ciddi bir biçimde sorgulandığını ve belirsizliğin yadsınamaz bir gerçeklik olarak ekonomiyle, özellikle firmalarla ilgili çalışmaların önemli bir parçası haline geldiğini görüyorruz. Böylece insanlar, her şeyi bilen değil, davranışları belirsizlik olgusu ve bu olguyla birlikte yaşama gerekliliği tarafından biçimlenen yaratıklar olarak ele alınıyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bütün bunlar yeni enstitüsyonalizmin son derece olumlu katkıları. İnsan davranışlarının sosyal kurumların oluşturduğu toplumsal yapı içinde ve belirsizlik olgusu karşısında biçimlendiklerini kabul eden ve onları bu şekilde inceleyen yaklaşımların ortaya çıkmasına, dolayısıyla homo oecono-micus'un dünyasından gerçek insanın dünyasına doğru bir adım atılmasına yol açabilecek katkılar. Bununla birlikte, yeni enstitüsyonalizmin standart iktisat düşüncesine çok önemli bir noktada bağlı kaldığını, bu bağlılığın da yaptığı katkıları önemli bir biçimde sınırladığını görüyoruz. Sözünü ettiğim nokta insan davranışlarıyla, bütün insan davranışlarının çıkar maksimizasyonuna yönelik olduğuyla ilgili: Yeni enstitüsyonalistler bu temel varsayımından vazgeçmiyor ve bütün sosyal kurumları, hatta North'un durumunda olduğu gibi tarihi, bu varsayım yardımıyla yorumluyorlar. Yani, klasik enstitüsyonalistlerin aksine, yöntemsel bireycilikten ve onun sağladığı formalizasyon imkanlarından vazgeçmiyorlar. Bu da, bir anlamda, bize sağ elleriyle verdiklerini, yani kurumların ve toplumların gerçekliğiyle ilgili fikirleri, kurumları ve toplumları kişisel çıkar dürtüsüne bağlı olarak açıklanabilecek olgular olarak incelemeyi sürdürerek, sol elleriyle geri alıyorlar. Bu yüzden de klasik enstitüsyonalizme bağlı Geoffrey Hodgson gibi iktisatçılar tarafından eleştirildikleri gibi, özellikle Williamson'ın katkıları yoluyla güçlü bir biçimde etkilemeye başladıkları organizasyon kuramı alanında ciddi rahatsızlıklara neden oluyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ben gene de yeni enstitüsyonalizmin güçlenişini olumlu bir gelişme olarak görme eğilimindeyim. En azından kurumların gerçekliğinin kabul edilmesiyle, onları çıkar maksimizasyonuna yönelik davranışların tezahürleri olarak değil, farklı insan ihtiyaçlarını yansıtan ve ihtiyaç karşılama biçimlerini etkileyen gerçek toplumsal olgular olarak inceleme eğilimlerinin güçlendiği bir noktaya gelinebilir diye düşünüyorum.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu önsözü bitirmeden önce, iktisatçılar ve insanlar'ın ilk baskısının yayınlanmasından bugüne kadar geçen süre içinde yapılan bir çok yöntem çalışması için "keşke şunu daha önce okusaydım" dediğimi, ama bu çalışmaların kitabın temel yaklaşımında köklü bir değişiklik yapılmasını gerektirdiklerini düşünmediğimi belirtmeliyim. Gene de üç çalışmadan söz etmek istiyorum: Daniel Haussman'ın 1992'de yayınlanan The Inexact and Separate Science of Economies (Müsbet Olmayan Ayrı İktisat Bilimi) adlı çalışması, iktisadın sorunlarının yönteminin müsbet bilimlerin yönteminden farklı olmasına değil, ayrı bir disiplin olma iddiası içinde tek kuramlı, ekonomik gerçekliğin bütününden fazla soyutlanmış bir yaklaşımın benimsenmiş olmasına bağlıyor. Okuyucunun bu görüşle İktisatçılar ve lnsanlar'da sürdürülen yöntem eleştirileri arasındaki paralelliği farkedeceğini sanıyorum. Deborah Redman'ın "Adam Smith and Isaac Newton" adlı makalesi ise, iktisadın yöntemiyle uğraşanların çoğu tarafından benimsenen bir tezi, Smith'in New-ton'ın yönteminden önemli bir biçimde etkilenmiş olduğu tezini, çürütmek amacıyla yazılmış. Bence yazar Smith'in kullandığı yöntemin Newton'ın kullandığından farklı olduğunu tartışırken, sözü edilen etkilenmenin, veya öykünmenin, ne kadar gerçek olduğunu bir kere daha göstermiş oluyor. Son olarak, Robert Sugden'in "Rational Choice: A Survey of Contributions from Economics and Philosophy" (Rasyonel Seçim: İktisat ve Felsefeden Katkıların Bir Taraması) adlı makalesini, rasyonalite kavramının makale boyutlarına ustalıkla sığdırılabilmiş kapsamlı bir irdelemesi olduğu, özellikle iktisattaki rasyonalite anlayışının Hu-me'un kullandığı enstrumantalist tasyonalite kavramından daha sığ bir anlam içerdiğini çok yararlı bir biçimde rotaya koyduğu için burada anmak istiyorum. Öğrencilerime yöntem konusunda tek bir makale önermem gerekseydi, önerdiğim makale herhalde Sugden'ınki olurdu. Doğrudan doğruya yöntemle ilgili bu üç çalışmanın dışında, E.P. Thompson'ın ilk olarak 197l'de kullandığı "moral ekonomi" (moral economy) kavramını yeniden ele alıp açtığı yeni bir makalesinin fevkalade bir politik iktisat eleştirisi içerdiğini ve İktisatçılar ve insanlar'da sürdürülen yöntem tartışmasına tarih alanından çok güçlü bir destek getirdiğini düşünüyorum. Son altı yılda yayınlanmış bütün yöntem çalışmalarını ve iktisatta bu süre içinde yer alan bütün gelişmeleri burada tartışmam mümkün olmadığı için, pek çok çalışmaya haksızlık ettiğim duygusu içinde, bu önsözü biti-riyorum.</p>
  <hr class="footnoterule" />

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn1" id="ftn1">1</a> Modernizmin ve aydınlanma projesinin tamamının mükemmel olduğunu savunanlardan değilim. Ama modernizmin dünyayı betonyığınına çeviren, top-lumları ve insanları standardize edilip kontrol altında tutulan makinelere dönüştüren,. kültürel farklılıkları yokedip yoksul halkları köleleştiren bir tarihsel yanılgıdan başka bir şey olmadığını düşünmek için de çok fazla şeyi, pek çok düşünceyı. o düşünceleri gerçekleştirmek için samimiyetle uğraşmış pek çok insanı ve onların bilim, sanat, edebiyat, sosyal kurumlar, vs. alanındaki katkılarım, görmezden gelmek gerekli diye düşünüyorum. Bunu yapmaya hiç niyetim yok. Ayrıca modernizm ve post-modemizm arasında gerçek bir kopuş olup olmadığından da emin değilim. Post-modern yaklaşımın, geçici olan, kayıp giden, şekil değiştirenin önemini vurgularken, sabit ve değişmez, doğal ve ortak olanı reddetme eğilimi taşıyor. Ama modern tavrın da. insanın karmaşıklığı, gerçekliğin pek çok yüzü oluşu, hayatın kalıba gelmeyişi konusunda güçlü bir duyarlık içerdiğini biliyoruz. Belki aradaki farkın, modernlerin, geçici, kayıp giden, şekil değiştiren varlık ve olguları belirli bir kavramsal düzen içinde bir yerlere yerleştirmek, anlamlandırmak ve "insan için hayırlı" bir biçimde etkilemek çabasından vazgeçmemelerinde, post-modern yaklaşımın ise bu çabanın anlamsızlığını, hatta sakıncalarım vurgulamasında aramak gerekiyor. Bu konuda özellikle bkz. D. Harvey (1989).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">28</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn2" id="ftn2">2</a> Gürol Irzık ve T. Grünberg (1995).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn3" id="ftn3">3</a> İktisatçılar ve insanlar (1995, s. 242).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn4" id="ftn4">4</a> K. Polanyi (1986), bölüm 6</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn5" id="ftn5">5</a> "Faşist" kelimesini bilinçli bir biçimde ve Umberto Eco'nun, iarklı toplumlarda aldığı iarklı biçimler dışında, ebedi ve evrensel faşizmin ondört özelliği üzerine, özellikle modernizmin düşmanlığı ve aydınlanma ideallerine karşı takınılan saldırgan tavırla rasyonel düşüncenin ve genelde entellektüellerin hor görülmesi üzerine yazdıklarını düşünerek kullanıyorum. Bkz. Eco (1995).</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn6" id="ftn6">6</a> Yeni klasik iktisatçıların rasyonel beklentiler kavramı çevresinde geliştirdikleri kuramda belirsizlikten söz edilmekle birlikte, bunun doğru anlamda belirsizlik değil, ancak risk kavramıyla ifade edilebilecek bir durum olduğu, bu kitabın altıncı bölümünde tartışılıyor.</p>
</body>
</html>
