<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc21"><a id="RefHeading25671675233997"></a>Keynes Sonrasinda Ekonomik Rasyonalite</h1>

  <h2 id="toc22"><a id="RefHeading25691675233997"></a>Friedman'a göre pozitif iktisadın yöntemi</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yöntem konusuyla özel olarak ilgilenmeyen iktisatçılara bu konuda ne okudukları sorulduğunda, alınan cevap hemen hemen her zaman aynıdır. Eğer bir tek şey okumuşlarsa, bu genellikle Friedman'ın 1953'te yayınlanan "Pozitif İktisadın Yöntemi" adlı makalesidir. Herhalde iktisat içinde hiçbir makale üzerine bu kadar uzun süre bu kadar çok yorum yapılmamıştır. 1980'lerde çeşitli dergilerde hâlâ 1953'te yayınlanmış bu makale üzerine yazılar çıkıyor olması, Friedman'ın yöntemle ilgili görüşlerinin disiplin içindeki öneminin bir göstergesi sayılabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bizim amacımız, Friedman'ın görüşlerini, bu görüşler üzerine yazılanlarla birlikte, ayrıntılı bir biçimde tartışmak değil. Burada yapmaya çalışacağımız, Friedman'ın, ekonomik rasyonalite kavramının, iktisat içinde Keynes'le birlikte sarsılan yerini nasıl yeniden sağlamlaştırarak Keynesgil analizin makro düzeyle sınırlı kalıp mikro iktisat alanında önemli sonuçlar verebilecek bazı sorgulamalara yolaçması-nı önlediğini göstermek.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Friedman'ın yöntem alanındaki katkısının diğer bir önemli yönü de, iktisadın "teknisyenleşmesi" süreci içinde aldığı rolle ilgili. Biraz çelişkili görünebilecek biçimde, bu teknisyenleşme süreci, Keynes'in etkisiyle iktisatçının toplum içindeki konumunun giderek önem kazanışına bağlanabilir. Keynes, iktisatçının toplum üzerindeki etkisinin önemine inanmış, çalışmalarını bu inanç doğrultusunda sürdürmüş ve gelmiş geçmiş iktisatçıların herhalde en etkilisi olmuştu. İkinci Dünya Savaşı'ndan sonra da, iktisatçılar, büyük ölçüde onun makro iktisat alanındaki katkıları sayesinde, toplumda o zamana kadar görülmemiş bir biçimde etkili olmaya başladılar. Bu gelişme, doğal olarak, disiplin içinde giderek artan bir kendine güven duygusunun yerleşmesine yolaçtı. Buna bağlı olarak da, Keynes'in kişisel olarak derinlemesine ilgilenmiş olduğu ahlaki ve siyasal konular, yavaş yavaş disiplinin dışına itilmeye başlandı. Kuramlarının sağlamlığına inanan, ekonomiyi istenilen doğrultuda etkileyebileceklerini düşünen iktisatçılar, kendilerine güvenen teknisyenler olarak, sözkonusu ahlaki ve siyasal konuları kapsamına alacak entelektüel tartışmaları gereksiz bulmaya başladılar. Keynesgil makro iktisadın, disiplinin temelindeki davranışsal varsayımlarla çeliştiğini görmek hiç de zor değildi. Ama makro teknikler düzeyinde işler iyi yürüdüğü sürece, bu çelişkiyle ilgili entelektüel bir sorgulamanın gerekli olmadığı düşünülebilirdi. Friedman'ın katkısı da, tam olarak bu tür bir sorgulamanın gereksizliğini vurguluyordu. "Pozitif İktisadın Yöntemi"nin ana mesajı, "insanların gerçekten nasıl davrandıklarını düşünmeyi bırakıp, işimize bakalım" biçiminde yorumlanabilir. Bu çerçeve içinde "iktisatçının işi" entelektüel bir uğraş olmaktan çıkıp teknik bir uğraş haline geliyordu. Ama, Friedman'ın yöntemi, bu teknisyenliğin ideolojik bir işlev görmesini engellemiyor, aksine, ideolojiyi, pek de incelikli sayılmayacak bir biçimde, "pozitif" bilimin içine yerleştiriyordu. Adam Smith'in ahlaki-siyasal amacından kaynaklanan değer yargıları dışlanmıyor, sadece artık açıkça tartışma konusu yapılmaları önerilen yöntem ölçütlerince engelleniyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Friedman'ın makalesinde, daha cnce iktisadın yöntemi üzerine yapılan çalışmalarla karşılaştırıldığında, hemen göze çarpan bir sığlık görünüyor. Friedman, konuyu ilgili bilim felsefesi çalışmalarına atıf yapmadan, yaklaşımını herhangi bir epistemolojik çerçeveye oturtma çabası göstermeden ve en önemlisi, kullandığı terimleri açıkça tanımlamadan ele alıyor. Bilimsel kuramların niteliği üzerine geliştirdiği tez, zayıflığı çeşitli eleştirilere konu olan böyle bir yapı içinde geliştirilmiş.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Pozitif İktisadın Yöntemi", 19. yüzyılın ünlü "bilim" ve "zanaat" ayrımından yola çıkıyor. Friedman, 19. yüzyıldan sonra, hem refah iktisadının gelişmesine bağlı olarak iktisadın bir "politika bilimi" olarak görülebileceğini düşünenlerin, hem de ikinci kuşak Avusturya okulunun iktisatla doğa bilimleri arasındaki farkı vurgulayışım benimseyenlerin etkisiyle berraklığını kaybeden bu ayrımı, yeniden gündeme getiriyor. Kendi amacının pozitif iktisat biliminin yöntemini tartışmak olduğunu öne sürmesine rağmen, normatif iktisadın, zanaatın, bilimden bağımsız olmadığına, bilimsel yöntem konusundaki anlaşmazlıkların giderilmesiyle normatif planda ortaya çıkan fikir ayrılıklarının da ortadan kalkabileceğine değiniyor. Böylece, ileride ne kadar kabul edilebilir olduğunu tartışacağımız bir biçimde, normatif bir içerik taşıdıklarını inkar etmediğini iktisat politikalarının, bilimsel bir temele oturtulabileceklerini savunuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Friedman'a göre; "pozitif bir bilimin nihai amacı, henüz gözlemlenmemiş olgularla ilgili geçerli ve anlamlı (yani, ispata ihtiyacı olmayan şeylerin ötesinde) tahminler yapmaya yarayan bir ‘kuram' veya ‘hipotez' geliştirmektir." Doğa bilimleri de sosyal bilimler de aynı amacı paylaşırlar ve kullandıkları yöntemler arasında temel bir - fark yoktur. Burada Friedman, Popper'in yöntemsel düalizmini eleştirirken öne sürdüğü fikirlerin bir kısmını kullanarak yöntemsel monizmi savunuyor. Bilimsellik ölçütü konusunda yazdıkları da büyük ölçüde Popper'in görüşlerini yansıtıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bir özsel (substantive) hipotezler bütünü olarak yaklaşıldığında, bir kuram, ‘açıklamayı' amaçladığı olgular kategorisiyle ilgili olarak sahip olduğu tahmin gücüne bakarak değerlendirilir. Onun ‘yanlış' veya ‘doğru' olduğunu, daha doğrusu geçici olarak ‘geçerli kabul edildiğini' veya ‘reddedildiğini', yalnızca gerçeklere dayanan deneyimler gösterebilir... Bir hipotezin geçerliliğini sınamanın tek anlamlı yolu, onun tahminlerinin deneyimlerle karşılaştırılmasıdır./. Gerçeklere dayanan deneyimler, hiçbir zaman bir hipotezi, ‘kanıtlayamazlar', yalnızca onun doğru olmadığını gösterebilirler, biraz gevşek bir biçimde bir hipotezin deneyimlerle ‘doğrulandığını' söylediğimizde kastettiğimiz budur."4 Ama, Friedman, tahminlerle gözlemler arasında açık seçik görülebilecek bir çatışma ya da çakışmanın ortaya çıkmasının çok ender bir durum olduğuna, bir gözlemin ne zaman bir hipotezin reddine yolaçması gerektiği konusunda kesin bir karar vermenin güçlüğüne de değiniyor. Burada, Lakatos'un deyişiyle, gelişmiş yanlışlamacılığa iyice yakın bir tavır aldığını düşünebiliriz. "Bir kuramın geçersiz olduğuna karar vermek için, kuramdan çıkma tahminlerle gerçek gözlem arasında ne büyüklükte bir fark olmalıdır?" diye soruyor Friedman. Verdiği cevap, gelişmiş yanlışlama-cılığın bu soruya verdiği cevaba çok yakın:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Burada iki dışsal karşılaştırma ölçütü vardır. Bunlardan biri, eldeki kuramı kendisiyle karşılaştırabileceğimiz, bütün diğer alanlarda onun kadar geçerliliği kabul edilmiş alternatif bir kuramın, söz konusu alandaki tahminlerinin isabetlilik derecesidir. Diğer ölçüt ise, daha iyi tahminlerde bulunan, ama maliyeti daha yüksek bir kuram varolduğu zaman ortaya çıkar.5 Daha kesin tahminlerden elde edilecek faydanın (ki bunu amaçlananın ne olduğu tayin edecektir), burada, bunu elde etmenin maliyetiyle karşılaştırılması gerekir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani Friedman, kuramla gerçekliği değil, gelişmiş yanlış-lamacılıkta olduğu gibi, bir kuramla başka bir kuramı, gerçeklik karşısındaki performanslarına göre karşılaştırmayı önermektedir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama, bu benzerliklere rağmen, Friedman'ın yöntemi, gelişmiş yanlışlamacılık değil, enstrümantalizm. Enstrüman-talizm, onun bilimsel kuramda varsayımların yeriyle ilgili görüşlerinde, "varsayımların yöntemin bilimselliğiyle ilgileri olmadığı" yolundaki teziyle (irrelevance of assumptions thesis) ilgili olarak ortaya çıkıyor. Friedman bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... kuramın varsayımları hakkında sorulabilecek anlamlı soru, onların betimlemede gerçekçi olup olmamaları değildir, çünkü varsayımlar hiçbir zaman gerçekçi değildirler. Anlamlı soru, onların eldeki amaca ulaşmak için yeterince uygun bir yaklaşık fikir oluşturup oluşturmadıklarıdır. Bu soru da, yalnızca, kuramın işleyip işlemediğine, yani yeterince kesin tahminler ortaya koyup koymadığına bakarak cevaplandırılabilir." Bu noktada, Friedman'ın yaklaşımında, tahmin gücünün yalnızca bir kuramı sınama ölçütü olmadığını, kuramın tek amacının tahmin yapmak olduğunu görmeye başlıyoruz. Gerçeğin açıklanması bilimsel bir kuramın amaçları arasından çıkıyor ve kuram geleceğe yönelik tahminler yapmaya yarayan bir aletler bütünü haline geliyor. Friedman'ın, Musgrave'in adına "bilimsel yöntemin alet edevat kutusu kuramı" denilmesinin daha doğru olacağını düşündüğü enstrümantalizmi benimsediğini aşağıdaki alıntı daha açık bir biçimde gösteriyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... bir kuramın ‘varsayımlara' sahip olduğu söylenebildiği ölçüde ve bu varsayımların ‘gerçeğe uygunluğu' konusunda, tahminlerin geçerliliğinden bağımsız bir yargıya varılabileceği ölçüde, kuramın önemiyle varsayımların gerçekliğe uygunluğu arasındaki ilişki, bizim eleştirdiğimiz görüşlerde öne sürülenlerin tam tersidir. Gerçekten önemli ve anlamlı hipotezlerin, gerçeğin gerçekçi olmaktan çılgınca uzak betimlemelerini oluşturan varsayımlara sahip oldukları görülecektir ve kuram ne kadar önemliyse, varsayımları da gerçekçi olmaktan o kadar uzak olacaklardır. Bir hipotez az malzemeyle çok şey ‘açıkladığı' ölçüde önemlidir. Yani, açıklanacak olgunun etrafındaki karmaşık ve ayrıntılı durumlar arasından genel ve belirleyici olanları soyutlayabildiği ve yalnızca bu soyutladıkları temelinde geçerli tahminler yapabildiği ölçüde önemlidir. Dolayısıyla bir hipotez, önemli olmak için, varsayımlarının betimleyici özelliği açısından yanlış olmalıdır; önemli bir hipotez, ortadaki diğer birçok durumun hiçbirini dikkate alıp açıklamaz, çünkü başarısı, açıklanacak olgular açısından bunların zaten önemli olmadıklarını gösterir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aslında alıntıda geçen "açıklama" sözü yanıltıcıdır. Çünkü Friedman için yalnız varsayımların gerçeği doğru bir biçimde betimlemeleri değil, kuramın gerçeği açıklaması da sözkonusu değildir. Önemli olan, tahminlerin doğrulanmasıdır. Eğer onlar doğrulanıyorsa, kuramsal çalışma amacına ulaşmış demektir. Buradaki yaklaşımın Hempel ve Oppenheim tarafından formelleştirilen "hipotetik-tümdengelimsel" modelin (hypothetico-deductive model) bir parçasını oluşturan "simetri tezi"nden farklı olduğunu görmek önemli. Simetri tezine göre, açıklama ve tahmin aynı mantıksal çıkarsama kurallarını izleyen işlemlerdir. Tek fark, açıklamanın belirli bir olayı izlemesi, tahminin ise olaydan sonra gelmesidir. Bir olayı açıklamak, onu bir yasa kapsamına almaktır. Tahminde ise, işe gene bir genel yasa ve bir dizi önkoşulla başlanır ve henüz gerçekleşmemiş bir olay hakkında bir sonuç çıkarılır. Buna göre, açıklama geriye dönük bir tahminden ibarettir. Ama simetri tezi çerçevesinde açıklama bir amaç olarak kalır, yalnızca açıklama ve tahmin arasında bir yöntem farkı olmadığı öne sürülür. Ne gerçeği yanlış betimleyen varsayımlarla doğru açıklamalar yapılabileceğini öne sürmek, ne de açıklamanın yanlış tahminin doğru olabileceği görüşünü benimsemek sözkonusu değildir. Tahminlerin gerçekleşmesi dışında her şeyin önemsiz olduğu görüşü yalnızca enstrümantalizm içinde, Lakatos'un "pozitivizmin dejenere olmuş biçimi" dediği enstrümantalizm içinde mümkündür.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Musgrave, Friedman'ın enstrümantalizmini benimseyişini varsayımlarla ilgili bir yanılgıya, daha doğrusu çeşitli varsayım türleri arasındaki farkın dikkate alınmayışına bağlıyor. Musgrave'e göre, üç tür varsayım arasında ayrım yapmak gerekir: Dikkate alınmayabilirlik varsayımları (negligibility assumptions), alan varsayımları (domain assumptions) ve keşfe yarayan varsayımlar (heuristic assumptions). Dikkate alınmayabilirlik varsayımları, kuramın amacı açısından bazı olguların önemsiz olduklarını, sonucu değiştirmeyeceklerini öne süren varsayımlardır. Eğer Friedman'ın verdiği örneklerden birini ele alırsak, yerçekimi yasasının, hava tabakasının oluşturduğu direniş dikkate alınmadan formüle edilmiş olması, yasanın yanlış bir varsayım temelinde formüle edilmiş olduğu anlamına gelmez. Varsayım, yalnızca, sözkonusu direnişin sonucu değiştirmeyecek kadar önemsiz olduğunu öne sürer ve kuramın gözlemlerle doğrulanmasıyla o da doğrulanmış olur. Bu bağlamda enst-rümantalist sapmanın hiçbir gereği yoktur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Alan varsayımları ise, kuramın nerede uygulanıp nerede uygulanamayacağını belirlerler. "Hava tabakasının direniş etkisi yerçekimi yasasının sonuçlarını etkileyemeyecek kadar önemsizdir" gibi bir dikkate alınmayabilirlik varsayımı, "yerçekimi yasası, hava tabakasının direnişinin bulunduğu yerde uygulanamaz" gibi bir alan varsayımından farklıdır. İlk türden bir varsayımın yanlışlanması durumunda, bazen kuramcı onu bir alan varsayımı olarak sunup kurama bağlı kalabilir. Bu, meşru olmayan bir biçimde, durumun gereklerine göre uydurulmuş (ad hoc) bir varsayıma sığınıldığını gösterir. Oysa, alan varsayımlarının doğru ya da yanlış olmaları sözkonusu değildir. Ama bunlar gerçek durumlardan ne derece uzak olurlarsa, kuram da o ölçüde dar bir uygulama alanına sahip, o derece önemsiz bir kuram olacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keşfe yarayan varsayımlar, gerçek durumları yansıtma iddiası gütmezler. Kuramcı bunların gerçekçi olmadığını bilir, ama kuramını geliştirirken, başlangıç aşamalarında, keşif sürecini basitleştirmek amacıyla, bu varsayımları kullanır. Daha sonraki aşamalarda ise, onları bir kenara bırakıp daha gerçekçi bir ortamda kuramın geçerliliğini belirleyen tahminleri ortaya atar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Musgrave'in gösterdiği gibi, Friedman'ın yaklaşımında, varsayım kavramı bu ayrımlar yapılmadan ortaya atılmış ve önemli bir karmaşaya yolaçmıştır. Benzer bir açıdan Blaug da, Friedman'ın "bir varsayımın yanlış olması durumunu" farklı biçimlerde tanımladığını ve tartışmasını bu durumları ayrı ayrı ele almadan sürdürdüğünü öne sürüyor. Blaug, soyutlama ve ideal durumları ele alma anlamında "yanlışlığı", Friedman'ın konvansiyonalist bir yaklaşımla basit, yalın kuramların "iyi" kuramlar olduklarını savunmasıyla tutarlı olduğunu yazıyor. Dolayısıyla, "yalınlık" ölçütüyle varsayımların gerçeklikten uzaklığı arasında doğrudan bir ilişki olabileceğini, bu ilişkinin kabul edilmesinin enstrümantalist bir yaklaşımın benimsenmesini gerektirmediğini düşünüyor. Burada, ayrıca Friedman'ın, haklı olarak, "kuramın gerçeğin bir' fotoğrafı olmadığını" vurgulamasının izlerini buluyoruz. Kuram bir soyutlama aracı, gerçekliğin kuramcı açısından önemli özelliklerini diğer özelliklerden ayırarak ortaya koyma aracı olarak görülebildiği ölçüde, varsayımların bu soyutlama sürecinin bir parçası olarak gerçekten uzaklaşmaları kaçınılmaz görülebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama varsayımların yanlışlığı, başka bağlamlarda gündeme geldiğinde, bütün sakıncalarıyla enstrümantalizmin ortaya çıktığını görüyoruz. Bunun en açık örneklerinden birini, Friedman'ın Chamberlin ve Robinson'ın geliştirdikleri eksik rekabet kuramıyla ilgili görüşlerinde buluyoruz. Friedman, genel durum olarak rekabet ve tekel durumlarını "ideal tipler" olarak ele alan ve fiyat oluşumunu bu çerçeve içinde inceleyen standart kuramın yeterliliğini ve ayrı bir eksik rekabet kuramının gereksizliğini savunuyor. Kuramın işlevi açısından tam rekabet veya tekel varsayımlarının önemli olmadığını öne sürerek, iktisatçının çözmeye çalıştığı soruna bu varsayımların gerçekçi olup olmadıklarından bağımsız olarak eğilebileceğini yazıyor. Friedman'a göre, "Her şey soruna bağlıdır; aynı firmayı, bir sorunla ilgili olarak tam rekabetçi bir firma, başka bir sorunla ilgili olarak da tekelci bir firma olarak ele almakta hiçbir tutarsızlık yoktur." Burada gerçeği açıklamak üzere geliştirilmiş bir kuramdan değil, belirli sorunları çözmek üzere şu veya bu biçimde kullanılabilecek bir aletten, bir enstrümandan sözedildiğini görmek çok kolay.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kuramın bir "enstrüman" haline gelişinin disiplin içinde yolaçtığı en önemli anlayış değişikliği, ekonomik rasyonali-te kavramıyla ilgili. Bu kavramla ilgili olarak Friedman, insanların ekonomik faaliyetlerinde fayda veya kar maksimi-zasyonu dürtüsüyle hareket edip etmemelerinin kuram açısından hiç önemli olmadığını öne sürüyor. Yani, iktisadın temel varsayımının, iktisadı bağımsız bir disiplin yapan bu varsayımın, doğru olmayabileceğini, bunun da hiçbir şeyi değiştirmeyeceğini savunuyor. Bu, doğal olarak, iktisat içinde temel bir rol oynamış olan "kendinden bilme" doktrininin sonu demek. Friedman, iktisatçının, insanların rasyonel bir biçimde davrandıklarını, kendi davranışlarıyla ilgili bilgisinden yola çıkarak bilebileceğini kabul etmiyor. Yönteminde faydacı felsefenin rasyonalite varsayımını ampirik bir temele oturtma çabasına da yer yok. Bu yöntem çerçevesinde iktisat kuramının başarısı, insanlar rasyonel olmasalar bile, davranışlarının "sanki öyleymişler gibi" sonuç vermesine bağlı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama Friedman'ın yaklaşımının pek üzerinde durulmayan başka bir yönü daha var. Friedman, yalnızca insanların ekonomik faaliyetlerinde maksimizasyona yönelik davranıp davranmamalarının önemli olmadığını söylemekle kalmıyor, aynı zamanda da, ortaya bu görüşle pek de bağlantılı olmayan ikinci bir görüş atarak, tam rekabet koşulları altında işleyen bir piyasa ekonomisinde, insanların ister istemez ekonomik rasyonalite varsayımına uygun bir biçimde davranacaklarını öne sürüyor. Friedman'ın deyişiyle:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... işadamları, şöyle veya böyle, aşağı yukarı, gelir maksi-mizasyonu varsayımına uygun bir biçimde davranmazlarsa, uzun süre iş dünyasında barınabilmeleri güç olacaktır. İş yaşamındaki davranışların ilk belirleyicisi herhangi bir unsur olabilir - alışkanlıkları yansıtan tepkiler, gelişigüzel şans unsurlar, vb. Bu belirleyici unsurun, rasyonel ve bilgili bir biçimde gelir maksimizasyonuyla tutarlı bir davranışa yo-laçtığı durumlarda, ticaret canlanacak, ticaretin gelişmesi için gerekli kaynaklar elde edilebilecektir. Aksi durumda ise, kaynak kaybı olacak ve ticaret ancak dışarıdan sağlanan yeni kaynaklar yardımıyla gelişebilecektir. ‘Doğal seçim' (natura! selection) süreci, böylece, hipotezin doğrulanmasına yardım edecektir - ya da, daha doğrusu, doğal seçim veri olarak alındığında, hipotezin kabulü, büyük ölçüde onun, varolabilme koşullarının doğru bir özeti olmasıyla ilgili yargıya dayanacaktır." Burada öne sürülen, insanların doğaları gereği rasyonel oldukları değil, belirli koşulların onları rasyonel davranmaya ittiği. Bu yaklaşımın yöntemsel bireycilikle bağdaşıp bağdaşmadığı sorusunun cevabı bize oldukça kuşkulu görünüyor. Burada, piyasa ekonomisinin işleyişini ekonomik bireylerin davranış özelliklerinden yola çıkarak açıklayacak yerde, piyasa ekonomisinin işleyişinden yola çıkarak ekonomik faaliyetleri yönlendiren davranışların niteliği üzerine bir yargıya varıyoruz. İktisadın kurucuları, piyasa sisteminin işleyişini açıklamak ve onu haklı göstermek için insan doğasına atıfta bulunurlarken, Friedman'la birlikte yerleşen yöntem anlayışı içinde, insan davranışlarının, artık insana uygunluğu ve dolayısıyla meşruiyeti tartışılmaz olarak kabul edilen bir sisteme ayak uydurmaları gerektiği vurgulanıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yöntem konusundaki bu dönüşümün, bireysel ahlak konusunda da bazı önemli sonuçlar verdiğini görüyoruz. Friedman'ın ırkçılık konusunda söyledikleriyle, ahlak konusundaki yaklaşım değişikliğini açıkça görebiliyoruz. Fried-man'a göre, iktisatçı için ırkçılık, bireysel tercihler çerçevesi içinde ele alınması, ahlaki değerlendirmelere konu edilmemesi gereken bir sorun. Örneğin, eğer bir işveren, yanında zenci çalıştırmak istemiyorsa, bu, onun fayda fonksiyonundan kaynaklanan bir bireysel tercih konusudur. Ama rekabetçi koşullar altında, bu tercih, işverenin işçi seçimini kısıtlayacak, çoğu zaman onu daha yüksek ücretlerle daha verimsiz işçiler kullanmaya itecektir. Sonuçta, piyasadaki yerini korumak için bu tercihten bir fedakarlık yapması ve katını maksimize etmesini sağlayacak bir biçimde, ırk özelliklerinden bağımsız olarak, daha verimli ve daha az ücret talep eden işçiler kullanması gerekecektir. Böylece sistem, bir kere daha, bireysel davranışları yönlendiren dürtülerden bağımsız olarak, bireysel davranışı belirleyecektir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Friedman'ın katkısının, iktisatçıların insanı anlamaya yönelik çabalarına son vermeye yönelik bir katkı olduğunu söylerken kastettiğimiz buydu. Bu anlamda onun yöntem yaklaşımının benimsenmesinin, disiplinin doğuşundan beri iktisatçıları rahatsız etmiş olan, "insanların böyle davrandıkları doğru mudur?", "insanları böyle görmek doğru mudur?", "çıkar maksimizasyonuna yönelik davranışların ekonomi düzeyinde verecekleri sonuçları veya bu tür davranışlardan sapmaları etkileyen ekonomi dışı unsurlar nelerdir?" gibi soruların sonu demek olduğu öne sürülebilir. Aynı zamánda, Friedman'la birlikte, felsefi ve ahlaki soruların iktisat dışında bırakıldığını, ama bunun piyasa düzeninin tartışmasız kabul edilen meşruiyetinin temel ahlâki değer olarak ortaya çıktığı bir sistem içinde gerçekleştirildiğini görüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Friedman'ın yöntem konusundaki görüşlerini, normatif iktisat "zanaatından" ayırarak tanımladığı pozitif iktisat bilimiyle ilgili olarak geliştirdiğinden sözellik. Dolayısıyla sözkonusu yöntemin, bilimsel iktisat dışında bırakılan felsefe ve ahlak sorunlarının, 19. yüzyıl iktisatçılarının önerdikleri gibi, iktisat politikalarıyla ilgili zanaat alanında ele alınmalarına imkân verdiği söylenebilir. Ama burada da, Friedman'ın, iktisat politikası alanındaki anlaşmazlıkların pozitif iktisadın yöntemi konusunun açıklığa kavuşturulmasıyla aşılabileceklerini ileri sürmesi, felsefe ve ahlak konularının normatif iktisat içindeki yerinin de oldukça kısıtlı olduğuna işaret ediyor. Yani, normatif iktisadı pozitif iktisada bir ölçüde bağımlı kılarak, ilk alandaki tartışmaların ekonomi dışı unsurlara atıfla çözümlenebilmesini dışlıyor. Friedman'ın bu bağımlılık ilişkisini katı kurallara bağlayarak formelleştirmekten kaçındığını, ama buradaki esnekliğinin vardığı sonucu pek etkilemediğini görüyoruz. Friedman, bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">‘‘Doğal olarak, iktisat politikasıyla ilgili sonuçlarla pozitif iktisadın sonuçları arasında birebir ilişki yoktur; eğer olsaydı ayrı bir normatif bilim olmazdı. İki kişi belirli bir yasanın sonuçları hakkında aynı fikirde olabilirler. Bunlardan biri, sonuçta onları istenilir bulup, yasa taraflısı olabi-. lir; öteki ise, istenilir olmadıklarını düşünerek yasaya karşı çıkabilir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bunun hemen ardından şunu ekliyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Ben gene de, genel olarak, Batı dünyasında, özellikle Birleşik Devletler'de, tarafsız vatandaşların iktisat politikası konusundaki görüş ayrılıklarının, büyük ölçüde bir girişimin sonuçlarıyla ilgili tahminlerin farklılığından kaynaklandığı yargısında bulunuyorum. Bunlar, pozitif iktisadın ilerlemesiyle ortadan kalkabilecek farklılıklardır. Temel de-‘ ğerlerle ilgili, insanların sonuçta ancak üzerlerinde kavga edebilecekleri farklılıklar değillerdir." Bu açıklamadan çıkarabileceğimiz tek sonuç, normatif iktisat alanında anlamlı tartışmaların imkansız olduğu, çözümlenebilecek sorunların ancak pozitif iktisat alanına atıfla tartışılabilecek sorunlar olduklarıdır. Ama Fried-man'ın yönteminde, normatif iktisat pozitif iktisada yüzde yüz bağımlı olmadığı gibi, pozitif iktisat da bütünüyle nesnel değildir. Pozitif iktisadın yöntemini, pozitif bir yöntem olarak ayrıntılı bir biçimde açıkladıktan sonra, Friedman şöyle yazar:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bilimi olabildiğince ‘nesnel' bir hale getirme çabası içinde amacımız, kuralları olabildiğince açık bir biçimde formüle etmek ve böyle bir formülasyona uygun olguların alanını olabildiğince genişletmek olmalıdır. Ama bu çabamızda ne kadar başarılı olursak olalım, kuralları uygulamada hep bir yargı payı kalacaktır. Her olay, açıkça ifade edilen kuralların kapsamadığı, kendine özgü yönlere sahiptir. Bu yönlerin gözardı edilip edilemeyecekleri, gözlemlenen olgulardan hangilerinin modelin parçalarıyla öz-deşleştirilmeleri gerektiği sorusunu etkileyip etkilemeyecekleri konusunda karar verme yeteneği, öğretilebilecek bir şey değildir. Bu yalnızca deneyimle ve ‘doğru' bilimsel atmosferi tanımakla öğrenilir, ezberleyerek değil. Bütün bilimlerde ‘amatörün' ‘profesyonelden' ayrıldığı, bilim adamını şarlatandan ayıran ince çizgilerin çizildiği nokta budur."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">J. M. Keynes'in, iktisatçının iktisat kuramından daha önemli olduğu yolundaki görüşlerinin gerisinde yatanın da, bundan pek farklı bir şey olmadığı söylenebilir. Ama Keynes bu görüşü öne sürerken, aynı zamanda da, iktisatçının "iktisat bilme" gerekliliğini aşan sorumlulukları yerine getirebilecek biçimde yetişmiş, ahlâki açıdan da, ikna yeteneği açısından da, bu sorumlulukları yüklenebilecek biri olması gerektiğini vurguluyor. Friedman'da ise, iktisat uğraşının içerdiği öznellik önce reddedilip sonra yan kapıdan içeri alındığı için, bilimsellik iddiasının ardındaki değer yargıları ve bilimsel söylemin içine girmiş retorik, kontrol dışı bir biçim alıyor. Burada ne 19. yüzyılın açık seçik bilim-zanaat ayrımını, ne de Marshall'dan J. M. Keynes'e uzanan Cambridge geleneğinde iktisatçının kişiliğine verilen önemin gerektirdiği entelektüel donanımla ilgili tartışmaları bulabiliyoruz. Sözü edilen amatör-profesyonel, bilim adamı-şarla-tan ayrımının tespiti, bütünüyle öznel bir değerlendirmeye bırakılıyor. Öznel değerlendirmede ‘haklılık', olsa olsa, bilim adamları topluluğunun ortak yargılarıyla belirlenebile-cek bir şey. Bunun içinde en azından "doğru bilimsel atmosfer" kavramının tartışılması gerekli. Friedman'ın çalışması ise, böyle bir tartışmaya yer vermiyor.</p>

  <h2 id="toc23"><a id="RefHeading25711675233997"></a>Meslektaşlarını korkutan iki iktisatçı: Leibenstein ve Siman</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Friedman'ın "Pozitif iktisadın Yöntemi"ni yayınladığı dönem, yöntem tartışmalarının disiplin içinde önemli bir yer tuttuğu bir dönem değildi. 1970'lere kadar da, bu tartışmaların iktisatçıların yaptığı işi fazla etkilediği söylenemez. Oysa, yukarıda yaptığımız gözlemler doğrultusunda ele alındığında, Friedman'ın uzun yıllar iktisatçların çoğu tarafından "iktisadın yöntemi" olarak benimsenen yaklaşımı, disiplin açısından çok önemli sonuçlar içerebilecek bir yaklaşım olarak görülebilir. Yani, maksimizasyona yönelik davranışların ekonomik faaliyeti belirleyen temel davranış biçimi olmayabileceklerinin kabul edilmesi, yöntemsel bireycilikten uzaklaşan ve insanların hangi ortamda ve ne tip ilişkiler içinde maksimizasyon dürtüsüyle hareket edeceklerinin incelenmesini gerektiren özselci bir yaklaşımın yerleşmesi sonucunu verebilecek bir adım olarak kabul edilebilir. Ya da, kişisel çıkar dürtüsünün davranışların tek yönlendiricisi olmadığı gözleminden hareketle, insan davranışları üzerine ayrıntılı ampirik çalışmaların ortaya çıkması beklenebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Nitekim, "Pozitif iktisadın Yöntemi"nin yayınlanmasından sonra, bu doğrultuda bazı çalışmaların yapıldığını görüyoruz. Doğrudan doğruya yöntemle ilgili olmayan bu çalışmalar, disiplin üzerinde "yıkıcı" bir etki yapabilecekleri inancından kaynaklanan bir korku uyandırmışlar. Bu korkunun ve onun yönlendirdiği tepkilerin bir sansür mekanizmasını harekete geçirdikleri bile söylenebilir. Bu süreç, rasyonalite varsayımının iktisat için taşıdığı önemi ortaya koymak açısından son derece ilginç. Biz, kısmen bilim sosyolojisi alanına giren bu konuyu, iki önemli katkıyla, H. Leibenstein'ın ve H. Simon'ın katkılarıyla ilgili olarak ele alacağız.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Leibenstein'ın katkısıyla Friedman'ın firma yöneticilerinin davranışlarıyla ilgili gözlemleri arasında açık bir bağlantı var. Bir açıdan, Leibenstein'ın, Friedman'ın ortaya attıktan sonra önemsiz olduğunu söyleyerek üzerini kapattığı rasyonel olmayan davranış konusunu kurcalayarak ortaya yeni bir kuram attıgı söylenebilir. Bu, Leibenstein'ın 1966'da American Economic Review'da yayınlanan bir makalesinde geliştirdiği "X-etkirıliği" (X-efficiency) kuramı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Leibenstein'ın ampirik veriler temelinde öne sürdüğü fikir, iktisatta genel olarak kullandığı anlamıyla etkin kaynak dağıtımına yolaçan kar maksimizasyonu ve maliyet maksi-mizasyonuna yönelik davranışların, genel firma yöneticisi davranışları içinde özel bir durum oluşturdukları. Leibenste-in'a göre, davranışların maksimizasyona yönelik olmadığı durumlarda, özellikle bilgi eksikliğinden kaynaklanmayan ve serbesl rekabet koşullarında da sürebilecek etkinlikten sapmalar yeralabilir. X-etkinlikten sapmaları (X-inefficiency) adı verilen bu sapmaların giderilmesi, doğrudan doğruya, güdülerle ilgili unsurlardaki değişmelere bağlıdır ve bu güdüleri belirleyen ortamın gerçekçi bir biçimde incelenmesini gerektirir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Leibenstein'a göre, karar alma durumunda olan bir birey, iki farklı etki altında hareket eder. Bu etkilerden biri, alınabilecek kararları sınırlayan etkenlerin ve karar sonucu elde edilebilecek fırsatların bilincidir. Diğeri ise, sınırlayıcı etkenlerin yarattığı baskı ve bu etkenleri gözardı ederek söz-konusu baskının hafifletilmesiyle ilgilidir. Dolayısıyla birey, hem gerçekçi bir biçimde, sınırların bilinciyle davranma eğilimi taşır, hem de bu bilincin yarattığı baskının rahatsızlığını üzerinden atmak ister. Alınan karar, bu çelişkili eğilimlerin ortak sonucudur. Maksimizasyona yönelik davranışı genel durum kabul eden ekonomik rasyonalite anlayışı, kararı etkileyen unsurlardan yalnız birincisini dikkate alır. Yani, maksimizasyona yönelik davranış, tam bir sınır bilincini içeren, baskıyı hafifletme eğilimini dikkate almayan davranıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Leibenstein, bir üretim biriminin nasıl işlediğini incelerken, yöneticilerin işlerini yaparken ne kadar çaba harcadıklarını kendilerinin tayin ettiklerini özellikle vurgular. Çabayı ise, faaliyet seçimini, faaliyetleri yürütme hızı ve niteliğini, zamanlamayı içeren karmaşık bir değişken olarak tanımlar. Gösterilen çaba düzeyi, X-etkinliğine ne kadar yaklaşılacağını tayin eder. Çaba düzeyinin kendisi ise, hem üretimin içinde yeraldığı ortama, hem de karar alan bireyin kişiliğine bağlıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Leibenstein, ortaya attığı sorunun, neoklasik mikro iktisat kuramı çerçevesinde ele alınabilecek bir sorun olmadığını öne sürüyor. Neoklasik mikro iktisat, ekonomik rasyonalite kavramı doğrultusunda maksimizasyona yönelen davranışlardan sapmanın ancak eksik rekabet koşullarının, kararları maksimizasyona yönelmeyen bireylerin piyasada barınabilmelerine imkan verdiği durumda mümkün olduğunu kabul eder. Bu açıdan Friedman'ın görüşü, tam rekabet koşulları altında X-etkinliğinden sapmanın sıfır olacağı yolunda bir görüş olarak değ&amp;rlendirilebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa Leibenstein'ın çalışması, X-etkinliğinden sapmaların bu durum dışında da ortaya çıktığını gösteriyor. Leibenstein, tam rekabetin geçerli olduğu bir ortamda, iki ana nedenden ötürü bu sapmaların ortadan kalkmayabilecekle-rini öne sürüyor. Bu nedenlerden biri, etkin üretim yapmayan bir endüstriye girip etkin işletmecilikle maliyetleri düşürebileceklerine inanan girişimcilerin bulunmamasından kaynaklanabilir. Bu durumda maliyetlerin dşürülmemesi, yeni girişimcilerin piyasaya girmelerini önleyen engellerden ötürü değildir. Sadece maliyetleri etkin çalışma düzeyine kadar indirebileceklerini, yani üretimin olanakları eğrisi üzerinde yeralmasını sağlayabileceklerini düşünen girişimcilerin bulunmamasındandır. Üretim birimlerinin sayısından bağımsız olarak ortaya böyle bir durum çıkabilir. Yani, çok sayıda üretim biriminin varlığı ve piyasaya girişi önleyen engellerin bulunmaması açısından tam rekabet piyasası özelliklerini taşıyan bir piyasada, X-etkinliğinclen sapmalar varlıklarını sürdürebilirler. Bu da, eksik rekabet kuramı çerçevesinde açıklanamaz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci olarak, piyasadaki firmalar, çabalarını maliyetleri düşürmeye yöneltecek yerde, yeni firmaların piyasaya girmesini önlemeye yöneltebilirler. Kar maksimizasyonunun amaç olarak kabul edildiği durumlarda bile, yöneticiler bu tip piyasa koruyucu çabalara yer vermek üzere maksimizas-yon amacından bir ölçüde fedakarlık edebilirler. Leibenstein, tam rekabetin X-etkinliğinden sapmayı ortadan kaldıra-mamasına neden olabilecek bu iki durumun, hiç de az rastlanan durumlar olmadığını öne sürüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ayrıca Leibenstein, bilgi eksikliğinden kaynaklanan etkinlikten sapmalarında neoklasik kuramın çerçevesi dışında değerlendirilmesi gerektiğine inanıyor. Leibenstein'a göre, bilgi kullanımı, karmaşık çaba değişkeni temelinde açıklanabilecek bir olgu. Yani, yazar, çabayı belirleyen etkenler temelinde, bireylerin ellerindeki bütün bilgiyi kullanmamayı, ya da üretim olanakları eğrisine ulaşmalarını sağlayacak yeni bilgileri elde etmek üzere uğraşmamayı seçebileceklerini söylüyor. Dolayısıyla, üreticilerin karar verirken ellerindeki bilginin tamamını kullanmadıklarını gösteren ampirik çalışmalar karşısında, bilgi eksikliğinin maksimizasyona yönelik olmayan davranışların bireysel plandaki tek açıklaması olarak görülebilmesi çok güç görünüyor. Bu çalışmalar yeni bir açıklamayı, X-etkinliği kavramı çerçevesinde geliştirilebilecek türden bir açıklamayı gerektiriyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yukarıda özetlendiği biçimde X-etkinliği kuramının neoklasik. mikro iktisadın bir parçası olarak ele alınamayacağı, aksine neoklasik iktisadın temelini oluşturan davranış biçiminin X-etkinliği kuramı çerçevesinde bir özel durum olarak ele alınabileceği kolayca görülebilir. İktisatçıların kurama gösterdikleri tepkilere baktığımızda, disiplinin bu yaklaşımı ve ona bağlı olarak ortaya çıkabilecek değişiklikleri kabul etmeye hiç de hevesli davranmamış olduğunu görüyoruz. Bu tepkilerden bazıları, Leibenstein'ın deyişiyle, bir "cin kovma" operasyonuna dönüşerek, rasyonalite varsayımının iktisat içinde, bütün "rasyonel" düşünme biçimlerinin ötesinde, yarı kutsal bir yer tuttuğunu gösteriyorlar. G. Stigler'in bir makalesi, bunların tipik bir örneğini oluş-turuyor. Stigler bu makalede, kuramdan etkilenebilecek araştırmacılara tam anlamıyla "aba altından sopa göstererek", X-etkinliği kuramının "muzır" niteliğini ortaya koymaya çalışıyor. Yazar burada, "maksimizasyona yönelik olmayan davranışları ele alan bir kurartın, bilinmez olana doğru yaptığı büyük yöntemsel hamle"nin içerdiği tehlikelerden sözediyor ve bu tehlikeler karşısında geleneklere bağlılığı savunuyor. Leibenstein ise, Stigler'm cin kovma operasyonuna karşı yazdığı makaleyi şöyle bitiriyor: "(Stigler'ın geleneklere) bağlılığı da, tehlike uyarısı da bilimsel değil. Maksimizasyona yönelik davranışları temel alan modellerle geçen yüzyılı aşkın süreden sonra, maksimizasyona yönelik olmayan davranışları temel alan yaklaşımları dikkate almanın zamanı geldi." Leibenstein'ın sağlam bir kuramsal temele oturduğunu söyleyebileceğimiz bu tahmininde yanıldığı açık. 1966'dan bu yana yazılmış mikro iktisat ders kitaplarında geleneksel yaklaşımlardan önemli bir sapma olduğunu göremiyoruz. Bu kitaplarda X-etkinliği kuramı olsa olsa bir dipnot olarak yerahyor. Aynı biçimde, ders kitaplarında bir dipnot olmaktan öteye geçemeyen başka bir sarsıcı yaklaşımın durumu daha da ilginç. Çünkü bu ikinci yaklaşımın durumunda, kuramı geliştiren iktisatçı, 1978'de Nobel İktisat Ödülü'ne layık görülen, ama çalışmaların bir iktisat bölümünde değil de, bir psikoloji bölümünde sürdürmek durumunda kalan biri: Carnegie Melon Üniversitesi psikoloji bölümü profesörlerinden Herbert Simon.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Simon'ın katkısının temelinde şu gözlem yatıyor: "(İktisatçıların kullandıkları rasyonalite kavramı), davranışlar hakkında, insanlarla ilgili gözlemler yapmak gerekliliğinin getireceği güçlüklere katlanmadan, çok kesin tahminler yapılmasına imkan veriyor." Disiplinin, bu gözlemden yola çıkarak yaptığı çalışmalarla sözkonusu güçlükten kaçınmanın sakıncalarım ortaya koymuş ve böylece iktisatçıların rahatını kaçırmış olduğu için, Simon'ı hiç affetmediğini söyleyebiliriz. Simon'ın elinde Nobel Ödülü'yle disiplinin dışında kalmış olmasını, mikro iktisat kitaplarında, tüketici ve üretici davranışlarıyla ilgili bölümlerin, çoğu zaman Simon'ın bu bölümlerde sunulan kuramları temelden sarsan katkısına bir atıf bile yapmamalarını, başka türlü açıklamak çok güç.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Simon, insan davranışlıyla ilgili varsayımlara dayanan bir disiplin olarak iktisadın, psikolojiden bütünüyle kopuk oluşunu son derece sakıncalı buluyor. Özellikle rasyonalite kavramının birden fazla tanımı olduğuna ve iktisatçıların bu tanımlardan1 yalnız birini kabul ettiklerine dikkat çekiyor. Simon'a göre, iktisatçıların kullandıkları rasyonalite kavramı, "özsel rasyonaliteyle" (substantive rationality) sınırlı. Özsel rasyonalite kavramı, bir davranışın, veri olarak kabul edilen bir amaca ulaşma açısından tutarlı olup olmadığıyla ilgili bir kavram. İktisat kuramının, bireysel amaçları kar-fayda maksimizasyonuyla sınırlandıktan sonra, insanların bu amaca ulaşmak için tutarlı bir biçimde hareket edeceklerini öne sürerken kullandığı rasyonalite kavramının, özsel rasyonalite kavramı olduğunu görebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa Simon'a göre, psikolojide daha yaygın olarak kullanılan ve daha ilginç araştırmalara imkan verebilecek bir kavram, yöntemsel rasyonalite (procedural rationality) kavramıdır. Bu kavram, ölçüp biçerek, düşünerek girişilen davranışları belirlemek için kullanılır. Bu kavram temelinde, bireysel kararlar, basit bir amaç-araç ilişkisi çerçevesinde değil, bireyden ve ortamdan kaynaklanan çeşitli etkenlerin belirlediği karmaşık bir süreç olarak ele alınabilirler. Yöntemsel rasyonalite,,bir problem çözme süreciyle ilgilidir. Ama problemin mutlaka bir maksimizasyon problemi olması gerekmez.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aslında, gerçek yaşamda karşılaşılan durumlarda, çözülen problem, hemen hemen hiçbir zaman bir maksimizasyon problemi değildir. Simon'a göre, gerçek durumları belirleyen temel özelliklerden biri, bilgi eksikliğidir. Oysa standart mikro iktisat, Simon'ın deyişiyle, "sınırsız rasyonalite" (unbounded rationalty) varsayımı temelinde, çözümlemelerini eksiksiz bilgi sahibi olma durumuna göre yönlendirir Simon, sınırsız rasyonalite kuramlarının gerçekçi olmadıklarını, gerçek yaşamdaki karar süreçlerinin "sınırlı rasyonalite" (bounded rationality) temelinde incelenmeleri gerektiğini göstermeye çalışıyor. Sınırlı rasyonalite kuramları, karar veren bireyin, ne sahip olduğu bilginin, ne de ulaşabileceği bilginin tamamını toplayıp biraraya getirme ve bu bilgiyi işleyerek (process) kullanılır duruma getirme yeteneğinin, sınırsız olmadığı gerçeğinden yola çıkarlar. Bu kuramlarda, bireyin, çoğu zaman en iyi seçimi yapabilecek durumda olmadığı, zaten en iyi seçimi yapmak gibi belirgin bir amacı da olmadığı öne sürülür.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Simon'a göre, ekonomik davranışlar maksimizasyona değil, bireyin "dilek düzeyine" (level of aspiration) göre belirlenen bir "yetinmeciliğe" (satisficing) yöneliktir. Dilek düzeyi bir veri olarak ele alınamaz, Çünkü bireyler, geçmiş kararlarının ve bu kararların verdiği sonuçların ışığında dilek düzeylerini gözden geçirir, yeniden belirlerler. Ortamın özellikleri, bilgi edinme ve bilgi işleme çabalarının görece güçlüğü de, dilek düzeyinin belirlenmesinde rol oynar. Dilek düzeyi belirlendikten sonra, birey, bu düzeye ulaşmak için yeterli bulduğu ölçüde bilgi edinmeye ve bilgi işlemeye, yani kararının temelini hazırlamaya girişir. Bu süreç içinde de, karar için yeterli bulduğu kadar çaba gösterir, bu çabayla ulaşabileceği sonuçla "yetinir". Amaçladığı bir maksimizasyon problemi çözmek değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Simon, bu yaklaşımını satranç oyunu örneğiyle açıklamaya çalışıyor. Bir satranç oyuncusunun karşısında sayısız seçim imkanı vardır. Mümkün olan bütün hamlelerin sonuçlarını gözden geçirmek, rakibin her mümkün hamleye nasıl karşılık vereceğini, bu karşılığa verilebilecek karşılığı, vb. son hamleye kadar hesaplayarak en iyi oyunu seçmek, mantıksal olarak imkan dahilinde olabilir. Ama satranç böyle oynanmaz. Oyuncular yalnızca birkaç durumu gözönüne alarak, birkaç durumdan kaçınmak ve birkaç noktaya ulaşmak amacıyla hamle yaparlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Simon, ekonomik karar süreciyle ilgili olarak, bilgisayar teknikleri yardımıyla, sahip olunabilecek bilginin arttırılmasının ve bilgi işleme mekanizmasının mükemmelleştirilmesinin mümkün olabileceğine inanıyor. Ama bu yönde çalışmaların kullanmaları gereken kavramın, özsel rasyonalite değil, yöntemsel rasyonalite kavramı olduğunu vurguluyor. Bu ikinci kavramın kullanılması da, hem karar alan bireyin, hem de karar ortamının ayrıntılı olarak incelenmesini gerektiriyor. Leibenstein'ın yaklaşımında olduğu gibi, Simon'ın yaklaşımında da, standart iktisat kuramında kullanıldığı biçimiyle yöntemsel bireycilikten uzaklaşılıyor. Ama iki kuram da, insandan başka her şeye benzeyen, bir robot gibi hiç şaşmaz bir biçimde tek bir amaca ulaşmak için kullanılması gereken araçları tutarlı bir biçimde seçip kullanan homo oeconomicus'tan daha gerçek ve daha anlamlı bir seçim özgürlüğüne sahip bir bireyden sözediyor-lar. Disiplinin bütünü ise, bu gerçek insanla yüzyüze gelmekten kaçınıp duruyor. Friedman'ın "klasik" makalesi de, bu kaçışa bir temel uydurma çabası olarak yorumlanabilir. Friedman bu makalede, serbest rekabetin geçerli olduğu bir piyasa sisteminde, Darwinci bir "ortama uyanın korunması" mekanizması yoluyla, maksimizasyon amacından sapmaların silineceğini öne sürdükten sonra, şöyle yazıyor: "Gelir maksimizasyonu hipotezinin doğruluğunu gösteren daha ' önemli kanıtlar, hipotezin belirli sorunların çözümüne sayısız kere yanlışlanmadığı deneyimlerde bulunur. Bu kanıtları ortaya koymak çok güç: Bunlar, hipotezi sınamaktan çok belirli sorunlarla uğraşan sayısız tebliğ, makale ve monograf içinde dağılmış durumdadırlar. Hipotezin uzun süre boyunca kullanılıp kabul edilmiş olması ve ona karşı tutarlı bir alternatifin geliştirilip kullanılamaması, taşıdığı değerin dolaylı bir kanıtıdır. Bizce, ne oldukları belirtilmeden sözü edilen bu "uygulamalar", "sınamalar" ve "kanıtlamalar", disiplinin kendini bilinmezden koruma çabası karşısında geri planda kalıyor. Dolayısıyla, homo oeconomicus'un iktisat içindeki yerini koruyuşunun daha sağlam bir açıklamasını, Stigler'in X-etkinliği kuramı eleştirisindeki, hiçbir rasyonel ve bilimsel içerik taşımayan, yalnızca bir korkuyu dile getiren sözlerinde buluyoruz: " ... maksimizasyona yönelik olmayan davranışları ele alan bir kuramın bilinmeze doğru yaptığı büyük yöntemsel hamle..."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">A. Smith'in sistematik bir iktisat kuramının temellerini atmak üzere giriştiği çabalardan başlayarak, homo oecono-micus kurgusunun disipliniçinde iki ayrı işlev görmüş olduğundan ayrıntılı bir biçimde sözettik. Dolayısıyla, kurgunun hem "bilimsel" bir amaca, iktisadın özerk bir disiplin olarak varlığını koruyabilmesi amacına, hem de "ahlaki-si-yasal" nitelikli bir amaca, yani kendiliğinden bir düzenin kavramsallaştırabilmesi amacına hizmet ettiğini biliyoruz. Bu ikinci amaç üzerinde durulduğunda, kurgunun, ancak bir sosyal bilim dalı içinde önem kazanan ve sosyal bilimlerle doğa bilimleri arasındaki temel bir farklılığa işaret eden "ideolojik" bir işlev gördüğü vurgulanabilir. Bu vurgu da, temelindeki davranışsal varsayımı bilimsel rasyonalite anlayışına ters düşen kaygılar ve yöntemlerle korumaya çalışan bir disiplin olarak iktisadın, bir "bilim" olup olmadığı sorusunu gündeme getirecektir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bilim felsefesi içindeki, "bilimsellik" konusundaki yaygın inançları sarsacak bazı fikirler içeren son gelişmeler, bu sorunun belki de çok anlamlı olmadığını düşündürecek nitelikte. Bu gelişmeler içinde, doğa bilimlerine atfedilen bazı özellikler, örneğin, doğadaki nedensellik ilişkilerinin doğru tespitine dayanan ve bütün bilim adamlarının üzerinde görüş birliğine vardığı kuramlar, bu kuramların yeni ampirik bulgular ışığında gelişip ilerlemesi, bütün değer yargılarından uzak bir nesnellik ölçütünün tartışılmaz geçerliliği gibi özelhkler, bilim tarihinden örneklerle sarsılıp, geçerlilikleri yadsınıyor. Bu durumda da, "iktisat bir bilim midir?" sorusunun sorulduğu çerçeve, bilim kavramının altüst oluşuyla biçim değiştiriyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilim felsefesindeki bu gelişmelerin içinde yeraldığı ortam, hem doğa bilimleri hem de sosyal bilimler açısından, bilim adamlarının sallanan bir zemin üzerinde tutunacak bir şeyler arama çabalarının ön plana çıktığı bir ortam olarak betimlenebilir. Böyle bir ortamda, bilim adamları arasındaki konsensusun zayıflaması, zıt eğilimlerin ortaya çıkması ve buna bağlı olarak "kriz" temasının çok tartışılan bir tema haline gelmesi doğal görülebilir. İktisadın 1970'li yıllarda içine girdiği durum da bu özellikleri yansıtıyor. Biz bundan sonraki bölümde, iktisat içindeki kriz temasının ortaya çıkışını ve krize gösterilen tepkilerin tartışmasını, bilim felsefesi içindeki son gelişmelerin oluşturduğu çerçeve içinde ele alacağız. Bunun için, tartışmanın zeminini hazırlamak üzere, önce bilim felsefesi içindeki gelişmelerin, en çarpıcı görüşler üzerinde duran bir özetini sunacağız.</p>
</body>
</html>
