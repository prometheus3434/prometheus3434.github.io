<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc6"><a id="RefHeading25371675233997"></a>İKTİSADIN İLK YÜZYILI</h1>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marx'ın eleştirdiği soyut insan modelinin geliştirilmesinde büyük katkısı olan David Ricardo, Smith'i ve büyük iktisatçıların çoğunu uğraştırmış olan, insan doğasıyla ilgili temel varsayımın niteliğiyle, bu varsayımın yolaçtığı yöntem sorunlarıyla hiç ilgilenmemişti. Bunda, onun ondört yaşında borsada çalışmaya başlamış ve formel bir eğitim görmemiş olmasının da etkisi olabilir. Ama belki de Ricardo'nun katkısının özelliğini, yalnızca, onun soyut bir sistem geliştirme amacına kendini bütünüyle vererek, insan davranışlarıyla ilgili somut gözlemlerin bu çabayı güçleştiren yönlerini sistematik olarak gözardı etmiş olmasında aramak gerekiyor. Oysa, aynı dönemde, Ricardo'nun ahbabı Malthus, iktisadın davranışsal varsayımlarını son derece ilginç bir açıdan eleştiriyordu. Malthus'un bu eleştirilerde, "insan ne ister?" sorusunun yanısıra, "insan, isteklerini nasıl gerçekleştirir?" sorusuyla da ilgilendiğini görüyoruz. "İnsan, isteklerini nasıl gerçekleştirir?" sorusuyla ilgili olarak, Malthus özellikle bilgi eksikliği konusu üzerinde duruyordu. İktisadi düşünce tarihi içinde bu konuyla özel olarak ilgilenen ilk iktisat-' çının o olduğunu söyleyebiliriz. Konu çok önemliydi, çünkü Malthus'un üzerinde durduğu gibi, piyasa düzeninin, dış müdahaleye gerek kalmadan işleyerek mal ve hizmet ihtiyacını dengeli bir biçimde karşılayabileceği fikri, yani kendiliğinden düzen fikri, insanların yalnızca sistematik olarak maddi çıkar dürtüsüyle hareket etmelerini değil, aynı zamanda bunu amaçlar ve amaçlara ulaşmak için kullanabilecekleri araçlarla ilgili tam bilgiye sahip olarak yapmalarını gerektiriyordu. Bilgi eksikliği durumunda piyasaların arz-talep dengesini sağlayamayacakları ve dış müdahaleye gerek duyulacağını yazarken, Malthus, davranışsal varsayımın tam bilgiyle ilgili yönünün ne kadar gerçekdışı olduğunu da vurguluyordu. Bu açıdan Malthus'un, K. Menger'in, F Knight'ın, en önemlisi M. Keynes'in öncüsü olduğu söylenebilir. Bunlardan M. Keynes, Malthus'un bu konudaki öncülüğünden açıkça sözediyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Malthus, genelde davranışsal varsayımın bütün yönleriyle gerçekleşmediği durumda, özel olarak da bilgi eksikliği durumunda sistemin öngörülen doğrultuda işlemeyebileceğim Ricardo'ya yazmıştı. Ricardo'nun Malthus'a verdiği cevap çok ilginç: "İnsanların işlerini yürütmenin ve borçlarını ödemenin en ucuz yollarını bilmediklerini söylemekle bana cevap vermiş olmuyorsunuz, çünkü burada sözkonusu olan, bilimle değil, gerçeklikle ilgili bir sorundur ve siyasal iktisadın hemen hemen her önermesine karşı ortaya koyulabilir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada Ricardo'nun bilimle ilgili sorunları, gerçeklikle ilgili sorunlardan kesin çizgilerle ayırma eğilimi içinde olduğunu görüyoruz. Ama Ricardo'nun, kendisini ciddi bir biçimde etkilemiş neredeyse tek düşünür olan Smith'ten devraldığı oldukça dağınık ve birbirinden kopuk kuramsal araçları derli toplu bir sistem haline getirme çabasının, pratik kaygılardan bağımsız olduğu söylenemez. Aksine, bu sistemi, iktisat politikaları bağlamında, pratik sorunların çözümünde kullanmaya çalıştığını biliyoruz. Bu da bizi, Schumpeter'in deyişiyle, "Ricardo günahı"na, zaman zaman bütün iktisatçıların farklı ölçülerde işledikleri bir günaha getiriyor.4 Burada sözkonusu olan, soyut kuramla nesnel gerçekliğin, aralarındaki ilişki açıklanmadan, birbirine karışmış bir biçimde sunulmalarından kaynaklanan bir yöntem sorunu. Soyut kuramsal modelin, olduğu gibi yaşamın karmaşık gerçeklerine uygulandığı her durumda bu yöntem sorunu karşımıza çıkıyor. Malthus, bu soruna dikkat çekerek, Ricardo'nun ancak uzun dönemde kendilerini gösterebilecek olgular üzerinde durarak güncel konuları gözar-dı etmesini eleştirmiş. Bu gözlem, daha sonra M. Keynes'in, iktisatta başlattığı soyutlama, güncel sorunları gerçekçi bir biçimde ele almaktan kaçınma geleneği yüzünden Ricar-do'ya yönelttiği eleştirilere bağlanmış.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ricardo günahı, yalnızca Ricardo'nun hiç ilgilenmediği yöntem konuları çerçevesinde önem taşıyan bir sorun değil. Ricardo'nun ölümünü izleyen yıllarda hemen ortaya çıktığı gibi, iktisat politikası önerileri açısından da son derece önemli. Nitekim, Ricardo sonrası iktisatçılarının yoğun bir yöntem tartışmasına girişmiş olmalarının nedeni, Ricardo yönteminden kaynaklanan, birbiriyle ilintili iki pratik soruna bağlanıyor. Bunlardan ilki, gerçekleşmeyen tahminlerle ilgili. .Ricardo'nun çözümlemelerinden ortaya bir dizi, ileriye yönelik tahmin çıkıyor: Hububat fiyatlarının yükselmesi, milli gelir içinde rantların payının artışı, kar haddinin düşüşü ve ücretlerin sabit kalması. Ricar-do'ya göre, hububat ithalatının serbest bırakılmaması durumunda, başka hiçbir karşı etken bu eğilimleri durdurarak tahminlerin gerçekleşmesini engelleyemeyecekti. Oysa İngiltere'de, tarımdaki korumacı eğilimler 1846 yılına kadar yürürlükte kalmıştı ve 1830'larla 1840'ların deneyimi, korumacılık sürerken, tahminlerin hepsini yalanlamıştı. Bu durumda, doğal olarak, ya Ricardo sisteminin ciddi bir biçimde yeniden gözden geçirilmesi, ya da iktisatta tahminlerin yeri ve daha genel düzeyde iktisat bilgisinin niteliği üzerinde yeniden düşünülmesi gerekiyordu. 19. yüzyıl iktisatçıları, Ricardo kuramını reddetmediler. Ama, özellikle doğa bilimleriyle sosyal bilimler arasındaki farklılık konusunu, yani yöntemsel düalizm konusunu gündeme getiren tartışmalara giriştiler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">- Ricardo'dan kaynaklanan ikinci sorun, üretimle bölüşümün değişik yasalar çerçevesinde ele alınmasıyla ilgiliydi. Üretim ve fiyat belirlenmesi emek değer kuramı çerçevesinde ele alınırken, bölüşüm, üç üretici faktörün, emek, toprak ve sermayenin yarattığı ürünün ilgili üç sınıf arasında bölüşülmesi bağlamında inceleniyordu. Bölüşüm alanında belirleyici olan, toprak arzı ve verimliliği, sermaye arzı, Mathus'un nüfus yasasıyla belirlenen emek arzı ve teknoloji • düzeyiydi. Ama Ricardo, hem üretimin, hem de. bölüşümün ekonominin doğal yasalarınca belirlendiğini öne sürüyor ve her iki alanda da düzenleyici müdahaleye karşı çıkıyordu.7 Yani, her iki alanda da, toplumsal kurallar ve amaçlar değil, homo oeconomicus'un dünyasından kaynaklanan doğal yasalar geçerliydi ve geçerli olmalıydı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">J. S. Mili, Ricardo'nun üretimle bölüşüm alanları arasında yaptığı ayrımı devraldı. Ama, Ricardo'nun aksine, üretim yasalarının müdahale edilmemesi gereken doğal yasalar olduğunu, ama bölüşüm alanına toplumsal amaçlar doğrultusunda müdahale edilebileceğini öne sürdü. Böylece, değiştirilemez evrensel yasalar üretim alanıyla sınırlı kalırken, kurumsal unsurlar ve adil bölüşümle ilgili değer yargıları, bölüşüm alanına girebiliyordu. Ama iktisatçı iki alanda da söz söylemek durumunda olduğu için ve bilimin evrensel yasaları yalnızca üretim alanının sınırları içinde geçerli oldukları için, ortaya "bilim olarak iktisat" (science of political economy) ve "zanaat olarak iktisat" (art of political economy) ayrımı çıktı. Böylece iktisatçılar, Ricardo günahını işlemeden, soyut evrensel yasalara sahip bir bilim alanını koruyup, aynı zamanda da pratik konularda söz söyleyebilme imkanını ellerinde bulundurmayı başarabileceklerini düşündüler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilim alanının merkezinde rasyonel ekonomik birey tipi vardı. Ama 19. yüzyıl iktisatçıları, gerçek insanla homo oe-conomicus arasındaki uçurumun farkındaydılar. Homo oeconomicus, onlar için, bilimin ve kendi yasalarına göre işleyen özerk bir ekonomi alanının kavramsallaştırılabilmesi-nin gerektirdiği bir karikatürdü. İş iktisat politikası tartışmalarına gelince, doğal bireyin bir karikatür olduğunun ve buna bağlı olarak insanın ve insan ekonomisinin toplumun bütününden soyutlanarak ele alınamayacağının bilinciyle hareket ediyorlardı. Bilim ve zanaat ayrımı da, onları, Ricardo günahından kurtardığı kadar, Smith'in bencil bireyle ilgili ahlaki kaygılarından uzak tutmaya da yarıyordu. Bu açıdan, ayrımı anlamsız ve gereksiz bulan G. Myrdal gibi 20. yüzyıl iktisatçılarının öne sürdükleri görüşlerin aksine, bilim alanının zanaat ayrımından ayrılması son derece önemli bir işlev görüyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bu ayrımı daha ayrıntılı bir biçimde tartışmaya başlamadan önce, 19. yüzyıl iktisatçılarının yöntem konusundaki görüşlerini daha' genel bir çerçeve içinde ele almak yararlı olacak. Çünkü bu iktisatçılar, Newton yöntemini olduğu gibi iktisada uygulamaya çalışan Smith'in aksine, bilim alanının sınırları içinde dahi, yöntemsel monizmi, yani sosyal bilimlerin doğa bilimleriyle aynı yöntemi paylaşabileceklerini savunmuyorlardı. Bunun için, genel olarak bilimsel yöntem, özel olarak da sosyal bilimlerinin yöntemi konusundaki görüşleri, bilimsel iktisadın temel taşı olan rasyonel ekonomik birey tipinin iktisat düşüncesi içindeki yerini değerlendirmek açısından önemli. Biz bu görüşleri, 19. yüzyıl iktisatçılarının referans noktalarını oluşturan yöntemsel yaklaşımlara bazı atıflar yapan, son derece sınırlı bir bilim felsefesi tartışması içinde ele alacağız.</p>

  <h2 id="toc7"><a id="RefHeading25391675233997"></a>"Mantık Sistemi"nden "Siyasal İktisadın Tanımı"na</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">19. yüzyılda yöntem sorunlarıyla sistematik bir biçimde uğraşan iktisatçıların en önemlisi J. S. Mill. Mill yalnızca iktisadın yöntemiyle ilgili çalışmalarıyla değil, aynı zamanda, Mantık Sistemi adlı kitabıyla genelde bilim felsefesine yaptığı katkılarla tanınan bir düşünür. Burada, Mill'in Mantık Sistemi'nde geliştirdiği ilkelerden ve bunların siyasal iktisada uygulanabilirlikleriyle ilgili görüşlerinden sözetmeden önce, bütün bilim felsefesi tartışmalarını etkiledikleri ölçüde Hume'un ve Kant'ın bazı katkılarına kısaca değinmek yararlı olacak. Bunun nedeni, bu katkıların bilim felsefesiyle ilgili bütün tartışmaların geri planını oluşturmalarının yanısıra, Mill'in bunları özellikle ele almış, Hume'un tümevarım eleştirisiyle Kant'ın sentetik a priori önermeler kategorisinin bilimsel düşünceyle ilgili sonuçlarını aşma çabasında bulunmuş olması.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">17. yüzyılda, bir ölçüde doğa bilimlerinin gösterdiği büyük ilerlemeye bağlı olarak, "bilimsel bilgi"nin, ilham, iman, sezgi gibi diğer bilme yöntemleri karşısındaki, hâlâ çoğu zaman tartışmasız kabul edilen üstünlüğü düşünce alanında sistemleşiyor. Bu yüzyılda Batı düşüncesine giren iki ana akımın, rasyonalizm ve ampirizmin, R. Descartes ve f Bacan tarafından sistemleştirildiklerini biliyoruz. Descar-tes'ın çok ünlü, "düşünüyorum, o halde varım" cümlesiyle ifade edilen biçimde rasyonalizm, insanın kendisi ve içinde yaşadığı dünyayla ilgili bilgisinin kaynağını doğrudan doğruya insanın aklında, mantık yürütme niteliğinde arıyor. Aklı, insan bilgisinin tek dayanağı haline getiriyor. Dolayısıyla, aklımız ve mantığımızı kullanarak cevap veremeyeceğimiz soruları bilim alanının dışında bırakarak bu alanın sınırlarını çizmiş oluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sistemleşmesi E Bacan'ın çalışmalarına bağlanan ampirisl gelenek de aynı sınırların çizilmesine katkıda bulunuyor. Ama rasyonalist gelenek içinde saf akla duyulan güvenin karşısında, Bacan'ın aklın neden saf olmadığını göstermeye yönelik tartışmalarını buluyoruz. Bacan'a göre, insan aklı bazı "idol"lerden kaynaklanan yanılsamalardan maluldür. Bacan bunlara, "soy idolleri" (idols of the tribe), "mağara idolleri" (idols of the den), "çarşı idolleri" (idols of the market place) ve "tiyatro idolleri" (idols of the theatre) adını veriyor. Soy idolleri, insan soyunun kendini dünyanın merkezinde görmesiyle, çevresindeki her şeyi kendisiyle ilgiliymiş, kendisine yönelikmiş gibi yorumlamasıyla ilgili. Deprem veya sel felâketinin tanrıtanımazlığın cezası olarak yorumlanması durumunda olduğu gibi ... Mağara idolleri, her insanın kişisel özelliklerine bağlı olarak ortaya çıkan yanılsamaların kaynağını oluşturuyorlar. Acele karar vermek, kolay genellemelere gitmek, dikkatsizlik gibi psikolojik özellikler veya eğitim kusurlarına bağlı kişisel eğilimler, bunların örneklerinden. Tiyatro idolleri, belirli dinî inançlara veya felsefe sistemlerine bağlılıktan doğan yanılsamalara Bacon'ın verdiği ad. Çarşı idolleri, Bacon'ın silkip atılmalarının en güç olduğunu söylediği bu yanılsamalar, insan ilişkilerinden kaynaklanıyorlar. Dil ve dilin içerdiği kavramları düşünce yapısı üzerindeki etkileri, bu tür yanılsamaların en önemlileri.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bütün bu yanılsamalardan kurtularak gerçek hakkında bilimsel bilgiye ulaşmanın yolu, Bacon'a göre, ampirizmden geçiyor. Yani, insanın yalnızca duyularıyla algıladıklarına güvenerek, duyduğu, gördüğü vb. şeylerden yola çıkarak gerçeği anlamaya çalışmasından ... Bugün, bilim felsefesinin vardığı noktadan baktığımızda, bu projenin bilim adına yola çıkan insandan ne kadar olmayacak bir şey talep ettiğini kolayca görebiliyoruz. Bir bakıma, Bacon'ın idollerinden kurtulmak için, bilim adamının insan olmaktan çıkması gerektiğini söyleyebiliriz. 10 Ayrıca, gene bilim tarihiyle ilgili yorumlara bakarak, bilimsel gelişmelerin hiç de bu tür insanüstü-insandışı varlıklar tarafından değil, belirli değer yargılarıyla hareket eden, hayaller kuran ve kişisel eğilimleri doğrultusunda bu hayalleri gerçeklerle bağdaştırmaya çalışan insanlar tarafından gerçekleştirilmiş olduklarını görebiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilim tarihinin bu yeni yorumlarından daha sonraki bölümlerde sözedeceğiz. Ama daha bu yorumlara gelmeden,</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">18. yüzyılda, bilimsel düşüncenin gerçeği olduğu gibi kavrayabilme iddiasıyla ilgili kuşkulara yolaçan bazı gelişmelere rastlıyoruz. Bu gelişmelerden biri, D. Hume'un tümevarımın imkânsızlığıyla ilgili kanıtı. Hume'u, öncelikle, poziti-vist düşüncenin temelindeki, "analitik" ve "sentetik" önermeler ayrımından tanıyoruz. Analitik önermeler, kavramlar arasındaki ilişkileri, fazladan hiçbir bilgi vermeden aydınlatan önermeler: "Bekârlar evli değildir" veya, "Yağmurlu günler nemli günlerdir" gibi. Burada sözkonusu olan, yalnızca, duyulara dayanmayan düşünsel işlemler. Sentetik önermeler ise, duyu deneyimlerine dayanarak bilgi aktaran önermeler. "Ortadoğu'da petrol yatakları vardır", "Sabahları güneş doğar" gibi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">' Hume, bütün anlamlı önermelerin bu iki gruptan birine dahil okluğunu söylüyor. Bunun dışında kalan bütün önermeler, ona göre, metafizik alanına girer, işe yaramaz. Aşağıdaki, pek çok atıf yapılan alıntı, hem Hume'un bu konudaki konumunu, hem de pozitivist düşünceyle bağlantısını ortaya koymak açısından aydınlatıcı:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Elimize bir kitap, diyelim ki bir ilahiyat veya metafizik kitabı aldığımızda şöyle soralım: Nicelikle veya rakamlarla ilgili soyut bir mantık içeriyor mu? Hayır. Gerçeklik veya varoluşla ilgili deneysel bir mantık içeriyor mu? Hayır. O halde ateşe atın gitsin, çünkü lâfazanlık ve hayalden başka bir şey içeriyor olamaz."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilimsel bilginin ne' olup ne olamayacağı buraya kadar çok açık. Ama tümevarımın olanaksızlığıyla ilgili kanıtla birlikte ele alındığında, bu açıklık başka bir görünüm alıyor, çünkü tekil gözlemlerden, duyu deneyimlerinden yola çıkarak ulaşılan genellemelerin gerçeği yansıttıklarından emin olamıyoruz. Sentetik önermelerin doğruluğunu belirleyen, diyor Hume, nedensellik ilkesidir. Sabahla güneş arasındaki ilişki veya karanlıkta duyduğumuz insan sesleriyle insanların varlığı arasındaki ilişki, nedensellik ilişkileridir. Geçmiş deneyimlerimize göre bu ilişkiler hep doğrulanmış oldukları için, bunların ileride de doğrulanacaklarını düşünür ve tümevarım yoluyla genellemelere gideriz. Oysa, geçmişte doğrulanmış olanın ileride de doğrulanacağına dair elimizde hiçbir kanıt yoktur. Tek dayanağımız, alışkanlıklardır. Dolayısıyla gerçekle gerçeğin bilimsel bilgisi arasındaki çalışma, bir kuşku konusudur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aynı yüzyılda bu tür kuşkulara yolaçan yaklaşımlardan bir diğeri, I. Kant'ınki. Kant'la birlikte, "gerçeği temsil eden bilgi"yle ilgili kuramların sarsıldığını görüyoruz. Bilgi sahibi bireyden bağımsız, nesnel bir gerçekliğe tekabül eden bir bilgi türüne ulaşma çabaları, bu sarsıntıyla birlikte anlam-sızlaşıyor. Kant'ın ünlü "sınır"' (bound) ve "limit" (limit) kavramlarıyla ifade ettiği gibi, bilimsel çaba içinde insan aklı sınırları olduğunu kabul etmez, ama limitleri olduğunu kabul etmek zorundadır. Yani, matematik ve doğa bilimleri, durmadan ilerleyerek bilgi sınırlarını aşma çabası içindedirler. Ama bilebileceklerinin yalnızca duyu deneyimleri alanı içinde yeraldığım, bu deneyimlerin de ancak eşyanın görünümü hakkında bilgi edinmeye imkân tanıdıklarını, dolayısıyla kendi içinde eşyanın doğasını keşfetmenin imkânsız olduğunu, bu anlamda -limitlerin varlığını kabul etmeleri gerekir. "Algılanabilir olanın sınırlarıyla", "gerçekliğin limitleri" birbirinden farklı olduğu için, bilgi artışı, bir gün gerçekliğin olduğu gibi temsiline ulaşılabileceği anlamını taşımaz. insan aklının, ulaşabileceklerini zorlayarak gerçekliği olduğu gibi kavrama çabası, metafiziğe özgü bir çabadır. Kant'a göre, insan aklı durmadan limitlerini zorlama eğilimi taşıdığı için, metafizik bir anlamda uğraşların en insani olanıdır, insan doğasının özelliklerini bilimsel uğraştan daha açık bir biçimde yansıtır. Ama metafiziğin gerçeği olduğu gibi anlayabilme çabası, bilginin ilerlemesine yolaçan bir çaba değildir. Bilim sınırlara doğru ilerler. Metafizik ise durmadan limitleri aşmaya çalışır. Kaıit'ın bu sonuca ulaşmasında, bilimi ilerleyen bir şey, metafiziği ise bir tür Sisyphos uğraşı olarak değerlendirmesinde, metafizikle uğraşanların hiçbir konuda tam olarak anlaşamadıklarını, birbirlerinin katkıları üzerine yeni şeyler koyarak belirli bir bilgi artışı sağlayamadıkları yolundaki gözlemlerinin etkili olduğu söyleniyor. Dolayısıyla Kant, bilim alanında, çeşitli bilim adamlarının çalışmalarının biraraya gelip bir bilgi bütünü oluşturduklarını, metafizik alanında ise, yalnızca birbirlerine karşı çıkan kimselerin zıt görüşlerine rastlandığını öne sürüyor. Bu fikrin, iktisatçılar tarafından sonuna kadar benimsendiğini ve bugün hâlâ yöntem konusunda takınılan uzlaşmasız tavırların gerisinde yerala-bildiğini ileride tartışacağız.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kant'ın bilimsel bilginin gerçekliği temsil edemeyeceğini göstermesiyle, özellikle bilimsel nesnellik konusunda çok rahatsız edici kuşkuların doğması kaçınılmaz oluyordu. Bütün yöntem tartışmalarının bu kuşkular bağlamında an-</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">l.aın kazandıklarını söyleyebiliriz. Bunun nedeni, nesnel gerçekliğe ulaşma çabasının anlamsızlığı ortaya konulduktan sonra, nesnelliğin gerçekliğe tekabül etme özelliği yerine, kullanılan yöntemlerin niteliğinde aranmaya başlaması. 1. Hacking'in, özellikle bilim felsefecisi Peirce'in bu alandaki katkılarını vurgulayarak tartıştığı gibi, yöntem, "ulaşılamayacak bir gerçekliğin temsilcisi" olarak görülebilir. Dolayısıyla, bilimsel tartışmaların, gerçekliği ne ölçüde yansıttıklarına göre değil, kullandıkları yöntemin kabul edilen ölçütlere ne ölçüde uygun olduğuna göre değerlendirilmeleri gerekir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kant'ın yaklaşımının, bilimsellik ölçütleri konusunda da, çok katı, tartışmasız kurallar koyan yaklaşımları sarsan bir yanı var. Hume, sentetik önermelerin gerçeğe uygunluğunu yalnızca alışkanlıkların tayin ettiğini söylerken, tümevarım yoluyla gerçeğe ulaşılabileceği inancını sarsıyor. Ama anlamlı önermelerin yalnız analitik ve sentetik önermelerden oluşabileceğini öne sürerken, katı bilimsellik ölçütleri getiren bir yaklaşıma, pozitivizme öncülük etmiş oluyor. Kant ise, anlamlı önermelerden sözederken, ikili bir sınıflandırmadan yola çıkıyor. Yani, analitik ve sentetik öneriler arasındaki ayrıma, bir de a priori ve a posteriori öneriler arasındaki ayrımı ekliyor. Bu sınıflama içinde Kant'ın tanımına göre, analitik önermelerde özne, yüklemi kapsar. Dolayısıyla önermenin olumsuzlanması terimlerde bir çelişkiye yola-çar. "Yağmurlu bir gün ıslak bir gündür" önermesinin du-‘ rumunda olduğu gibi. Sentetik önermeler ise, olumsuzlan-maları terimlerde bir çelişkiye yolaçmayan önermelerdir. "Yağmurlu bir gün soğuk bir gündür" önermesinin reddi, "yağmurlu gün" ve "soğuk gün" terimleriyle çelişen bir şey değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bunun yanısıra, Kant'ta, her türlü duyu deneyiminden bağımsız olan a priori önermelerle, duyu deneyimlerini aktaran a posteriori önermeler arasındaki ayrımı buluyoruz. Genel olarak ikili ayrımların, analitik a priori ve sentetik a posteriori önermelerle sınırlı oluyorlar. Kant da, analitik a posteriori diye bir kategori olamayacağını, çünkü analitik önermelerin bilgi aktaran önermeler olmadıklarını, oysa a posteriori önermelerin duyu deneyimlerine dayanan bilgiler aktardıklarını söylüyor. Bununla birlikte, bir sentetik a priori önermeler kategorisinin mümkün olabileceğini ve Hume'un anlamlı önermeler sınıflamasına girmeyen bu tür önermelerin anlamsız olmadıklarını öne sürüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Örneğin, "her değişiklik bir nedenden kaynaklanır" dediğimizde, analitik değil, sentetik bir önermede bulunmuş oluruz, çünkü bu önermenin olumsuzlanması, kullandığımız terimlerle, "değişiklik" ve "neden" terimleriyle çelişmez. Ama önerme a posteriori değil, a priori bir önermedir, çünkü belirli bir duyu deneyimini aktarmaz. Bu tür sentetik a priori önermelerin anlamlı önermeler olarak kabul edilmesiyle, bilginin kaynağında saf mantık ve duyu deneyimlerinin dışında başka bir şeyler olabileceği fikri ortaya çıkıyor. Yani, "nicelikle ve rakamlarla ilgili soyut bir mantık" veya "gerçeklik ve varoluşla ilgili deneysel bir mantık" içermeyen bütün analizleri ateşe atmak zorunda olmadığımızı düşünebiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sentetik apriori önermeler kategorisi, iktisadın yöntemiyle ilgili tartışmalar açısından çok önemli. Çünkü disiplinin temel önkabulünü oluşturan "insan, bireysel çıkar maksi-mizasyonu dürtüsüyle hareket eder" önermesi, iktisatçıların ampirik yöntemlerle sınamayı reddettikleri bu önerme, sentetik a priori bir önerme olarak kabul edilebilir. Ama, J.S. Mill ve onu izleyen 19. yüzyıl iktisatçıları, temel önkabu-lü bu biçimde değerlendirmeyi kabul etmemişler. Dolayısıyla, ileride tartışacağımız gibi, önermeye, doğa bilimlerinde kulanılamayacağı öne sürülen, ama ampirik bir yanı olari bir dayanak bulunmuş. Mili de, Mantılı Sistemi'nde Kant'ın ikili sınıflandırmasıyla ilgili bazı sorunlara dikkat çekerek, yaklaşımın bilm,e yöntemleri konusunda yolaçabi-leceği muğlaklığı ortadan kaldırmaya çalışmış. Bu arada, "evrenin aynılığı ve tekliği" ilkesine dayanarak da, -Hu-ıne'un tümevarımın imkânsızlığıyla ilgili görüşlerine karşı çıkmış. Böylece, tümevarımın, sağlamlığı tartışılmaz bir bilimsel yöntem olarak kabul edilmesi gerektiğini savunmuş.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mill'in bu bağlamda bilim felsefesine yaptığı katkıyı, nedensellik yasalarının keşfi ve gerçeklikle bağlantılarının sınanması için kullanılmak üzere geliştirdiği dört tümevarım yasası belirliyor: Uyum yöntemi (method of agreement), farklılık yöntemi (method of difference), artıklar yöntemi (method of residues) ve birlikte değişme yöntemi (method of concominant variation). Uyum yöntemine göre, eğer incelenen olgunun içinde yeraldığı iki veya daha çok durumda yalnızca bir tek ortak koşula rastlanıyorsa, bütün durumlara uyan bu koşulun sözkonusu olgunun nedeni olduğu söylenebilir. Farklılık yöntemine göre, incelenen olgu bir durumda gerçekleşip diğer bir durumda gerçekleşmiyorsa ve bu durumlarda bütün koşullar aynı kalarak yalnızca olgunun gerçekleşmediği durumda tek bir koşul farklılık gösteriyorsa, bu farklı koşulun olgunun nedeni, ya da nedenin vazgeçilmez bir yönü olduğu söylenebilir. Artıklar yöntemine göre, olgunun belirli nedenlerin sonucu olduğunu bildiğimiz yönlerini ayırdığımızda, geride kalan yönlerin geride kalan diğer nedenlerin sonucu oldukları görülür. Nihayet, birlikte değişme yöntemine göre, eğer bir olgu, belirli bir biçimde değiştiğinde diğer bir olgu da belirli bir biçimde değişiyorsa, birinci olgunun ikincinin nedeni veya sonucu olduğu söylenebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilimsel bilgiye ulaşma yöntemi olarak ortaya koyduğu bu kuralların açıklanmasından sonra, Mantılı Sistem i'nin son bölümünde Mili, bunların neden sosyal bilimlere uygulanamayacağını tartışmaya girişiyor. Mill'in bu ayrımının, yani yöntemsel monizme karşı çıkışının temelinde, ekonomik olguların son derece karmaşık ve birbirine bağlı nedenlerden kaynaklandığı inancı yatıyor. Dört tümevarım yöntemiyle soyutlanmış etki-tepki ilişkilerine dayanarak ekonominin işleyişini anlamaya çalışmak, Mill'e göre, gerçeklikten uzaklaşan basitleştirmeleri gerektireceği için, istenilmeyen bir şey. N. Keynes, Mill'in karşı çıktığı bu tür bir çabanın sakıncalarını çeşitli örneklerle ortaya koymaya çalışıyor. Verdiği örneklerden biri, paranın alım gücüyle, sabit bir gelir getiren hisse senetlerinin fiyatlarının incelenmesiyle ilgili. Burada, diyor N. Keynes, rahatça birlikte değişme yönteminin kullanılabileceğini düşünebiliriz. Bu yöntem, ilişkinin niceliksel bir biçimde ifade edilmesini gerektirir, bizim elimizde de sözkonusu iki değişkenin değerleriyle ilgili bol bol istatistik vardır. Herhangi bir fiyat endeksiyle hisse senedi fiyatları arasındaki ilişkiyi, bu istatistikleri kullanarak, birlikte değişme yöntemi yardımıyla kolayca ortaya koyabiliriz. Ama nedir bulduğumuz? Herhangi bir etki-tepki olayından sözetmeye kalkmak, paranın satın alma gücünü etkileyen birçok önemli unsuru dışarıda bırakmak olacaktır. Oysa, para piyasasının durumu ve siyasal unsurlar burada çok önemli bir rol oynayabilirler. Bütün bu unsurların dikkate alınması, gözlemleri gerektirir. Ama saf gözlemler yeterli olmayacaktır. Durum karmaşıklaştıkça, tümdengelim yöntemiyle ulaşılan soyutlamalara duyulan ihtiyaç artar. Mill'in Senior ve Cairnes'le birlikte, siyasal iktisadın soyut ve tümdengelime dayanan bir bilim olduğunu öne sürmesinin temelinde bu yatar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama, Neville, Keynes'in vurguladığı gibi, Mill'in "siyasal iktisadın yöntemi tümdengelime dayanır" derken kastettiği şey, deneyimden bağımsız genellemelere gitmek değildir. Mill'e göre, tümdengelimin üç aşaması vardır. İlk aşamada, inceleme konusu olan olguları etkileyen temel güçler, bunların uyduğu yasalar belirlenir. ikinci aşamada, belirli koşullar altında bu yasaların işleyişinden kaynaklanabilecek sonuçlar çıkarılır. Son aşamada ise, çıkarılan sonuçlarla gözlemlenen gerçekler karşılaştırılır. Aşamalardan yalnız İkincisi saf biçimde tümdengelime dayanır. Diğerlerinde tümevarım, belirli sınırlar içinde de olsa, kullanılmıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mili, bu yöntem yardımıyla ulaşılan sosyal bilim yasalarıyla doğa bilimlerinin yasaları arasında da bir farklılık olduğunu düşünür. Mill'e göre, sosyal bilimlerin yasaları doğa bilimlerinden farklı olarak, yalnızca belirli eğilimleri yansıtan yasalardır (tendency laws). Ama Mili, bu noktada kaypaklığa meydan vermemek için, Whateley'nin iki tür eğilim yasası arasında yaptığı ayrımı gündeme getirir. Eğilim yasalarına verilebilecek ilk anlam, belirli bir nedenin, bozucu etkilerle karşılaşmadan etkisini gösterebildiği durumlarda, belirli bir sonuca yolaçabileceğidir. ikinci bir anlam ise, bozucu etkilerin varlığından bağımsız olarak, belirli bir nedenin belirli sonuçlara, bazen, yolaçabileceğidir. Yani ikinci anlama göre, eğilim yasaları yalnızca bir olasılıktan sözederler. Mili yalnızca hangi tür eğilim yasasından sözedildiğinin açıkça belirtilmesi gerektiğini söylemekle kalmıyor, aynı zamanda da birinci durumda değinilen bozucu etkilerin birtakım yasalara bağlı olduklarını ve bu yasaların da dikkate alınabileceğinden sözediyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani, sosyal bilimlerle doğa bilimleri arasında gördüğü fark, Mill'i, sosyal bilimcinin istediği gibi, gerçek olgularla sınanmamış genellemeler yapmasına olanak tanıyacak bir sonuca götürmüyor. Ama bu fikrin ortaya konulmasıyla, Senior ve Cairnes gibi o da, sosyal bilimlerde tahmin yapma olanağı konusunda çok kuşkucu bir tavır alıyor. Bu iktisatçılar, siyasal iktisatta tahmin yapılabileceğine, hele niceliksel tahminlerin olabilirliğine inanmıyorlar. Bununla ilintili olarak, siyasal iktisatta matematiksel yöntemler kullanılabileceğini de düşünmüyorlar. Onlara göre, siyasal iktisadın işlevi, ekonomik gerçekliğin en doğru ve en kapsamlı bir biçimde açıklanması. Tahmin değil, açıklama iktisatçının temel görevi. Bu sorumluluğun yerine getirilmesinde matematiksel yöntemler kullanmaya kalkışmak, kabul edilemeyecek basitleştirmeleri, ele alınması gereken etkenleri çalışmanın zenginliği ve derinliğini kısıtlayacak biçimde sınırlamayı gerektiren bir şey. Marshall gibi bu konuda farklı görüşleri olan iktisatçıların, iktisatta matematiksel yöntemlerin yeri konusundaki görüşlerine ileride değineceğiz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">19. yüzyıl iktisatçıları için, tahminin değil, açıklamanın iktisadın temel işlevi oluşu, İkinci Dünya Savaşı'ndan sonra disipline hakim olan enstrümantalist görüşle yarattığı tezat açısından önemli. İleride daha ayrıntılı bir biçimde tartışacağımız enstrümantalist yaklaşım içinde, "doğru" tahminler yapabilmenin bilimselliğin temel ölçütü olduğunun vurgulanmasının yanısıra, varsayımların gerçeğe uygun olup olmamalarının önemli olmadığı da öne sürülebilir. "Yanlış" varsayımlar temelinde "doğru" tahminler yapabilen kuramların kabul edilebilirliklerinin, 19. yüzyıl iktisatçılarına çok yabancı bir görüş olduğunun bu noktada vurgulanması önemli. Onlara göre, kabul edilebilir açıklamalar ancak kabul edilebilir varsayımlar temelinde geliştirilen açıklamalar olabilirdi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Gene de, sosyal bilimlerin doğa bilimi yönteminden farklı olarak, "soyut" ve "hipotetik" bir yöntem olarak nitelendirilmesi, çalışma alanının ampirik olarak kanıtlanmamış varsayımlarla, özellikle ekonomik bireyin davranışlarıyla ilgili varsayımla sınırlanmış olmasına bağlıydı. Bu sınırlamayla ilgili olarak, 19. yüzyılda siyasal iktisatçılarla, o yıllarda pozitivizmin ve sosyolojinin temellerini atmaya çalışan A. Comte arasında yoğun tartışmalar geçtiğini biliyoruz. Comte, gerçeğin anlaşılması için, duyu deneyimlerinden yola çıkarak tümevarım yoluyla yapılacak çıkarsamaların tek yol olduğunu savunuyordu. Pozitivizmi, yöntemsel düalizmi kesinlikle dışlıyordu. Bilimin yöntemi, doğa bilimlerinde de sosyal bilimlerde de aynı pozitivist yöntem olma durumundaydı. Comte'a göre, tarihsel ve etnolojik gerçekler, sosyal bilimci için fizikçinin elindeki laboratuvar imkânları gibi bir imkân sağlayabilirdi. Yapılması gereken, bu imkânları kullanarak,. nesnel gözlemler yardımıyla genel yasalara ulaşmaya çalışmaktı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Comte, iktisatçıları bilimsel olmayan soyutlamalar temelinde bir disiplin geliştirmeye çalışmakla suçluyordu. Bu soyutlama kanalıyla sosyal bilimlerin oluşturması gereken bütünlük bozuluyor, ekonomik olgular sosyal olguların bütününden ayrılıyor ve bozulmamış bir ampirik gerçekliğe ulaşma imkânı kayboluyordu. Buradan- hareketle, iktisatçıları sosyolojinin oluşturduğu şemsiye altında diğer sosyal bilimcilerle birleşmeye, toplumu -anlama çabalarını bu tür bir çerçeve içinde sürdürmeye çalışıyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Başta Mill olmak üzere, siyasal iktisatçıların çoğunun, sosyal olgular arasındaki ilişkilerin önemini ya&amp;ımamakla birlikte, bu davete icabet etmekte isteksiz- davrandıklarını biliyoruz. Bu konuda A. Marshall, Comte'la olan polemiklerinde Mill'in aldığı tavrı savunarak, "Comte'un aşırı uzmanlaşmanın zararlı olduğunu göstermekte başarılı olduğunu, ama uzmanlaşılmaması gerektiğini göstermekte ba-şanlı olamadığını" yazıyor. Marshall'ın tartışmayla ilgili olarak Mill'den yaptığı bir alıntı, bu tavrı açıkça ortaya koyuyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İktisatçıdan başka hiçbir şey olmayan birisinin iyi bir iktisatçı olması pek mümkün değildir. Birbirlerini etkileyen ve birbirlerinden etkilenen sosyal olgular, ayrı ayn doğru olarak anlaşılamazlar, ama bu, toplumun maddi ve üretimle ilgili olgularının yararlı genellemelere konu olamayacaklarını göstermez. Yalnızca bu genellemelerin, mutlaka belirli bir uygarlık biçimine ve sosyal ilerlemenin belirli bir aşamasına özgü ve göreli olmalarını gerektirir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ekonomiyle ilgili genellemelerin göreli niteliği konusundaki bu gözlemlerin genelde iktisatçıların çalışma biçimlerini pek etkilemiş olduğunu söyleyemeyiz. Ama Mill'in de, ondan yukarıdaki alıntıyı yapan Marshall'ın da, onları ciddiye almış oldukları açık. Aslında bu iktisatçıların disiplini lağvedip sosyolojiyle birleşmek konusundaki olumsuz tavırlarının en önemli nedeni, sosyolojinin Comte'un iddialarını gerçekleştirebileceği konusundaki haklı kuşkularıydı. Örneğin Marshall, sosyolojiye baktığı zaman, kendi disiplininden çok daha geride, iktisadın geldiği noktaya gelmesi için, "kırk fırın ekmek yemesi gereken" bir disiplin görüyordu. "Belki de sosyoloji terimini kullanmak için daha çok erken" diyordu Marshall:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Çünkü bu terim, sosyal bilimlerin birleşmesinin şimdiden yolu görünmüş izlenimini yaratıyor; ve Sosyoloji adı altında bazı mükemmel, derinlemesine çalışmalar yapılmış olmasına rağmen, şimdiye kadar gösterilen birleşme çabalarının, bu devasa iş için ellerindeki kaynaklar bizimkilerden de daha yetersiz olan gelecek nesillere rehberlik etmek için bir yolaçmak ve tehlikelere işaret etmekten öteye gittikleri söylenemez.'07 Marshall, "birleşmiş bir sosyal bilimin daha büyük yetkisinden sözetmek boş. Böyle bir şey olsaydı, kuşkusuz iktisat seve seve onun kanadı altına sığınırdı. Ama yok, olacağına dair bir işaret de yok. Boşu boşuna oturup bekleyemeyiz, elimizdeki kaynaklarla elimizden ne gelirse yapmalıyız" diyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">iktisatçıların "ellerinden geleni yapacakları" alanda bilim, kimsenin gerçek insanla karıştırmadığı homo oecono-micus'un davranışlarıyla ilgili bir varsayım temelinde duruyordu. Bu da bir soyutlamayı gerektiriyordu. Ama 19. yüzyıl iktisatçıları, varsayımın kendi içinde hipotetik bir nitelik taşıdığını kabul etmiyorlardı. ' Homo oeconomicus gerçek insan değil, bir karikatürdü, onun bir karikatür olduğunun iyice bilinmesi özellikle iktisat politikası tartışmaları bağlamında çok önemliydi. Ama aynı zamanda da, karikatürün gerçek insan özellikleri taşıdığı öne sürülebilirdi. Bu iddiaya ampirik bir görünüm veren unsurlar ise iki kaynaktan besleniyorlardı: Faydacı felsefe ve meşru bir bilimsel bilgi kaynağı olarak "kendinden bilme" (intospection) yöntemi.</p>

  <h2 id="toc8"><a id="RefHeading25411675233997"></a>Siyasal iktisat bilimi ve bilimin sınırları</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">19. yüzyıl iktisatçıları için, iktisat, soyut, hipotetik ve tüm-dengelimsel bir bilimdi. Senior'un, Cairnes'in ve Mill'in paylaştıkları bu tanımlama içinde, tümdengelimin karşıtı olarak tümevarım her zaman aynı biçimde anlaşılmıyordu. Tümevarımdan doğa' bilimlerinin yöntemi olarak sözeden Mill'in aksine, örneğin Cairnes, "hipotetik-tümdengelim-sel" yöntemi (hypothetico-deductive method) "tümevarım-sal-sınıflamacı" (inductive-classifying) bir yöntemin karşıtı olarak da kullanabiliyordu. Cairnes'e göre, ilk yöntemi kullanan bir disiplin, ikinci yöntem yardımıyla genellemeden çok taksonomiye yönelik çalışmalar sürdüren bir disiplinden daha ileri, daha olgun bir disiplin olarak kabul edilmeliydi. Bu kullanıma göre, iki yöntem arasındaki ayrımın, genel yasalara sahip bir disiplinle, her durumu kendi özgün çerçevesi içinde inceleyen bir disiplin arasındaki farka işaret ettiği söylenebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama bu bağlamda, siyasal iktisadın yasalarının pozitif değil, hipotetik olduğuna değiniliyordu. Yani, bunlar yalnızca eğilim yasalarıydı ve incelenen olguyu etkileyen çok sayıda unsurdan yalnızca bazılarını temel alarak geliştirilmişlerdi. Bununla ilgili olarak, siyasal iktisadın insan özelliklerini yalnız bir yönüyle ele aldığına da değiniliyordu. Yani, siyasal iktisatçı, insan davranışlarıyla ilgili genellemelere bir soyutlama süreci sonunda ulaşıyordu. Bununla birlikte, bu soyutlama süreci içinde insana atfedilen özelliklerin gerçekliği konusunda kuşkulara rastlanmıyordu. insanın, doğası gereği, daha çok zenginliği - daha azına tercih eden, mümkün olduğu kadar az çaba harcayarak mümkün olduğu kadar çok zenginlik elde etmeye çalışan bir varlık ölduğu, 19. yüzyıl iktisatçıları için ampirik bir gerçeklikti. Bunun böyle olduğunu, kendilerinden biliyorlardı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kendinden bilmek, 19. yüzyıl iktisatçıları için, sezgi gibi bilme yollarıyla hiçbir ilgisi olmayan, bütünüyle ampirik bir bilimsel yöntem oluşturuyordu. Bu yolla edinilen bilginin nasıl sınanacağı konusunda hiç kimsenin somut bir şey söylediği yoktu. Öne sürülen, yalnızca, böyle bir bilme yolunun varlığının iktisatçıya doğa bilimcisine göre bir üstünlük sağladığıydı. iktisatçı, doğa bilimcisinin elindeki deney yapma, laboratuvar kullanma imkânlarına sahip olmayabilirdi. Ama o, incelemesinin konusunu oluşturan insan davranışları hakkında ilk elden, dolaysız bilgiye sahipti. Cairnes, "(iktisatçı) işe nihai nedenlerle ilgili bilgiye sahip olarak başlar. Daha çalışmasının başında, fizikçinin ancak yıllar süren zorlu araştırmalardan sonra ulaşabildiği bir noktadadır" diye yazıyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">A. Smith'in kişisel çıkar dürtüsünü ve çıkar uyumuna göre kediliğinden işleyen düzen fikrini doğal yasa felsefesi unsurlarıyla temellendirilmiş bir sistem içine oturttuğunu gördük. 19. yüzyıl iktisatçıları aynı sisteme kendinden bilme ilkesi aracılığıyla ampirik bir nitelik kazandırmaya çalışırken, bir yandan da faydacı felsefeden yararlanmışlardı. Mill, otobiyografisinde, "Bentham'ın anladığı biçimde fayda ilkesi, bilgimin ve inançlarımın birbirinden kopuk, dağınık parçalarını bir arada tutan bir temel taşı olarak tam yerine oturdu" diye yazmıştı. Faydacı felsefenin, insanı, doğası gereği, zevklerini maksimize etmeye, acılarını ise minimize etmeye çalışan bir varlık olarak ele aldığını, temel faydacı ilkenin de, "en çok sayıda insan için en fazla mutluluk" olduğunu biliyoruz. Doğal yasa felsefesindeki "çıkar uyumu" fikri, faydacı felsefe içinde, psikolojiye dayanan bir yaklaşımla faydacı önermeyle faydacı ilkenin bağdaştırılması sonucu ortaya çıkıyor. Yani psikolojik bir yaklaşımla, insan doğasındari kaynaklanan davranışların nasıl kendiliğinden işleyen bir düzenin ortaya. çıkmasına yolaçtığına, ampirik olma iddiasına sahip bir açıklama getiriliyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Faydacılığın temelindeki psikolojik yaklaşım, çağrışımcı psikolojiydi. Kökenleri eski Yunan düşüncesine, Hobbes, Locke ve Hume gibi Ingiliz felsefecilerine dayanan 18. yüzyılda Hartley'nin sistemleştirdiği çağrışımcı felsefe, 19. yüzyılda Bentham, J. S. Mill tarafından geliştirilmiş ve kullanılmıştı. Bu yaklaşıma göre, insan bilgisi, duyularla algılanan deneyimlere dayanır. İnsanın karşılaştığı her yeni durum, eski deneyimleri ve eski deneyimlerden kaynaklanan fikirleri çağrıştırır, bu çağrışımlar yardımıyla değerlendirilir. Dolayısıyla, insanların belirli durumlarda nasıl davranacakları da, bu çağrışımlar kanalıyla belirlenir. Yani alışkanlık, gelenek, ahlaki kurallar gibi öğeler, insan davranışlarının açıklayıcı unsurları olmaktan çıkarlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Faydacı felsefe, iktisadın temelindeki değer yargılarının bilimsel bir görünüm altında sunulabilmesine, Smith'in iki amacının, 19. yüzyıl iktisatçılarının bilim anlayışına uygun bir biçimde, birlikte gerçekleşmelerine imkan tanıdığı için Son derece çekiciydi. Bu açıdan faydacı felsefenin çok önemli bir çekiciliği de, iktisatçıların kendileriyle özdeşleştirmekten her zaman kaçındıkları Mandeville sisteminin ulaştığı noktaya, Mandeville'in insan davranışlarıyla ilgili "ahlaksız" önermelerine başvurmadan ulaşabilmesiydi. Yani, faydacı görüş, ekonominin zorlayıcı ahlak kurallarından bağımsız olarak işleyen özerk bir düzen oluşturabileceğini, insanların özünde ahlaksız olduklarını öne sürmeden gösterebiliyordu</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Çağrışımcı psikolojiden yola çıkan faydacılar, insanın, deneyimleri yoluyla, ahlaklı davranışları sonucu ödüllendirildiğini öğrendiğini öne sürüyorlardı. Onlara göre, davranışların yolaçtığı tepkiler, ahlaklı davranışların zevk, ahlaksız davranışların ise acı vermesi sonucunu doğuruyordu. Zevk ve acı deneyimleri de, insanları ahlaklı davranmaya itiyordu. Böylece ahlak, toplumsal alanın dışına taşınıyor, bireysel duyu deneyimlerine indirgeniyordu. Ekonomik davranışlara faydacı felsefeden yola çıkarak yaklaşan iktisatçılar da, ahlaksız davranışları haklı çıkaran Mandeville'le özdeşleşmek zorunda kalmadan, toplumsal ahlak kurallarından bağımsız bir ekonomi alanından sözedebilecek ve bunun gerektirdiği yöntemsel bireyciliği uygulayabilecek duruma geliyorlardı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Zevk ve acı kavramlarının önemli bir belirsizlik içerdikleri, bu kavramların kapsamına yalnızca maddi nesnelerin sağladığı tatmin veya tatminsizliğin mi girdiği, yoksa daha geniş bir uygulama alanına mı sahip oldukları sorusunun rahatsız edici bir biçimde ortaya çıktığı açık. Bu sorunlara değinen Schumpeter, klasik doğal yasa felsefesini geliştiren skolastik felsefecilerin, insan davranışlarıyla ilgili faydacı önermeye hiç yabancı olmadıklarını yazıyor. Schumpeter'e göre, faydacı felsefenin sorunlarının kaynağında, sözkonu-su önermenin uygulama alanıyla ilgili olarak skolastik felsefecilerle faydacılar arasında ortaya çıkan bir farklılık yatıyor: .</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Ahır, ambar, dükkân ve pazar çerçevesinde skolastik doktorlar yeterince faydacıydılar. Asıl ayrım, doktorların, faydacı bakış açısının uygun düştüğü alanla (orada bile tam olarak uygun düşmediği için hemen hemen uygun düştüğü alanla) sınırlamaları, faydacıların ise, insan için önemli olan her şeyi, mantığa karşı diye yok sayarak, tüm insan değerleri dünyasını aynı şemaya indirgemeleriydi. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">19. yüzyıl iktisatçılarının durumunda bu gözlemin doğru olduğunu söyleyemeyiz. iktisadın henüz bir "seçim kuramı" haline gelmediği bu dönemde, faydacı önermenin hangi amaçla ve hangi sınırlar içinde kullanılacağı konusunda iktisatçıların • tavırları son derece açıktı. iktisat bir seçim kuramı haline gelirken, disiplinin faydacı felsefeyle bağları inkar edilmiş, ama davranışları açıklayan alışkanlık, ge lenek, ahlak kuralları gibi toplumsal unsurları aynı ölçüde dışlayan bir şema, "tüm insan değerleri dünyasını" kapsayacak biçimde iktisadın birleştirici ilkesi haline gelmişti. Bu konuyu bundan sonraki bölümde ayrıntılı bir biçimde tartışacağız. Bu noktada, 19. yüzyıl iktisatçılarının faydacı önermeyi nasıl kullandıklarını göstermek amacıyla, J. S. Mill'in Siyasal iktisadın Tanımı'nda yazdıklarına bakabiliriz:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bugün genel olarak anlaşıldığı biçimiyle siyasal iktisat... sosyal durumun getirdiği değişikliklerle birlikte insan doğasının bütününü ve insanın toplum içindeki tüm davranışlarını ele almaz. O, insanla yalnızca servet sahibi olmak isteyen ve bu amaca ulaşma yollarının göreli etkinliği hakkında yargıya varabilen bir varlık olarak ilgilenir. Sosyal durumla ilgili olguların yanızca servet peşinde koşma sonucu ortaya çıkanları üzerine tahminlerde bulunur. Servet sahibi olma arzusuyla sürekli çelişen iki ilke dışındaki, yani işten kaçma ve harcama gerektiren iptilaları geleceğe bırakmadan, şimdi tüketme isteği dışındaki, bütün insani hırs ve dürtülerden kendini soyutlar... Bilim... insanın, doğası gereği, bu iki dürtü dışında hiçbir istisna tanımaksızın daha çok zenginliği daha azına tercih eden bir varlık olduğu varsayımı altında... değişik faaliyetleri yönlendiren yasaları inceleyerek yolalır. Dünyada insanlığın gerçekten bu yapıda olduğunu düşünecek kadar saçmalayan bir tek siyasal iktisatçı olduğundan değil, bilimin tutması gereken yol bu olduğundan. " Bilimin tutması gereken yol buydu, çünkü bağımsız bir bilim alanının varlığı, her şeyden önce, genel yasaların birbirine bağladığı bir gerçekler bütünüydü. N. Keynes, 19. yüzyıl yöntem tartışmalarım özetleyen çalışmasında şöyle yazıyordu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bir bilim, birbirine bağlanmış ve sistematik bir hale getirilmiş, biçimde genelliğe sahip gerçekler bütünüdür. Genelleştirilemeyen gerçek, bilim olamaz, genel yasalar bile, birbirlerinden kopuk ve bağımsız kaldıkları sürece, bilim olamazlar. Dolayısıyla, bir siyasal iktisat biliminin olabilirliğinden sözederken, yalnızca, ekonomik olgularla ilgili genel yasalar bulunabileceğini, bu yasalar arasında koordinasyon sağlanabileceğini ve onları kullanarak belirli ekonomik gerçekleri anlayabileceğimizi kastediyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Siyasal iktisadın bu anlamda bir bilim olarak ilerlemesi için bir seçim yapmak gerekiyordu. Bu da, insanı, maddi zenginlik peşinde koşan, servet biriktirme arzusu yalnızca çalışmayı sevmemesi ve elindekini hemen tüketme isteğiyle sınırlanmış bir yaratık olarak görmek, bu özellikle çelişen, insan faaliyetini değişik biçimlerde etkileyen bireysel ve toplumsal özellikleri çözümleme dışı bırakmaktı. 19. yüzyıl iktisatçılarına göre bu, kaçınılmaz bir seçimdi, ampirik olarak da çok temelsiz değildi. N. Keynes bu konuda şöyle yazıyordu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Çünkü ekonomik faaliyetlerimizin bazen birbirlerini güçlendiren, bazen de birbiriyle çelişen farklı dürtülerin etkisi altında oldukları doğru olmakla birlikte, insanlar bütün olarak ele alındıklarında, ekonomik meselelerde zenginlik arzusunun herhangi bir amaçtan daha tekdüze ve çok daha güçlü bir etki oluşturduğu da doğrudur. Dolayısıyla, konunun bilimsel bir kesinlik içinde ele alınması için gerekli basitliği sağlamak açısından, bu dürtünün sonuçlarını, onun hiçbir kısıtlama olmaksızın geçerli olduğu varsayımından yola çıkarak incelemeye başlamak meşrudur, hatta kaçınılmazdır. Böylece, başlangıçta serbest ve her şeyi kapsayan bir rekabet durumuyla ilgili olanların dışındaki bütün dürtüler ve durumları gözardı ederek, belirli araştırma alanlarında daha sabit ve sürekli eğilimleri belirleyebilir ve dolayısıyla yaklaşık olarak gerçeğe doğru ilk adımı atabiliriz. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama yalnızca başlangıçta, yani özerk bir siyasal iktisat alanınin kavramsallaştırılmasında. Kuram uygulamaya konulduğu anda, hem insanların modele uymayan davranış özelliklerini, hem de bireysel davranışlarla toplumsal amaçlar arasında ortaya çıkabilecek, kuramın öngörmediği çelişkileri dikkate almak gerekir. Bunun anlamı, insanı ve insan ekonomisini, olduğu gibi ele almaktır. Bu da, bir bilim olarak siyasal iktisadın tek başına başaramayacağı bir şeydir. Mill'in yazdığı gibi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">' "Siyasal iktisadın ilkeleri belirli bir duruma uygulanırken, bu durumun bütün unsurlarını dikkate almak gerekir; yalnızca sözkonusu unsurlar arasında soyut bilimin ilgilendiği unsurlara tekabül edenlerin değil, 'o durumda yeralan, onunla geniş ve belirgin durumlar arasında paylaşamadıklarından bilimin ilgi alanına girmeyen unsurların da incelenmesi gerekir. Bu unsurlara, bozucu nedenler (disturbing causes) denilmiştir...</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu bozucu nedenler, bazen, insan davranışı üzerinde siyasal iktisadın ilgili olduğu insan doğası ilkesi kanalıyla, yani servet arzusu kanalıyla etkili olurlar, ama soyut bilimin onları ele almasına imkân verecek kadar genel nitelikli değildirler... Bazen de bozucu neden, insan doğasının başka bir yasasıdır. Bu ikinci durumda, siyasal iktisadın alanına girmez, başka bir bilimin alanında kalır, dolayısıyla burada, siyasal iktisattan başka hiçbir bilimle ilgilenmemiş siyasal iktisatçı, bilimini uygulamaya kalkıştığında başarısızlığa uğrayacaktır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada Mill, kendi yöntem anlayışı doğrultusunda, bozucu etkilerle karşılaşmadıkları sürece etkili olabilen eğilim yasalarının geçerli olduğu bilim alanından sözediyor, ama aynı zamanda da, uygulamanın eğilim yasalarıyla sınırlı olamayacağını ortaya koyuyor. Yani, doğrudan doğruya iktisadı tanımlama amacını güden çalışmaların daha ilkinde, bilimsel olma amacıyla pratik olma amacı arasındaki, soyut çözümlemeyle gerçekçilik arasındaki bugüne kadar süregelen çelişkiyle karşılaşıyoruz. iktisat, daha kendini tanımlama aşamasındayken, tanımının sınırlarını çiğnemek gerekliliğinden sözetmek durumunda kalıyor. Sorunun kaynağında, doğrudan doğruya, uygulanan bu psikolojik temelli yöntemsel bireyciliğin yattığı açık. 19. yüzyıl iktisatçıları, yöntemsel bireycilikten kaynaklanan sorunlarla ilk defa faydacı önermeyle faydacı ilkeyi bağdaştırmaya çalışırken karşılaşmışlardı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Siyasal iktisat insanı, psikolojik özelliklerinden ötürü, daha çok zenginliği daha azına tercih eden bir varlık olarak tanımlıyordu. Faydacı kuram çerçevesinde, toplum düzeyinde buna tekabül eden görüş, toplumsal amacın "daha çok sayıda insana daha çok mutluluk sağlamak" olarak belirlendiğiydi. Herkesin sahip olduğu zenginliğin, mutluluk araçlarının, artmasıyla hem bireysel hem de toplumsal düzeyde insan amaçlarının gerçekleşeceği söylenebilir. Bu durumda, insanın doğal eğilimleri doğrultusunda işleyen bir kendiliğinden düzenin insan amaçlarını gerçekleştirmekteki başarısından sözedebiliriz. Ama böyle bir yaklaşım, zenginlik artışını insani ve toplumsal tek amaç olarak ele almak durumundadır. Örneğin, eşitliğin toplumsal bir amaç olarak ortaya çıktığı her durumda, faydacı önermeyle faydacı ilke arasındaki uyum kaybolur. Aynı biçimde, sosyal bir amaç olarak eğitime ayrılan kaynakların milli savunmaya ayrılan kaynaklara göre artırılması gerektiğini öne sürdüğümüzde, kendiliğinden düzenin siyasal iktisat bilimi tarafından kavramsallaştırıldığı biçimde işlemeyebileceğini kabul etmiş oluruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">iktisatçıların, yoğun bir biçimde katıldıkları sosyal re-lorm tartışmalarının oldukça önemli olduğu 19. yüzyılda, hu sorunların gözardı edilebilmeleri imkânsızdı. Bunları aşmak için yöntemsel bireycilikten vazgeçmek, siyasal iktisadın özerkliğini reddetmek olurdu. Siyasal iktisatçılar bunun yerine, evrensel yasaların geçerli olduğu alanla olmadığı alan arasındaki ayrımı sistematik bir biçimde tanımlamaya çalıştılar. Önce, N. Senior, evrensel yasaların üretim ve değişim alanında her zaman geçerli olduğunu, bölüşümün ise, değişik ülkelerdeki farklı kurumsal yapılara göre belirlendiğini öne sürdü. Sosyal reform taraftarı olanj. S. Mili, bu ayrımı daha da güçlü bir biçimde vurgulayarak, bilimsel olma çabasıyla reform taraftarlığı arasındaki çelişkiyi aşmaya çalıştı. Mill'e göre, üretim ve değişim alanında, ekonomik yasalara müdahale ve serbest rekabeti sınırlayacak bütün uygulamalar, kabul edilmez şeylerdi. Ayrıca, üretim alanındaki tek amaç, ilerleme olarak ele alınabilir, üretim artışıyla çelişen diğer amaçlar, çelişkiyi değerlendirmek için gerekli değer yargılarının ve evrensel yasalara uymayan durumların dikkate alınması gerekliliğiyle birlikte, çözümleme dışı bırakılabilirdi. Burada, Mill'le, ekonominin doğal yasalarına gönderme yaparak, "herhangi bir zenginlik kaynağını azaltan nedenlerin hepsi, kötülük ve çılgınlıktan kaynaklanır" diyen Senior arasındaki fark siliniyordu.31 Sosyal sorunların kaynağı, ekonominin doğal işleyişi değil, bölüşüm alanını etkileyen insan yapısı kurumlardı. Üretim ve değişimin oluşturduğu kendiliğinden düzenin yanında bölüşüm, insan yapısı ve insanlarca değiştirilebilecek bir alan oluşturuyordu. Bu alan, ahlâki değerleri de işin içine katacak biçimde değerlendirilebilir ve biçimlendirilebi-lirdi. Burada iktisatçı, artık, bilim adamı olarak değil, zana-atkâr olarak işlev görmeliydi. Zanaatkâr olarak iktisatçı, homo oeconomicus'la değil, toplumca biçimlendirilmiş gerçek insanla uğraşmak durumundaydı. Çözümleme birimi olarak da, bireyden topluma bir kayış sözkonusuydu. Bu ayrım iktisat politikası önerilerinin gerçekçiliği açısından anlamlıydı, ama aynı zamanda da, bu önerilerin bilimsel temelleri konusunda önemli güçlüklere yol açacak nitelikteydi. Siyasal iktisadın bilimsel önerileri, homo oeconomi-cus'un davranışlarıyla ilgili varsayımların geçerliliklerini kaybettikleri, insan yapısı bir düzenin doğal kendiliğinden düzenin«yerini aldığı politik tartışmalara nasıl katkıda bulunabilirlerdi? Eğer politika tartışmalarının bağımsız bir zanaat alanı oluşturduğu kabul ediliyorsa, bu alanın dışında kalan bilimsel çabaların anlamı ve amacı neydi? Ayrımı sonuna kadar savunan iktisatçıların bile, bu soruların üzerinde durduklarını ve onları aşmaya çalıştıklarını görüyoruz. Örneğin, N. Keynes, bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İktisatta, gerçeklerin değer yargıları ve politika önermeleri içermeyen pozitif araştırmasının kendi içinde bir amaç oluşturmadığı, bu araştırmanın, içinde ahlâki meselelere gerekli ağırlık verilen pratik çalışmalara temel olarak kullanılması gerektiği konusunda herkes hemfikirdir. Burada sorulacak soru, pozitif araştırma, bütün ekonomi tartışmalarının yalnız temelini oluşturmakla kalmayıp onunla sistematik olarak bütünleşmeli mi, yoksa ilk aşamada bağımsız olarak mı yürütülmeli sorusudur."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">N. Keynes, ikinci seçenekten yanadır ve bilimin pratik kaygılardan ve ahlaki değerlerden arındırılmasının yararlarından, yani bilim ve zanaat ayrımının gerekliliğinden uzun uzadıya sözeder. İki alanın birleşmesi, ona göre, yalnızca bilimsel çalışmanın gerektirdiği basitliğe ulaşılmasını engellemekle kalmayacak, bilimin gerektirdiği soyutlamanın, pratik çalışmalara sızarak, ayrıntıları dikkate alan samut öneriler geliştirilmesini önlemesine yolaçacaktır. iktisatçının nerede bilim adamı, nerede zanaatkar olduğunu bilerek hareket etmesi, bu tür bir yöntem karmaşasına düşülmemesi açısından önemlidir. Ayrıca Keynes, bilimin ilerlemesi için, ilkeler düzeyinde belirli bir uzlaşmanın gerektiğine inanır. Temel ilkeler konusundaki uzlaşmazlıklar, ona göre, bilim için önemli sorunlar oluştururlar. Oysa politika önerileri sözkonusu olduğunda, farklı değer yargılarını yansıtan bu tür anlaşmazlıklar kaçınılmazdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilim ve zanaat ayrımını gerekli kılan diğer bir unsur, doğrudan doğruya ahlaki kaygılarla ilgilidir. Smith'in Man-deville'e bakışını belirleyen bu kaygılar, 19. yüzyılda faydacı felsefenin temel davranışsal varsayıma ahlaki açıdan biraz daha kabul edilebilir bir görünüm vermesiyle, aşılmaya çalışılmıştı. Ama varsayımın faydacı bir temele oturması, ekonominin genel geçer ahlak kurallarından bağımsız bir alan olarak kavramsallaştırılmasının bazı tepkilere yolaç-masını engellememişti. Özellikle Cariyle ve Ruskin gibi muhafazakar düşünürler, insanı maddi çıkar peşinde koşan bir yaratık olarak gösteren ve egoizmi haklı çıkaran bir disiplin olarak gördükleri iktisadın ahlaksız niteliği üzerine yazıp çizmişlerdi. Diğer 19. yüzyıl iktisatçıları gibi N. Keynes de bu suçlamalardan etkilenmiş, disiplini savunma çabalarına girişmiş, disiplinin egoizmi övmediğini, maddi çıkar dürtüsünün iyi bir şey olduğunu öne sürmediğini belirtmek gereğini duymuştu. Bu bağlamda da, maddi çıkar dürtüsü temelinde geliştirilen bilimsel çözümlemelerle, bu dürtünün gerçekliğini kabul eden, ama toplumsal düzenlemelerde onun nihai amacı oluşturmasını önermeyen pratik çalışmaların ayrılmasına önem veriyordu. Keynes'e göre, genel geçer ahlak görüşleri ekonomi yasalarından farklı olabilirdi ve iktisatçının ekonomi yasalarına işaret etmesi, pratik alanda onun genel geçer ahlak değerlerinden sapmasını gerektirmezdi. Ekonomi yasaları, insan davranışlarıyla ilgili bir soyutlama sürecinin sonucuydu ve bilim alanını belirleyen soyutlama, zanaat alanında insanın olduğu gibi ele alınmasıyla dengeleniyordu. N. Keynes'e göre, bütün büyük iktisatçıların çalışmalarında bu açıkça görülebilirdi. Ancak, bilim ve zanaat ayrımıyla ilgili yöntemsel incelikleri göremeyen iktisatçılar, ahlaksızlık suçlamasına meydan veren yanlış anlamalara yolaçmakta etkili olabilirlerdi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"19. yüzyıl ortalarının Ingiliz iktisadının, yalnızca kuramsal olma çabası içinde kelimenin en kötü anlamıyla ahlaksız olduğu, bu eğilimin de ekonomik faaliyetin ahlak yasalarından bütünüyle bağımsız bir alan olduğu görüşünde kendini gösterdiği, belirgin bir suçlama olarak ortaya çıkmıştır. . Bu suçlamanın, bütün dönemlerin bellibaşlı iktisatçılarının yazdıklarına atıf yaparak savunulması güç olmakla birlikte, iktisat biliminin popüler yorumcularının sözü edilen zamandaki üslup ve tavırları, onu bir ölçüde destekleyebilir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">N. Keynes, sözkonusu suçlamaya cevap verirken, "Hiçbir şey iktisatçının, çalışma uğraşında, insanın adalet ve insanlığın normal gereklerinden bağımsız olduğunu ima ettiği yolunda yorumlanması kadar üzücü olamaz" diyor. "Ne ekonomik faaliyetlerin, ne de insanın faaliyetlerinin herhangi bir başka alanının, ahlak yasalarından bağımsız olamayacağını kanıtlamaya gerek yoktur. Ama burada karşı çıkılan yanlış zihinsel tavrın, saf bir bilimsel iktisat geliştirme çabasının sonucu olduğu, doğru olmaktan çok uzaktır. Pratik ekonomi sorunlarını onların ahlâki yönlerine atıf yapmaksızın çözümleme çabalarından sorumlu olan şey, olanla ilgili incelemelerle olması gerekenle ilgili incelemeler arasındaki temel farkı görmekten aciz kalınmasıdır. " Bilimsel iktisatla zanaat olarak iktisat arasındaki fark, bu açıdan son derece önemlidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">, Ayrıca, bilimsel iktisadın soyutlama düzeyi çerçevesinde bile, insana atfedilen özelliklerin değişmeden kalan, statik özellikler olarak görülmeleri gerekmez. N. Keynes'e göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Ekonomik olgular, özgür bireylerin faaliyetlerince belirlenirler. Özgür bireylerin davranışları da, yalnız yasama aracılığıyla değil, kendi ahlâki ölçütlerindeki veya kamuoyunun onlar üstünde oluşturduğu sosyal baskıdaki değişiklikler yoluyla da değişebilir... Ekonomik meselelerde, başkalarıyla ilgili dürtülerin, bireyin kendisiyle ilgili dürtüler kadar önemli olmadığı doğrudur. Gene de, başkalarıyla ilgili dürtüler önemli bir etki kaynağı oluştururlar ve sosyal sorumluluk gelişip yaygınlaştıkça önemlerinin artması beklenebilir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani insan ne bütünüyle bencil bir yaratık olarak görülmekte, ne toplumsal ahlak kurallarından bağımsız bir bencillik yüceltilmekte, ne de insanın giderek daha az bencil, homo oeconomicus'a daha az benzeyen bir varlık haline gelmesi olasılığı dışlanmaktadır. Aksine, 19. yüzyıl iktisatçıları, özellikle J. S. Mill, evrimci bir ahlak yaklaşımı temelinde, insanın, kuramlarının temelini oluşturan davranış özelliklerinden sıyrılıp, davranışlarında sosyal sorumluluk kaygılarının giderek daha önemli bir ağırlık taşıdığı bir varlık haline gelmesini istenilir bir gelişme olarak ele almış ve tartışmışlardır. Bu alanda Mill'in özellikle eğitimin rolü üzerinde durduğunu biliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama, 19. yüzyıl ortalarında siyasal iktisadın gelişmesine büyük katkılarda bulunan İngiliz iktisatçıları Mill, Senior ve Cairnes için olduğu gibi, 19. yüzyıl tartışmalarını özetleyen N. Keynes için de iktisat, soyut, tümdengelimsel ve pozitif bir bilim olarak tanımlanıyordu. Bu tanımın sınırlarını, bilimsel çalışmaların alanıyla pratik politika önerilerinin alanını ayırarak aşma çabaları, İngiliz siyasal iktisat okulunun karşısında yeralan Alman tarihçi okulu mensuplarını ikna edememişti. Alman tarihçi okulu mensupları, İngiliz iktisatçılarının üzerinde durdukları üretim ve dağıtım sorunlarından çok, ulusal ekonomilerin büyüme ve gelişmesiyle ilgili sorunları ilginç buluyor, bu bağlamda da soyut, tümdengelimsel ve pozitif bir yöntemin geçerli olamayacağını savunuyorlardı. 19. yüzyılın ikinci' yarısında iki okul da disiplinin üzerinde aynı ölçüde etkiliydiler. Bu da disiplin içinde zaman zaman önemli rahatsızlıklara yolaçan bir bölünme oluşturuyordu. 1870'li yıllarda yöntem tartışmalarının kriz boyutlarına ulaşması ve bu yılların düşünce tarihine yöntem savaşları (methodestreit) yılları olarak geçmesine neden olan, bu bölünmeydi. Yöntem sayaşlarının en önemli polemikleri, Alman tarihçi okulundan G. Schomel-ler'la Avusturya okulunun kurucusu C. Menger arasında yeralmıştı. C. Menger'in görüşleri ise, İngiliz siyasal iktisadıyla hem bir süreklilik gösteriyor, hem de nesnel emek değer kuramından öznel fayda kuramına geçişte önemli bir aşama oluşturdukları için, iktisadın daha sonraki gelişmesini çok önemli bir biçimde etkileyen bir kopuş içeriyorlardı. Biz, Menger'in görüşlerini ve bu kopuşun niteliğini tartışmaya geçmeden önce, 1870'lerin krizinden ve A. Mars-hall'ın krizi aşmak üzere İngiliz siyasal iktisatçılarıyla Alman tarihçi okulunun görüşlerini birleştirme çabalarından sözedeceğiz.</p>

  <h2 id="toc9"><a id="RefHeading25431675233997"></a>İktisadın ilk krizi</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1876 yılında, Londra'da, University College'de yaptığı bir konuşmada, W S. Jevons, disiplinin durumunu şöyle özetliyordu: "Ulusların Zenginliği'nin yayınlanmasından yüz yıl sonra, bilimin durumu hemen hemen tam bir kargaşalık. Siyasal iktisadın ne olduğu hakkında kesinlikle otuz ya da kırk yıl öncesinden daha az bir görüş birliği var."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bundan bir yıl sonra, disiplinin içine girdiği buhranın ciddiyetini açık bir biçimde yansıtan bir olayla karşılaşıyoruz. 1877'de F. Galton, İngiliz Bilimsel İlerleme Derne-ği'nin (British Association for the Advancement of Science) iktisat ve istatistiğe ayrılan bölümünün kaldırılmasını istiyor. Öneri savunulurken, bu bölüm içinde sunulan tebliğlerin bilimsel içerikten yoksun oldukları öne sürülüyor. Galton'ın önerisi kabul edilmemiş. Ama 1888'deki Dernek konferansında sözkonusu bölüme başkanlık eden D. Ingram, siyasal iktisadı savunurken, disiplinin ciddi bir bilim olarak kabul edilebilmesi için, yepyeni bir yönlendirmenin gerekli olduğunu öne sürmüş. Ingram'ın önerileri şunlar: 1) Ekonomik olgularla ilgili tartışmalar, sistematik olarak toplumsal yaşamın diğer yönleriyle bağ kurmaya çalışmalı; 2) Şu andaki aşın soyutlama ve basitleştirme eğiliminin önü 'alınmalı; 3) Tümdengelime dayanan a priori yöntem, yerini tarihsel bir yönteme bırakmalı; 4) iktisat yasaları ve bu yasalar temelinde yapılan öneriler, daha az mutlak, daha göreli bir biçimde geliştirilip sunulmalı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ingram'ın görüşlerini paylaşan C. Leslie de, aynı yıl, siyasal iktisadın bilimsellikten uzak bir soyutlamaları hakkında, özellikle insan davranışlarıyla ilgili temel varsayımı hedef alarak, şunları yazıyordu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Felsefenin, yaklaşımlarının gerçekçiliğiyle ilgili olarak, iktisat bilimi kadar derin yaralar almış başka bir dalı yoktur. Bir grup değişik şey, yalnızca bir açıdan birbirlerine benzerler; bunların hepsine, sahip oldukları tek ortak özelliğe atıfla, ortak bir ad verilir. Bu, yalnızca ortak özelliğin göstergesidir, ama farklılıkların akıldan silinmesine yolaçar ve her şey, bir yığın halinde, aynı şey olarak düşünülmeye başlanır. Zenginlik arzusu, ekonomik nitelikleri ve etkileri açısından farklı, bazı yönlerden değişip bazı yönlerden süreklilik gösteren, sonsuz çeşitlilikte istekler, arzular ve duygulara verilen genel addır... Zenginlik arzusunun, ne çalışkanlığa, ne de tüketimden feragata yolaçması kesinlikle şart değildir. Savaş, fetih, talan, korsanlık, hırsızlık, dolandırıcılık, bunların hepsi, bu arzunun yolaçtığı farklı elde etme biçimleridir. Stephen'ın hükümranlığı sırasında yaşayan soyguncu baron da, işkence ettiği Yahudi de, tüccar da aynı dürtüyle hareket ediyor olabilirlerdi., Düzensiz yaşamıyla kendini tüketen hayırsız evladın, başka insanların çoğunu bütün güçleriyle çalışıp para kazanmaya iten dürtülerle, eğlence, ze'vk, lüks ve gösieriş isteği gibi dürtülerle hareket ettiği söylenebilir. Dolayısıyla, Leslie'ye göre, maddi çıkar dürtüsü, ya her şeyi ve hiçbir şeyi açıklamayan bir totolojidir, ya da temel ilke olarak basbayağı yanlıştır. insan davranışları, ancak, kendilerine anlam kazandıran sosyal gerçeklik bütününe atıfla anlaşılabilirler. Bu da, somut gözlemlere dayanan tü-mevarımsal bir yaklaşımı gerektirir. Ingram ve Leslie'nin görüşleri, Comte'un pozitivizminden büyük ölçüde etkilenmişti. Aynı etkilenmenin, bir ölçüde, Alman tarihçi okulu için de geçerli olduğu söylenebilir. Onlar da aynı çizgiyi izleyerek, iktisadı somut ve tümevarıma dayanan bir bilim olarak tanımlıyorlardı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Schmoller ve öğrencileri, ekonomik denilen olguların sosyal gerçekliğin bütününden ayrılabileceklerine inanmıyorlardı. Kültürün ve kurumların, siyasetin ve ahlakın etkisinden bağımsız bir ekonomik gerçeklikten sözedilebileceği inancına kesinlikle karşıydılar. Onlara göre, böyle bir inancın ne pratik uygulamalar alanında, ne de kuramsal alanda hiçbir geçerliliği yoktu. Hiç olmazsa taksonomik bir nitelik taşıyan genellemelerden kaçınalamayacağını kabul etmekle birlikte, asıl önem verdikleri, tarihi bir laboratuvar olarak kullanarak çeşitli dönemlerde ve toplumlarda ekonominin işleyişini belirleyen toplumsal özelliklerin bir dökümünü çıkarabilmekti.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Buraya kadar, Alman tarihçi okulu - yönteminin, Comte'un pozitivizminin temel öğelerini içeren holist bir yaklaşım oluşturduğunu, siyasal iktisadın yöntemsel bireyciliğine Comte'un "sosyal gerçekliğin bölünmezliği" ilkesi temelinde karşı çıktığını söyleyebiliriz. Ama Alman tarihçi okulu mensuplarının yaklaşımıyla pozitivist yaklaşım arasında çok temel bir ' fark vardı. Okul, benimsediği yöntemi, Ingiliz siyasal iktisatçılarının yönteminden yalnızca soyut ve tümevarıma dayanan bir yöntem olarak ayırmıyor, aynı zamanda da siyasal iktisattan pozitif bir bilim olarak sözeden Ingiliz iktisatçılarına karşı, iktisadın "ahlaki" bir bilim olduğunu savunuyordu. Kendi yaklaşımlarına verdikleri ad, "tarihçi-ahlâki" yaklaşımdı. Schmoller ve tarihçi okul mensuplarının çoğu, sosyal reformların gerekliliğine inanıyor ve bu reformların gerçekleşmesi çabalarında aktif bir rol alıyorlardı. Savundukları toplumsal reform projesinin içerdiği değerleri kuramsal çalışmalarının dışında bırakmak gereğini duymuyorlardı. Dolayısıyla doğa bilimlerine özgü bir nesnellik anlayışım yöntemlerinin bir parçası olarak kabul etmiyor, bu açıdan yöntemsel monizmi benimsemiyorlardı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama Alman tarihçi okulu mensupları, Ingiliz siyasal iktisat geleneğinin pozitif bir yönteme sahip olduğunu da kabul etmiyorlardı. "Smithçilik" adım verdikleri bu gelenek, onlara göre, yalnızca piyasa toplumu dışında kalan toplum-ların anlaşılmasına hiçbir biçimde yararlı olmayacak, etno-santrik bir yaklaşımla sınırlı değildi, aynı zamanda da, kuramdan kaynaklanan politika önermeleriyle, bu toplumun değişmesi yönündeki gelişmeleri engelleyebilecek nitelikteydi. Schmoller, yöntem savaşları içinde kendisine karşı çıkanların aslında yöntem tartışmadıklarını, yalnızca piyasa ekonomisini savunduklarını söylemişti.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kendiliğinden işleyen bir düzenin istenilirliğiyle ilgili, Smith mirası değer yargılarının siyasal iktisadın gelişmesi üzerindeki etkileri düşünüldüğünde, bu suçlamanın çok da temelsiz olmadığı görülebilir. iktisatçılar, yalnızca özerk ' bir ekonomi alanının kavramsallaştırılabilmesi amacıyla değil, bu alanın zorlayıcı müdahalelere gerek kalmadan işleyebileceğini göstermek amacıyla da hareket ediyorlardı. Buna rağmen, yukarıdaki tartışmanın ışığında, onların kendiliğinden düzenin toplumsal amaçlar doğrultusunda işlemeyebileceğinin, dolayısıyla reformist müdahalenin gerekli olabileceğinin bilincinde olmadıkları söylenemez. Aslında, soyut, tümdengelimsel, pozitif iktisat bilimine yöneltilen eleştiriler onların temelsiz bulacakları eleştiriler değillerdi. Yöntem savaşları içindeki konumlarını belirleyen, onların bu eleştirilerde ortaya konulan sorunları bilim ve zanaat ayrımı yardımıyla aşmaya çalışarak, ekonomi alanının, dolayısıyla bilimsel iktisadın özerkliğini korumaya çalışmalarıydı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yöntem savaşları yıllarında, ayrılıkların aşılabileceğine ve iktisadın içine düştüğü bunalımdan kurtulabileceğine inanan bir iktisatçı, A. Marshall, çok isteksizce de olsa, yöntem tartışmalarına katılmış ve yöntem konusunda ilginç fikirler öne sürmüştü. Aslında Marshall, bu tartışmalardan hiç hoşlanmıyor, hatta. bunları zararlı buluyordu. Bununla ilgili olarak, kendisine Siyasal iktisadın Alanı ve Yöntemi'nin müsveddelerini gönderip eleştirilerini isteyen N. Keynes'e, biraz kırıcı bir biçimde, disiplin içindeki görüş ayrılıklarını fazla abarttığını, oysa uzlaştırmaya yönelik yöntem kuralları koymaya çalışmanın daha yararlı olacağını söylediği biliniyor. Dönemin iktisatçılarından Foxwell'e bu konuda şöyle yazmış: "Keynes'in kitabının müsveddeleriyle ilgili olarak yaptığım önerilerin çoğu, kitapla Schmol-ler'in görüşleri arasında biraz daha uyum sağlama amacına yönelikti. Bu önerilerin bazıları kabul edildi. Ama hala geçerli olan şey, yöntem konusunda benim kendimi Keynes Sidgwick-Cairnes'le Schmoller-Ashley arasında bir yerde görmem."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marshall'a göre, böyle bir "orta yolcu" tavrı benimseyen iktisatçının yöntem konusunda söyleyecek fazla bir şeyi olamazdı. Nitekim, Landon School of Economics'in başındaki W A. S. Hewins'e bunu açıkça yazmıştı:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Sanki üzerinde konuşmaya yetkili olduğum bir konuymuş gibi, bana saf kuramsal çalışmalar üzerine görüşlerimin sorulması tuhafıma gidiyor. Zira ben, hiçbir zaman bunun savunucusu değildim ve çeyrek yüzyılı aşkın bir süre kendimi bundan uzak tuttum. 1873'te (sanıyorum tam o yıldaydı) Walras, benden bu konuda bir şey yazmamı istedi, ben de bunu kesin bir tavırla geri çevirdim. Gerçek şu ki, ben, o bildiğiniz sıkıcı orta yol adamlarındanım. iktisadın organik bir bütün oluşturduğunu düşünen, (matematiğin bir dalı veya rakamlar bilimi olarak saf kuramın dışında) saf kurama pek az saygısı olan, ama bazen iktisadın tarihin bir bölümü olduğunu iddia eden, çözümlemeden destek' almamış kaba saba bir bilgi derlemesi ve yorumuna da saygısı olmayan adamlardan..."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu genel orta yolcu tavır, Marshall'ın tümevarım ve tümdengelim yöntemlerini birbirinden ayırıp, birinden birini benimsemek gerektiğini öne süren görüşleri yadsıyışında da kendini gösteriyor. Bunu yaparken, N. Keynes'in Schmoller'e tümevarımın kullanılması gereken tek yöntem olduğunu savunan katı bir yaklaşım atfetmesini de yanlış buluyor. Tümevarımla tümdengelimin birlikte kullanılmaları gerektiği yolundaki kendi görüşlerine dayanak olarak Schmoller'in yazdıklarını kullanması, bu açıdan ilgine.;: "Schmoller'in söylediği gibi, 'özgün durumlar hakkında' bilgi edinmek için, ‘tümevarıma ihtiyaç vardır; tümevarımın nihai sonucu ise, gerçekte, tümdengelimde kullanılan silojizmin tersine çevrilmesinden başka bir şey değildir. .. Tümevarım ve tümdengelim aynı eğilimlere, aynı inançlara ve zihnimizin aynı ihtiyaçlarına dayanırliar'."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Dolayısıyla Marshall, ne Comte'un pozitivizmi doğrultusunda bütün bilimlerin tümevarıma dayanan bir yöntem kullanması gerektiğini savunan bir yönttemsel monizmi, ne de, doğa bilimlerinde tümevarımı sosyal bilimlerde ise tümdengelimi savunan bir düalizmi benimsediği söylenemez. Marshall, iktisadın bilimin tanıdığı bütüm yöntemleri kullanabileceğini öne sürüyordu. Doğa bilimlerinin ana işlevinin tahmin, sosyal bilimlerin ise açıklama olduğunu öne süren bir düalizmi de kabul etmiyordu. Tümevarım ve tümdengelim arasındaki ilişkinin, tahmin ve açıklama konusunda da geçerli olduğunu, sözkonusu işlemlerin farklı işlemler değil, aynı düşünsel işlemin parçaları oldu;ğunu yazıyordu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"(İktisatçı), çözümlemeleri ve tümdengelimi dikkatle kullanmak zorundadır, çünkü ancak anıların yardımıyla seçilmesi gereken gerçekleri seçebilir, onları doğru bir biçimde tasnifleyebilir, düşüncede öneriler yapma ve pratikte yol gösterme amacında yararlı olacak biçimde kullanabilir; bu, bütün tümdengelim işlemleri mutlaka tümevarım temeline dayanmak durumunda olduğu gibi, bütün tümevarım işlemleri de çözümleme ve tümdengelim işlemleri içerdikleri için de gereklidir. Aynı şeyi. başka bir biçimde ifade edersek, geçmişin açıklanması ve geleceğin tahmini de farklı işlemler değil, değişik yönlerde uygulanan aynı işlemdir, bir durumda sonuçtan nedene, diğerinde nedenden sonuca uygulanan aynı işlemdir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Tümdengelimle tümevarım, tahminle açıklama arasındaki farkların bu yumuşatılarak sunuluşu, Marshall'ın genel orta yolcu tavrına çok uygun. Bu tavrın, yöntem savaşlarının disiplini sarstığı yıllarda, disiplinin bütünlüğünü koruma amacına her şeyden çok önem veren birinin tavrı olduğunu görmek de hiç güç değil. Ama yöntem tartışmalarının bu açıdan yıkıcı bir etki yapabileceklerini vurgulamış olmasına rağmen, Marshall, iktisadın özerk bir disiplin olarak formelleşmesine katkıda bulunmuş, bunun için de yöntemle ilgili bazı öneriler yapmaktan kaçınmamıştı. N. Keynes'e bu konuda yazdıkları, bu önerilerin hem İngiliz siyasal iktisatçılarının hem de Alman tarihçi okulunun yaklaşımlarının öğelerinden oluştuğunu gösteriyor. Bu öneriler altı aşamalı bir iktisat eğitimi programı niteliğini taşıyorlar:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"l. İster geçmişle, ister şimdiki zamanla ilgili olsun, bütün gerçeklerin dikkate alınmasında gerekli olduğu için, işe çözümlemeyle başlamalı, belki bunun yanında kısa bir tarihsel giriş de yapılmalı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">2. Sonra, öğrencinin dikkati içinde yaşadığı ekonomik koşullarla ilgili bilgilere çekilmeli. Gerçeklerin birbirleriyle ilişkileri gösterilmeli ve çözümleme, daha gerçek ve daha somut bir hale getirilerek sürdürülmeli.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">3. Değer, para ve dış ticaret gibi konulara uygulanabilecek bir düşünce süreci veya genel bir kuram inşa edilmeli ve bu, öğrencinin içinde yaşadığı koşullara somut göndermelerle, aynı zamanda da diğer koşullara nasıl uygulanabileceğine dikkat çekilerek yapılmalı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">4. İktisat tarihiyle ilgili genel bir ders verilmeli.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">5. Ekonomik koşullar, yaşamın diğer yönleriyle bağlantılı ' olarak dikkate alınmalı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">6. Genelde pratik sorunların, özel olarak da sosyal reformun ekonomik yönleri ele alınmalı."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu altı aşamalı eğitim programına baktığımızda, Mars-lıall'ın Alman tarihçi okulundan nerede ayrılıp okula nerede yaklaştığını kolayca görebiliriz. Marshall, iktisadın özerkliği konusunda taviz vermeden, disiplinin sosyal gerçekçiliğin bütünüyle olan ilişkisine dikkat çekiyor. Genel çözümleme ;lraçlarından, kuramdan vazgeçmeden, gerçekliğin göreli niteliğinin gözden kaçmaması gerektiğini öne sürüyor. lktisa-d ın bir ahlak bilimi olduğunu vurgulamaya gerek duymadan, ister istemez ahlâki değerleri yansıtacak iktisadın, sosyal bir reform programı içindeki yerini belirtiyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Öğrencisi Pigou'nun onun için söyledikleri, bu bağlamda, basit bir övgü olmanın ötesinde, açıklayıcı bir nitelik kazanıyor: "Marshall, iktisat biliminin, ne entelektüel jimnastik, ne de kendi içinde bir amaç olarak gerçeği bulma aracı değil, ahlakın hizmetkârı ve pratiğin uşağı olarak değerli olduğu inancına sıkı sıkıya bağlı kalarak, kendi çalışmalarım bu ideal doğrultusunda sürdürmeye kararlı bir bibimde davrandı."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yaklaşım, Marshall için, her zaman, ölçümlere verdiği önem dahil olmak üzere bütün yöntem kaygılarının önünde yeralmıştı. Önemli olan, gerçekle bağı koparmamak ve soyutlamayı aşarak ampirik gerçekliğe giderek daha çok yaklaşmaktı. Bunun için de, iktisatçıların matematik bilmelerine çok önem vermesine ve öğrencilerini sağlam bir matematik formasyonu olanlar arasından seçmeye özen göstermesine rağmen, matematiksel modeller kullanma gayret inin, gerçekliğin gözardı edilmesine veya bütün karmaşıklığı içinde ele alınmamasına yolaçabileceğini düşünerek, iktisatta matematik kullanımı konusunda çok dikkatli olunması gerektiğini vurgulamıştı. Matematik formasyonunun önemi konusunda da, bunun iktisatçıların mutlaka matematik kullanmaları gerektiği için değil, iyi matematik bilenlerin, kendi çalışmalarında bu bilgiyi kullanmasalar da, iyi iktisatçı olmaları olasılığının daha yüksek olması nedeniyle önemli olduğunu söylemişti. iktisatta matematiğin nasıl kullanılması gerektiği konusunda söyledikleri, bugün matematiksel modellerin çekiciliğine kapılıp iktisadı unutan iktisatçılar için gerçekten düşündürücü olabilecek nitelikte:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"1. Matematiği araştırma aracı olarak değil, bir kısa ifade yolu olarak kullanın.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">2. İstediğinizi ifade edinceye kadar matematik kullanmayı sürdürün.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">3. İngilizce'ye çevirin.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">4. Gerçek yaşamda önemi olan örneklerle açıklayın.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">5. Matematiksel bölümü yokedin.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">6. Eğer 4'te başarılı olamazsanız, 3'ü yokedin. Ben bunu çok yaptım.'"</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marshall'ın çağdaşı olan iktisatçıların pek çoğu, matematik kullanımını, hem karmaşık gerçekliği yanıltıcı bir biçimde basitleştirip saptırdığı, hem de iktisadı anlaşılmaz bir hale getirip kamuoyundan soyutlanmasına yolaçtığı için şiddetle kınıyorlardı. Marshall ise, iktisatta matematik kullanımının yaygınlaşmasında önemli bir rol oynamıştı. Ama yukarıdaki satırlara bakarak, onun adeta 20. yüzyıl gelişmelerini tahmin edip, bunlara karşı bir önlem alma çabası gösterdiğini düşünebiliriz. Bu konuda, kendi döneminin iktisatçıları arasında aşırı bulduğu birkaç kişi vardı. Bunların arasında Edgeworth'ün bulunduğunu biliyoruz. Edgeworth ise, matematiksel iktisat yapan iktisatçının meslekdaşları tarafından dışlandığından, yaptığı işi kimsenin anlamadığından yakınıyordu. Bugün bu durum tam tersine dönmüş olduğuna . göre, Marshall'ın önerilerinin, yazıldıklan güne göre daha anlamlı olduklarını söyleyebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yöntem konusundaki bu görüşlerinin gösterdiği gibi, kendi içinde bilimsellik Marshall için önemli bir amaç değildi. Kendinden önceki Ingiliz iktisatçılarının, özellikle bilimin dünyasıyla gerçekliğin dünyasını kesin çizgilerle birbirinden ayırıp, kendi işini bilim dünyasına özgü soyutlamalar olarak tanımlayan Ricardo'nun aksine, bilimle ancak pratik sorunların çözümüne yapılabilecek katkılar bağlamında ilgileniyordu. Buna karşılık, daha önce değindiğimiz gibi, iktisadın saygın bir meslek olması onun için çok önemliydi. iktisadın bir meslek olarak saygınlığı da, ona göre, her şeyden önce ölçüm yapabilme yeteneğine bağlıydı. Ölçüm yapabilme imkânı ise, disiplinin çalışma alanını sınırlayan soyutlamaları, özellikle insanı homo oeconomi-cus'a indirgeyen soyutlamayı gerekli kılıyordu. Ama burada Marshall, kendinden önceki Ingiliz iktisatçılarından çok önemli bir biçimde ayrılıyordu. Marshall'a göre, örneğin Mill'in aksine, iktisadın ilerlemesi bu soyutlama çerçevesinde yeralmak durumunda değildi. Onun için ilerleme, soyutlamanın sınırlarının aşılıp, disiplinin gerçek insanın dünyasına yaklaşmasıyla ölçülebilecek bir şeydi. Soyutlama, disiplinin ilerlemesinin önkoşulu değil, geriliğinin gös-icrgesiydi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani Marshall'ın amacı, özerk bir bilim alanının pratik sorunların dağınıklığından korunması değil, meslek sınırlarının pratik meseleleri ele alabilecek biçimde genişletilme-siydi. Marshall, bir disiplinin alanının genişlemesinin hem olumlu hem de olumsuz gelişmeleri birlikte getireceğini düşünüyordu. Her genişleme bir zenginleşmeydi, ama bazen kesinlik ve açıklık pahasına gerçekleştirilen bir zenginleşme. Sınırların bilincinin yararlarıyla, sınırların aşılmasından sağlanacak yararlar arasındaki dengeyi sağlamayı, Marshall, meslek erbabının sağduyusuna bırakıyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada meslek erbabına düşen sorumluluk, diğer Ingiliz iktisatçılarının yüklendikleri sorumluluktan çok daha fazlaydı, çünkü Marshall'ın yaklaşımında, artık, iktisatçıya yardımcı olan yapay bir bilim-zanaat ayrımı yoktu. Marshall, ne karmaşık gerçekliğin kesinliği ve açıklığı engellemesini önlemek, ne de davranışsal varsayımın içerdiği ahlaki sorunları çözümleyebilmek için bu ayrıma başvuruyordu. Bütün 19. yüzyıl' iktisatçıları gibi, iktisada yöneltilen ahlaksızlık suçlamasından etkilenmiş ve bu suçlamaya cevap vermeye çalışmıştı. Ama Marshall için ahlak, iktisatçının uğraşının bütününün bir parçasıydı, yalnız zanaat alanında ele alınacak bir konu değildi. O, iktisatçının, her alanda, yalnız insanların nihai amaçlarınjn ne olduğu değil, ne olması gerektiği üzerine de düşünmesi gerektiğine inanıyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marshall da ahlaki konulara, Mill gibi, evrimci bir ahlak görüşü yardımıyla yaklaşıyor, insanın, zamanla, davranışlarında sosyal dürtülerin bencil dürtülere göre daha büyük ağırlık taşıdığı bir varlık haline geleceği inancını besliyordu. "Uygarlık ilerledikçe, satın alınamayacak zevklerin öneminin artacağı" görüşü, bu inancın bir parçasıydı. Marshall, insan isteklerinin, en alt düzeyde olanlardan daha yükseklere doğru giden bir sıralamaya tabi tutulabileceğini düşünüyordu. Bu iktisatçının gözardı edemeyeceği bir gerçekti. Marshall'a göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"(iktisatçı), yaşamın zihinsel ve ruhsal yönünü gözardı etmez. Aksine, iktisat çalışmalarının dar kullanımında bile, varolan isteklerin güçlü ve ahlaklı bir kişiliğin oluşmasına yardım edecek nitelikte olup olmadıklarım bilmek önemlidir. Ve bu çalışmalar, daha geniş kapsamlı bir kullanım içinde pratik sorunlara uygulandıklarında, iktisatçı, herkes gibi, faaliyetleri yönlendirmekte eşit ölçüde etkin olan ve dolayısıyla ekonomik ölçümlerle eşit ağırlık taşıyan zevklerin gerçek değerleri arasındaki farklarla ilgilenmek zorundadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ölçümler ekonomik çalışmanın başlangıç noktasıdır, yalnızca başlangıç noktası. Ve, iktisadın maddi çıkar dürtüsüyle ilgili varsayım temelinde gelişmiş olması, bunun ölçümlere olanak vermesindendir. Aslında, Marshall'a göre, "iktisat, bildiğimiz yaşam uğraşı içinde yaşadıkları ve davrandıkları biçimiyle insanların incelenmesiydi." Bu tanımın, iktisadın özselci tanımına ne kadar yakın olduğu kolayca görülebilir. Ama Marshall, tanımı yaptıktan hemen sonra, iktisadın özellikle iş yaşamıyla ve iş yaşamım etkileyen en önemli dürtü olan maddi çıkar dürtüsüyle ilgilendiğini ekliyordu. İş yaşamı insan yaşamının en önemli yönü olduğu ve burada insanı etkileyen en önemli dürtü maddi çıkar dürtüsü olduğu için değil. Yalnızca, "bu dürtü belirli miktarda parayla karşılandığı ve bu kesin miktar iş yaşamının en düzenli amacını oluşturduğu, böylece de, iktisadın insanı inceleyen bütün diğer dallara üstün olmasını sağladığı" için. "Kimyagerin hassas terazisi kimyayı diğer doğa bilimlerine üstün. kıldığı gibi, iktisatçının elindeki bu terazi de, ne kadar kaba saba ve mükemmellikten uzak olursa olsun, iktisadın diğer sosyal büim dallarından daha kesin çözümlere ulaşabilmesini sağlamıştır. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani, maddi çıkar dürtüsü, parayla ifade edilebilen, dolayısıyla ölçülebilen ve istatistiksel çalışmalara konu olabilen olguların alanını belirler. Aile yaşamı gibi, iş yaşamının dışında kalan alanlar da, ekonomik faaliyetin bütünü açısından önemlidir. Bu alanlarda farklı amaçlar ve farklı davranış biçimleri önem kazanır. Diğerkamlık, iyilik etme isteği gibi dürtüler, burada kişisel çıkar dürtüsünü gölgeleyecek biçimde işleyebilirler. Marshall'a göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"iktisatçıyı buna benzer dürtüleri dikkate almaktan alıkoyan şey, isteksizlik değil, çaresizliktir. Başkalarına iyilik etmeye yönelik bazı davranışların, istatistiksel karşılıklarla betimlenebilmesi ve yeterli genişlikte ortalamaların hesaplanabilmesi, dolayısıyla yasalara indirgenebilmesi, iktisatçıları memnun eder... Ancak, görev duygusuna, ya da insanın komşularına duyduğu sevgiyle bağlı olan bu tür davranışların çoğu, genellikle sınıflandırılamaz, yasalara indirgenemez ve ölçülemez. iktisat mekanizmasının onları ele alabilecek duruma getirilememesi de, onların kişisel çıkar dürtüsünden kaynaklanmamalarından değil, bu yüzdendir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatçıların bunu yeterince açık bir biçimde vurgulamamış olmaları, Marshall'a göre, iktisadın ahlakla ilgili sorunlarının kaynağını oluşturuyordu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Eğer daha önceki iktisatçılar bunu açıkça belirtmiş olsalardı, pek çok üzücü yanlış yorumlamadan kaçınabilirlerdi. Cariyle ve Ruskin'in insan çabalarının doğru amaçları ve zenginliğin doğru kullanım yollan üzerine geliştirdikleri mükemmel öğreti de, bu düşünürlerin iktisada yönelttikleri acı eleştirilerle bozulmamış olurdu. Bu eleştiri, bilimin bencilce bir zenginlik arzusu dışında hiçbir dürtüyü dikkate almadığı, pis bir bencillik politikasını savunduğu yolundaki yanlış bir inanca dayanıyor."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marshall'ın kendi kuramsal çalışması, kesinlikle ahlâki kaygılardan bağımsız değildi. Hem zenginlik dürtüsü dışındaki dürtülerin ekonomik faaliyet üzerindeki etkilerinden sözediyor, hem de zenginlik amacının kendi içinde değerim dirilemeyeceğini, zenginliğin hangi nihai amaca ulaş-ınak üzere istendiğinin üzerinde durulması gerektiğini öne sürüyordu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... insan, parayı kendisi için bile harcayacak olsa, para kazanma arzusunun mutlaka ' alt düzeyde isteklerden kaynaklanması gerekmediğini akılda tutmalıyız. Para, amaca ıılaşmak için bir araçtır, bu aracı istemek, aşağılanmayı gerektirecek bir şey değildir. Üniversite öğrenimi yapmak için .para biriktirmek üzere çalışan genç, parayı ister, ama onun ısteği aşağılanacak bir şeydeğildir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marshall bu görüşü öne sürerken, iktisatçının paranın niçin istendiğini ve nasıl elde edildiğini dikkate alması gerektiğini savunuyordu. Özellikle işadamlarının parayı "asil" amaçlan gerçekleştirmek üzere bir araç olarak görmelerinin ve bununla ilgili olarak taşıdıkları ahlâki sorumluluğun bilincine varmalarının çok önemli olduğunu düşünüyordu. Bu alanda iktisat eğitimi çok önemli bir rol oynayabilirdi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisat, öğrencilerinin çoğunun, daha sonra iş yaşamına atılarak disiplinin konusunu oluşturduğu bir disiplin olarak ( ! ) sosyal bilim dallan arasında özel bir yer taşıyordu. Bu da, Marshall'a göre, iktisat eğitiminde, ahlâki amaçlar doğrultusunda dikkatle değerlendirilmesi gereken bir özellikti.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marshall, yalnızca bireysel davranışların hem daha gerçekçi, hem de genel geçer ahlak ilkelerine daha uygun bir biçimde ele alınması gerektiğini savunmuyor, aynı zamanda, bireysel davranışların ötesine geçip, bunlarla grup davranışları arasındaki farklarla ilgilenilmesi gerektiğini düşünüyordu. Bununla ilgili olarak, iktisadın sosyal gruplar ve topluluklarla değil, bireylerle ve bireysel amaçlarla ilgilenmesini de önemli bir kısıtlama olarak gördüğünü yazıyordu. Bu kısıtlamanın kaynağını da, gene, grup davranışlarını etkileyen dürtülerin sistematik olarak incelenip ölçüle-memesine bağlıyordu. iktisadın llkeleri'nin amacını da bu bağlamda tanımlıyordu: "Dürtülerin çeşitliliği, bunları ölçmenin güçlükleri ve bu güçlükleri aşmanın yolları, bu çalışmada ele alacağımız konuların en önemlileri arasında yeralıyor."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisat, Marshall'ın çizdiği yoldan ilerlemedi. Dürtülerin çeşitliliğini gözönünde tutarak insanı giderek daha gerçekçi bir biçimde kavramak, ekonomik faaliyetleri gerçek insanın davranışlarından yola çıkarak anlamak çabalarının yerine, giderek daha soyut, insan ekonomisinin gerçeklerinden daha kopuk modeller geliştirme çabaları disipline hakim oldu. Bu sapmada, veya başka bir açıdan bütün 19. yüzyıl kaygılarım bir sapma olarak alırsak, bu Ricardo'ya geri dönüşte, iki gelişmenin önemli bir rol oynadığını söyleyebiliriz: Refah iktisadının ortaya çıkışı veya çıkış biçimi ve iktisadın zenginlikle ilgili bir kuram olarak değil, bir seçim kuramı olarak tanımlanmaya başlanması. Biz bu ikinci gelişmeyi nesnel emek değer kuramından öznel fayda kuramına geçiş bağlamında ve özellikle Menger'in katkısının değerlendirilmesi bağlamında, ayrıntılı olarak ele alacağız. Ama daha önce, kısaca Marshall'ın öğrencisi A. Pigou'nun katkılarıyla sistemleşen refah iktisadının oynadığı rolden sözedeceğiz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Refah iktisadının ortaya çıkışıyla birlikte, iktisat politikası tartışmaları, değer yargılarından arındırılmış oldukları iddiasıyla, zanaat alanından çıkarılıp bilim alanına getiriliyordu. Politika tartışmalarının pozitif bilim görünümü kazanmasıyla da zanaat alanı ortadan kalkıyordu. Bu gelişme içinde çok önemli bir adım atılmış ve refah, ekonomik refahla özdeşleşmişti. Refah iktisadı, bireysel fayda ve maliyetle toplumsal fayda ve maliyet arasında ortaya çıkabilecek çelişkileri incelerken, her iki düzeyde de maliyet ve faydayı ekonomik olarak, parayla ifade edilebilecek değerler bağlamında ele alıyordu. Bunun dışında bir sosyal refah ölçütü geliştirmek, insan mutluluğuyla ilgili, kaçınılmaz olarak değer yargıları içeren bir tartışmaya girmeden mümkün değildi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Pareto ölçütünün refah iktisadının temel ölçüt olarak be-nimsenişi, bu imkansızlığı yansıtıyordu. Bildiğimiz gibi, bu ölçüt, toplum içinde hiç kimse olduğundan daha kötü duruma gelmeden, hiç olmazsa bir kişinin daha iyi duruma gelmesine yolaçan bütün değişikliklerin olumlu değişiklikler olduğunu öne sürer. iktisat politikasıyla ilgili değerlendirmeler de bu noktadan hareket etmek durumundadırlar. Buna göre, örneğin, belirli bir toplumda gelir bölüşümü ne kadar adaletsiz olursa olsun, en üst gelir düzeyinde bulunanların zenginleşmelerine yolaçan bir politika değişjkliği, diğer grupların gelir düzeyleri aynı kaldığı sürece, istenilir bir değişiklik olarak değerlendirilir. Bu tür bir politika değişikliğinin eşitsizliği artırması, refahın ekonomik refahla özdeşleştirilmiş olmasından ve eşitlik gibi sosyal amaçların dikkate alınmamasından ötürü, bir sorun olarak görülmez. Toplum, organik bir bütünlüğü olmayan, her biri kendi kişisel çıkarından başka bir şey düşünmeyen anonim bireylerden oluşan bir kitle olarak düşünüldüğünde, ölçütün akla yakın bulunmaması için bir neden de kalmıyor. "İnsan ve insan toplumu gerçekten böyle midir?" sorusu dışlandığında, ölçüt akla yakın bulunabilir, ama bilimsel bir nitel ik taşıdığının kabul edilmesi imkansız.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Pareto ölçütü, bilimsel doğruluğu ve yanlışlığından söze-dilemeyecek apaçık bir değer yargısı oluşturuyor. Bu değer yargısı, toplumca benimsenebilir. Ama sözkonusu olan, refah iktisadının varoluş nedeni doğrultusunda bilimsel bir politika ölçütünün benimsenişi değil, politikaya temel olan bir sosyal ilkenin benimsenişid.ir. Yani, refah iktisadı, bilim ve zanaat ayrımını ortadan kaldırırken, değer yargılarını bilim dışında bırakmayı başaramamıştır. Hemen hemen bütün yöntem kitaplarında iktisadın sorunlarının en açık biçimde ortaya çıktığı alan olarak refah iktisadına ayrı bir bölüm ayrılması, bu başarısızlığı yansıtır. Ama gene de refah . iktisadı, iktisat öğretisinin bir parçası olarak kalmış ve toplumsal değerlerin iktisat politikasının ayrılmaz bir parçası olarak sistematik bir biçimde incelenmesini, Marshall'ın amacı doğrultusunda bilimin kapsamına alınmasını engellemiştir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Marshall'ın iktisadın sınırlarının genişletilmesiyle ilgili görüşlerine ters düşen ikinci gelişme, iktisadın ilk yüzyılında yalnızca ekonomik faaliyeti, ve yalnızca sınırlı bir biçimde, açıklayabileceği düşünülen bireysel davranış ilkesinin, biçim değiştirerek, bütün toplumsal davranışları açıklayabileceği iddia edilen bir yasa haline gelmesi yolunda atılan adımlardı. Burada, Jevons, Menger ve Walras'ın katkılarıyla biçimlenen marjinal devrimin önemli bir rol oynadığını görüyoruz. Marjinal devrim, 1870'lerde başlamıştı. 1871, hem Jevons'ın Siyasal İktisadın Kuramı'nın (Theory of Political Economy), hem de Menger'in Iiheier'inin (Grundsatze-Principles of Economics) yayınlandığı yıldı. 1874-1877 arasında da Walras'ın Saf İktisadın Unsurları (Elements d'économie politique pure) yayınlandı. Ama marjinalizmin 1930'lara kadar disipline bütünüyle hakim olmuş olduğunu söyleyemeyiz. O zamana kadar, özellikle ABD'de, enstitüs-yonalist okul marjinalizmle rahatça boy ölçüşebilecek kadar güçlüydü. T. Veblen'in 1890 ve 1925 yılları arasında sürdürdüğü çalışmalardan kaynaklanan enstitüsyonaliz-min, bazı açılardan Alman tarihçi okulundan etkilenmiş bir yaklaşıma sahip olduğu söylenebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İki okulun ortak noktalarının en önemlisi, yöntemsel bireyciliğe karşı çıkışları. Siyasal iktisat içindeki soyutlama eğilimini, ayrıntılı gözlemlere dayanan ampirik araştırmalara yer verilmeyişini hedef alan eleştirilerinde de, iki okulun birleştiklerini görüyoruz. Temel farklılığın ise, enstitüsyo-nalist yaklaşımın tarihsel olmaktan çok sosyolojik bir vurgu içermesinde yattığı söylenebilir. Enstitüsyonalistler, ekonomiyi toplumsal kurumların oluşturduğu çerçeveyi temel alarak incelemeye çalışıyorlar. Bununla birlikte, çerçevenin tarihsel boyutu,, özellikle Veblen'in çalışmalarında, ihmal edilmiş değil. Ekonominin gerçek tarihsel zaman içinde, dinamik bir süreç olarak incelenmesi gerektiği fikri, Veblen'in çalışmalarında önemli bir yer tutuyor. Yazarın klasik iktisatçılara yönelttiği eleştirilerin en önemlilerinden biri, bu iktisatçıların ekonomiyi statik bir sistem olarak algılayışları. Bu noktadan hareketle Veblen, iktisat içindeki soyutlama eğiliminin dinamik bir yaklaşımla bağdaşamayacağını, nesnel gerçekliğin geçirdiği değişimler içinde gözlenmesi gerektiğini vurguluyor. Ampirik gözlemlere verilen öneme ve bilgi edinme yöntemi olarak tümevarımın benimsenmesine rağmen, enstitüsyonalist yaklaşımda da, Alman tarihçi okulunun durumunda olduğu gibi, pozitivizme özgü yöntemsel monizm dışlanıyor. Bunun nedeni, burada da, sosyal bilim kuramlarının göreli niteliği ve değer yargılarından bağımsız olmalarının imkânsızlığı olarak görülüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Eğer enstitüsyonalist okul, marjinalizm karşısındaki güçlü konumunu. koruyabilseydi, belki Marshall'ın Alman tarihçi okuluyla Ingiliz siyasal iktisat geleneği arasında gerçekleştirmeyi umduğu senteze benzer bir sentez disiplin içinde etkili olabilirdi. Ama 1930'lara gelindiğinde, böyle bir gelişmenin temelleri hemen hemen bütünüyle ortadan kalk mıştı. 1932'de L. Robbins, Ekonomi Biliminin Niteliği ve Önemi Üzerine Bir Çalışma'yı (The Nature and the Significance of Economic Science) yayınlayarak, iktisadın bugün ders kitaplarında bulduğumuz nedret ve seçim merkezli tanımının yerleşmesinde önemli bir rol oynadı, Bu tanıma göre, iktisadın alanı artık zenginlik olgusuyla sınırlı değildi. Dolayısıyla, artık bütün insan faaliyetlerinin aynı dürtü, kişisel çıkar dürtüsü temelinde açıklanmaları mümkün görünüyordu. Bu noktadan sonra iktisat, Marshall'ın önerdiği gibi, ekonomik faaliyetin açıklanmasında giderek daha çeşitli dürtülerin rolünü dikkate alarak ilerleyecek yerde, giderek daha çok insan faaliyetini aynı dürtü temelinde açıklayarak gelişti. Aşağıda bu süreci, nesnel emek değer kuramından öznel fayda kuramına geçiş bağlamında ve özellikle Menger'in katkısının üzerinde durarak ele alacağız.</p>

  <h2 id="toc10"><a id="RefHeading25451675233997"></a>Zenginlik biliminden seçim kuramına doğru</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Maynard Keynes'in babası Neville Keynes'in Siyasal iktisadın Alanı ve Yöntemi adlı çalışması iki açıdan özellikle ilginç. Kitap, ilk olarak, iktisatla ilgili 19. yüzyıl görüşlerinin bir dökümünü veriyor. İkinci olarak da, iktisadın çok önemli bir dönüşüm geçirdiği yıllarda,, daha doğrusu dönüşümün temellerinin atıldığı yıllarda yazıldığı için, disiplinin 20. yüzyılda alacağı görünümle ilgili önemli ipuçları taşıyor. Ama bu ara dönemin özelliklerini yansıtmasına rağmen, kitabın bir 19. yüzyıl iktisatçısı tarafından yazılmış olduğu kolayca görülebiliyor. N. Keynes'in geçen yüzyılın ik-ı ısatçılarından olduğu, her şeyden çok, benimsediği "eko-ı ın mi" ve "iktisat" tanımlarında görülüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kitabın girişinde N. Keynes, ekonomi teriminin siyasal iktisadın niteliğiyle ilgili görüşlere de yansıyan, bir belirsizlik içerdiğini yazıyor. Keynes'e göre, terime iki anlam yüklemek mümkün. Bunlardan birine göre, ekonomi, amaçlarla araçlar arasındaki ilişkiyle ilgili davranışlara verilen ad. Yani ekonomik davranışlar, istenilen amaca en az çaba veya maddi kaynak harcayarak ulaşmaya yönelik davranışlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci anlam ise, bu amaç ve araç ilişkisinin ötesinde, doğrudan doğruya zenginlik kavramı çerçevesinde biçimleniyor. N. Keynes'in, yazdığı gibi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Ekonomik faaliyetler derken kastedilen, zenginlik yaratılmasına, elde edilmesine ve biriktirilmesine yönelik insan faaliyetleridir; ekonomik adetler ve kurumlar derken kastedilen de, insan toplumunun zenginlikle ilgili adetleri ve kurumlandır. Siyasal iktisat veya iktisat yukarıdaki anlamıyla ekonomik olgularla ilgili bir doktrindir. Yani, Keynes'e göre, iktisat bir zenginlik bilimidir. Ayrıca zenginlik, yalnızca değişimin öznesi olabildikleri ölçüde malları ve hizmetleri içeren bir kavramdır. Keynes, zenginlik tanımında daha geniş bir tanımın içerebileceği kişisel yetenekler ve becerileri dikkatle dışlar. "Çünkü yetenekler ve beceriler kendi içlerinde değişimin öznesi olamazlar. Bazen birisine becerilerinin karşılığını ödemekten sözedebili-riz, ama gerçekte ödeme bu becerilerin yardımıyla yerine getirilen bir hizmet için yapılmıştır. Dolayısıyla, "zenginlik bu biçimde tanımlandığına göre, ekonomik faaliyet, buna tekabül edecek biçimde, değişimin öznesi olabilecek insan ihtiyaçlarını karşılama araçlarının üretimi ve elde edil mesine yönelik insan faaliyetleri olarak tanımlanabilir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ekonomik faaliyetin değişim faaliyetine indirgenmesi, bilimin dayandığı temel davranış ilkesinin geçerlilik alaııı konusundaki dikkatli tavrı yansıtmak açısından son derecr anlamlı. 19. yüzyıl iktisatçıları bu alanın dışında kalan fı aliyetlerin de ekonominin anlaşılması açısından önemli olduklarını kabul ediyor, ama bu faaliyetlerin incelenmesini, daha önce tartıştığımız gibi, bilim dışında tutuyor, zanaal olarak tanımlıyorlardı. Marshall ise, diğerlerinden farklı olarak, bilim ve zanaat ayrımını kabul etmeden, iktisadı "bildiğimiz yaşam uğraşı içinde yaşadıkları ve davrandıkları biçimiyle insanların incelenmesi" olarak tanımlıyor, ama bu tür bir incelemenin gerektirdiği çözümleme araçlarının temel davranış ilkesinin ötesinde, farklı davranış ilkelerini dikkate alan bir çerçeve içinde geliştirilebileceklerini düşünüyordu. Bu açıdan, Marshall'ın Hkeler'inin, Jevons, Menger ve Walras'ın bir dönüm noktası oluşturan temel eserlerinden sonra yazılmış olmasına rağmen, Marshall'ın da, N. Keynes gibi, bir 19. yüzyıl iktisatçısı olduğunu söyleyebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">iktisadi düşünce tarihi içinde marjinal devrimin öncüleri olarak bilinen Jevons, Walras ve Menger'in katkılarıyla iktisadın yönteminde çok önemli bir değişiklik yeraldı. Bu değişiklik, nesnel emek değer kuramından öznel fayda kuramına geçişle ilgiliydi. Bu geçişle birlikte, değerin kaynağı nesnelerin içerdikleri emek miktarında, yani nesnelerin özelliklerinde değil, onları kullanan bireylerin değerlendirmelerinde aranmaya başlandı. Böylece iktisat bütünüyle insanların zihinsel kategorileriyle ilgilenen bir bilim dalı oluyor ve yöntemsel bireyciliğin niteliğinde bir farklılık baş gösteriyordu. Ancak, Jevons, Walras ve Menger'in çalışmalarında bu farklılığın aynı biçimi aldığı söylenemez. 19. yüzyıl siyasal iktisatçılarının yöntemsel bireyciliğiyle bugünkü biçimiyle yöntemsel bireycilik arasındaki temel kopuşu gerçekleştiren Menger'di. Jevons'ı kendinden önceki iktisatçılardan ayıran nokta ise, özellikle iktisadın sosyal niteliğinden soyutlanması yolunda attığı adımlardı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Jevons iktisadı, "fayda ve kişesel çıkar bilimi" olarak tanımlıyordu. Bu tanıma göre iktisat, yalnızca zevkle ve acıyla ilgili bir bilim, en az sıkıntı verecek biçimde en çok zevke nasıl ulaşılabileceğini inceleyen bir bilimdi. Açık bir biçimde Bentham'ın etkisini taşıyan bu yaklaşımla, aynı etkinin biçimlendirdiği Mill'in yaklaşımı arasında belli bir süreklilik olduğu açık. Farklılık ise, Jevons'ın sosyal olguları yalnızca kuramdan değil, pratikten de çıkarıp atnıak konusunda gösterdiği kararlılıktı. Bununla ilgili olarak Jevons şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bir nesne birey tarafından isteniyorsa, onun için yararlı demektir. Dayanıklı, düz bir yünlü giyecek yararlı, süslü bir ipekli ise yararsız olabilir. Birçokları, elmas bir yüzüğün hiçbir yararı olmadığını, bunun yalnızca bir süs eşyası olduğunu söylerler. Ama cam kesmekte kullanılan elmasın yararlı olduğu söylenebilir. Bütün bu ayrımlar iktisatçıyı hiç ilgilendirmez. Davranışların nihai etkileri (ultimate effects), sosyal bilimlerin diğer dallarının konusudur. İktisatta biz, yalnızca yakın etkilerle (proximate effects) uğraşırız. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu sınırlamayla birlikte bütün değer yargıları iktisadın alanının dışında bırakılıyor. Jevons'ın durumunda ilginç olan, yazarın bu sınırlamayı koyar koymaz ihlal etmeye başlaması ve kendi koyduğu kuralların dışına çıkması. Je-vons, örneğin, eski uygarlıkların piramitlerini, görkemli mezarlarını ve diğer yüksek maliyetli yapılarını emek israfı olarak nitelendirir. Avlanmayı, at yetiştirmeyi ve buna bağlı olarak gelişen at yarışlarını, topluma zararlı, gereksiz masraflar olarak kınar. Aynı biçimde, Ingilizlerin yalnız buğday ekmeği yeme alışkanlıklarını "ziyankar, saçma bir önyargı" olarak niteleyip, Çin ve Fransız yemek alışkanlıklarının Ingiliz mutfağını etkilemesiyle elde edilebilecek toplumsal kazançları uzun uzadıya anlatır. Ve bütün bunları, "davranışların nihai sonuçları sosyal bilimlerin diğer dallarının konusudur" dedikten hemen sonra yapar. Dolayısıyla söz-konusu gözlemler, yöntemin bütünüyle çelişen değer yargıları olarak kalırlar. Doğal olarak, aynı tür değer yargılarına Mill'de de Marshall'da da rastlanır. Ama, Mill'in durumunda bunlar, zanaatkar olarak iktisatçının zaten kaçınamayacağı şeylerdir. iktisadın ahlaktan bağımsız olamayacağını düşünen Marshall'ın çalışmasında ise, bir tutarsızlık unsuru oluşturmazlar. Başka bir deyişle, yöntemsel bireycilik, Mill'de ve Marshall'da ekonomiyi kişisel davranışların kültürel ve ahlaki boyutlarından bütünüyle soyutlanacak biçimde ele alınmalarını gerektirecek biçimde yorumlanma-mıştır. Jevons'ın kendi uymadığı kuralı ise, böyle bir yorumu içerir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Jevons'ın bireyciliği, faydacı felsefeye dayanan, psikoloji merkezli bir bireycilik. Bu, özellikle Menger'in katkılarıyla iktisadın sosyal yaşamın bütün alanlarına yayglnlaştırılabi-lecek bir seçitn kuramı haline gelişi içinde değerlendirilebilecek bir yaklaşım. F. von Hayek'in Avusturya okulu üzerine yaptığı değerlendirmelerde bununla ilgili önemli gözlemlere rastlıyoruz. Hayek, Jevons'ın emek değer kuramına dayanan nesnel bir yaklaşımdan faydaya dayanan öznel bir yaklaşıma geçişte önemli bir rol oynadığını yazıyor. Öznel değer kuramının ise, değerin kaynağını kullanılan nesneyle kullanan arasındaki ilişkide aranmasını gerektirdiğini vurguluyor. Bu ilişkinin incelenmesi, insan amaçlarını çok belirleyici bir biçimde inceleme alanına sokuyor. Hayek'e göre, Jevons'ın faydacı felsefenin mirasından kurtulamamış olması ve insan amaçlarını doğal bireyin psikolojik özellikleri temelinde ele almayı sürdürmesi, öznel bir yaklaşımın gereklerinin tam olarak yerine getirilememesine yolaçıyor. Burada' Hayek, Jevons ve Walras'ın öznel değer kuramını geliştirirken faydacı felsefeden farklı bir malzemeye sahip olmadıklarını, oysa Menger'in bu alanda tam bir kopuşu gerçekleştirerek faydacı felsefeden ve psikoloji merkezli bir bireycilikten uzaklaştığını öne sürüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aynı konuyu ele alan Jaffe ise, Walras'ı da Jevons'tan ayırıyor. Ona göre, Walras, faydacı felsefeden hiç hoşlanmıyordu. Onun amacı, bir genel denge kuramı geliştirmekti. Tüketilen malın son biriminden sağlanan doyumu, bugünkü kullanımıyla marjinal faydayı belirleyen "rareté" kavramını, genel denge modelinin işlerliğini sağlayan bir kavramsal araç olarak kullanmıştı.' Yani marjinal fayda kavramı, onun çalışmasında faydacı felsefeden bağımsız bir biçimde ortaya çıkıyordu. Walras konusundaki bu görüş ayrılığına rağmen, laffe de Hayek gibi, faydacı felsefeden kopuşu sistematik bir biçimde ortaya koyanın Menger olduğunu vurguluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Menger'in yöntemsel bireyciliğiyle psikolojik bireycilik arasındaki temel lark, Menger'in yöntemsel bireyciliği çok genel iki önermeye indirgeyişinde: 1) Ekonomik faaliyeti bireysel kararlar belirler. Ekonominin işleyişi, "toplum", "sistem", "tarih" gibi soyut kategorilerle değil, somut insanların aldıkları somut kararlarla açıklanabilir. Bu önermeyle Menger'in doğrudan doğruya Alman tarihçi okulu yöntemine karşı çıktığı kolayca görülebilir. 2) 'İnsan davranışları amaçlı davranışlardır. Yani insanlar, karar alırken, belirli amaçları ve bu amaçlara ulaşmak için kullanılması gereken araçları gözönünde tutar, bu amaç-araç ilişkisi bağlamında hareket ederler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">insanların amaçlı davranışları, biraraya gelerek, tek başına kimsenin amaçlamadığı kurumlardan oluşan bir kendiliğinden düzeni oluştururlar. İnsan ihtiyaçları, bu düzenin içinde, onları karşılamak üzere düşünüp taşınarak biçimlendirilmiş araçlara gerek kalmadan karşılanırlar. Menger burada, Smith'in "ihtiyaçlarımızı karşılamak için diğer insanların iyi niyetine muhtaç olmadığımız" bir düzenden sö-zederken kastettiği şeyi kastetmekte, ama Smith'in kişisel çıkar kavramını karşılamak için kullandığı "sempati", "kendini sevme", "maddi çıkar arayışı" gibi ilkelerin yerine yalnızca "amaçlı davranış" ilkesini koymaktadır. Kendiliğinden düzenin işlemesi için gerekli olan budur ve iktisatçının görevi bu amaçlı davranışların nasıl bireysel amaçların hedefini oluşturmayan sonuçlara yolaçarak kimse tarafından planlanmamış toplumsal kurumlara yolaçtığını incelemektir. Menger'e göre, ekonominin işleyişi açısından önemli olan pek çok kurum, piyasa, faiz, rantlar vb. bu tür incelemelere konu olabilecek kurumlardır. Bu incelemeler bilimsel iktisadın konusunu oluştururlar. Son tahlilde bilimsel iktisat, amaçlarla araçlar arasındaki ilişkiyi, nedret ve seçim olguları temelinde açıklayan bir disiplindir. Ama, Menger'in çalışmalarında nedret ve seçim olgularının evrensel geçerliliği olan olgular olarak görülemeyeceklerini, piyasa toplumları dışında insan davranışlarının farklı temellere dayanarak açıklanması gerektiğini düşünenler de var. Örneğin, K. Polanyi, Menger'in ilkeler'in (Principles) ikinci baskısına, iktisadın temel davranış varsayımlarının evrensel geçerliliğe sahip olmadıklarını tartışan önemli eklemeler yaptığını yazıyor. Kitabın, yazarın ölümünden sonra Almanca yayınlanan bu baskısı İngilizceye çevrilmemiş. Hayek, ilkeler'in 1933'te İngilizce olarak yayınlanan ilk baskısına yazdığı önsözde, ikinci baskının "dağınık, bölük pörçük" gözlemler içerdiğini, Menger'in yaşamının son yıllarında tamamladığı bu çalışmanın yazarın düşüncesinin bütününe hiçbir şey eklemediğini belirtiyor. Hayek'in yazdıklarında açık bir kasıt gören Polanyi'ye göre bu, düşünce iarihi açısından önemli bir yanılgıya kaynaklık ediyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Polanyi, bu tartışmayı iktisat düşüncesinin etnosantrik niteliği bağlamında sürdürüyor. Yani, belirli bir toplumun, piyasa toplumunun, özelliklerini yansıtan bir kurumsal yapının farklı toplumlara uygulanmasının sakıncaları ve Menger'in bu sakıncaların farkında oluşu üzerinde duruyor. One sürdüğü, Menger'in iktisat kuramının piyasa toplumları dışında uygulanabilir olmadığını görmüş olması. Bu bağlamda Polanyi, bir nedret ve seçim kuramı olarak bilimsel iktisadın piyasa toplumlarının gerçeklerini ne ölçüde yansıttığını sorgulamıyor. iktisat kuramının piyasa toplumla-rında ekonomik faaliyetin incelenmesinde yararlı olacağı konusunda bir kuşku belirtmiyor. İlginç olan, Menger'in çalışmalarında bu tür kuşkuların çok açık bir biçimde ortaya konulmuş olmaları. Menger, bilimsel iktisadın, piyasa loplumlarında dahi, ekonomik faaliyetin gerçekçi bir biçimde anlaşılmasına yardım edemeyeceğini düşünüyor. Bu yüzden de, siyasal iktisadın bilimsel iktisatla sınırlı olamayacağını, ampirik-gerçekçi iktisatla tamamlanması gerektiğini vurguluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Menger iki açıdan iktisatçının bilimsel iktisadın dışına çıkması gerektiğini savunuyor. İlk olarak, bazı ekonomik kurumlar, Menger'in canlı organizma benzetmesini kullanarak ele aldığı bir kendiliğinden düzeni oluşturan, planlanmamış kurumlar değillerdir. insanlar tarafından bilinçli bir biçimde, belirli sosyal amaçları gerçekleştirmek üzere geliştirilen kurumlar, bilimsel iktisadın yöntemsel bireyciliğini aşan ve sosyal amaçları dikkate alan "pragmatik" bir yaklaşımla incelenmek durumundadır. Yani, vergi sistemi, emeklilik düzeni, merkez bankacılığı gibi kurumsal yapıların bireylerin amaçlı davranışlarının planlanmamış sonuçları olarak incelenemeyecek bir alan oluşturdukları, Menger'in çalışmasında açıkçakabul edilmektedir. Asıl önemlisi, kendiliğinden bir düzenin, insan ihtiyaçlarını, dış müdahaleye gerek kalmaksızın, ekonomi dışı unsurlarına yer bırakmadan karşılayabilmesi için, insan davranışlarıyla ilgili hiç de gerçekçi olmayan bazı varsayımların doğru olduğunu kabul etmek gerekir. "Amaçlı davranış" ilkesi, "maddi çıkar dürtüsü" ilkesinden daha az kısıtlayıcıdır. Gene de içerdiği varsayımlar son derece gerçekdışı, son derece sınırlayıcıdır ve bunu hiçbir iktisatçı Menger kadar açık bir biçimde ortaya koymamıştır. Siyasal iktisadı insanla ve insan ekonomisiyle ilgisi olmayan, işe yaramaz soyutlamalarla uğraşmakla suçlayan Alman tarihçi okul mensuplarına, özellikle Schmoller'e karşı giriştiği polemikte siyasal iktisadı savunurken bile, eleştirilerin yeterince kapsamlı olmadıklarını, soyutlamayı bütün boyutlarıyla ele almadıklarını yazmıştı. Menger, bu soyutlamayla ilgili olarak şöyle diyordu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Kuramsal iktisadın derli toplu bir formülasyonundan kaynaklanan önvarsayımlar şunlardır: 1) Ekonominin burada ele alınan bütün özneleri, çıkarlarını tam olarak savunmaya çalışırlar; 2) Fiyat mücadelesi içinde, ne peşinde koşulan ekonomik hedefler, ne de bu hedefe ulaşmak için ııygun yöntemler konusunda hiçbir yanılgıya düşmezler; 3) ekonomik durum, fiyat belirlenmesini etkilediği ölçüde, onlarca bilinir; 4) Üzerlerinde onların ekonomik özgürlüğünü (ekonomik çıkar peşinde koşmalarını) engelleyebilecek hiçbir dışsal güç yoktur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yukarıdaki varsayımların, gerçek bir ekonomi içinde çok ender durumlarda geçerli olduklarını ve dolayısıyla, kural olarak, gerçek fiyatların ekonomik fiyatlardan (ekonomik duruma tekabül edenlerden) saptıklarını söylemeye bile gerek yok."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Menger'e göre, kuramsal iktisadın varlığı, hipotetik bir dronomi alanının kavramsallaştırılmasından geçiyordu. Bu sürecin insan nitelikleriyle ilgili bazı "dogmalar" içerdiği, Menger'in çok iyi farkında olduğu bir şeydi: "Ekonomik olguların şaşmaz bir düzenlilik gösterdikleri ve bununla birlikte kelimenin tam anlamıyla kuramsal bir iktisadın olabilirliği varsayımı, yalnızca kişisel çıkar kaygısının her zaman hazır ve nazır olduğu dogmasını değil, ekonomik meselelerde insanların "yanılmazlık" ve "alimi-mutlaklık" özellikleri taşımalarıyla ilgili dogmaları da içerir. Bu dogmalar temelinde elde edilen bilginin niteliği konusunda yanılgıya düşmemek Menger için çok önemliydi. Gerekli olan, yalnızca iktisatçının "bilimsel bilgiyle" gerçeklik arasındaki ayrımın bilincinde olması değil, aynı zamanda da farklı bilgi edinme yöntemleriyle somut gerçekliğe ulaşmaya çalışmasıydı. Menger'e göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bilimsel iktisat bize analitik olarak veya soyut olarak kavramsallaştırılmış bir ekonomi dünyasında geçerli olan ya salar hakkında fikir verirken, ampirik-gerçekçi iktisat d;ı bize, insan ekonomisinin gerçek olgularının birlikte varoluşlarındaki veya birbirlerini izleyişlerindeki düzenlilikler hakkında bir fikir vermelidir. Bu gerçek olgular da, bütün ampirik gerçeklikleriyle, soyut ekonomi dünyasından kaynaklanmayan sayısız unsur içerirler."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Menger'de, bilim/zanaat ayrımı, soyut-bilimsel iktisat vc ampirik-gerçekçi iktisat biçiminde karşımıza çıkar. Menger, iktisatçının uğraşının bu iki alanı da kapsayan bir uğraş olduğunu defalarca vurgular. Ona göre, ilginç ve önemli sorunlar hiçbir zaman bilim alanının sınırlar içinde ele alınamazlar. Bu sorunlar, insanın amaçlar toplumsal olarak belirlenmiş, davranışları bir yandan toplumsal sınırlamalar, bir yandan da amaçlar ve araçlarla ilgili belirsizlikler tarafından etkilenen bir yaratık olarak, yani- gerçek insan olarak ele alınmasını' gerektirirler. insanın neyi neden istediği ve isteklerini nasıl gerçekleştirdiği, Menger'in çizdiği araştırma programının önemli bir parçasıdır. Yazarın özellikle vurguladığı bir nokta da, otomatik dengenin gerçekleşmesini önleyen, çoğu zaman kendiliğinden düzenin ihtiyaçları beklenilen doğrultuda karşılamasını engelleyen bir olgu olarak belirsizlik olgusunun üzerinde durulması gerektiğidir. Karar durumlarında, karar alan bireyin kararla ilgili bütün verilere sahip olmayışı, bu bilgi eksikliğinin sonuçlar ve sahip olunan bilgiyi artırmak için girişilen çabaların niteliği, iktisadın alanına giren bir konudur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Avusturya okulunun ikinci kuşak mensupları L. von Mises ve F von Hayek, bu araştırma programını izlemediler. Bunun yerine, Menger'in bilimsel iktisadı tanımlarken kullandığı "amaçlı davranışların planlanmamış sonuçları" fikrini, ampirik-gerçekçi yaklaşımların geçerli olması gereken alanlarda, her türlü müdahaleci politika önerisine karşı, iktisat politikasıyla ilgili kuramsal önermeleri içeriklerinden boşaltacak biçimde kullandılar. Kendi yazdıkları dönemde, 1920'li yıllardan sonra, planlı bir biçimde geliştirilmiş, yani kendiliğinden ortaya çıkmamış kurumların büyük önerh kazanmış olmasına rağmen, Menger'in önerisi doğrultusunda bu kurumları "pragmatik" bir yaklaşımla incelemeye yönelmediler. Belirsizlik olgusunun, dolayısıyla dengeden sapmaların gerçekliği üzerinde durdular, ama bunu dengenin mümkün olduğunu, dengeden sapmalara karşı müdahalenin ise imkânsız olduğunu göstermek amacıyla yaptılar. Ama aynı yıllarda, Avusturya okuluna mensup olmayan, ama Menger'in gerçek mirasçıları olarak görebileceğimiz iki iktisatçı, Knight ve J. M. Keynes, Menger'in fikirlerini, özellikle belirsizlik olgusunun önemiyle ilgili fikirlerini geliştirdiler. Ama onların yaklaşımı, iktisadın Avusturya okulunca biçimlendirilen tanımını etkilemedi. Bugünkü ders kitaplarında bulduğumuz bu tanım, Menger'in bilimsel iktisada yaklaşımından kaynaklanıyor. Dikkate almadığı ise, Menger'in siyasal iktisadın bilimsel iktisadı aştığı, aşması gerektiği yolundaki uyarıları.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu gelişmeler, 19. yüzyılda olduğu gibi, özerk bir disiplinin bilimsel saygınlığını korumak amacını yansıtmaktan çok, içinde yeraldıkları dönemin, iki dünya savaşı arası yıllarının, siyasal atmosferini yansıtıyordu. Orta Avrupa'da faşizmin, Rusya'da Stalinizmin yükseldiği bu yıllarda, herkesin siyasal korkuları vardı ve bu korkular kaçınılmaz olarak entelektüel tartışmaları da etkiliyordu. Bu, yalnızca sosyal düşünce için değil, bilim felsefesiyle ilgili çalışmalar için ele doğruydu.Mantıksal pozitivistler, faşizmin yükselmesine zemin hazırlayan akıldışı, sübjektivist akımlara karşı akılcı, nesnel- yöntemler geliştirmeye çalışıyorlar, görüşlerini dördüncü bölümde tartışacağımız T. Hutchison gibi iktisatçılar da bunları, aynı siyasal kaygıların etkisiyle, iktisat içinde geçerli kılmaya çalışıyorlardı. Buna karşılık Hayek ve Mises, doğa bilimi yöntemlerini sosyal bilimlere uygulama çabalarının, toplum üzerinde totaliter bir kontrol oluşturmaya yönelik çabaları beslediğini düşünüyorlardı. Aynı dönemde, dogmatizm korkusu Popper'i mantıksal pozitivist-lerin Önerdikleri bilimsellik ölçütlerinin katılığını sorgulamaya, onu akıldışı unsurlara karşı farklı bir akılcılık arayışına itiyordu. Bundan sonraki bölümde, günümüzde hâlâ etkilerini sürdüren bu yaklaşımları, iki dünya savaşı arasındaki dönemin korkulu atmosferini dikkate alarak değerlendireceğiz.</p>
</body>
</html>
