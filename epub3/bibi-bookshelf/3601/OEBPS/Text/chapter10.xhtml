<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc17"><a id="RefHeading25591675233997"></a>HOMO OECONOMİCUS'A KARŞI ÜÇ LİBERAL: HUTCHISON, KNIGHT VE KEYNES</h1>

  <h2 id="toc18"><a id="RefHeading25611675233997"></a>Hutchison ve Knight: Bir polemiğin gizlediği benzerlikler</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1930'lu yıllarda, bir iktisatçının, büyük ölçüde J. Ingram ve C. Leslie'yi izleyerek, o zamana kadar iktisada hakim olmuş olan, doğruluğu ‘kendinden bilme' yoluyla kanıtlanabilecek a priori bilgi kategorisinin bilimdışı bırakılması gerektiğini savunduğunu görüyoruz. Bu iktisatçı, 1938'de iktisat Kuramının Onemi ve Temel Önermeleri (The Significance and the Basic Postulates of Economic Theory) adlı kitabını yayınlamış olan T. Hutchison. Burada Hutchison, tartışmasını, Popper'in katkısı doğrultusunda, yanlışlanabilirlik ölçütüne göre tanımlanmış bir ayrıma, bilimsel olanla olmayan arasındaki ayrımına dayandırdığını yazıyor. Blaug'un belirttiği gibi, Hutchison'un kendi kitabının yayınlanmasından yalnızca dört yıl önce, 1934'te Almanca yayınlanmış olan Bilimsel Buluşun Mantığı'ndan (Popper, 1965) haberdar olması gerçekten önemli. Ama, gene Blaug'un belirttiği gibi, Hutchison'ın, Popper'in katkısının gerçek önemini anlamamış olduğu, Popper'in düşüncesiyle mantıksal pozitivizm arasındaki temel kopuşu göremeden, aradaki farkı yalnızca kanıtlanabilirlik ölçütünden yanlışlanabilir olma ölçütüne bir geçiş olarak yorumladığı da söylenebilir. Zaten katkısının temelinde, analitik ve sentetik önermeler ayrımı ve bu kategorilerin dışında kalan önermelerin bilimsel önermeler olamayacağı fikri yatıyor. "Kendinden bilme" kategorisini bilimsel bilgi kaynağı olarak reddederken, yola çıktığı nokta bu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hutchison'a göre, kendinden bilme kategorisinin benim-senişi, başlangıcından beri iktisadın yönteminin temelini oluşturan "psikolojik yöntem"in belirleyici özelliği. Hutchison, sözkonusu bilgi kategorisinin yorumlanışında, Senior-Cairnes ve Mill'den von Mises'e kadar hiçbir değişiklik olmadığını düşünüyor. Kategori, her zaman, Cairnes'in bundan önceki bölümde sözünü ettiğimiz şu tanımı doğrultusunda yorumlanmış: "iktisatçı, nihai nedenlerle ilgili bilgiye sahip olarak yola çıkar... Aklımızdan geçenlerin bilgisi içinde nedenlerle ilgili ilk elden bilgiye sahip olduğumuz için, (iktisatçı) çalışmasının konusunu oluşturan olguları belirleyen nihai ilkelere başlangıçtan itibaren vakıftır." Cairnes'in tanımında, bu nihai ilkeler, önce, "fiziksel rahatlık" ve "iyilik" duygusunu ve bunu elde etme aracı olarak "maddi zenginlik arzusu"nu, sonra da "amaçlara en kısa ve kolay yoldan ulaşma eğiliminin yanısıra yeralan, amaca ulaşma yollarının etkinlik derecesini ölçme yeteneği"ni içeriyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hutchison, 1938'de bu alandaki sürekliliği vurgularken, öznel değer kuramına geçişle birlikte, maddi çıkar dürtüsünün davranışsal ilkenin dışında bırakıldığını dikkate almıyor. Ama onun eleştirel çalışmalarının bütünü, bu değişikliğin çok da önemli olmadığını gösterecek nitelikte. 1977'de yayınlanan başka bir yöntem çalışmasında, İktisatta Bilgi ve Cehalet'te (Knowledge and Ignorance in Economics), rasyo-nalite ilkesini Avusturya yaklaşımı doğrultusunda tanımlıyor. Burada insan davranışlarını yönlendiren gene kişisel çıkar dürtüsü, yalnızca artık zenginlik amacı tek başına bu dürtüyü belirlemiyor. Hutchison, zenginlik arzusundan bağımsız olarak tanımlandığında dahi, "bencil birey" tipinin insanın başka insanlarla olan ilişkileri içinde giriştiği ekonomik faaliyetlerini anlamak açısından çok yararlı bir kurgu olduğunu düşünüyor. Ama eleştirileri içinde asıl vurguladığı, rasyonalite ilkesinin, insan bilgisinin niteliğiyle ilgili, ikinci yönü. Davranışsal varsayım, daha önce özellikle Menger'in değindiği gibi, insanların yalnız kişisel amacına yönelmediklerini, aynı zamanda bunu, belirsizliğin olmadığı bir ortamda, amaçlar ve araçlarla ilgili tam bilgiye sahip olarak yaptıkları fikrini içeriyorlar. Hutchison'ın deyişiyle:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Kişinin ekonomik çıkarları açısından akıllıca hareket etmesi, ‘temel varsayımı' ortaya koymanın uygun bir biçimi değil. Bu varsayım, yalnızca böyle hareket etmeyi değil, tam bilgi ve doğru beklentilerle hareket etmeyi de içermek durumunda. Bu öneı:me, herhalde, iktisat içinde kuram geliştirmede, çözümlemede ve model kurmada bütün diğer önermelerden daha büyük bir ağırlık taşıyan, en önemli ve en yaygın basitleştirme olagelmiştir. Dengeyle ya da dengeye yönelme eğilimiyle ilgili varsayımlarda ve para kullanımının temellerinde, bu önerme çok belirleyici bir biçimde işin içine girer."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hutchison'ın 1938'de yazdığı kitapta ve onu izleyen çalışmalarında sorduğu iki ana soru, varsayımın ilk yönündeki farklılıktan, yani kişisel çıkar kavramının tanımındaki değişmeden etkilenecek nitelikte sorular değiller. Hutchi-son'ın yöntem yaklaşımını belirleyen bu sorular şunlar: "Bu davranış ilkelerinden yola çıkarak, somut ekonomi sorunlarının çözümüne yardım edebilecek ne gibi anlamlı çıkarsamalarda bulunabiliriz?" Ve "Bu ilkelerin" doğru veya yanlış olduklarını göstermekte kullanabileceğimiz yöntemler nelerdir?"</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Davranış ilkesinin iktisatçıların karşı karşıya bulundukları sorunların çözümü açısından pek olumlu bir araştırma çerçevesi oluşturmadığı, Hutchison'ın temel görüşlerinden biri. iktisadi buhranlar, faiz haddinin belirlenmesi, dış ticaret kuramıyla dış ticaret politikaları arasındaki bağ gibi dönemin iktisatçılarını uğraştıran sorunlardan yola çıkan Hutchison, yöntem tartışmalarının ancak bu sorunların çözümüne katkıda bulundukları ölçüde anlamlı olabileceklerini, genel kabul gören yöntemlerin bu alanlardaki başarısızlığının yeni bir yöntem arayışının gerekliliğinin kanıtı olduğunu, bu görüş çerçevesinde vurguluyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yeni yöntemin ne olması gerektiği ise, Hutchison'ın ikinci soruya verdiği cevap çerçevesinde belirleniyor. Hutchison'a göre, yukarıda formüle edildikleri biçimiyle bireysel davranış ilkelerinin doğruluk ve yanlışlıklarını gösterecek ölçüt, kendinden bilme yöntemi olamaz. Bu yöntem temelinde sözkonusu ilkelerin ampirik veriler yardımıyla doğrulanması ve yanlışlanmasınm mümkün olmadığını öne sürmek, onların bilimsel olmadıklarını söylemekle eşanlamlıdır. Burada Hutchison'ın doyurucu bulacağı tek yöntemin, ampirik kanıtlama süreçleri içeren bir yöntem olduğunu görüyoruz. iktisat Kuramının önemi ve Temel Önermelerinin başında kendini "radikal bir ampirist" olarak tanımlarken, bunu açık bir biçimde ortaya koyuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hutchison, yöntem konusundaki bu yaklaşımını, radikal ampirizmi, öznel bir tercih konusu olarak değil, modern bilim felsefecilerinin "doğruluğunu" kanıtlamış oldukları bir yaklaşım olarak sunuyor. Bu bağlamda adlarını andığı bilim felsefecileri arasında, Popper'in yanısıra, Russell ve Wittgenstein, Mach, Schlick ve Carnap var. Ayrıca Hutchison, Pareto'nun, Schumpeter'in ve Myrdal'ın adlarını da, ampirik kanıtlamanın önemini ortaya koymuş iktisatçılar olarak anıyor. Hutchison'ın 1938'de benimsediği pozitivizm, analitik ve sentetik önermeler dışında' kalan bütün önermeler gibi, değer yargılarını da kesinlikle bilimdışı bırakırken, kendi yöntem tercihlerinin içerdiği değer yargısını da tartışma kapsamına almıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hutchison'ın iktisadın temel varsayımını, ya da iktisadın temelindeki aksiyomu, ampirik bir kanıtlama sürecine tabi tutmaya kalkıştığı için pek çok iktisatçı tarafından şiddetle eleştirilmiş. Bu eleştiriler arasında, E Machlup'un Hutchi-son'a yönelttiği "ultra ampirist" suçlaması özellikle ünlü. Machlup'un tanımına göre, ultra ampirist, "bütün varsayımların, duyu deneyimlerinden elde edilen nesnel verilerle kanıtlanması gerektiğini savunan, dolayısıyla varsayımlardan değil, nesnel gerçekliklerden yola çıkan bir program öneren" biridir ve Hutchison bu tanıma uymaktadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Machlup'un bu tanımına bakarak, bir ultra ampirisliıı kuram içinde varsayımlara hiç yer tanımayan biri olduğunu da söyleyebiliriz, çünkü "kanıtlanmış varsayım" kendi içinde çelişkili bir kavram. Hutchison'ın kastettiği ise, herhalde bundan biraz farklı. Onun kaygısı, İktisatta Bilgi ve Celale t'te yeniden ortaya koyduğu gibi, bir bilim dalını, hem yararlılığı, hem de gerçekliği çok tartışma götürür bir aksiyom üzerine, rasyonel ekonomik birey kavramını içeren varsayım üzerine kurmanın yarattığı sorunlarla ilgili. Bunun yanısıra, Hutchison'ın mantıksal pozitivistler ve Popper'le paylaştığı bir korku, 1930'lu yılların siyasal atmosferi içinde hiç de temelsiz olmadığını görebileceğimiz akıldışı sübjektivizmin içerdiği tehlikelerle ilgili korku, yazarın yaklaşımını belirlemekte etkili olmuş. F. Knight'ın İktisal Kuramının önemi ve Temel Önermeleri üzerine yazdığı çok yıkıcı eleştiriye verdiği cevapta bulduğumuz birkaç cümle bu etkiyi açıkça ortaya koyuyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Profesör Knight, eğer istemiyorsa, sınanabilirlik ölçütünÜ kabul etmek zorunda değil. Bu konuda dogmatik olamayız, olmak da istemiyoruz. Ama şunu sormaya hakkımız var: Eğer bazı ünlü bilim adamlarının, ‘bilimin özü' olarak kabul ettikleri ‘gerçek olguya dayanma'yı reddediyorsa, kendi önermelerinin temelini oluşturacak yetkiyi nereden buluyor? Hezeyan içindeki birine karşı fazla savunma aracı gerekli değil, ama saldırgana, propagandacıya, katliamcı kitle itikatlarının renkli gömlekli müdafiine (ki, ben kitabımı yazarken etrafım bunlarla sarılıydı) karşı bilim adamının herhangi bir mücadele imkanı varsa, bu imkan yalnızca gerçek olgulara dayanarak sınama ölçütünün kararlı bir biçimde uygulanmasında bulunabilir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hutchison'ın 1930'larda yazdıklarını belirleyen iki unsurun, ampirik gerçeklikten kopuk bir iktisat disiplininin içerdiği sorunlarla ilgili bilimsel kaygının ve özgür toplumun karşısındaki tehditlerle ilgili siyasal kaygının, 1977'de yayınladığı çalışmasında da yer yer ortaya çıktıklarını görüyoruz. Ama aradaki kırk yılda, kuşkusuz bu süre içinde bilim felsefesinde yeralmış olan değişikliklerin de etkisiyle, yazarın bilim anlayışında önemli bir yumuşama olduğunu görmemek imkansız. 1977'de Hutchison gene, "iktisatta tarihsel durumlardan bağımsız soyutlamanın sınırlarının daha yaygın ve daha açık bir biçimde görülmeye başlanacağını... ve bunun sonucunda araştırma ve eğitimde daha ampirik, tarihsel ve kurumsal ağırlığı olan yaklaşımlara doğru belirgin bir eğilimin doğacağı" umudunu tekrarlıyor. Ama burada artık ampirizm tek bilimsel yöntem olarak karşımıza çıkmıyor. Özgür toplumun korunması için, bilim adamının yapabileceği tek şeyin, değer yargılarından bağımsız, tartışmasız kabul edilecek bilimsellik ölçütlerine dört elle sarılmak olarak sunulmadığını görüyoruz. Burada, bu katı bilimsellik ölçütlerinin yerini alan şey, özgür bir tartışma ortamının ve eleştiriye açıklığın önemi. Bilimin ilerlemesinin, bilim adamının özgür bir toplumun korunmasında belirli bir rol oynayabilmesinin temel koşulu, nesnellik olarak tanımlanmıyor, eleştiriye açık, özgür bir tartışma ortamı ya-ratılabilmesinde aranıyor. Hutchison'ın 1980'lerde yayınladığı, ileride değineceğimiz yeni bir çalışmada ise, açıkça, bilimsel olma amacının bir türünün, yani bütün gerçekliği evrensel yasalar kapsamına alarak açıklama gayretinin gerçeklikten giderek uzaklaşan, hiçbir pratik anlam taşımayan bir soyutlama uğraşına yolaçabileceği tartışılıyor ve ‘iktisadın sorunları bu bağlamda ele alınıyor. Yani, Hutchison'ın büyük "B"yle Bilime saygının bütün temel sorunların çaresi olarak gördüğü bir konumdan, aynı saygının bu sorunların nedeni olarak ele alındığı bir konuma doğru ilerlediği söylenebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">F Knight, İktisat Kuramının Önemi ve Temel Önermeleri yerine daha sonraki çalışmaları eleştirmiş olsaydı, herhalde eleştirisi aynı kırıcı tonda olmazdı. Ama 1930'larda bile, iki yazar arasındaki görüş farklılığının, çok önemli bir yakınlığı, rasyonel ekonomik birey kavramının içeriği ve iktisat içindeki rolüyle ilgili eleştirel bir ortak tavrı gizlediğini farketmek çok güç değil. İki iktisatçının da, o dönemde yazdıklarıyla, bugüne kadar bu konuda ortaya çıkan çeşitli eleştirel yaklaşımların haberciliğini yaptıkları söylenebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatta Bilgi ve Cehalet'te Hutchison'ın, dürtülerle ve bilgiyle ilgili basitleştirici varsayımın yolaçtığı sorunları ele. alan iktisatçılardan sözederken ilk elde adını andıklarından biri E Knight. Gerçekten de, Knight'ın, 192l'de yayınlanan Risk, Belirsizlik ve Kar (Risk, Uncertainity and Profil) adlı çalışmasının, bilgi eksikliği konusunu sistematik bir biçimde ele alan ilk çalışma olduğu söylenebilir. Giderek, Knight'ın bu çalışmada, ona yazdığı önsözde ve Hutchi-son'ın kitabıyla ilgili eleştirisinde, rasyonalite önermesinin iki yönüyle de ilgili neredeyse bütün yöntem sorunlarına değinmiş olduğunu söyleyebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight'ın yöntem konusundaki tavrı, büyük ölçüde, sembolik bir toplum modeli çerçevesinde pozitivist anlayışın içerdiği monizmin reddedilmesine dayanıyor. Yazara göre, iktisatta bu tavrın benimsenmesini gerekli kılan, her şeyden önce, saf iktisat tanımının sınırlarıyla, yani bu tanım içinde insan davranışlarına atfedien özelliklerin, gerçekliği, çok sınırlı, eksik, dolayısıyla yanıltıcı bir biçimde yansıtmalarıyla ilgili. Bu tanımın sınırları içinde iktisatçının pratik konulardaki anlamlı bir şey söylemesi çok güç. Oysa, iktisadın pratik konularda, iktisat politikası alanında söyleyecek sözü olmaması demek, Knight'a göre, disiplinin varoluş nedenini kaybetmiş olması demek. Pratik açıdan anlam taşıyan çalışmalar ise, bir değerler ve anlamlar dünyasının açıklanmasını, yorumlanmasını gerektiren çalışmalar. Bu çalışmalar, konularının özelliğinden ötürü, doğal olguların incelenmesini konu alan çalışmaların bilgi edinme kaynaklarından farklı kaynaklar kullanmak durumundadırlar. Bu, Knight için ampirik çalışmanın reddi anlamına gelmez. Farklılık ampirik gerçeklikle bağ kurma yollarındadır ve sosyal bilimlerde bu yollar, yalnız buluş ortamında değil, destekleme ortamında da deney ve gözlemlerden başka ampirik nitelikli bilgi edinme yolları içerirler. Sübjektivizm tehlikesi ise, yapay nesnellik ölçütleri geliştirerek aşılamaz. Bilim adamları topluluğunun aralarındaki iletişimin sağlıklı ve anlamlı bir biçimde yürütülebilmesi için kabul ettikleri meslek ahlakı ölçütlerinin dışında, bu tehlikeye karşı kullanılabilecek bir korunma aracı yoktur. Knight, ne bilimsel ortamın ne de ekonomik düzenin, insanların iyi niyetinden bağımsız olarak istenilen doğrultuda işleyecek bir kendiliğinden düzen oluşturabileceğine inanmaz. Dolayısıyla iktisatçı, ekonomik düzenin benimsenen değerler (ki bunlar, Knight için liberal değerlerdir) doğrultusunda işlemesi için sosyal müdahale önerilerinde bulunmak durumundadır ve önerilerin sağlıklılığı iktisatçının ahlaki niteliklerinden bağımsız değildir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight, iktisadın temelindeki davranış ilkesinin sınırlarından sözederken, ilkenin Senior-Cairnes-Mill mirası psikolojizmle hiçbir ilgisi olmadığını vurguluyor. Yani, Hutc-hison'a karşı, ekonomik rasyonalite önermesinin dürtülerle ilgili yönünün hedonist felsefeyle herhangi bir bağlantısı olduğunu reddederek, iktisatçının a priori bilgisinin nesnesini, Avusturya yaklaşımı doğrultusunda şöyle tanımlıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bütün iktisat tartışmaları, her rasyonel ve ehliyetli zihnin şunları bildiğini varsayar (ve bu kesinlikle ‘doğrudur') a) Bazı davranışlar, arzı kısıtlı olan araçların, amaçlara ulaşmak için farklı kullanım biçimleri arasında paylaştırılmasını ve dağıtımını içerirler; b) Belirli paylaştırma biçimleri, her kişi için, değişik ölçülerle, karşılaştırmalarda kullanılacak ortak paydayı oluşturan genel amaca ulaşılmasını sağlarlar; c) Kişinin sahip olduğu araçlar ve duruma özgü gerçekler veri alındığında, genel amacın ‘azami' ölçüde gerçekleştirilmesini (maksimizasyonu) sağlayacak ideal bir paylaştırma mevcuttur."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani insanlar, bazı davranışlarında, kafalarındaki belirli bir amaca ulaşmanın en iyi yolunu hesaplayarak, ellerindeki imkanları bu doğrultuda kullanırlar. Bu davranışlar, "ekonomik" davranışlardır. Knight'ın yukarıdaki açıklamasında ilk üzerinde durulması gereken kelime, "bazı" kelimesi. Bütün insan davranışlarının ekonomik olmadığı, hatta Risk, Belirsizlik ve Kdr'ın önsözünde açıkça belirtildiği gibi, hiçbir insan davranışının özünde ekonomik olmadığı, Knight'ın belki de bütün iktisatçılardan daha iyi gördüğü bir gerçek.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight'a görfe, yukarıdaki tanımıyla ekonomik davranışların gerçek davranışlardan farklı olmalarının, dolayısıyla ekonomik davranış tanımının içerdiği rasyonalite kavramının bir insan özelliği olarak genellenememesinin, iki temel nedeni vardır: "a) Dürtüler yalnızca ekonomik değildir, b)v İnsanların yaptıkları seçimler hatadan' masun değildir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight, davranışları yönlendiren dürtülerin yalnızca ekonomik olmadıklarından söz ederken, özellikle mal ve hizmetlerin kendi özelliklerinden dolayı değil, içerdikleri sembol değerinden ötürü istendiklerini vurguluyor. Bu sembol değerinin ise, sosyal ilişkilerce belirlendiğini, dolayısıyla kişisel amaçların ancak kendilerini belirleyen sosyal amaçlar çerçevesinde ele alınabileceklerini yazıyor. Dolayısıyla, Knight'a göre, "Ekonomik yaşamın, özellikle içerdiği sorunlara ilişkin olarak, gerçekçi bir biçimde ele alınması, oldukça açık bir dürtüler sıralamasını gerektirir. Bu sıralama, niceliksel olarak araçların bir fonksiyonu olan amaçlara ulaşmak üzere fiziksel araçların kullanıldığı bir ekonomik düzeyden giderek uzaklaşır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight'ın bu dürtüler sıralamasına ilişkin olarak verdiği örnekler arasında, estetik ve sosyal nitelikli amaçlan buluyoruz. Estetik kaygıların veya güç sahibi olmak gibi sosyal amaçların önem kazandığı yerde, ekonomik düzeyi belirleyen amaç-araç ilişkisinin anlamını kaybetmesi, amacı biçimlendiren kültürel ve toplumsal ortama gönderme yapılmaksızın, yalnızca ekonomik düzeyle sınırlı olarak yürütülen bir ekonomik faaliyet açıklamasının boşluğu, Knight için, iktisadın en önemli sorunlarından birini oluşturuyor. Aynı tip sorunlar, insanın ekonomik faaliyetlerini yönlendiren diğer ekonomi dışı dürtülerle ilgili olarak da ortaya çıkıyor. Alışkanlıkların veya yenilik arzusunun etkilediği davranışları, ekonomik düzeyle sınırlı olarak açıklamaya kalkışmak, bu sorunları yeniden gündeme getiriyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ayrıca Knight, pek az insan davranışının yalnızca belirli amaçlara ulaşma isteği çerçevesinde belirlendiğini vurguluyor. Örneğin, belirli bir amaca ulaşma isteğinin yanısıra, yalnızca "haklı çıkmak" isteğinin çok önemli bir unsur olduğunu söylüyor. Bunun yanısıra, amaca nasıl ulaşıldığının da önenı taşıdığını, dolayısıyla araçların, yalnızca veri kabul edilen bir amaca ulaşılmasında oynadıkları role göre, bununla ilgili etkinlikleri açısından değerlendirilemeyecekle-rini de öne sürüyor. Knight'ın, "iyi bir oyun, kaybeden taraf için de iyi bir oyundur" diyerek özetlediği bu gerçek, ekonomik düzeyi tanımlayan amaç-araç ilişkisinin sınırlarını ve sorunlarını ortaya koyan önemli örneklerden biri.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ekonomik faaliyeti belirleyen dürtülerin yalnızce ekono mik olmadıklarını gösteren bu açıklamalardan sonu Knignt şöyle yazıyor: "Bütün bunların önemi, iktisadın, si yasal ve ahlaki olmadan iktisadi olamayacağını göstermek rindedir." iktisadın siyasal ve ahlaki olanla ilgilenme zorunluluğu ise, Knight'ı Weber ve Winch'in yöntemsel düalizmleriyle pek çok ortak noktası olan bir konuma, poziti-vist bilim anlayışının iktisada uygulanabilirliğini şiddetle reddeden bir konuma götürüyor. ‘‘Ekonomi" kavramı, amaçlarla araçlar arasındaki belli bir ilişkiyle tanımlandığına göre, ekonominin pozitivist bir bilim anlayışıyla incelenmesi, amaçların, nesnel gerçeklermişçesine açık seçik tanımlanıp ortaya konmalarını gerektiriyor. Oysa, yukarıdaki açıklamalar, ekonomik faaliyet içindeki insanın, kafasında böyle açık seçik tanımlanmış bir amaçla hareket etmediğini gösteriyor. Knight'ın deyişiyle:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... bilimsel verilerin ışığında ele alınabilecek tek amaç kavramı, bireyin zihninde varolan tanımlanabilir bir şeye veya duruma duyulan istektir. Sosyo-psikolojik kuram içindeki çeşitli akımların birleştikleri nokta ise, isteklerin en bilinçlisinin, bir rol oynama, belirli bir insan dünyasında belirli bir insan olma arzusu olduğudur... Kişilik ve toplum idealleri, maddeye ilişkin biçimlerle betimlenemezler, dolayısıyla betimlenişinden ne olduğu anlaşılabildiği için, ‘bilim' adını alan konuların kapsamına giremezler. Bu tür bir içerik, anlamlar ve değerler dünyasına aittir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu anlamlar ve değerler dünyasının anlaşılması, özel bir tip bilgiyi, insan davranışlarının bilgisini gerektirir. Knight, bu bilginin niteliğini, üç bilgi türü arasında yaptığı ayrım çerçevesinde açıklıyor. İlk iki tür, Knight'a göre, pozitivistlerin insan bilgisinin tamamını kapsadığını iddia ettikleri, sentetik ve analitik önermeler yardımıyla aktarılan bilgi türleridir. Yani, burada sözkonusu olan, duyu deneyimleri yardımıyla edinilen dış dünyanın bilgisiyle, mantıksal çıkarsamalar yoluyla elde edilen mantık ve matematik bilgisidir. Üçüncü tür bilgi ise, ne duyu deneyimlerine, ne de mantıksal çıkarsamalara dayanır. Bu, insanın kendini tanımasından ve diğer insanlarla iletişim içinde olmasından kaynaklanan bir bilgi türüdür. insanın, kendi değerler sistemi yardımıyla başka insanların değerler sistemine ulaşma ve bôylecè onların davranışlarını anlayıp yorumlama yeteneği, bu üçüncü tür bilginin önkoşuludur. İletişimsizliğin hakim olduğu bir ortamda, bu bilginin ne elde edilmesi ne de sınanması mümkün olmayacaktır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">insan davranışlarına ilişkin bilginin doğruluğu veya nesnelliği, ancak belirli bir fikir alışverişi sonunda varılacak bir görüş birliğiyle tespit edilebilir. Yani burada, ellerindeki bilgiyi sınayacak olan bilim adamları topluluğu, kendi değerleri doğrultusunda bir iletişim içinde bulunan sosyal varlıkların oluşturduğu bir topluluk olarak karşımıza çıkar. Sözkonusu olan, doğa bilimcileri gibi, kendi değerlerinden ve sosyalvaroluş biçimlerinden bağımsız nesnel sınama ölçütlerine sahip bir grup değildir. Sosyal bilimcinin değerleri, bilgi edinme sürecinin çok önemli bir parçasıdır. Yalnızca sosyal konularda bilim adamının kişisel çıkarlarını yansıtan değerler için içine girdiği için değil, bilim adamının konusunu, kendi değerlerine atıf yapmadan anlayamayacağı değer olguları oluşturduğu için.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight'ın yöntemsel monizmi reddedişinde, aynı zamanda, yazarın benimsediği yöntemsel bireyciliğin niteliğiyle ilgili ipuçları buluruz. Daha doğrusu, yazarın yöntemsel bireyciliğin ötesinde, daha önce sembolik toplum modelleriyle ilgili tartışmada değindiğimiz türden, standart bireycilik-holizm karşıtlığını aşan bir yaklaşımı benimsediğini, insan değerleri ve davranışlarından yola çıkmakla birlikte, insanı sosyal ilişkiler bütünü içinde, sosyal bir varlık olarak ele aldığını görürüz. Bu fikir, aynı zamanda, sosyal çevreyle sürekli bir etkileşim içinde bulunan insanın, bu çevreyi bi-çimlendirebilen bir varlık olduğu inancını içerir. Dolayısıyla Knight, sosyal bilimcinin, insanı sosyal çevresini değiştirebilen bir varlık olarak ele alması ve kendi işlevini bu değiştirme eylemine katkıda bulunmak amacıyla tanımlaması gerektiğini düşünür. Bu işlev, veri olarak alınan bir amaç-araç ilişkisi temelinde tanımlanmış iktisat alanının aşılmasını, gerçek insanın dünyasıyla ilgilenilmesini gerektirir.'</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight'a göre, kişilik ve toplum idealleri, birbirlerine bağlı olarak biçimlenen ideallerdir. "Saf iktisat", analiz birimi olarak bireyi ele alabilir ve bireyin tercihler sıralamasını bir veri olarak kabul edebilir. Ancak, bireyle toplum arasındaki etkileşim ve iletişimi dışlayan, davranışları, toplumsal değerler sisteminden bağımsız olarak, bu sistemle ve onun bireysel değerler üzerindeki etkisiyle ilgili hiçbir yorumda bulunmadan incelemeye çalışan bu saf iktisat yaklaşımı, iktisatçıyı fazla ileri götüremez. Bu yaklaşım içinde iktisatçının sosyal politikayla ilgili ahlamlı bir şey söyleyebilmesi mümkün değildir. Oysa, pratik anlam taşıyan bütün çalışmalarda, iktisatçının sosyal politikayla ilgili bir şey söylemesi beklenir. Aksi halde, "iktisatçıların yaptıkları iş,' ya yalnızca hoşça vakit geçirmeye, ya da insanlara birbirlerinden nasıl faydalanabileceklerini göstermeye yönelik bir iş olarak kalacaktır. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sosyal politikayla ilgilenen sosyal bilimci için toplum, insanın değerleri doğrultusunda biçimlendirdiği bir yapı oluşturur:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... toplumla ilgili düşünür, eğer bir doğa bilimi yaklaşımını benimserse, toplumun, zaman dışı bir biçimde, kendi doğasınca belirlendiğini, ancak dışardan bir müdahaleyle, mucize kabilinden değişebileceğini varsaymak zorundadır. Ama sosyal politika açısından anlamlı bir şey söyleyebilmek için varsayması gereken, hem toplumun kendi kendini değiştirmek üzere bir seçim yapabileceği, hem de düşünürün bu seçime yolaçabileceği ve niteliğini etkileyebileceğidir. Aksi halde, kendisini toplumun dışında görmesi ve onu dışardan değiştirebileceğini düşünmesi gerekir. Bu ikinci durumda, söylemi kontrol amacını gütmektedir, bir tartışma değildir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa Knight için, "tartışıma" kavramı hem bilimsel planda, hem de sosyal politika alanında çok önemlidir. Tartışma, iknayla ilgili bir kavramdır. insanların inançlarını, duygularını ve faaliyetlerini etkileme çabasıdır. Nesnel doğrulardan yola çıkmaz, konusu değer sistemleri ve bunlar arasındaki ilişkilerdir. Knight'ın yazdığı gibi:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İktisadın herhangi bir ele alınışı, herhangi bir sosyal politikanın olumlu yönlerine işaret ettiği ölçüde, nesnel tercihlerin ötesinde bir değer kuramı kaçınılmaz olarak işin içine girer. Bu, değişik biçimlerde müdahalecilik veya kontrol için olduğu kadar, katıksız bir laissez faire bireyciliği için de doğrudur. Savunulacak veya karşı çıkılacak bir şey olarak bireycilik, bir sosyal politika ve bir ahlak kategorisidir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek ve Mises'in bilim.selciliğe karşı çıkışları, müdahaleciliğin imkânsızlığını kanıtlamaya yönelirken, Knight'ın yöntemsel düalizmi, iktisatçının işlevini saf iktisadı aşacak biçimde genişleterek sosyal politika tartışmalarına hedd oluşturmayı amaçlar. Knight da toplumun toplumsal yasalardan değil, insan faaliyetlerinden yola çıkarak açıklanması gerektiğini düşünür, ama laissez faire bireyciliğine karşı çıkar. Ona göre, insan tercihlerini veri alan laissezfaire bireyciliği, toplumdaki çıkar çatışmalarını gözardı eder. Oysa toplumun en önemli sorunları bireysel amaç-araç ilişkileriyle tanımlanan ekonomik sorunlar değil, "ekonomik çıkarlar karşısında toplumsal birliğin korunmasıyla ilgili sorunlardır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight, laissez faire bireyciliğinin, hiçbir toplumda, hiçbir zaman ne uygulandığını ne de istendiğini yazar.21 Gerçek dünyanın özellikleri içinde, kuramsal olarak da hiçbir geçerliliği yoktur. Bunun en önemli nedenlerinden biri, gerçek dünyanın temel özelliği olan belirsizliğin, kendiliğinden bir düzenin kuramda belirtildiği gibi işlemesine imkan vermemesidir. Risk, Belirsizlik ve Kar'da, kar olgusu belirsizliğin bir sonucu olarak ele alınır ve buradan yola çıkarak denge modelleri eleştirilir. Bu modellerde, tam rekabet koşulları altında işleyen bir piyasa sisteminde, bireyler rasyonel bir biçimde davrandıkları sürece, fiyatlar marjinal maliyete eşitlenecek ve herkes üretimden marjinal katkısına eşit oranda pay alacaktır. Üreticilere marjinal verimliliklerine göre yapılan ödemeler toplam üretimin değerine eşit olacaktır. Bu modelde kar, sermayenin marjinal verimliliğiyle sınırlı bir olgudur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight'a göre, kar olgusu, bu modelin, insan davranışlarıyla ilgili sınırlamalardan ötürü, daha doğrusu, doğrudan doğruya insan bilgisinin ve insan davranışlarıyla ilgili bilginin niteliğine ilişkin yanılgılardan ötürü açıklayamadığı bir şeydir. Knight, Risk, Belirsizlik ve Kiır'da, ekonominin işleyişine standart fiyat kuramından daha gerçekçi bir açıklama getirmek gibi bir genel amaç çerçevesinde, özellikle kar ve zarar olgularını alternatif bir yaklaşım içinde ele alır. Bu yaklaşımda, sözkonusu olgular, karşımıza belirsizliğin sonuçları olarak çıkarlar. Bunlar, herhangi bir girişimin, başlangıcından sonuçlanmasına kadar geçen süre içinde, gelir ve maliyet hesaplarına giren bütün unsurların değerinde yeralan değişmeleri yansıtırlar. Bu değişmeler önceden tahmin edilebilecek değişmeler değildir. Risk, değişik girişimlerin içerdikleri risklere göre sınıflandırılmasına dayanan bir sigorta sistemi yardımıyla, bir dereceye kadar, kontrol altında tutulabilecek bir unsurdur. Belirsizlik ise, hiçbir hesaplamaya konu olamaz ve karlılık, bu hesaplanamayan ve belirlenemeyen unsurun sonucu olarak ortaya çıkar. Kar ve zarar olgularına . yolaçtığı ölçüde belirsizlik, sistemin bazılarının lehine, bazılarının aleyhine işlemesine, sosyal olarak istenilir olmayan sonuçlar verebilmesine yolaçar. Sistem, A. Smith'in hayal ettiği gibi, güç olgusunu dışlayacak biçimde . çalışmaz, çünkü belirsizlik, bütün sosyal amaçlara ters düşebilecek biçimde, bir güç kaynağı oiarak ortaya çıkar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight çalışmasını "belirsizliğin ekonomik sonuçları" üzerine yapılmış bir çalışma olarak tanımlıyor ve unsurun kendisini açıklamaya çalışmıyor. Hatta, kitabın son baskısına yazdığı önsözde, belirsizliğin sistematik bir araştırma konusu olamayacağına duyduğu inancı açıkça belirtiyor. Özellikle üzerinde durduğu şey, olasılık kuramının belirsizlik ortamında verilen kararların ekonomik sonuçlarını tahmin etmeye yardımcı olamayacağı. "Olasılık kuramı yalnızca, ampirik olarak teşhis edilemeyen durumlarda olabilecek şeylerin (ki bu da tanımlananıayan bir kavramdır) dağılımının matematiğidir. "22 iktisatçıyı ilgilendiren ampirik gerçeklik içinde belirsizlik, geleceğin tahmin edilemeyeceğini gösterir ve bundan başka bir anlam taşımaz. Belirsizlik ortamında karar veren bireyin ve onun kararlarının sonuçlarını inceleyen iktisatçının karşı karşıya olduğu epistemolojik sorun çerçevesinde, olasılık kuramının hiçbir yeri yoktur.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Belirsizliğin ekonomik sonuçlarının incelenmesi, Knight'ın bu epistemolojik sorunla ilgili görüşleri çerçevesinde bir yere yerleşir ve iktisadın, kendilerinden kaynaklanan tahminlerin doğrulanması veya yanlışlanmasıyla geçerlilikleri tespit edilen kuramlar geliştirerek ilerleyemeyeceği-ni göstermekte kullanılır. Burada iktisat, "bilen" değil, "yorumlayan" bir bilim olarak karşımıza çıkar. Bu yorumlama işlevi de, saf iktisat alanını fazlasıyla aşan bir çaba gerektirir. Knight'ın deyişiyle:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İktisat bilimi ve politikası alanındaki sorulara verilecek somut, pozitif cevaplar, ilk önce değer yargılarına, uygulamada da kültürel anlamda genel, geniş kapsamlı bireğitime dayanırlar, herhangi bir pozitif bilimin bulgularından çok, insan doğası ve sosyal değerlerle ilgili ‘sezgiler'e bağlıdırlar. Bu bakış açısından, ihtiyacımız olan, iktisadın sınırlarının çok ötesine geçmesi ve bütün sosyal bilim alanları gibi insan bilimlerini de kapsaması gereken, yorumlama çalışmalarıdır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Knight, Risk, Belirsizlik ve Kâr'ın 1948 baskısına yazdığı önsözde, kitabın önemli bir eksikliğinin, belirsizlik ve kâr olgularının çok önemli bir biçimde belirleyici unsur olarak ortaya çıktıkları bir konu olan ekonomik kriz konusunu ele almaması olduğunu yazıyor. 1930 krizinden sonra, bu konunun iktisatçıların yoğun ilgisini çeken, pek çok yeni katkının ortaya çıktığı bir alan haline geldiğine değinen Knight, bu katkılar arasında özellikle Keynes'in Genel Teorisinden sözediyor. Bu bağlamda da, özellikle üç alanda Keynes'e katılmadığını belirtiyor. Bunlardan ilkini, para kuramının Key-nes'in yaklaşımında taşıdığı ağırlıkla ilgili. Keynes'in hemen hemen her şeyi parasal olarak açıklamaya çalıştığını yazan Knight, özellikle faiz haddinin parasal bir olgu olarak açıklanmasına katılmadığını söylüyor. İkinci olarak, Keynes'in yaklaşımında tasarruf fazlasının bir sorun oluşturması, Knight'a yanlış geliyor. Buna bağlı olarak da, tasarruf fazlasının para politikası yardımıyla önlenebileceğini, oysa bunu bir sorun olarak gören Keynes'in daha derin müdahalelere yer verdiğini, bu müdahalelerin doğurabileceği siyasal nitelikli sakıncaları ise dikkate almadığını yazıyor.</p>

  <h2 id="toc19"><a id="RefHeading25631675233997"></a>Keynesgil makro iktisadın mikro temelleri</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa, Keynes'in Knight'ın eleştirilerine' hedef olan bütün bu görüşleri, Knight'ın kendi katkısının izlerini taşıyor. İlk olarak Keynes müdahaleciliği, belirsizliğin ekonomik sonuçlarının kaçınılmaz olarak gerektirdiği bir şey olarak görüyor. Tasarruf fazlasının önemli bir sorun olarak ortaya çıkmasına yolaçan yatırım-tasarruf dengesizliği de, paranın sistem içinde taşıdığı önem de, gene belirsizlik olgusuna bağlı olarak ele alınan konular. Keynes bu konuları, Knight'ın yöntem yaklaşımına uygun bir biçimde, içinde iktisatçının sezgileri ve değerlerinin büyük ağırlık taşıdığı bir yaklaşımla ele alıyor. Müdahalecilikten kaynaklanan siyasal sorunlar üzerinde durmayışı da, Knight'ın görüşleri doğrultusunda, liberalizmin ahlaki bir kategori olduğuna ve iktisadın ekonominin işleyişiyle ilgili bulgularından da, iktisat politikalarından da bağımsız olarak ele alınması gerektiğine duyduğu inancı yansıtıyor. Yani, müdahaleciliğin siyasal sonuçlarının, müdahaleciliğin hangi siyasal-ahlaki değerler doğrultusunda, nasıl uygulandığına bağlı olduğunu düşünüyor. Keynes'in kapitalizmin ahlaki niteliğiyle ilgili hiç de olumlu olmayan görüşleri de, Knight'ın insan isteklerinin bir amaç-araç ilişkisi bağlamında ele alınamayacağını öne sürerken geliştirdiği tartışmadan çok farklı bir içerik taşımıyor. Farklılık, en çok Keynes'in bu tartışmayı çok açık bir ahlaki vurguyla, bir kapitalizm eleştirisine bağlamış olmasında.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Paranın Keynes'in yaklaşımındaki merkezi konumu, Keynes'in iktisada yaptığı katkı İçinde belirsizlik olgusunun taşıdığı önemle yakından ilgili. Dolayısıyla, Knight'ın ve Keynes'in katkıları arasındaki bağın açığa çıkarılması açısından özel bir önem taşıyor. Keynes'in yaklaşımında para, hem belirsizliğin göstergesi, hem de onu aşmanın bir yolu olarak karşımıza çıkıyor. Gerçek bir para ekonomisinin işleyişini açıklarken, Keynes, bu tür bir ekonominin, Say yasasının geçerli olduğu bir takas ekonomisinden ne derece farklı olduğunu ve anlaşılmasının ne derece farklı yöntemler gerektirdiğini göstermiş oluyor. Ama Keynes, Genel Teori'nin getirdiği yöntem değişikliğini sistematik olarak tartışmamış. Gerçekçi bir biçimde açıklamaya çalıştığı para ekonomisinin, hangi davranışlar temelinde işlerlik kazandığıyla, yani mikro iktisatla da pek ilgilenmemiş. Pek çok tartışmaya konu olan "makro" iktisadın mikro temelleri" sorunu, Keynes'in bu alanda bıraktığı boşlukla ilgili olarak ortaya çıkan önemli sorunlardan biri.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Zaman zaman entelektüel biyografiler, bu tür boşlukların doldurulmasına büyük ölçüde yardımcı olabiliyorlar. Bu, Keynes'in durumunda da geçerli gibi görünüyor. Örneğin, Principia Elhica'nın yazarı G. E. Moore'un, Keynes üzerinde yaşamı boyunca sürmüş bir etkisi olduğunu öğrendiğimiz zaman, Keynes'in ahlaki görüşleriyle epistemo-lojik görüşleri arasında yakın bir ilişki olduğunu, her iki alanda da belirleyici olanın Moore'un etkisi olduğunu farkedebiliyoruz. Moore'un Principia Ethica'daki temel katkısının, "iyiliğin" tanımlanamayacak bir özellik olduğunu, her özel durumda, kişinin sezgileriyle, nesnel ölçütlerin yardımı olmaksızın, iyi olanı bulması gerektiğini öne sürmesiyle ilgili olduğu söyleniyor. Dolayısıyla Moore, ahlak alanında öznelliği ve kişisel sezgilerin önemini vurgulamasıyla tanınıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes, ahlak alanında doğruya ulaşma yolunun kişisel sezgilerden geçtiğini kabul ederken, kişisel sezginin daha genel bir anlamda bilginin temeli olduğunu kabul etmiş gibi görünüyor. İlk kitaplarından biri olan Olasılık Üzerine Bir Çalışma'nın (A Treatise on Probability), bu noktadan yola çıktığı söylenebilir. Burada Keynes, Moore'un iyiliğin tanımlanamayacağı fikrinin karşılığı olarak, olasılığın ta-nımlanamayacağı fikrini ele alıyor. Bu fikir doğrultusunda, olasılığı "frekans" olarak tanımlayan yaklaşımların eleştirisi kitabın konusunu oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes'in eleştirisinin temelinde, olasılığa verilebilecek iki anlam arasındaki ayrım yatıyor. Frekans olarak olasılık, bunlardan biri. Bu anlamda olasılık, birçok defa tekrarlanan bir deney içinde belirli bir durumun kaç defa ortaya çıktığına bakarak belirlenebilecek bir kavram. Eğer on defa para attığımızda beş defa yazı, beş defa tura çıkıyorsa, buradaki yüzde elli yazı,, yüzde elli tura gelme şansı, bu durumların olasılığını belirliyor. Diğer anlamda olasılık, belirsiz bir durumun nasıl sonuçlanacağıyla ilgili inançlara, yani kesin olmayan bir bilgi türüne verilebilecek bir ad. inanç olarak olasılık, tanımlanabilecek bir kavram değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes kitabında bu iki anlamı karşılaştırarak bunlardan birincisinin, frekans olarak olasılığın kullanımının bir sapma olduğunu öne sürüyor. Konuyla ilgili literatürde önemli yanlış anlamalara yolaçtığını düşündüğü bu sapmayı eleştirirken, olasılığın ancak ikinci anlamıyla, inanç anlamıyla kullanılabileceğini tartışıyor. Bu bağlamda, frekans olarak olasılık kavramının literatüre getirdiği "nesnel şans" fikrinin, inanç olarak olasılığın içerdiği "öznel şans" fikrinden türetilmiş olduğunu, aslında herhangi bir belirsizlik durumunda nesnellikten sözedilemeyeceğini, önemli olanın öznel değerlendirmeler ve inançlar olduğunu savunuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Olasılık Üzerine Bir Çalışma'nın, bilginin temelleriyle ilgili bir epistemoloji çalışması olduğu söylenebilir. Yani, Keynes'in soyut olasılık kuramını, ampirik bilginin ve tümevarım sürecinin niteliğini incelemek için kullanarak tümevarım yoluyla elde edilen bilginin kesinliğinden sözedilemeyeceğini gösterdiği de öne sürülebilir. Bu açıdan bakıldığında, çalışmanın anti pozitivist niteliği ön plana çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Olasılık Üzerine Bir Çalışma'nın iki eleştirisi özellikle ünlü. Bunlardan biri, B. Russell'ın. Russell kitap üzerine oldukça olumlu şeyler söylemekle birlikte, sonuçta, Keynes'in frekans yaklaşımına yönelttiği eleştirilerin öze yönelik eleştiriler olmadığını, kuramın gelişmesiyle aşılabilecek teknik sorunlarla ilgili olduğunu yazıyor. İkinci eleştiri ise, o sırada Cambridge'de matematik ve mantık okuyan, Keynes'in yakın arkadaşı F. P. Ramsey'nin. Bu eleştiride öne sürülen, Keynes'in hiç ilgisi olmayan, bütünüyle farklı iki olasılık kavramını biraraya getirip karşılaştırmaya kalkışmış olduğu. Ramsey'e göre, . Keynes'in ele aldığı iki okulun mensupları, yani olasılığa inanç olarak bakanlarla frekans olarak bakanlar, bütünüyle farklı konuları, bütünüyle farklı alanlarda ele alıyorlar. Dolayısıyla mantık kuramcısının ele aldığı inanç olarak olasılıkla, istatistikçinin ele aldığı frekans olarak olasılık kavramını birlikte tartışmak, bütünüyle anlamsız bir çaba. Ramsey kitaba o derece temel bir konuda yüklenmiş ki, onun eleştirisinden sonra Keynes'e kitabı savunacak söz kalmamış. Nitekim, bir dâhi olarak gördüğü Ramsey'nin kitapla ilgili görüşlerini duyduktan sonra Keynes, Olasılık Üzerine Bir Çalışma'yı unutmayı seçmiş gibi görünüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes'in kitabının olasılık literatürünün içindeki yeri ve bu alana nasıl bir katkı yapmış olduğu, bizim açımızdan önemli değil. Ama çalışmaya damgasını vuran bazı unsurlar, özellikle belirsizlik ortamındaki tek bilgi kaynağının öznel bir nitelik taşıyan inanç ve sezgi olduğu fikri, yazarın iktisada yaptığı katkıyla yakından ilgili. Bunun nedeni, bu katkının temelinde, gerçek bir para ekonomisi içinde, ekonomik faaliyeti belirleyen ana unsurun belirsizlik olduğunun vurgulanışının yatması.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu katkının niteliğini açıklamak için, Genel Teori'de geliştirilen Say yasası eleştirisinin en önemli yönünden, yani yatırımlarla tasarrufların faiz haddindeki değişmelerle otomatik olarak eşitlenemeyeceği fikrinden yola çıkabiliriz. Bilindiği gibi, Say yasasına göre, tasarrufların yatırımları aşması durumunda, yatırım fonları arzı yatırım fonları talebinden büyük olduğu için, bu fonların fiyatı olarak görülen faiz haddinde bir düşme meydana gelerek kredi talebinin artmasına yolaçacak ve tasarruf yatırım eşitliği kendiliğinden sağlanacaktır. Keynes'in eleştirisi ise, faiz haddindeki değişikliğin bu eşitliği sağlayamayacağı, çünkü tasarruf ve yatırım kararlarının farklı kişiler tarafından, değişik unsurlara bağlı olarak alındığı yolundadır. Tasarrufları belirleyen, gelir düzeyidir. Ekonomik faaliyetin hangi düzeyde ve ne derece istikrarlı bir biçimde süreceğini belirleyen temel değişken olan yatırımlar ise, işadamlarının gelecekle ilgili beklentilerine bağlı olarak gerçekleşirler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yatırımların nasıl belirlendiği konusunda, Keynes'in fikirlerinde 1930'da yayınlanan Para Üzerine Bir Çalışma ile (A Treatise on Money), 1936'da yayınlanan Genel Teori arasında oldukça önemli bir değişiklik olduğu öne sürülür. İlk çalışmada Keynes, Wicksell'e ve bir ölçüde Avusturya okuluna yakın bir yaklaşım içinde, yatırım kararlarında faiz haddine çok önemli bir rol atfeder. Oysa Genel Teori'de, yatırım kararlarını etkileyen, tanımlanabilecek, ölçülüp biçi-lebilecek bir değişken değildir. Gelecekteki kar oranlarıyla ilgili beklentiler, yalnızca, belirli bir anda iş yaşamına hakim olan psikolojiye, işadamlarının psikolojik eğilimlerine ve sezgilerine bağlıdır. Genel Teori'nin yayınlanmasından sonra, Keynes'in mesajını sistematik bir hale getirip formalize etme çabaları içinde, yatırımların niceliksel olarak ifade edilebilecek bir değişkenin fonksiyonu olarak görülemeyecekleri fikri büyük ölçüde gözden kaçmaya başlamış. Dolayısıyla, Keynes'ten sonra kurulan Keynesgil modeller, Keynes'in kendi yöntemine, bir ölçüde yazarın bu yöntemin niteliğini açıkça ortaya koyan bir şey yazmamış olmasının etkisiyle, oldukça aykırı bir biçimde gelişmişler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes'in yönteminde belirsizlik olgusunun çok önemli bir yer tuttuğundan sözettik. Buna bağlı olarak, Genel Teori'de izlenen yöntemde zaman unsurunun ön plana çıktığını görüyoruz. Keynes, ekonomik kararları, gerçek tarihsel zaman içinde ortaya çıktıkları biçimde ele alıyor. Gerçek tarihsel zaman içinde, geçmişte alman kararların geri dönülmez bir biçimde geleceği etkiledikleri, geleceğin ise tam olarak bilinemeyeceği gerçeğinin vurgulanmasıyla, ekonomik rasyonalite kavramı farklı bir biçim alıyor. Yani, bireyin kendi tercihler sıralamasını tam olarak bildiği durumda dahi, ekonomik karar alma sürecini basit bir amaç-araç ilişkisine indirgemek imkansız hale geliyor. Bu süreç, her şeyden önce, tam olarak bilinemeyen bir gelecek hakkında olabildiğince fazla bilgi toplamak isteğiyle, belirli bir süre içinde karar alıp harekete geçme gerekliliği arasındaki çelişkiyi içeriyor. Bu konuda Keynes, iktisadi anlamda optimal bir karar almak için gerekli bilgiyi toplamak mantıksal olarak imkan dahilinde bile olsa, bunun için gerekli süre göze alınamayacak kadar büyük maliyetler içereceğinden, ekonomik kararların bu biçimde alınamayacağını yazıyor. Bu durumda, maksimizasyona yönelik birkarar alma sürecinin yerine, büyük ölçüde alışkanlıklara, geçmiş deneyimlere, sezgiye dayanan bir karar süreci ve bu sürecin maliyetini mümkün olduğunca azaltmaya yönelik bir çaba sözkonusu oluyor. Karar sürecine bu biçimde yaklaşıldığında standart yaklaşım içinde yatırımları belirlediği düşünülen faiz haddi gibi bir değişkenin, yatırımcı tarafından nasıl değerlendirileceği, tek yönlü bir faiz haddi-yatırım ilişkisi içinde anlaşılamaz bir duruma geliyor. Yani, yüksek bir faiz haddi, bir yandan yatırım maliyetini yükselterek yatırımları olumsuz yönde etkileyebilen bir değişken olarak, bir yandan da kredi talebindeki, yani ekonomideki bir canlanmaya, dolayısıyla gelecekteki kar haddinde bir yükselmeye işaret ederek yatırımların artırılmasına yolaçabilecek bir değişken olarak yorumlanabiliyor. Sonuçta da, iki değişken arasındaki açık seçik bir ilişkiden yola çıkan tahminlerin başarısı konusunda ciddi kuşkular ortaya çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes'in zaman unsurunun önemini vurgulamasıyla ekonomik rasyonalite kavramında ortaya çıkan diğer bir değişiklik de, geçmişte alınan kararların bağlayıcı niteliğiyle ilgili. Tarihsel zaman içinde, geleceği yeniden yaşayarak alınan kararları düzeltmek mümkün olmadığına göre, karar sürecinde, kararların bağlayıcılığını- mümkün olduğunca azaltan bir esneklik sağlanması önem kazanıyor. Para ve para ekonomisiyle takas ekonomisi arasındaki temel farklılık, bu bağlamda, Keynes'in katkısının en önemli yönlerinden biri olarak ortaya çıkıyor. Burada üzerinde durulması gereken şey, para ekonomisini takas ekonomisinden ayıran belirleyici unsurun, bir değişim aracı olarak para kullanımı değil, tasarruf ve spekülasyon aracı olarak paranın varlığı oluşu. Yani, paranın mal ve hizmet alışverişlerini kolaylaştırma özelliği değil, bu alışverişlerin ertelenebilmesini, üretimle tüketim, tasarrufla yatırım arasına belirli bir süre ko-nulabilmesini sağlama özelliği. Bu özelliğiyle paranın işlevi, geleceğin belirsizliğinden kaynaklanan maliyetleri düşürmek. Keynes'in çalışmasında belirsizlik olgusuyla para arasında kurulan bu ilişkinin yöntem açısından önemini sık sık vurgulayan Shackle, bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... Keynes, işadamlarının kendilerini davranışlarının yeterince mantıkholduğuna inandırmaya çalışırken içine düştükleri gerçeği görmekten kaçınma eğilimini, yaşamın niteliğiyle anlamayı reddetmenin alışılagelmiş yollarını, gözler önüne sermeye çalıştı. Peki, davranışlarımızın sonuçlarını belirleyen bilgi eksikliğiyle, bu davranışlara yola-çan kararları alırken karşı karşıya bulunduğumuz bilgi eksikliğiyle, paranın ne ilgisi var? Bu bilgi eksikliğinin özellikle farkında olduğumuz durumlarda, güçlü bir kararı erteleme, biraz daha emin oluncaya kadar bekleme eğilimi duyarız. Peki, nasıl bekleyebiliriz? Yaşamın olayları bizi durmadan sıkıştırmaz, bizi karar almaya, faaliyete geçmeye zorlamaz mı? Özellikle piyasada seçim nasıl ertelenebilir? Bir üretici, kendi ürettiğini başka birinin ürettiğiyle değiştirmek istediğinde, hemen orada ve o anda, hangi ürünü arayıp seçeceğine karar vermek durumunda değil midir? Hayır. Çünkü para kabul edebilir. Geleneksel kulanımıyla değişim aracı olarak tanımlanan para, aslında bir erteleme aracıdır, satış eylemiyle alış eylemini birbirinden ayırma aracıdır. Bu o kadar açıktır ki, söze dökülmesi bile gereksiz görülebilir. Ama bir para ekonomisinde Say yasasının, arzın kendi talebini yaratacağı fikrinin, geçerli olmadığını gösteren de budur. Efektif talep eksikliğini olabilir kılan, dolayısıyla piyasada geçerli olan ücretlerle çalışmayı kabul eden işçilerden bazılarının iş bulamayacaklarını gösteren de budur."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada Shackle, açıkça, Keynes'in makro iktisat düzeyindeki katkısının içerdiği davranış varsayımına, daha doğrusu bu katkının içerdiği standart rasyonalite kavramından sapmaya değiniyor. Böylece, geleceğin belirsizliği gerçeğinden yola çıkarak, standart rasyonalite kavramının ikinci bir eleştirisine ulaşmış oluyoruz. Keynes'in çalışmasından kaynaklanan ilk eleştirinin, belirsizlik ortamında, maksimizas-yonu gerçekleştirecek kararı almak üzere daha çok bilgi edinmeye çalışılacak yerde, eldeki bilgiyi karar sürecinin maliyetini azaltacak biçimde kullanmaya çalışılacağını öne sürdüğünü gördük. İkinci eleştiri, aynı belirsizlik ortamında, maksimizasyona yönelik kararların bile, standart kuramın öngördüğü sonucu vermeyeceğini gösteriyor. Bildiğimiz gibi, standart iktisat kuramına göre, ellerindeki kaynakları karı veya faydayı maksimize edecek biçimde kullanan bireylerin kararları, üretimin, kaynakların en etkin kullanılışıyla elde edilecek üretim bileşimlerini gösteren bir "üretim olanakları eğrisi" üzerinde yeralması sonucunu verir. Burada, eksik kaynak kullanımıyla ilgili işsizlik, atıl kapasite gibi sorunlar sözkonusu değildir. Ama eğer, Keynes'in göstermiş olduğu gibi, bireyler belirsizlik karşısında bir güven unsuru olarak harcamalarını ertelemeyi, kararla rın bağlayıcılığını azaltmak üzere, ellerinde mal veya geliı getiren tahvil ve senetler tutmak yerine, sadece para tutma yı seçebiliyorlarsa, bu seçim, ekonomik faaliyetlerin üretim olanakları üzerinde yeralmasını önleyebilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu eleştirel yaklaşımın, standart kuramdan çok temel biı noktada, nedret olgusunun standart kuram içindeki merkezi konumuyla ilgili bir noktada ayrıldığını kolayca görebiliriz. Keynes'in yaklaşımında, nedret olgusu, belirsizlik olgusuna göre geri planda ve artık kararları etkileyen öncelikli o değil. Nedretin rolü geri plana geçiyor, çünkü belirsizlik, üretimden elde edilen kazancın tüketim harcamalarının, yatırım harcamalarının ise yatırımda kullanılabilecek tasarruf fonlarının gerisinde kaldığı bir duruma yolaçabiliyor. Eksik tüketim, yatırım mallarında atıl kapasite ve işsizlik, birlikte, sorunun kaynak kıtlığı değil, talep eksikliği olduğu bir durum yaratabiliyorlar. Kendini, "kıt kaynakların sınırsız ihtiyaçlarını karşılamak üzere farklı kullanım alanları arasında dağıtımını inceleyen bir bilim dalı" olarak tanımlayan bir disiplinin, bu sonucu kolay kabul edememiş olmasını herhalde doğal karşılamak gerek.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İnsan davranışlarıyla ilgili rasyonalite varsayımının bu sorgulanışıyla birlikte, iktisat kuramı içinde kendiliğinden düzen kavramının yeri de sarsılıyor. Geleceğin bilinmezliği, bir yandan karar sürecine alışkanlıklara ve sezgiye dayanarak el yordamıyla hareket etme eğilimini getirirken, bir yandan da bireyin kendini güvenceye almak amacıyla, sahip olduğu kaynakların bir kısmını kullanmayıp elinde tutmasına yolaçıyor. Bu tür bir bireysel karar sürecinin ise, ekonomi düzeyinde tam istihdam dengesine ulaşılmasını sağlaması, ancak rastlantısal olarak, "özel bir durum" biçiminde gerçekleşebilecek bir şey. 1930 Büyük Krizi'ne, Keynes'in getirdiği açıklamanın mikro iktisat temeli bu. Aynı yıllarda geliştirilen ekonomik krizle ilgili çözümlemelerin rn ünlülerinden biri de Hayek'inki. Bu yaklaşım içinde de, karar alan bireylerin ekonomik durumun verileri hakkında tam bilgiye sahip olmamaları önemli bir rol oynuyor. Ama ulaşılan sonuçlar, hem iktisat kuramı hem de iktisat politikaları açısından son derece farklı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes'in tasarruf fazlalığını vurgulaması karşısında, Hayek yatırım ve tüketim fazlalığını vurguluyor. Hayek'e göre, kredi musluklarının açılmasıyla, yatırım harcamaları, uzun süre, ekonominin kaynaklarını tüketim malları üretiminden yatırım malları üretimine kaydırarak sürebilir. Bu biçimde, tam kapasite kullanarak işleyen bir ekonomide er geç tüketim malları talebi artacak ve kaynakların bu alana kaymasını gerektirecektir. Bu gerekli kaymanın gerçekleşmesi belli bir süre alacaktır. Bu süre içinde üretim malları sektöründe atıl kapasite ve işsizlik ortaya çıkacak, kriz kendini gösterecektir. Eğer üreticiler bu durumu önceden tahmin edip yatırım malları üretimindeki yığılmayı tüketim malları sektörüne kanalize edebilselerdi, yani kararlar gelecekle ilgili belirsizlikten etkilenmemiş olsaydı, bu durum engellenebilirdi. Üretimin tarihsel zaman içinde yeralması, yani sektörler arası kaynak transferinin vakit alışı da, açıklamanın bir parçasını oluşturuyor. Yani, gerçek tarihsel zaman içinde gelecekle ilgili belirsizlik, Hayek'in krize yaklaşımında da rol oynuyor. Ama Hayek için sorun, talep eksikliği değil, sermaye eksikliği. Sermayenin kıt oluşu, yatırım malları sektöründeki açılımın sürmesini engelleyerek krize yolaçıyor. Böylece nedret merkezli geleneksel iktisat tanımı geçerliliğini koruyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ayrıca, Hayek'in açıklaması, krize karşı geliştirilebilecek müdahaleci politikaların yolunu çok etkin bir biçimde tıkayarak sorunun çözümünü gene piyasaya bırakıyor. Bu yaklaşım içinde sorun, kendini arz fazlası ve talep eksikliği ola rak gösteriyor, ama temelde yatırım artışını destekleyecek sermayenin eksikliğinden kaynaklanıyor. Dolayısıyla, yatırımların teşviki bir çözüm oluşturmuyor. Ortaya çıkış nedeni ise, tüketim talebinin yatırım talebini aşarak yatırım artışını durdurmuş olması. Yani, tüketim artışı da sorunu çözemiyor. Açıklamadan kaynaklanan reçete, krizin kendi yolunu izleyip.kendi kendine sona ermesi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa tam istihdam dengesinin bir özel durum olarak ortaya çıktığı Keynesgil yaklaşım içinde müdahaleci politikalar kaçınılmaz bir gereklilik olarak karşımıza çıkarlar. Key-nes'e göre, insan davranışlarıyla ilgili varsayımı geçersiz kılan belirsizlik olgusu, yalnız kendiliğinden dengenin imkânsızlığını ortaya koymaz, aynı zamanda da piyasanın güç olgusunu dışlayacak biçimde çalışamayacağını gösterir. Belirsizlik, sosyal değerlere atıfla haklı çıkarılması, dolayısıyla kabul edilmesi imkânsız, bilinçli müdahaleyi gerektiren bir güç eşitsizliğine yolaçar. "Laissez-faire'in Sonu" (The end of Laissez-faire) adlı makalesinde Keynes şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Çağımızın en önemli illetlerinin çoğu, risk, belirsizlik ve bilgi eksikliğinin sonuçlarıdır. Bunun nedeni, konumları ve yetenekleri açısından şanslı bireylerin, belirsizlik ve bilgi eksikliğinden yararlanabilmeleridir. Aynı nedenden ötürü, büyük girişimcilik çoğu zaman bir piyangoya dönüştüğü için, büyük eşitsizlikler ortaya çıkar. Aynı unsurlar, işsizliğin, akla uygun beklentilerin doğru çıkmamasının, etkinlik ve üretimdeki düşüşlerin de nedenleridir. Ama çare, bireylerin faaliyet alanlarının dışındadır, hastalığın ağırlaşması bireylerin çıkarlarına uygun bile olabilir. Bence, bunların çaresi, para ve kredinin merkezi bir kurum tarafından kontrol edilmesi ve kısmen de, gerektiğinde yasal düzenlemelerle, iş yaşamına ilişkin verilerin tamamının açıklanmasını da içerecek biçimde, ekonomik durumla ilgili bütün verilerin toplanıp dağıtılmasında aranmalıdır Bu önlemler, toplumun, uygun bir organ aracılığıyla, özel sektörün karmaşık iç yapısı üzerinde yönlendirici bir istihbarat uygulamasına yolaçacak, ama özel girişimciliği engellemeyecektir. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu alıntıda, Keynes'in piyasa sisteminin ahlaki niteliğiyle ilgili görüşlerinin çekirdeğini buluyoruz. Bu görüşler, özellikle, Keynes'in piyasa sistemi içinde mali kurumların taşıdığı ağırlıkla ilgili olarak ortaya çıkıyor. Keynes, piyasa sistemi içinde gelişen en önemli kurumun borsa olduğuna inanıyordu. Borsa onun için, piyasa ilişkilerinin içinde kris-talize olduğu, piyasa davranışlarının en açık biçimde ortaya çıktığı kurumdu. Ve Keynes'e göre, bu kurum bir "kumarhane" gibi işliyordu. İşleyişinin temelinde belirsizlik olgusu vardı. Bu olgu karşısında bütün tarafların eşit konumda oldukları söylenemezdi. Dolayısıyla sistem güç eşitsizliklerini dışlamıyor, aksine gelir eşitsizliklerinin önemli bir nedeni olarak içinde barındırıyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu görüşlerin, Keynes'in iktisada yaptığı katkının, "mana ve ehemmiyetini" açıkça ortaya koyduğunu söyleyebiliriz. Keynes'in katkısı, başlangıcından beri iktisatçıları peşinden sürüklemiş olan bir fikri, insanların iyi niyetinden ve kötü niyetinden bağımsız olarak sosyal açıdan istenilir sonuçları verebilecek bir kendiliğinden düzen fikrini temelden sarsıyordu. Fikre yöneltilen eleştiri, insan özellikleri ve insan davranışlarıyla, mikro iktisatla ilgili bir çözümlemeden yola çıkıyor ve buradan müdahalenin gerekliliği sonucuna ulaşıyordu. Yukarıdaki alıntı, müdahalenin niteliğinin de, bu mikro iktisatla ilgili çözümlemeye göre belirlendiğine işaret ediyor. Burada, Keynes'in vurguladığı, devletin ekonomide oynaması gereken en önemli rolün bilgi eksikliğinin giderilmesi, belirsizliğin azaltılması oluşu. Ayrıca, işadamlarının beklentilerini etkilemek ve yatırımların güvenle sürdürülmesini sağlamak da, müdahalenin Keynes'in çeşitli çalışmalarında vurguladığı önemli bir işlevi. Çoğu zaman kendi içlerinde değerlendirilen, hattâ Keynesgil iktisatçılar tarafından tek başlarına istikrarı sağlayabilecekleri düşünülen, para politikası ve mali politika, Keynes için bu amaca, beklentileri istenilen yönde etkileme amacına hizmet ettikleri ölçüde yararlıdırlar. 32 Ayrıca, bu amacın gerçekleştirilmesi için devletin üstlenmesi gereken sorumluluk, bu politikaların sınırlarını büyük ölçüde aşabilir. Keynes, devletleştirmeyi savunmuyordu, ama Birinci Dünya Savaşı'nı izleyen yıllardan başlayarak, çeşitli yazılarında ve Genel Teori'de yatırımların sosyalizasyonunun gerekli olabileceğini savunduğunu biliyoruz. Bunun, politikacıların değil, seçilmemiş teknokratların yatırımların dağılımını sosyal.amaçlar doğrultusunda yönlendirdikleri bir kurumsal yapı içinde gerçekleşebileceğine inanıyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Piyasa düzeninin radikal bir transformasyonu anlamına gelen bu tip bir müdahaleciliğin, bu düzenle ilgili değer yargılarına ters düşen, ahlâki-siyasal sorunlara yolaçabilecek bir nitelik taşıdığı, Keynes'in hiçbir zaman kabul etmediği bir görüştü. Keynes, önce, piyasa düzeninin ahlâki açıdan hiçbir istenilirliği olmadığına inanıyordu. Müdahalenin bireysel özgürlükler açısından bir sakınca oluşturup oluşturmayacağı ise, yalnızca müdahalenin kimin tarafından, nasıl gerçekleştirileceğine bağlıydı. Önemli olan, piyasanın anonim güçleri karşısına müdahaleyi uygulayanların kişisel güçlerinin konulması değil, bu kişisel güce sahip olanların hangi siyasal-ahlaki görüşleri benimsemiş kişiler olduklarıydı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kapitalizm, Keynes'in ahlaki açıdan son derece sevimsiz bulduğu ve er geç aşılacağına inandığı bir düzendi. Böyle bir düzenin kabul edilebilmesini, yalnızca onun ekonomik başarılarına bağlıyordu. Keynes'e göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... modern kapitalizm kesinlikle dinsizdir, içsel birlikten yoksundur, pek bir toplum ruhuna sahip değildir, her zaman olmasa da çoğu zaman yalnızca bir sahip olanlar ve sahip olmaya uğraşanlar topluluğudur. Böyle bir sistemin varlığını sürdürebilmesi, onun biraz değil, çok fazla başarılı olmasına bağlıdır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Kapitalizm, ekonomik açıdan başarılı olmuştur ve bu, Keynes'e göre, onun ahlaki açıdan çok tatsız bir özelliğine, "ekonomik mekanizmanın temel yönlendiricisi olarak insanların para kazanma ve parayı sevme eğilimlerine dayanmasına" bağlıdır.35 Smith'in daha önce değinmiş olduğu gibi, bu toplum düzeni, çoğu zaman, amaçlarla araçların birbirine karıştırılmasını, paranın kendi içinde bir amaç haline gelmesini de birlikte getirir ve bu yanılgı zenginlik artışını hızlandırır:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Gayretli ve amaçlı para kazanma meraklıları, bizi kendileriyle birlikte ekonomik bolluğun kucağına taşıyabilirler. Ama bolluk dönemi geldiğinde, onun tadını çıkarabilenler, yaşam sanatının kendisini yaşatıp mükemmelleştirebilen, kendilerini yaşam araçlarına satmayan insanlar olacaktır. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu dönem geldiğinde, zenginlik birikimi sosyal bir amaç olmaktan çıkacak ve kapitalizmin içerdiği ahlaki çarpıklık da ortadan kalkacaktır. Keynes, bolluk döneminin davranış normlarında yolaçacağı değişiklikten sözederken, kapitalist düzenin temelindeki davranış ilkelerini ne kadar sevimsiz bulduğunu da ortaya koyar. Bununla ilgili olarak yazdıkları, onun insan davranışlarıyla ilgili görüşlerini anlamamıza yardım edecek nitelikte. Keynes, insanların iktisat kuramında ele alındıkları gibi, çıkar dürtüsüyle hareket eden varlıklar olduklarını düşünmez. Ona göre, insanları bu yönde hareket etmeye iten, ya da bu yöndeki davranışları ekonomik faaliyetin yönlendiricisi haline getiren, sistemin özellikleridir. Er geç ulaşılacağını düşündüğü bolluk dönemi, insan davranışlarının farklı bir görünüm almasına yola-çacaktır. Keynes'e göre:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"(O zaman) iki yüzyıldır bizi pençesine almış olan, sayelerinde en tatsız insan niteliklerini en üstün meziyetler mertebesine çıkardığımız sözde ahlaki ilkelerin çoğunu başımızdan atabileceğiz. Para kazanma dürtüsüne gerçek de" ğerini verebileceğiz. Paranın yaşamın gerçekleri ve zevklerine ulaşmak için bir araç olarak değil de,, kendisi için sevilmesi, olduğu gibi değerlendirilecek - yani, bir parça iğrenç bir maraz olarak, şu insanın ürpererek ruh hastalıkları uzmanına teslim ettiği, yarı suç yarı hastalık eğilimlerinden biri olarak."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes, bir bolluk döneminin geleceğine ve bu dönemde ekonomik sorunun, yani en az maliyetle en çok zenginlik edinme sorununun çözülmüş olacağına inanıyordu. Ama, "Torunlarımız İçin Ekonomik Olanaklar" (Economic Possibilities for our Grandchildren) adlı makalede bu inancı ortaya koyarken, iki noktaya dikkat edilmesi gerektiğini vurguluyordu. İlk olarak, bolluk döneminin gelip ekonomik sorunun çözülmesi için daha bir süre geçmesi gerekiyordu. Dolayısıyla sabırlı olup, kapitalizmin ahlâki sorunlarına bir süre daha katlanılması gerekiyordu. Ama bunun yanısıra, ikinci nokta da, yani ekonomik sorunun ekonominin abartılması da tehlikeliydi. Bolluk dönemini beklerken, daha önemli insani meselelerin ekonomik meseleler tarafından geri plana itilmemesine dikkat edilmesi önemliydi. "Aman dikkat edelim," diyordu Keynes. ‘"Daha zaman gelmedi. En az bir yüzyıl daha kendimizi ve herkesi, iyinin kötü, kötünün iyi olduğuna inandırmamız gerekiyor. Çünkü, kötü yararlı, iyi değil. Hırs ve tefecilik ve ihtiyatı bir süre daha tanrılarımız olarak kabul etmemiz gerekiyor. Çünkü yalnızca onlar, bizi ekonomik gerekliliğin karanlık tünelinden geçirip günışığına çıkarabilirler...</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu arada, geleceğimiz için ufak tefek hazırlıklar yapmamızın, yaşam sanatlarını ve amaçlarla ilgili faaliyetleri teşvik edip bu alanda deneyimlere girişmemizin hiçbir sakıncası yok.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama özellikle ekonomiksorunun önemini büyütmeyelim ve onun gerekleri olduğunu varsaydığımız şeylere, daha büyük ve sürekli bir önem taşıyan meseleleri feda etmeyelim. Ekonomik sorun, uzmanların meselesi olmalı - aynı dişçilik gibi. Eğer iktisatçılar, aynı dişçiler gibi, alçakgönüllü, selahiyetli insanlar olarak görünmeyi becerebilselerdi harika olurdu."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yukarıdaki alıntının son cümlesi, Keynes'in çalışmalarının bütünü içinde ve kişiliğiyle ilgili bilgilerimizin ışığında gerçekten çok aykırı kaçıyor. Keynes'in kendisini kesinlikle ' alçakgönüllü bir teknisyen olarak görmediğini, alçakgönüllü bir teknisyen olarak davranmadığını biliyoruz. Aksine, ona göre, özellikle ekonomik sorunun öneminin büyütülmemesi gerektiği için, iktisat politikası ve iktisatçı önemliydi. Ama, olasılığın tanımlanıp ölçülemeyeceğine duyduğu inanç doğrultusunda, iktisat politikasının nesnel kurallara bağlı bir teknik mesele olabileceğine inanmıyordu. Belirsizlik ortamında, yatırımcılar ve diğer ekonomik bireyler gibi, iktisatçı da el yordamıyla hareket etmek, sezgilerine dayanarak iş görmek durumundaydı. Olasılık Üzerine Bir Çalış-ma'da varılan sonuç, bu anlamda, hem ekonomik bireyin, hem de iktisatçının bilgisi konusundaki görüşlerde kendini gösteriyordu. Aradaki fark, iktisatçının diğer insanlardan daha akıllı olmak zorunda oluşundaydı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes'in yaklaşımı, somut sorunların kendi içlerinde değerlendirilmesine, her özgün durumun kendi içinde ele alınmasına yönelik bir yaklaşımdı.<span class="Footnoteanchor"><a href="#ftn8" id="bodyftn8">1</a></span> Ona göre, her durumda "haklı" bir sosyal amaç, "doğru" bir yöntem, bu doğru yöntemi bulabilecek "akıllı" insanlar vardı. Bu akıllı insanlar, akıllarını kullanıp gücü elinde tutanları ikna etmeyi başardıkları sürece, her şey yolunda gidebilirdik.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İkna", belki de, Keynes'in iktisadın işlevi ve yöntemi konusundaki yaklaşımını anlamak için kullanılması gereken anahtar kavram. iktisatçı, Keynes için, hükümeti elinde tutması gerektiğine inandığı entelektüel elitin önemli bir pare çasıydı. Görevi ise, hükümeti, ekonomik bireyleri almaları gereken kararları almaya ikna edecek politikalar uygulamaya ikna etmekti. İktisat politikasının sosyal, felsefi ve siyasal yönlerini ele alan çeşitli denemelerini topladığı kitabın adını ikna Alanında Denemeler (Essays in Persuation) koymuş olması, herhalde bir rastlantı değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes, ikna işlevinin iktisatçı tarafından bilinçli bir biçimde üstlenilmesi gerektiğine inanıyordu. Çünkü bilinçli olmasa da, iktisatçının etkisi her zaman çok güçlüydü. Genel Teori'nin çok ünlü sonuç paragrafında belirttiği buydu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"İktisatçıların ve siyaset felsefecilerinin fikirleri, doğru oldukları zaman da yanlış oldukları zaman da, genel olarak sanıldığından çok daha güçlüdür. Aslında dünyayı yöneten pek bunlardan fazla bir şey değildir. Kendilerini entelektüel etkilerden arınmış sanan pratik kişiler, çoğu zaman merhum iktisatçılardan birinin kölesidirler."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Keynes bunun ciddi bir sorumluluk olduğuna inanıyordu. Bu, nesnel bilimsellik ölçütlerine uyarak yerinegetirile-cek bir sorumluluk değildi. İktisat, doğa bilimleri gibi nesnel gerçeklerle ilgili bir bilim değil, öznel değerlendirmelere ve değer yargılarına dayanan bir ahlak bilimi olduğu için, iktisatçı kendi ahlâki değerlerini sürekli tartmak ve kendini yargılamak durumundaydı. Harrod'a yazdığı bir mektupta, insani dürtüler, beklentiler, psikolojik belirsizliklerle ilgili bir ahlak bilimi olan iktisadı, sahte bir doğa bilimine çevirmeye kalkışmanın getireceği tehlikelerden sözederken kastettiği, bir doğa bilimi olma yanılgısı içindeki iktisatçının ahlâki sorumluluğunu gözden kaçırma tehlikesiydi42 Keynes'in, artan müdahaleciliğin bireysel özgürlüğü kısıtlayabileceği yolundaki kaygıların karşısındaki tavrı da, buna bağlı olarak biçimleniyordu. Gerekli olan, özgür toplumun değerlerini sarsabileceği için müdahalecilik ve planlamadan vazgeçmek değildi. Müdahalecilik ve planlamanın bu değerleri benimsemiş kişilerce yönlendirilmesini sağlamaktı. Köleliğe Giden Yol'un yayınlanmasından sonra Hayek'e yazdığı bir mektupta, iktisat politikalarıyla siyasal değerler arasında doğrudan bir ilişki kurmanın ne kadar yanlış olduğunu vurguluyordu:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">" ... planlama, olabildiğince çok sayıda kişinin, hem liderlerin hem de onları izleyenlerin, sizin ahlaki tavrınızı bütünüyle paylaştığı bir toplumda yeralmalı... Bize gerekli olan doğru ahlaki değerlerin yeniden yerleşmesi - sosyal felsefemizde doğru ahlaki değerlere geri dönmek. Eğer cihatınızı burada yönlendirebilirseniz, bu kadar Don Kişot gibi görünüp Don Kişot gibi hissetmekten kurtulurdunuz. Belki sizi ahlaki ve maddi konuları bir parça birbirine karıştırmakla suçluyorum. Düşünceleri ve duyguları yanlı; kişilerce uygulamaya konulduklarında cehenneme giden yolu oluşturabilecek tehlikeli eylemler, doğru bir biçimde düşünen ve duyan bir toplulukta güvenle uygulanabilirler." Burada gördüğümüz, kendiliğinden düzen fikrinin, hiçbir muğlaklığa yer bırakmayacak biçimde reddi. Keynes'in makro iktisat alanındaki katkısını belirleyen bu tavır, yazarın insan davranışlarıyla ilgili varsayıma dolaylı olarak yönelttiği eleştiriden kaynaklanıyor, yani mikro iktisat alanındaki görüşlerinden bağımsız değil. Aksine, Genel Teori'de insan davranışları çok önemli bir yer tutuyor. Ama davranışlarla makro değişkenler arasındaki ilişki, tek yönlü bir ilişki de değil. Yani, Keynes'in yaklaşımı, insan davranışlarından yola çıkarak ekonominin işleyişini anlamaya yönelik bir yaklaşım değil. Genel Teori'nin çok temel bir özelliği, karar mekanizmasıyla karar ortamı arasındaki ilişkinin inceleme konusu haline gelişi. Bu yüzden, alışageldiğimiz makro ve mikro iktisat ayrımı içinde ortaya çıkan "makro iktisadın mikro temelleri" sorusu, belki de Keynes'in katkısını anlamak açısından çok anlamlı değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sorunun önem kazanışı, Keynes'in ekonominin bütünüyle ilgili görüşlerinin, davranışlarla ilgili görüşlerinden ayrılarak formelleştirilmesiyle oluşan makro iktisadın, Keynes öncesi yaklaşımı olduğu gibi , koruyan bir mikro iktisatla birlikte, yanyana varolmasına dayanıyor. Disiplinin bu şi-zofrenik denilebilecek varoluş biçimi içinde, mikro iktisadın temelindeki davranışsal varsayımı eleştiriden muaf tutmak amacıyla bütünüyle yeni yöntemsel yaklaşımlar kullanılmaya başlandığını, bu yaklaşımların da iktisatçıların gerçek insanı anlama çabalarını önemli bir biçimde engeller nitelikte olduklarını görüyoruz. Bunların arasında, Friedman'ın "Pozitif iktisadın Yöntemi" üzerine yazdıkları özellikle önemli.</p>
  <hr class="footnoterule" />

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%"><a class="FootnoteSymbol" href="#bodyftn8" id="ftn8">1</a> Birinci Dünya Savaşını izleyen yıllarda, altın standardıyla ilgili görüşlerindeki değişmeler, bu yaklaşımın tipik bir örneğini oluşturuyor. Savaşın hemen ardından Keynes, uluslararası para sisteminin istikrarını korumak için altın standardına geri dönülmesi gerektiğini savunmuştu. Bundan birkaç yıl sonra ise', altın standardına başarılı bir dönüş yapılamadığını ve yapılamayacağını gördüğü için, çoğunluğun geri dönüşü savunduğu bu dönemde buna karşı çıkmıştı. Bu, düşüncedeki bir istikrarsızlık değil, sorunların içinde yeralclıkları ortamın özelliklerine göre değerlendirilmeleri gerektiği inancının bir yansımasıydı. Altın standardıyla ilgili görüşler konusunda bkz. Harrod (1972).</p>
</body>
</html>
