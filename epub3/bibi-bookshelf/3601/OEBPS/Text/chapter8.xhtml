<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2.1. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h1 id="toc12"><a id="RefHeading25491675233997"></a>KORKULU YILLARDA YÖNTEM TARTIŞMALARI</h1>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İ870'lerin yöntem savaşlarından sonra iktisatçılar arasında 1930'larda yeniden yoğunlaşan yöntem tartışmalarında, mantıksal pozitivizmin önemli bir etkisi olduğunu görüyoruz. Ama bu etki, pozitivist yaklaşımın iktisatçıların yaptıkları çalışmaları etkilemiş olmasından çok, bazı iktisatçıların, sosyal bilimlerde pozitivist yöntemin benimsenmesiyle ortaya çıkabilecek, özellikle siyasal nitelikli sorunların üzerinde durmuş ve bu bağlamda doğa bilimlerine özgü yöntemlerle, bir sosyal bilim olarak iktisadın benimsenmesi gerektiğini düşündükleri yöntem arasındaki farkları vurgulamış olmalarıyla ilgili. Bu açıdan, dönemin yöntem tartışmaları, büyük ölçüde, yöntemsel monizmin bir eleştirisi niteliğini taşıyor. Aynı yıllarda, bu tartışmaya katılan bazı iktisatçıların, özellikle Hayek'in görüşlerinden etkilenmiş çok önemli bir bilim felsefecisinin, K. Popper'in de mantıksal pozitivizme karşı bir yaklaşım geliştirdiğini görüyoruz. Bu yaklaşım çerçevesinde Popper, mantıksal pozitivizmin yalnızca sosyal bilimler için değil, doğa bilimleri için de kabul edilebilir bir yöntem olmadığını öne sürüyor ve sosyal bilimcilerin yöntemsel düalizmi savunmalarında doğa bilimlerinin yöntemi konusunda bazı yanlış anlamaların rol oynadığını söylüyor. Popper'in bu konuda yazdıkları, ayrıca, yazarla yöntemsel monizmin sosyal politika alanında yola-çabileceği sorunlara dikkat çeken iktisatçılar arasındaki bazı önemli farkları ortaya koyuyor. Aynı siyasal ortamdan kaynaklanan benzer siyasal kaygıları yansıtan bu yaklaşımlar, 1930'larda iktisatçıların insan ve toplum hakkında bilgi edinme yollarıyla, ekonomiyi ve toplumu etkileme yöntemleriyle ilgili görüşlerini değerlendirmek açısından son derece anlamlı görünüyorlar.</p>

  <h2 id="toc13"><a id="RefHeading25511675233997"></a>Mantıksal pozitivizm ve yöntemsel monizm tartışmaları</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mantıksal pozitivizm, iki dünya savaşı arasında Viyana'da ortaya çıkmış bir düşünce akımı. Bu dönem Viyana toplumu, yalnızca bilim felsefesinde çok etkili olmuş olan bu akımın değil, psikoloji, resim, müzik ve mimari alanında da yüzyıla damgasını vuran akımların ortaya çıktığı bir toplum. Psikiyatride Freud, resimde Klimt ve Kokoshka, müzikte Schoenberg, mimaride Loos ilk akla gelen adlardan... Bütün bu alanlarda başdöndürücü gelişmelere sahne olan bu toplum, geleneksel değerlerin hızla çöktüğü, ama bu çöken geleneksel değerlere dört elle sarılan bir toplum. Yani, gerçekliğini kaybetmiş bir şeye atfedilen sahte gerçeklikle ilgili olarak akıldışı öğelerin önem kazandığı, günlük yaşamı etkilemekte gittikçe başarısız kalan değerlerin sahiple-nilmesiyle ilgili olarak da yoğun bir ikiyüzlülüğün hüküm sürdüğü bir toplum. İçi boşalmış inançlar ve gelenekler, işlevini yitirmiş bir alay eşya, ayrıntıya boğulmuş bir günlük yaşam, dönemin özelliklerinden. Siyasal düşünce planında ise, bu dönemde akıldışı akımlar ve sübjektivist felsefe sistemlerinin mantar gibi çoğaldıklarını ve bir yönüyle faşizmin yükselişinin haberciliğini yaptıklarını görüyoruz. Toplumsal değerlerle gündelik gerçeklik arasındaki kopukluk, bir yandan dünyanın bir bütün olarak algılanabilmesini engellerken, bir yandan da kaybedilen bütünselliği yeniden yakalayabilmek için büyük laflara ve ideallere sığınılmasına yolaçıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mantıksal pozitivizm, bu ortama, özellikle bu ortamdan kaynaklanan düşünce kargaşasına karşı bir tepki olarak, topyekün bir temizlik hareketine girişip anlamlıyı anlamsızdan ayırma çabası biçiminde, Hume'un mirasına, özellikle onun analitik ve sentetik önermeler arasında yaptığı ayrıma dayanarak ortaya çıktı. Akımım temel özelliği, anlam ve anlamsızlık arasındaki, bilgi aktarma amacıyla söylenebilecek olan şeylerle söylenemeyecek olanlar arasındaki karşıtlığa dayanan bir bilgi kuramı oluşturmasıydı. Mantıksal pozitivizm, Wittgenstein'ın "felsefe, aklımızın dil kullanımıyla cin çarpmışa döndürülmesine karşı verilen bir savaştır" sözü doğrultusunda girişilmiş bir ayıklama uğraşı olarak tanımlanabilir.2 Anlamsız, gereksiz, sahte ayrıntıların belirlediği bir toplumsal ortamda, dili yalnızca anlamlı önermelerden oluşan bir bilgi aktarma aracına dönüştürmek ve bilimsel bilginin ayrıcalığını bu saf, yalın dilin kullanımına dayandırmak uğraşı, mantıksal pozitivizmin bilim felsefesi alanındaki katkısının temel özelliğiydi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Akım üzerinde Hume kadar etkili olmuş başka bir düşünür de E. Mach'tı. Zaten, 20. yüzyıl düşüncesini Mach kadar etkileyen başka bir düşünür olmadığı, sık sık vurgulanır. Mach'ın etkisi, fizikten fizyoloji ve felsefeye, psikolojiden bilim felsefesine kadar birçok alanda kendini göstermiş. Ama bilim felsefesine yaptığı katkı özellikle önemli, çünkü Mach'ı bu alanın kurucusu olarak nitelemek mümkün. 1895'te Viyana Üniversitesi'nde özellikle kendisi için açılan ilk bilim felsefesi dersini Mach vermiş. Mach'ın etkisinin iki noktada odaklaştığını görüyoruz. Bunlardan biri, onun, düşüncedeki bütün metafizik unsurların temizlenmesi için giriştiği çabayla, metafiziğe karşı açtığı savaşla ilgili. Diğeri ise, Mach'ın insana bir duyular yumağı (a bundle of sensations) olarak yaklaşması ve insan bilgisinin kaynağını yalnızca duyu deneyimlerinde aramasına bağlı. Bu görüşler, 1920'lerde Viyana'da faaliyet gösteren "Viyana Çevresi"nden düşünürleri etkileyerek mantıksal pozitivizmin sistemleşmesine büyük katkıda bulunduklarını görüyoruz. Viyana Çevresi'ndeki adların en önemlileri, M. Schlick, R. Carnap, O. Neurath, P. Frank, K. Menger, K. Gödel ve H. Hahn. Carnap, Neuraht ve Hahn'ın birlikte yazdıkları, 1929'da yayınlanan Viyana Çevresi: Bilimsel Bakışı (The Vienna Circle: Its Scientific Outlook), çevrenin yaklaşımını ortaya koyan bir manifesto niteliğini taşıyor. İngiltere'de B. Russell ve G. E. More,Amerika'da C. Morris ve Quine da, mantıksal pozitivizme yakınlıkları bilinen felsefeciler. Bu adların yanısıra, L. Wittgenstein'ın da çevreyle ilişkileri olmuş ve bazı görüşleriyle mantıksal pozitivizmi büyük ölçüde etkilemiş. Ama bazı düşünürler, bu yakınlığın, bazı çok temel ayrılıkların gözden kaçmasına yolaçmamasına dikkat etmek gerektiğini vurguluyorlar. Örneğin, A. Janik ve S. Toulmin, mantıksal pozitivizmin çekirdeğini, Mach'ın Wittgenstein'ın Tractatus'undan alınmış bazı kavramlarla bütünleşen görüşlerinin oluşturduğunu gösteriyorlar. Ancak, bu yazarlara göre, sözkonusu kavramlar Wittgenstein'da bir mantık kuramı çerçevesinde kullanılırken, mantıksal pozitivizmde bir bilgi kuramına ve bilim felsefesi yaklaşımına temel oluşturmaya başlıyorlar. Janik ve Toul-min, buradan yola çıkarak, Wittgenstein'ın hiçbir zaman benimsemediği bir bilgi kuramının onun katkısıyla biçimlenmiş olduğunu.göstermeye çalışıyorlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mantıksal pozitivistlerin Mach'ın "duyumsal" (sensationalist) ya da "izlenimsel" (impressionalist) yaklaşımını bir sistem haline getirirken Tractatus'tan aldıkları kavramlar, formel bir dilin "birim önermeleri"ne (unit propositions) tekabül eden "atomik gerçekler"le (atomic facts) ilgili. Anlamlı olan bütün önermeler, Wittgenstein'a göre, çok basit gerçeklerle ilgili basit önermelere indirgenebilecek önermeler. Başka bir deyişle, totolojiler dahil olmak üzere, bütün anlamlı önermeler, gerçeklikle bağlantılarını kuran birim önermelerle inşa edilebilecek önermeler. Bu yaklaşıma göre, totolojilet gerçeklikle ilgili yeni. bilgi vermezler, ama gerçeklikle bağlantıları vardır. Metafizik önermeler ise, gerçeklikle doğru veya yanlış hiçbir ilintileri olmadığı için, anlamsızdırlar. "Aslanlar ya et yerler ya da yemezler" gibi bir totoloj i bize gerçeklikle ilgili bilgi vermemekle birlikte, et yemek veya yememek gibi gerçek durumlarla bağlantılıdır. "Cennette melekler vardır" gibi bir önerme ise, tanıdığımız hiçbir basit gerçekliğe indirgenemeyecek bir yapıya sahip metafizik bir önermedir, anlamsızdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Wittgenstein, yalnızca bir mantık sistemiyle ilgili olarak kullandığı atomik gerçekler ve bilim önermelerin somut gözlemlerle olan ilişkisinden sözetmemiş. Oysa mantıksal pozitivistler, Wittgenstein'ın atomik gerçeklerini Mach'ın duyu deneyimlerine dayanan gerçeklikleri tartışılmaz verileriyle özdeşleştirerek kullanmışlar. Böylece atomik gerçekler, mantıksal pozilivisllerde protokollsatze haline gelmişler. Protokollsatze'nin, yani temel önermelerin, dünyayla ilgili ilk elden gözlemlere veya duyu deneyimlerine dayanan önermeler oldukları söylenebilir. Bütün daha karmaşık önermeler, örneğin bilimsel kuramlar, bunlara göndermelerle ampirik olarak kanıtlanabilirler. Karmaşık önermelere anlam kazandıran bu temel önermeler olduğuna göre, mantıksal pozitivistler, Wittgenstein'dan aldıkları ünlü sloganı, "bir önermenin anlamı, onu kanıtlama yöntemini oluşturur" sloganını, yaklaşımlarının önemli bir parçası olarak benimsemişler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama protokollsatze kavramı ortaya atıldıktan hemen sonra, mantıksal pozitivistler kendi aralarında kavramın içeriği hakkında tartışmalara girişmişler. Gözlemlere dayanan bu temel önermelerin, gözlemcinin öznel deneyimini mi, yoksa herkesin paylaştığı duyu deneyimlerini mi yansıttığı konusu, bu tartışmanın önemli bir yönünü oluşturuyor. Bura-. da, "solipsizm" sorunu, yani öznel deneyimlerin paylaşıla-bilirliğine, ortaklığına dair kuşkularla ilgili sorun gündeme gelerek öznel deneyimlerden genellemelere gitmenin güçlüğünü ortaya koyuyor. Herhangi bir insanın kendi gözüyle bakarak, kulağıyla dinleyerek, eliyle dokunarak algıladığı şeyin, başka bir insanın bakarak, eliyle dokunarak algıladığı şeyle aynı olduğuna karar vermenin imkansız olduğunu öne süren solipsizm, bilginin temelini duyu deneyimleriyle ilgili önermelere dayandıran mantıksal pozitivistler için oldukça önemli sorunları gündeme getiriyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Neurath ve Carnap'ın ortaya attıkları "fizikalizm" tezi, bu sorular aşma çabalarından birini oluşturuyor. Bu tez çerçevesinde, temel önermelerin rolü yeniden tanımlanıyor ve bunlar, öznel duyu deneyimlerini yansıtan önermeler olmaktan çıkıp, herkesin paylaşabileceği, maddi gerçeklikle ilgili gözlemlere indirgeniyorlar. Bazı mantıksal pozitivistle-rın, örneğin Schlick'in paylaşmadıkları bu tezin en çekici yönlerinden biri, tezin yöntemsel monizme çok güçlü bir destek oluşturması. Bütün karmaşık önermelerin, dolayısıyla bilimsel kuramların temelinde maddi gerçeklikle ilgili, gözlemciyle sınırlı olmayan temel gözlemler yattığına, önermelerin ve bilimsel kuramların kabul edilebilirliğini belirleyen de bunlar olduğuna göre, doğa bilimlerinin ve sosyal bilimlerin konularından kaynaklanan bir farklılığa sahip oldukları söylenemez. Her iki alanda da, kuramların reddi veya kabulü, aynı yönteme dayanarak, temel önermelere indirgeme yoluyla gerçekleşir. Öznellik iki alanda da bilimdışı bırakılmış, nesnellik ölçütü aynı biçimde tanımlanmıştır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mantıksal pozitivizmin en önemli özelliğinin, anlamlı bir biçimde ifade edilebilir olanla olmayan arasındaki ayrımla ilgili olduğundan sözettik. Bı.'ırada sözkonusu olan ölçütün, bir doğruluk veya yanlışlık, içeriklilik veya içeriksizlik ölçütü olmadığını görmek önemli. Bu konuda Carnap'ın "Metafiziğin Tasfiyesi" (Elemination of Metaphysics) adlı makalesi çok aydınlatıcı.6 Carnap, Hume'un analitik ve sentetik önermeler arasındaki ayrımını mantıksal pozitivizm içindeki yeri bağlamında ele alırken, bu iki kategori dışında kalan metafizik önermelerin hiçbir şey ifade etmediklerini söylemek istemediğini vurguluyor. Carnap'a göre, metafizik önermeler, önermeyi yapan kişinin dünyaya bakışım yansıtırlar, ifade ettikleri bu tavırdır. Aynı ahlak kurallarının belirli öznel tavırları yansıttıkları gibi... Tehlikeli olan, bu öznel tavrın ifadesini, nesnel bir bilgi aktarımı kisvesi altında kullanmaktır. Mantıksal pozitivistlerin, "aklımızın metafizik yoluyla cin çarpmışa döndürülmesi" sözünü yorumlayışları, bu çerçeve içine oturtulmalıdır. Çünkü mantıksal pozitivistler, Carnap'ın açıkça ortaya koyduğu gibi, analitik ve sentetik önermelerin dışında kalan önermelerin meşru bir biçimde kullanılabilecekleri alanlar olduğunu kabul ederler. Bunların en açık örneği, sanattır. Sanatçının amacı, bilgi aktarmak değil, kendini ifade etmektir. Metafiziğin aksine, sanat bilgi aktarmak iddiası gütmez. Dolayısıyla felsefeye yüklenen savaşma misyonu, sanata değil, metafiziğe karşıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yaklaşımın katı sınırlar içinde tanımlanan bilimsel bilginin sarsılmaz bir ayrıcalık kazanmasında, daha doğrusu başlangıcı 17. yüzyıla giden bu ayrıcalığın pekişmesinde ne derece önemli bir rol oynadığını bir kere daha vurgulamakta yarar var. Bilimle metafizik, ahlak ve sanat arasına konulan bu aşılmaz barikatlar, doğal olarak, bilimin metafizik, ahlak ve sanattan alacağı hiçbir şey olmadığı anlamına geliyor. Böylece doğa bilimleriyle birlikte sosyal bilimler de, konuları gereği farklı bilgi edinme yöntemleri kullanabilecekleri fikri reddedilerek, demir parmaklıklarla çevrilmiş bir alana hapsediliyorlar. Bunun, mantıksal poziti-vistlerin, içinde yaşadıkları ortama bir tepki olarak giriştikleri anlamlıyı anlamsızdan ayırma çabaları içinde, bilim alanını kurtarılmış bir bölge olarak kavramsallaştırmalarının sonucu olduğu söylenebilir. Ama aynı zamanda, ulaşılan noktayla tepki duyulan sosyal ortamın özellikleri arasında bazı benzerlikler olduğunu görmemek de imkânsız. Ayrıntılara boğulmuş bu sosyal ortamda, insanın kendisini ve çevresini bir bütün olarak algılaması, içeriğinden boşaltılmış bir inançlar ve değerlet' yığınını bir bütün olarak anlamlandırması çok güç. Aynı tıkanıklık, mantıksal pozitivizmin oluşturduğu bilgi kuramı içinde de etkinliğini sürdürüyor. Çünkü bu sistem içinde de, herhangi bir bilgi bütününün değerlendirilmesi, bütünün gerçeklikle ilişkisini kuran parçalarına, temel önermelere indirgenerek gerçekleşiyor. Bilgi edinme sürecinin başlangıcında bu parçalar var, nihai sonuç da bu parçalara atıfla anlam kazanıyor. Bilimsel bir kuramın oluşturulmasında temel gözlemlerden yola çıkıyoruz, sonra tümdengelim yoluyla bu gözlemleri yasalar haline getiriyoruz ve gene gerçekle ilgili gözlemler yardımıyla bu yasaları kanıtlıyoruz. Böylece, yasalar tartışmasız bir kesinlik kazanıyor. Yani, mantıksal pozitivizm, insanın kendisinin ve dünyasının bölünmüşlüğünü aşmıyor, yalnızca bu bölünmüşlüğün bilimsellik ölçütleri uyarınca tartışılmaz bir kesinlik içinde bilinmesini ve kabul edilmesini sağlıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">. Atomik gerçeklerle ilgili temel gözlemlerden sosyal gerçekliğin bütününe ulaşılamayacağı, bu yüzden de sosyal bilimlerin doğa bilimlerinden farklı bir yöntem izlemeleri gerektiği, yöntemsel düalizmi savunan pek çok düşünür tarafından tartışılmış bir konu. Bu tartışmalarda vurgulanan en önemli fikirlerden biri, toplumun doğa biliminin nesneleri gibi insan düşüncesinden ve insan değerlendirmelerinden bağımsız olarak incelenemeyeceği fikri. Buna göre, sosyal gerçekliği kavramak için, bu gerçekliğin ona anlam veren düşünceler ve kavramlardan yola çıkmak gerekiyor. Aksi halde, sosyal bilimcinin, ampirik gerçeklikle ilgili, birbirinden kopuk kalmaya mahkûm gözlemler yardımıyla, hiçbir zaman toplumsal olguları açıklayamayacağı öne sürülüyor. Bu biçimiyle yöntemsel düalizmi sistematik olarak ele alan en önemli düşünürlerden biri M;. Weber. Daha sonra iktisatçıların mantıksal pozitivizmin içerdiği monizme karşı çıkan iktisatçıların görüşleri, büyük ölçüde Weber'in etkisini taşıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Weber, sosyal bilimlerden "kültür bilimleri" olarak sözediyor, yani "yaşam olgularını, bu. olguların kültürel anlamı açısından ele alan bilim dalları" olarak. Kültürü ise, "değerlerle ilgili bir kavram" olarak tanımlıyor ve ampirik gerçekliğin, bu gerçekliği kendi değerlerimize bağımlı olarak ele aldığımız için, bizim için kültür haline geldiğini yazıyor. Örneğin:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Fuhuş, din veya para gibi, kültürel bir olgudur. Bunların üçü de, varlıkları ve tarihsel olarak aldıkları biçim, doğrudan doğruya veya dolaylı olarak, kültürel çıharlanmızla ilgili olduğu ve bu kavramlarla incelenen gerçek parçasına anlam veren değerlendirmelerimizin ön plana çıkardığı sorunlara dair bilgi edinme isteğimizi körüklediği için, ve o ölçüde, kültürel olaylardır. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Dolayısıyla, Weber'e göre, her özgün olay, anlamını belirli bir değerler sisteminden aldığı için, sosyal bilimlerde vurgulanması gereken, nesnellik değil değerler, yasalar değil, özgün olayın içinde ele alındığı çerçeveye göre biçimlenen anlamıdır. Yani sosyal bilimcinin, her özgün davranışın içinde yeraldığı çerçeveye göre biçimlenen anlamı üzerinde durması gerekir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Daha önce tartıştığımız gibi, özgün olanla evrensel olan arasındaki fark, Weber'in özellikle üzerinde durduğu bir fark. Weber'in sosyal bilimlerde ilginç olanın, özgün, somut olaylar ve olgular olduğunu düşündüğünü biliyoruz. Oysa, yazara göre, doğa bilimlerinin Aydınlanma Çağı'nı izleyen dönemde gösterdikleri başdöndürücü gelişme, evrensel geçerliliği olan nedensellik yasalarının keşfine yönelik çabaları yansıtan bir gelişmedir. Weber'in bu gözleminin, mantıksal pozitivizmle birlikte bilim felsefesinde yeralan değişmeler için de doğru olduğunu, yani mantıksal pozitivizmin Weber'in işaret ettiği sürecin önemli bir aşaması olduğunu görmek güç değil. PozitivisL ölçütlere uygun bir biçimde, duyu deneyimlerine dayanan gözlemlerle kanıtlanmış yasaların, sarsılmaz bir evrensel geçerlilik kazandıklarını biliyoruz. Dolayısıyla, gözlemlenen gerçekler temelinde biçimlenen ve kanıtlanan evrensel yasaların, gerçeğin açıklanmasında kullanılmasına dayanan bir yaklaşım ortaya çıkıyor. Her somut olgu, değişmez yasalara atıfla açıklanabiliyor. Oysa Weber'in eleştirisi, sosyal olguların kendi bütünsellikleri içinde ele alınmaları ve anlamlandırılmaları gerektiğini göstermeye yönelik bir eleştiri.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Somut olaylarla ilgili anlamın ortaya çıkarılması ise, bir açıklama sorunu değil, bir yorumlama sorunu. Yani, We-ber'e göre, sosyal bilimcinin işi, bir çeviri-yorum işi. Schumpeter, "doğa bilimcisi açıklar, sosyal bilimci yorumlar" cümlesinden Weber'in yönteminin temel düsturu olarak sözederken, bunu kastediyor. Buradaki yorumlama süreci, sezgi yoluyla,- "kendi değerlerine atıfla anlamak"tan (verstehen) geçen bir süreçtir. Burada Weber'in, sosyal bilimlerde sezgisel bilginin önemini vurgulayarak yöntemsel monizme karşı çıkan yaklaşımlara bir temel hazırladığını görüyoruz. Ama Weber, sosyal bilimcinin tek bilgi kaynağının sezgisel olmadığını da vurguluyor. Verstehen yoluyla ortaya atılan hipotezlerin, niceliksel çözümlemelere, istatistikler yardımıyla ortaya çıkarılabilecek nedensellik ilişkilerine dayanarak kanıtlanmasını da, yönteminin bir parçası olarak görüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bununla ilgili olarak Weber'e karşı çıkan, daha doğrusu Weber'in yöntemsel düalizmini ondan daha ileri bir noktaya götürerek savunan başka bir düşünür P. Winch. Winch, sosyal bilimlerde evrensel nedensellik yasalarına ulaşmanın imkansızlığını Weber'den çok daha güçlü bir bir çimde vurguluyor. Başlangıç noktası, sosyal bilimlerin amacını "anlamlı insan davranışlarının incelenmesi" olarak tanımlaması. "Anlamlı insan davranışı" kavramını ise, Weber'den alıyor. Yani, anlamlı insan davranışlarını, davranış öznesinin kendi davranışına bir anlam, bir amaç, bir mantık atfettiği davranışlar olarak tanımlıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Daha sonra, nedensellik ilişkilerinden sözetmek için, aynı durumun her zaman aynı davranışa yolaçacağından sö-zedebilmek gerektiğini öne sürüyor. Buradaki "aynılığın" tescil edilebilmesi için de, bazı kurallara, durumların ve davranışların aynı olduğunu onlara dayanarak tespit edebileceğimiz kurallara ihtiyaç olduğunu söylüyor. Winch'e göre, doğa bilimlerinde bu kurallar bilim dünyasının koyduğu kurallardır. Yani, bir oksijen molekülüyle iki hidrojen molekülünün belirli koşullar altında birleşmeleriyle su elde edileceğini söyleyen kimyager, bu deneyin yapıldığı her durumda, hidrojenin, oksijenin, koşulların ve suyun aynı olduklarını göstermeye yarayacak kuralları koyarak, önermesinin bir yasa olduğunu savunabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Oysa, diyor Winch, sosyal bilimlerde bir değil, iki tip kural vardır. Bilim adamının koyduğu kurallar dışında, bir de, insan davranışlarını yönlendiren kurallar, toplum içinde yaşayan insanların koyduğu kurallar vardır. Örneğin, bir bebeği suya batırıp çıkaran birinin, bebeği sadece yıkamayıp vaftiz ettiğini gösteren, sosyal bilimcinin dışarıdan gözlemleyebileceği hareketler değil, sözkonusu hareketleri yapan kimsenin izlediği kurallardır. Vaftiz olayına anlamını veren bu kurallardır ve bunların ne olduğunu bilmeyen sosyal bilimci, yalnızca kendi kurallarına dayanarak, olayı anlayamaz. Bebeğin her suya batırılıp çıkarılışı vaftiz olmadığı gibi, malların her el değiştirişi değişim, her alışveriş yapılan yer piyasa değildir. Değişim olgusuna anlamına veren, değilim yapan, piyasa ilişkilerine giren insanların izlediği kurallardır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu anlamın ortaya konulmasında, nedensellik yasaları yararlı olamazlar. Yapılacak şey, insanların her özgün durumda davranışlarına verdikleri anlamı, onların izledikleri kuralları ortaya çıkararak anlamaya çalışmaktır. Winch'e göre de, sosyal bilimci bir çevirmendir. Ama elinde bütün sözcüklerin karşılıklarını veren bir sözlük bulunmayan bir çevirmen. Daha doğrusu, her sözcüğün evrensel bir karşılığı olmadığını başından kabul etmiş bir çevirmen. Umabileceği gibi, insan topluluklarının (ki bunlar, hem antropologun incelediği ilkel bir kabile, hem de iktisatçının incelediği üreticiler veya tüketiciler olabilir) açıklamadan yaptıkları şeyi, açıklayarak ortaya koymaktır. Unutmaması gereken, sosyal olguların, doğal olgulardan farklı olarak, insanların değişik durumlarda izledikleri kurallardan bağımsız, her zaman geçerli olan bir sosyal gerçekliğe sahip olmadıklarıdır. Bu kurallar, insanların sosyal olaylara verdikleri anlamı yansıtır. Yani sosyal dünya, bir anlamlar dünyasıdır, bir nesneler dünyası değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu yaklaşım bizi, çok önemli bir ayrıma, "doğal" ve "sembolik" toplum modelleri arasındaki farka getiriyor. Doğal toplum modelinde, insan faaliyetleri, nesnel bir germeklikten, örneğin insan doğasından kaynaklanan faaliyetler olarak görülüyorlar. Dolayısıyla bu nesnel gerçekliğe atıfla açıklanabilecekleri düşünülüyor. Yani, bu model çerçevesinde, sosyal bilimler de, doğa bilimleri gibi, gerçekliğin gözlem ve deney yoluyla incelenerek tahminlerde kullanılabilecek genel yasalar geliştirilmesi amacına yönelik po-zitivist bir yaklaşımın benimsenmesi mümkün oluyor. Sembolik toplum modellerinde ise, toplum, insanın düşünceyle, fikir ve inançlarla kurduğu bir bütün olarak ele alınıyor. Yani, kurumların ve insan faaliyetlerinin, insan düşüncesinden bağımsız, doğal gerçeklikleri yansıtan nesnel olgular olarak ele alınmasına imkân tanınmıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sembolik bir toplum modelinde, "amaçlı davranış" kavramının bir başlangıç noktası, ama yalnızca bir başlangıç noktası oluşturduğu kolayca görülebilir. Bu noktadan hareketle, sosyal bilimciye düşen yorumlama işlemi, amaçlı davranışların, hangi amaca, hangi araçları ne biçimde kullanarak yöneldiklerinin incelenmesini gerektirecektir. Yani, mantıksal olarak, modelin kullanımı, insanlara kendi davranışlarım nasıl yorumladıklarını sormayı, sorarak anlamayı içeren bir ampirik çalışmayı gerektirdiğini düşünebiliriz. Böyle bir yaklaşımın, iktisadın homo oeconomicus merkezli yaklaşımına, doğal bireyin davranışlarım temel alan yaklaşımına ne kadar ters düştüğü kolayca görülebilir. Bu uyuşmazlık, yalnız insan davranışlarının doğal olgular değil, semboller dünyasında aranmasını gerektirdiği fikrinden değil, sembolik bir yaklaşım içinde yöntemsel bireyciliğin farklı bir biçimde yorumlanması gerekliliğinden de kaynaklanıyor. İnsan davranışlarının anlamlarının, içinde yeraldık-ları bütünden kaynaklandıkları düşünüldüğüne göre, davranışın açıklanmasında bütünün ele alınması gerektiği açık. Sembolik bir toplum modelinin benimsenmesinin, Winch'i götürdüğü nokta bu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İktisatta Menger'in maddi çıkar dürtüsü yerine, amaçlı davranış ilkesini koymasıyla, disiplinin doğal bir yaklaşımdan sembolik bir yaklaşıma doğru bir adım attığı söylenebilir. Geçen bölümdeki tartışma, Menger'in insan davranışlarını sosyal gerçekliğin bütünü içinde ampirik çalışmalar yardımıyla incelemeye yönelik bir yöntemin temellerini attığını göstermeye yönelik. Ama ikinci kuşak Avusturya okulu mensuplarının sembolik bir toplum modelini daha sistematik bir biçimde geliştirirken bu yöntemden uzaklaştıklarını, ampirik içerikten bütünüyle boşalmış bir yöntemsel bireyciliği okulun temel özelliği haline getirdiklerini görüyoruz. Pozitivizme bir tepki olarak gelişen bu süreç içinde, siyasal kaygılar çok önemli bir rol oynuyor.</p>

  <h2 id="toc14"><a id="RefHeading25531675233997"></a>Hayek ve bilimselciliğin eleştirisi</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in, yöntemsel monizminin bir eleştirisinden yola çıkarak, iktisatta sembolist bir toplum modeli uygulanması gerektiğini sistematik bir biçimde tartıştığı en önemli çalışmalarından biri, "Bilimselcilik ve Toplumun incelenmesi" (Scientism and the Study of Society) başlıklı, üç bölümden oluşan makalesi. Bu makalede, doğa bilimlerinin yöntem özelliklerini belirleyen yaklaşım pozitivizm olarak tanımlanıyor. Bilimsellik kavramıyla kastedilen, pozitivist bir yaklaşımı, konunun özelliklerinden doğan sorunları gözardı ederek, sosyal bilimlere uygulamaya kalkışmak. Nitekim, Hayek'in eleştirilerini ortaya koyarken adlarını andığı düşünürler arasında, hem Comte gibi pozitivizmin, hem de Neurath gibi mantıksal pozitivizmin öncülerine rastlıyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bilimselcilik ve Toplumun lncelenmesi"nde Hayek'in, sembolik toplum modellerine temel oluşturan fikri işlediğini görüyoruz. Hayek'in ifadesiyle:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">‘Tanıdığımız biçimiyle toplum, insanların benimsedikleri kavramlar ve fikirlerle inşa edilmiştir; sosyal olguları ancak insan zihnine yansıdıkları biçimde görür, ve anlamlandırırız... Sosyal faaliyetin veya insan faaliyetlerinin konusu, çoğu zaman, (modern, sekter anlamda) bilimin, "fikirlerin" karşıtı olarak tanımladığı "nesnel gerçekler" değildir, fiziksel terimlerle tanımlanamaz...' Sosyal bilimin gerçekleri yalnızca fikirlerdir, faaliyetlerini incelediğimiz insanların görüşleridir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'e göre bilimselcilik, toplumsal düşünce alanında hem bilimsel hem de siyasal yönden olumsuz iki sonuca yolaçar. Bunlardan birincisi, bilimselciliğin doğrudan doğruya holist bir yaklaşıma yolaçması, holist yaklaşımları desteklemesidir. İkincisi ise, toplumun istenilen doğrultuda kontrol edilip biçimlendirilebileceği fikrine yolaçarak totaliter eğilimlere zemin hazırlamasıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'e göre, sosyal bilimlerde holizm, bilimselciliğin doğal bir. uzantısıdır. Yani toplumun, doğa bilimlerinin nesneleri gibi, insan düşüncesinden bağımsız bir gerçekliğe sahip bir bütün olarak incelenebileceği fikrinin bir sonucudur. Bu bütünün ona anlam veren fikirler ve bu fikirlerin yönlendirdiği faaliyetlerden bağımsız olarak ele alınması ise, insanların inançlarını, popüler genelleme ve soyutlamaların "gerçeklik" olarak görülmesine yolaçar. Ha-yek'in deyişiyle:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Sosyal bilimcinin, halk düşüncesinin "toplum", "ekonomik sistem", "kapitalizm", "emperyalizm" ve diğer kolektif birimler hakkında oluşturduğu fikirleri, yalnızca geçici kuramlar, popüler soyutlamalar olarak görmesi, onları gerçeklerle karıştırmaması gerekir. Bu sözde varlıkları "gerçekler" olarak ele almaktan sürekli kaçınılması, sistematik bir biçimde, bireylerin faaliyetleri hakkında fikir yürütmelerinden çıkan sonuçlardan değil de, onları faaliyetlerinde yönlendiren kavramlardan yola çıkılması, sosyal bilimlerin "sübjektivizmiyle" yakından bağlantılı olan yöntemsel bireyciliğin belirleyici özelliğidir. Buna karşılık, bilimselci yaklaşım, bireysel faaliyetleri belirleyen sübjektif kavramlardan yola çıkmaktan korktuğu için, kaçınmaya çalıştığı hataya, popüler genellemelerden başka bir şey olmayan bu toplulukları gerçekler olarak ele almak hatasına düşer." Bilimselciliğin kaçınmaya çalışırken içine düştüğü hatalardan biri de, antropomorfizmdir, yani toplumsal kategorilere insan özellikleri atfetme hatasıdır. Aslında antropomorfizm, Hayek'e göre, doğrudan doğruya objektivizmden, insan düşüncesinin ürünü olan kategorilerin gerçekler olarak ele alınmasından kaynaklanan bir şeydir. "Burada çarpıcı olan," diyor Hayek,</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"... yerli yerinde kullanıldıkları zaman bile antropomor-fik kavramların can düşmanı olan pozitivistleri, metafizik önermeler öne sürmeye ve örneğin Comte'un yaptığı gibi, insanlığı bir ‘sosyal varlık' veya bir tür üstün insan olarak ele almaya iten şeyin, çoğu zaman onların ampirizmleri oluşu. Ama ortada, ya bütünü insan zihninden yola çıkarak oluşturmaktan ya da insan zihninin modelinde bir üstün zihin önermekten başka bir seçim yoktur. Ve pozitivistler bu seçeheklerden birincisini reddettikleri için, ister istemez ikincisine doğru itilirler." 1 6 Böylece Hayek, sosyal bilimlere doğa bilimi yöntemleriyle yaklaşan çalışmaların, kaçınılmaz olarak holizme, ho-lizmden de metafiziğin hakim olduğu bir noktaya ulaştıklarını göstermeye çalışıyor. Bundan kaçınmanın tek yolu, Hayek'e göre, bütünü oluşturan fikirlerden ve faaliyetlerden yola çıkmak, yani yöntemsel bireyciliği benimsemek.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama buradaki bireycilik, insan doğası üzerine yapılmış bir genellemeye dayanan bir bireycilik değil. Doğal bireyin psikolojik özelliklerinden yola çıkan bir bireycilik, ekono-. miyi ve toplumu nesnel bir psikolojik gerçekliği yansıtan davranışlardan yola çıkarak açıkladığı ölçüde, bilimselcilik-ten kopmuş değil. Oysa, Avusturya okulunun Menger'den miras aldığı bireycilik, insana davranışlarının amaçlı davranışlar olması dışında hiçbir doğal özellik atfetmiyor. Dolayısıyla, insan amaçlarının ne olduğuyla ilgili bir ön varsayımdan yola çıkmadığı için, bu amaçların toplumsal bütünün özelliklerine atıfla açıklanması gerektiği yolunda görüşlere temel oluşturuyor. Yani bireysel davranışla onun toplumsal sonucu arasında tek yönlü, mekanik bir ilişki kurmaktan çok, bir karşılıklı etkileşime, birbirini belirleyen düzeyler arasındaki dinamik bir ilişkiye dikkat çekmiş oluyor. Bu çerçeve içinde insan davranışlarını ve bu davranışlar kanalıyla toplumu biçimlendiren fikirlerin, bütün kararları bireylerin aldığını unutmadan, ama kararın sosyal çerçevesini de gözardı etmeden açıklanması gerekiyor. Böylece bireycilik ve holizm karşıtlığının yerine, insandan yola çıkan, ama insanı sosyal ilişkilerinin bütünü içinde ele alan bir yaklaşım ortaya çıkıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bununla ilgili olarak, Popper'in bazı gözlemleri çok aydınlatıcı olabilecek nitelikte. Holist eğilimlerin gücü, Pop-per'e göre, holizmin iki ayrı biçimde yorumlanabilecek bir kavram oluşundan ve bu iki yorumun çoğu zaman birbirine karıştırılmasından kaynaklanıyor. Birinci anlamda holizm, bir şeyin tüm nitelikleri ve yönlerinin, özellikle parçalan arasındaki ilişkilerin oluşturduğu bütünün inceleme birimi olarak ele alınmasını öneren yaklaşım. Popper, bu anlamda holizmin, ne sosyal bilimlerde ne de doğa bilimlerinde uygulanabilir olmadığını öne sürüyor. "Bilim geçicidir" diyor. Ama yalnız bilimin değil, insanın bütün algılamaya,yıkmaya, yapmaya, değiştirmeye yönelik faaliyetlerinin de seçici olduğunu ekliyor. Bütün bu faaliyetlerde, faaliyetin yöneldiği nesnenin belirli özellikleri ve belirli yönlerinin ele alındığını, hiçbir nesnenin hiçbir zaman bütün yönleri ve bütün özellikleriyle ilgi konusu olmadığını göstermeye çalışıyor. Bu bağlamda da, toplumun bütününü kavramaya veya değiştirmeye yönelen holist yaklaşımların hiçbir şeyi anlayamayacaklarını, hiçbir şeyi değiştiremeyeceklerini yazıyor. Popper'e göre, holist aktivizmin bu kendi karşıtına, pasifizm ve kaderciliğe dönüşme eğilimi, sosyal bilimler için büyük bir tehlike oluşturuyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper için olduğu gibi Hayek için de holizm, yalnız bir bilimsel yöntem olarak değil, holist bir dünya görüşünü besleyen bir yaklaşım olarak ortaya çıkıyor. Her iki düşünür için de bu yaklaşım, piyasa toplumlarının bireyciliğinin karşısında, toplumsal değerlerin birey ve bireyin refahı açısından değil, "toplumun çıkarları" açısından belirlendiği bir toplumun savunuculuğuna dönüşme özelliği taşıyor. Dolayısıyla yöntemsel holizm, bir yöntem olarak içerdiği sakıncaların ötesinde, siyasal olarak kötü çağrışımlar yapan bir kavram olarak yorumlanıp dışlanıyor.Ama Popper, ikinci anlamda holizmin bu tür çağrışımlarla yorumlanmaması gerektiğine inanıyor. Bu anlamda holizm, bir şeyin, parçalarının toplamının ötesinde bir anlam taşımasına yolaçan unsurlar üzerinde duran bir yaklaşım. Mantıksal pozitivizmin dünyayı kopuk parçaların toplamı olarak algılayan, bölünmüş perspektifiyle hiç bağdaşmayan bu yaklaşım, Popper'e göre, bilimsel açıdan maşru, hatta belirli durumlarda gerekli olabilir. Yukarıda değindiğimiz biçimiyle., Menger'in yaklaşımı da bu yorumuyla holizmi dışlayan bir yaklaşım değil.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bundan önceki bölümde tartıştığımız gibi Menger, kendi yöntemsel bireyciliği içinde, karar biriminin insan olduğunu vurgularken, aynı zamanda da ekonominin ve toplumun insan davranışlarının içinde yeraldıklan sosyal çerçeve içinde ampirik olarak incelenmesini içermeyen çalışmaların, son derece kısıtlayıcı bazı varsayımlara başvurmaları gerektiğini de gösteriyor. Bu bağlamda Menger'in, özellikle amaçlar ve araçlarla ilgili tam bilgi varsayımı üzerinde durduğundan ve bu gerçekdışı varsayımın aşılması için kuramsal iktisadın ampirik-gerçekçi iktisatla bütünleşmesi gerektiğini savunduğundan sözettik. Dolayısıyla karar ortamım belirleyen özelliklerden kaynaklanan sorunların, özellikle bilgi eksikliğinin, ampirik nitelikli incelemeleri, Menger'in çizdiği araştırma programının bir parçası olarak ortaya çıkıyor..</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci kuşak Avusturya okulu mensuplarının çalışmalarında ise, ne holizm yorumlan konusundaki sözkonusu nüansı, ne de bireyciliğin yeni yorumunun gerektirdiği ampirik nitelikli çalışmaları bulamıyoruz. Seçim olgusu kuramın merkezinde yerahyor, bunun karmaşık bir olgu olduğu vurgulanıyor, ama bireysel seçim eylemini belirleyen amaçlar ve araçlarla ilgili ayrıntılı çözümlemelere rastlanmıyor. Addleson, Mises'in çalışmasına atıfla, bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Seçim, Mises'in modelinde basit, determinist anlamında kullanılan bir terim değildir ve seçimle ilgili sorunlar modelin merkezinde yeralırlar. Ama üzerinde durulan sorunlar, bireylerin, daha önce belirlenmiş oldukları varsayılan amaçlarına ulaşmak için ‘uygun' araçları seçme çabalarıyla ilgili sorunlardır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Uygun araçların seçimi her zaman önemli sorunlar içerir, Mises de bu sorunların içerdiği güçlükleri ortaya koyar. Örneğin, çözümlemelerinde zaman daima önemli bir rol oynar ve bütün davranışlar spekülatiftir. Ama Mises, planların belirlenmesinde fikirlerin, beklentilerin ve yargıların ne kadar önemli olduğunu dikkate almaz. Farklı insanların niyetlerinin, bakış açılarının ve planlarının birbirinden farklı olabileceklerini, dolayısıyla belirli davranışların sonuçları hakkında a priori bir şey söylemenin ne. kadar güç olduğunu da dikkate almaz." Böylece, holizmi ve ampirizmi kayıtsız şartsız dışlayan bir yaklaşım içinde bilim, kuramsal iktisadın davranışsal varsayımları temelinde yapılan tümdengelimsel çıkarsamalara indirgenir. Bunu en uç biçimiyle ortaya alıp savunan iktisatçının von Mises olduğunu söyleyebiliriz. Mises'in deyişiyle, "iktisada saf bilgi ve bilgi kullanımı alanındaki özgün konumunu sağlayan, belirli teoremlerin deneyim temelinde doğrulanmaya ve yanlışlanmaya açık olmayışıdır... Bir iktisat teoreminin doğruluğunun veya yanlışlığının temel ölçüsü, yalnızca deneyimle kanıtlanmamış mantıktır." Daha sonra, P. Samuelson gibi Avusturya okulunun yöntem anlayışına şiddetle karşı çıkan iktisatçılar, eleştirilerini özellikle bu görüşe yöneltmişler. Zaman zaman Avusturya yaklaşımının "araştırmaya yer vermeyen bilimsel program" olarak nitelendirilmesi de buna bağlı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in bazı çalışmalarında, Menger'den gelen zengin araştırma potansiyelinin siyasal nedenlerle nasıl ziyan edilmiş olduğunu görüyoruz. Bunun en açık biçimde ortaya çıktığı alan, bilgi eksikliği konusu. Hayek, çok önemli iki makalesinde, "İktisat ve Bilgi" (Economics and Knowledge) ve "Toplumda Bilgi Kullanımı" (The Use of Knowledge in Society) adlı makalelerde, belirsizlik olgusunu ele alıyor. Bu makalelerde, ekonomik karar sürecinde bireyin amaçlar ve araçlarla ilgili tam bilgiye sahip olmamasının önemi vurgulanıyor. Hayek, ekonomik durumla ilgili olarak bilinmesi gereken her şeyi hiç kimsenin bilemeyeceğini öne sürüyor. Ama, bütün bireylerin, tek tek, durumla ilgili bilgilerin bir parçasına, kendi kararlarını verirken kullanabilecekleri bir parçasına sahip olduklarını yazıyor. Bu bölük pörçük bilgi parçaları, bir koordinasyon mekanizması olan piyasa tarafından biraraya getiriliyor ve böylece kaynak dağıtımı ihtiyaçları karşılayacak biçimde gerçekleşiyor. Sözünü ettiğimiz makalelerin ilkinde, kişisel beklentilerin piyasa dengesiyle ilgili çözümlemelerin temel taşı olarak ele alındıklarını görüyoruz. Burada Hayek, denge kavramını, bütün ekonomik bireylerin gelecekle ilgili beklentilerinin doğru çıktığı ve birbirleriyle uyum içinde oldukları durum olarak tanımlıyor. Bu, doğal olarak, ekonominin dengeye ulaşma sürecini veya dengeden sapmaları açıklamak üzere, beklentilerin oluşumuyla ilgiti ayrıntılı bir kuram geliştirilmesine zemin hazırlayacak nitelikte bir yaklaşım.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama özellikle ikinci makalede, Hayek'in, fiyatların bir koordinasyon mekanizması olarak gördükleri işlevi, sanki denge durumu normal durummuş gibi tartıştığını görüyoruz. Oysa, çeşitli iktisatçıların vurguladıkları gibi, dengeden sapma durumlarında, fiyatın bir koordinasyon mekanizması olarak, karar alan bireye kararlarına zemin hazırlamak üzere verdiği bilgi, ne yapılması gerektiğini açıkça göstermeyen bir bilgidir. Bu yalnızca bir şeylerin yolunda gitmediğini gösteren bir bilgidir. Ne yapılması gerektiğine birey, bu bilgiyi kendince yorumlayarak karar verir. Ebeling, bunu şöyle açıklıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bir satıcı, belirli bir fiyat düzeyinde kendini istediğinden daha fazla miktarda bir satılmamış mal stokuyla bulur. Ama bu fiyat düzeyinde piyasa ona tam olarak ne söylemektedir? Dükkanının yerini değiştirmesini mi? Malının yeterince reklamını yapmadığını mı? Fiyatın ‘uygun', ama malın kalitesinin ve niteliklerinin ‘uygun olmadığını' mı? Ya da, kalite ve niteliklerin uygun, ama fiyatın uygun olmadığını mı? Fiyatın getirdiği bilgi, bir şeylerin uygun olmadığını, satıcının planları ve beklentilerinin başkalarınınkilerle uyum içinde olmadığını gösteren bilgidir. Başka bir deyişle, fiyatın verdiği bilginin, başkalarının planları ve tercihleriyle ilgili olarak taşıdığı anlam açısından yorumlanması gerekir. Üretimin zaman içinde yeraldığı, bugün başlayan projelerin ancak yarın sonuçlanacağı fikri kadar, ‘Avusturyalı' bir fikir yoktur. Yarının talepleriyle ilgili sorun, bugünün fiyatlarından giderek çözülebilir, ama çözümde kullanılacak mesaj hiç açık değildir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in çalışmalarında bu mesajın nasıl açıklığa kavuşturulabileceği, yani bir koordinasyon mekanizması olarak piyasanın işleyişinin nasıl incelenebileceği konusunda ipuçlarına rastlamıyoruz. Aksine, Hayek'in bu koordinasyon sürecinin tam olarak anlaşılamamasını, siyasal nitelikli polemiklerine bir dayanak olarak kullandığını söyleyebiliriz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu polemikler, bir yandan piyasa ve sosyalizm ilişkisiyle ilgili yoğun tartışmaların yeraldığı, bir yandan da Büyük Kriz'i izleyen yıllarda Keynes'in katkısıyla piyasa ekonomisine müdahalenin gerekliliğinin kabul edilip bu doğrultudaki politikaların kuramsal temellerinin atıldığı yıllarda ye-ralıyordu. Hayek (ve Mises) hem piyasa sosyalizminin olabilirliğiyle ilgili görüşleri, hem de Keynesgil müdahalecilikle ilgili gelişmeleri, bilimselciliğin iktisat politikası alanındaki uzantıları olarak görüyorlardı. Onlara göre, iki yaklaşım da, toplumun, doğa bilimlerinin nesneleri gibi, gözlemlerle anlaşılıp insan kontrolü altına alınabilecek bir şey olarak görülmesinin sonucuydu. Dolayısıyla toplumun bu biçimde anlaşılamayacağı fikri, toplumun kontrol edilemeyeceği fikrine zemin oluşturuyordu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Piyasa sosyalizminin olabilirliğini savunan O. Lange ve mantıksal pozitivizmin kurucularından O. Neurath'a göre, üretim araçlarının özel mülkiyet nesnesi olmadıkları bir toplumda, merkezi planlama yöntemleriyle serbest piyasada oluşacak fiyatların tespit edilebilmesi ve bu fiyatların oluşturduğu kaynak dağıtımı mekanizmasının işlerliğe kavuşturulmasıyla; tam rekabet piyasası dengesinin gerçekleştirilmesi mümkündür. Böylece, serbest piyasadan kaynaklanan denge sorunları çözülebilir ve kaynak dağıtımı sosyal amaçlara uygun bir biçimde, adil bir bölüşümle birlikte sağlanabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mises ve Hayek, bilimsel iktisadın gelişmesini belirleyen kendiliğinden bir düzenin kavramsallaştırılması amacına bütünüyle karşı bu görüşe, Menger'in kuramsal iktisadın ,alanını tanımlarken kullandığı, "amaçlı davranışların planlanmamış sonuçları" fikrine dayanarak karşı çıktılar. Bu karşı çıkışta, bilgi sorunu, "belirli bir amaca hizmet etmeyen düzen" fikriyle ilgili olarak ortaya çıkıyordu. Bu düzen, tek tek insanların, birbirinden farklı amaçlar doğrultusundaki davranışlarıyla oluşturdukları, ama o amaçların hiçbirine hizmet etmeyen bir düzen olarak betimleniyordu. Oluşumunun yüzyıllarca sürmüş bir bilgi birikimi sonucuysa da, bu sonuca insanların tek tek sahip oldukları bilgilerin bilinçli bir biçimde yönlendirilmemiş olan insan bilgisinin, farklı alanlarda, ayrı ayrı, kurumları, alışkanlıkları, aletleri ve kavramları yarattığıydı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Planlama yanlısı görüşler ise, bu bilginin tek elde topla-ı ııp belirli bir amaca hizmet etmek için kullanılabileceği varsayımını içeriyorlardı. Hayek ve Mises'e göre bu imkânsızdı. Yalnız merkezi planlamacılığı değil, müdahaleciliğin lıer türlüsünü de aynı mantık çerçevesinde imkânsız görüyorlardı. Onlara göre, piyasa ekonomisinin işleyişini hiç kimse tam olarak anlayamazdı, anlayamadığımız bir şeye müdahale etmeye kalkmak da, onu değiştirmeye çalışmak da, anlamsız ve tehlikeli çabalardı. Yöntem tartışmaları çerçevesinde geliştirilen bu görüşlerin, siyasal amaçlarla nasıl kullanıldığı, popüler bir çalışma olan Kölelik Yolu'nda çok açık bir biçimde ortaya çıkıyor. Burada, Hayek şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Ne anlayabildiğimiz, ne de akıl sahibi bir varlığın bilinçli kararları olarak değerlendirebildiğimiz güçlere boyun eğmeyi reddetmek, eksik ve dolayısıyla yanlış bir rasyonalizmin ürünüdür... Bu rasyonalizmin göremediği, bu karmaşık toplum yok edilmedikçe, piyasanın anonim ve görünüşte irrasyonel güçlerine boyun eğmenin karşısındaki tek seçeneğin, diğer insanların, kontrolü eşit ölçüde imkânsız ve dolayısıyla keyfi gücüne boyun eğmeye razı olmak olduğudur. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Sosyal bilim, anlaşılmaz olanı biraz olsun anlama çabası gösterebilir. Ama Hayek için asıl işlevi,' bu tam olarak anlaşılmayan mekanizmaya boyun eğmenin gerekliliğini ortaya koymaktır. Son tahlilde, insanların belirli amaçlara yönelik davranışları sonucu ortaya çıkan kurumların nasıl farklı amaçlara hizmet eden kurumlar olarak biçimlendiklerini anlama çabasının hedefi, planlanmamış bir düzenin planlanmış bir düzen gibi işlediğini ve daha iyi bir düzen kurulması veya bu düzenin kusurlarının düzeltilmesi çabalarının beyhudeliğini ortaya koymaktır. Bu çabaların beyhudeliğiy le ilgili olarak Hayek şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bütün söyleyebileceğimiz, bugünkü sistemin ona en sal dırgan biçimde karşı çıkanların bile hoşlandıkları bazı özelliklerini koruyan bir alternatif sistem geliştirememiş oldukları. Sözkonusu özellikler, özellikle, bireyin bu sistem içinde kendi uğraşım seçebilmesine ve böylece bilgi ve becerilerini özgürce kullanabilmesine tanınan imkanların genişliğiyle ilgili. "</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada herhangi bir bilimsel iddiadan çok, piyasa sistemiyle ilgili bir değer yargısının sözkonusu olduğu kolayca görülebilir. Bu değer yargılan, piyasa düzeniyle siyasal liberalizmin ilkeleri arasında bire bir ilişki kuran vülger liberalizm çerçevesinde ortaya çıkan değer yargılarından farklıdır. Piyasayı amaçsız bir kurum olarak ele alan Hayek, piyasanın kendi içinde özgürlük ve demokrasi gibi siyasal amaçlan yerine getirebileceğini öne sürmez. Ama yukarıdaki alıntının gösterdiği gibi, piyasa düzeni bu amaçların gerçekleşmesinin önkoşuludur. Ekonominin farklı bir örgütlenişi, insanın insan üzerinde zor kullanmasını ve özgürlüklerin kısıtlanmasını zorunlu olarak birlikte getirir. A. Smith'in siyasal-ahlaki nitelikli amacı, ancak bir piyasa düzeni içinde gerçekleşebilir. Hayek de, ne Smith'in toplumda güç eşitsizliğinin ortaya çıkabileceği noktalarda kendiliğinden düzene müdahale edilmesi gerektiği yolundaki fikirlerine, ne de Menger'in kendiliğinden düzenin neden öngörüldüğü gibi işlemeyeceği fikrini geliştirme çabalarına rastlarız. İkinci kuşak Avusturya okulu, böylece 19. yüzyıl iktisatçılarının insanı ve insan toplumunu olduğu gibi anlama, iktisadı bir politika bilimi olarak etkin kılma çabalarından uzaklaşır ve bir cins kadercilik savunusuna dönüşür.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Hayek'in pozitivist monizmin eleştirisinden yola çıkarak; totalitarizm tehlikesine karşı bir pasifist liberal görüşün yöntemsel temellerini attığı yıllarda, K. Popper de pozitivizme karşı bir bilim felsefesi yaklaşımı geliştiriyordu. Popper de dönemin bütün düşünürleri gibi totalitarizm tehlikesinden etkilenmişti ve yöntem alanındaki çalışmaları bu etkinin izlerini taşıyordu. Bu çalışmalarla Hayek'inkiler arasında özellikle siyasal liberalizmin değerlerine bağlılık açısından bazı önemli paralellere rastlanıyor. Ama Popper, birbi-riyle yakından ilintili iki noktada Hayek'ten ayrılıyordu. İlk olarak, Popper yöntemsel monizmi savunuyordu. Ona göre, sosyal bilimler de, doğa bilimleriyle aynı bilimsellik ölçütlerine uymalıydılar. Her türlü totalitarizme zemin hazırlayan akıldışı görüşler, ancak bu ölçütlere uyulmasıyla mümkün olabilrdi. Bununla birlikte, bu ölçütler, pozitivizmin sarsılmaz, tartışılmaz ve eleştirilmez yasaların ortaya çıkışma yolaçan ölçütleri değildi. Ayrıntılı bir biçimde tartışacağımız gibi, Popper'in yaklaşımı bilim alanından "doğru" kavramım kaldırıyor ve böylece her yasanın eleştirilebileceği ve yeni deneyimler kanalıyla değiştirilebileceğini öne sürüyordu. Ona göre, ne doğa bilimi ne de sosyal bilim alanında evrensel gerçekliğe sahip değişmez yasalara yer yoktu. Yazarın vurguladığı gibi, yöntemsel monizmin sosyal düşünce alanında yolaçabileceği sorunlara işaret eden düşünürler, büyük ölçüde doğa bilimlerinin yöntemini pozitivizmle özdeşleştirmekten kaynaklanan bir yanılgıyla hareket ediyorlardı.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yöntem konusunda Popper'i Hayek ve Mises'ten ayıran ikinci nokta, Popper'in "sosyal mühendislik" kavramı çerçevesinde belirli tip bir müdahaleciliği savunması, topye-kün bir değişikliği savunurken hiçbir şeyi değiştiremez duruma gelen holist yaklaşımlarla birlikte, insanın yaşadığı toplumu biçimlendirmekte bütünüyle etkisiz kalacağı yolunda bir kaderciliğe yolaçan liberal görüşleri de eleştirmesi. Yöntemsel monizm tartışmalarının siyasal düşünceyle bağlantısına ilişkin bu noktaları, Popper'in bilim felsefesi alanında çığır açıcı bir nitelik taşıyan katkısından yola çıkarak ele alacağız.</p>

  <h2 id="toc15"><a id="RefHeading25551675233997"></a>Popper, yöntemsel monizm ve sosyal bilimin işlevi</h2>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Zaman zaman K Popper'in yaklaşımının mantıksal pozitivizmden çok farklı olmadığı öne sürülmüştür. Biz burada, Popper'in farklı bir noktadan yola çıktığını ve görüşlerinin bütünüyle farklı bir yönde geliştiğini savunacağız. Bazı düşünürler ise, Popper'in yaklaşımını "konvansiyonalist" olarak nitelendiriyorlar. Bu nitelendirmeyi yapanlardan birinin, bilim felsefesinin bugün geldiği noktada görüşleri en yaygın biçimde kabul edilen L Lakatos olması, bu bağlantının üzerinde düşünülmesini gerektiriyor. Bu yüzden de, Popper'in yaklaşımını tartışmaya başlamadan önce kısaca konvansiyonalizmden sözetmek yararlı olacak Bunu yaparken, özellikle Lakatos'un tanımlarına dayanacağız.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos bilgi kuramlarını "aktivist" ve "pasifist" kuramlar olarak ikiye ayırıyor. Pasifist kuramlar, mantıksal pozitivizm örneğinde gördüğümüz gibi, gerçekliğin, gerçekliği algılayanın kişisel özellikleri, ahlaki ve kuramsal eğilimlerinden bağımsız olarak, nesnel ölçütler temelinde algılanılıp aktarılmasına dayanan kuramlar. Aktivist kuramlar ise, kaynağını öncelikle Kant'tan alan bir yaklaşımı yansıtarak, nesnel gerçekliğin olduğu gibi yansıtılmasının imkansız olduğunu öne süren kuramlar. Bunlara göre, insanın kişisel eğilimleri ve kavramsal yapısından bağımsız bir bilgi edinme sürecinin varlığından sözedilemez.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos, zaman içinde "devrimci aktivist" dediği bir yaklaşımın. geliştiğine, bu yaklaşımın, insanın kavramsal yapısının bilgi edinme sürecine daha sağlıklı bir nitelik kazandıracak biçimde kurulup değiştirilebileceğini öne sürdüğüne değiniyor. Yani, eğer kavramsal yapımızı gerçeği algılamamızı engelleyen bir ayak bağı olarak görüyorsak, bu yapının niteliğini değiştirerek bir ayak bağı olmaktan çıkmasını sağlamanın elimizde olduğunu savunan bir aktivizm türü ortaya çıkıyor. 19. yüzyıl sonunda, H. Poincare'nin görüşleri, bu yaklaşımın ortaya çıkmasında büyük rol oynamış.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Poincare'ye göre, bilim, bilim adamlarının yöntemle ilgili kararlan doğrultusunda gelişir. Kuramlar, doğru veya yanlış olma özelliklerine göre değil, bilgi depolamaya yarayan çekmeceler olarak ele alınırlar. Yerleşmiş kuramlar, geleneklere (konvansiyon) dayanarak korunurlarken, yeni bir kuramın kabulü onun ampirik başarısına bağlıdır. Bu başarılar yeni bir kuramın etkisinin yerini almasına yolaçabilir-Icr. Ama kuram yerleşip yaygın kabul görmeye başladıktan sonra, ampirik başarının önemi azalır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu görüş, içinde kuramların, zamanla, hiçbir zaman başlan atılamayacak bir yük haline gelerek bilimin ilerlemesini engelledikleri bir bilim felsefesi normuna yolaçtığı gerekçesiyle, yoğun eleştirilere hedef olmuş. Dolayısıyla, Duhem gibi başka tür devrimci aktivistler, değişik konvansiyonalist ölçütler geliştirmişler. Duhem'e göre, bir kuramın diğerine tercih edilmesi, her şeyden önce, estetik bir ölçüte bağlı. Bu ölçüt, basitlik ve yalınlık. Yani, daha basit bir biçimde, daha az laf veya formülle aynı miktarda ampirik olguyu açıklayan bir kuram, diğer kuramlara tercih edilmesi gereken bir kuram. Burada gerçekliği yansıtmak anlamında doğruluk ve yanlışlıktan sözedilemeyeceği için, sorun, birbirine rakip kuramlardan hangisinin tercih edileceği sorunu haline geliyor. Bu sorun, Duhem'in estetik ölçütü yardımıyla çözülebileceği gibi, daha sonra üzerinde duracağımız "enstrümen-talist" yaklaşımlarda olduğu gibi pragmatik bir yararlı olma ölçütü yardımıyla da çözülebiliyor. Ama- Lakatos'a göre, ancak Popper'in yanlışlamacılığı (falsificationism), "gerçeklik içeriği" (truth content), "gerçeğe benzerlik" (verisimilitude) ve "destekleme" (corroboration) kavramları yardımıyla, soruna kusursuz bir çözüm getiriyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'in düşüncesinin kaynaklandığı ortamın mantıksal pozitivizmin geliştiği ortam olması ve Viyana Çevresi'yle bazı tartışmalara girişmesi, onun yaklaşımının mantıksal pozitivizmin bir uzantısı olarak değerlendirilişinde rol oynuyor. Özellikle Popper'in mantıksal pozitivizmin öldüğünü, katilin de kendisi olduğunu (!) açıklamasından sonra bu değerlendirmenin biraz yersiz kaçtığı açık. Popper, mantıksal pozitivizmin öncüleriyle aynı dönemin aynı toplumsal gelişmelerinden etkilenmiş. Bu sorunlar karşısında mantıksal pozitivistlerin giriştikleri aklıselimi koruma çabasına duyduğu saygıyı, bu yaklaşımı öldürdüğünü itiraf ederken bile dile getiriyor. Ama iki dünya savaşı arası ortamının bir yönü, Popper'i, Viyana Çevresi mensuplarından daha çok etkilemiş. Bu, Sovyet Rusya'da Stalinizmle, Orta Avrupa'da ise süratle yükselen faşizmle kendini gösteren dogmatizm, mutlak doğrulara duyulan ihtiyaç ve inanç, eleştiriye kapalılık. Bu totaliter akımların, ortamda hüküm süren kavram, inanç ve değer karmaşasının bir ürünü oldukları doğru. Bunun için de Popper, mantıksal pozitivistlerin bu karmaşayı hedef alarak nesnel bilimsellik ölçütleri geliştirme çabalarına saygı duyuyor. Ama siyasal planda dogmatizmin kendisinde uyandırdığı dehşetin etkisini taşıyan yöntem çalışmalarında, mantıksal pozitivistlerin bu ölçütlerinin katılığı ve eleştiriye yer bırakmayışlarını benimsemiyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'in bilim felsefesine yaptığı katkının merkezinde "yanlışlama" kavramını buluyoruz. Mantıksal pozitivistler için bilimsellik ölçütü "ampirik gerçeklerle kanıtlama" biçiminde tanımlanırken, Popper bu ölçütü "ampirik gerçeklerle yanlışlanabilme" özelliğiyle belirliyor. Bu farkı en harcıalem örneğiyle açıklarsak, "bütün kuğular beyazdır" önermesi, mantıksal pozitivistlere göre, beyaz kuğuların varlığıyla kanıtlanabileceği için, bilimsel kabul edilebilecek bir önerme. Oysa Popper, burada önemli olanın beyaz kuğular olmadığını öne sürüyor. Yüzlerce beyaz kuğu gördükten sonra, bir tek siyah kuğuyla karşılaşmak, önermenin yanlış olduğunu gösterecektir. Dolayısıyla, önermenin gerçeklikle bağlantısını kuran, onu bilimsel kılan, kanıtlanabi-lirliği değil, yanhşlanabilirliğidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Aradaki fark, zaman zaman öne sürüldüğü gibi, basit bir ölçüt değişikliği değil. Kanıtlamanın yerine yanhşlamanın geçtiği anda, bilimden "doğru" kavramı atılmış oluyor. Artık yalnızca yanlışlanıncaya kadar geçerliliğini koruyan kuramlardan sözedebiliyoruz. Yani yalnızca "şu anda", "aksi kanıtlanıncaya kadar" doğru olduklarını söyleyebileceğimiz' kuramlardan. Giderek, bilimsellik ölçütünün "yanlışlanabilirlik" olarak tanımlanmasından sonra, "mutlak doğruluk" ve "mutlak gerçeklik" bilimle en bağdaşmaz kavramlar, bilimsel düşünce içinde kesinlikle yeri olmayan kavramlar haline geliyorlar. Bilimsel düşünce, her şeyden önce, "doğrunun putlaştırılmasına" karşı çıkan düşünce biçimi oluşuyla belirleniyor. Popper bunu gerçekleştirirken, bilimin kendisini mantıkşal pozitivistlerce yerleştirildiği mermer platformdan indirip, kaygan bir zemin üzerine bırakıyor. Bu kaygan zemin üzerinde iş gören bilim adamının çabalarının değeri, geliştirdiği kuramların ko-runmasızlıklarıyla, yani yanlış olduklarını kanıtlayabilecek deneylere açık kapı bırakmalarıyla ölçülüyor. Ama Popper bilimi bu kaygan zemine indirirken, aynı zamanda da kendinden önceki bilim felsefesi yaklaşımlarının, özellikle mantıksal pozitivizm ve konvansiyonalizmin çözemedikleri sorunları çözüp, kendi geliştirdiği bilimsellik ölçütünün bu yaklaşımlar içinde geliştirilenlerden daha sağlam olduğunu kabul ettiriyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Mantıksal pozitivistler, akıldışı akımlardan ve bilimsel tehditlerden korunmanın, hiçbir bilimsellik ölçütünün bulunmadığı, entellektüel bir karmaşanın hüküm sürdüğü bir ortamın oluşmasını engellemenin tek yolunu, tümevarım kullanımını kabul etmekte buluyorlar. Oysa, Hume'un tümevarım eleştirisi aşılmadığı sürece, bu tavır bir çaresizliğin itirafından, "evet, mantıksal olarak tümevarım yoluyla genel yasalara gitmenin imkansızlığından haberimiz var, ama bu yolu seçmekten başka çaremiz yok" demekten başka bir şey değil. B. Russell'ın şu cümlesinin ifade ettiği fikir tam bu doğrultuda: "Ben, tümevarım ilkesine, ya da onun bir muadiline sahip olduğumuzu öne süren dogmatik önermeden vazgeçmenin yolunu göremiyorum; tek alternatif, bilim ve sağduyunun bilgi dediği şeylerin hemen hemen tamamım kaldırıp atmak." Popper, kaos ile dogmatizm arasındaki bu seçimi kabul etmeyi reddediyor. Ampirik gerçeklikle bağlantıyı kuran bir yöntem yaklaşımının gerekliliğine Russell kadar inanmakla birlikte, tümevarım sorununu görmezden gelmeyi kabul etmiyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Konvansiyonalistlerin ampirik gerçeklikle bağ kurulmasıyla ilgili tavırları da Popper'inkinden oldukça farklı. Kon-vansiyonalist yaklaşıma göre, Duhem'in açıkça belirttiği gibi, hiçbir hipotezin ampirik gerçeklere dayanarak yanlışlanabilmesi sözkonusu değildir. Çünkü bütün hipotezler, bir dizi yan hipotezle (auxiliary hypothesis) birlikte ortaya atılırlar. Bu yan hipotezler, temel hipotezin hangi koşullar altında geçerli olduğunu belirler. Dolayısıyla temel hipotezin sınanması, bütün yan hipotezlerin de sınanmasını gerektirir. Kuram ampirik gerçeklikle çakıştığında da, her zaman yeni yan hipotezler geliştirerek kuramı korumak mümkün olur. Kurama bağışıklık kazandırma yollan (immunizing strategems), böylece, ampirik gerçeklikle kuram arasındaki bağlantının güvenilir bir yöntem ölçütü oluşturmasını önlerler. Bu yüzden de Duhem, belirleyici deneyler (crucial experiments) diye bir şey olmadığını, hiçbir deneyin bir kuramın yanlışlanmasına ve bir kenara atılmasına yolaça-mayacağını öne sürüyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'in Duhem'in bu görüşüne bütünüyle karşı çıkmadığını, belirleyici deneyler konusunda ona hak.verdiğini biliyoruz. Bu konuda şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Gerçekte, bir kuramın yanlış olduğunun nihai bir kanıtı hiçbir zaman ortaya konulamaz, çünkü her zaman deney sonuçlarının güvenilir olmadığı, ya da deney sonucuyla kuram arasında varoldukları öne sürülen bağdaşmazlıkların yalnızca görünüşte kaldıkları, bilgimizin ilerlemesiyle ortadan kalkacaklarını söylemek mümkündür."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'le Duhem arasındaki bu görüş birliğine rağmen, Popper buradan yola çıkarak kuramla ampirik gerçeklik arasındaki bağın varlığım reddetmeye gitmiyor. Onun yerine, belirleyici deneylerin varlığım kabul etmeyen, ama aynı zamanda da kabul edilemeyecek, yan hipotezleri, kendi deyişiyle, ad hac (durumun gereklerine göre geliştirilmiş) hipotezleri veya konvansiyonalist bağışıklık kazandırma yollarını dışlayan bir yanlışlamacı yaklaşım geliştiriyor. Yanlış-lamacılık, Popper'in düşüncesi içinde biçimlenirken, değişik aşamalarda farklı yorumlanabilecek biçimde sunulduğundan, bu farklı yorumlardan sözetmek yararlı olacak. Ama daha önce, Popper'in düşüncesinde önemli bir yer tutan bir ayrımla, buluş ortamı (context of discovery) ve destekleme ortamı (context of justification) ayrımıyla ilgili bazı açıklamalar yapmak gerekiyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'e göre ise, bilimsel uğraş içinde hipotezlerin ortaya çıkışı, bir tümevarım sürecinin sonucu değildir. Burada olsa olsa bir gözlem yoluyla bilgi toplama (adduction) sürecinden sözedebiliriz. Ama hipotez üretme, bunun yamsıra, içine doğmaktan rüyaya yatmaya kadar her türü bilgi edinme yöntemine açık bir süreçtir. Burada bilim adamının bir din adamından ya da sanatçıdan hiçbir farkı yoktur. İlham, hayal gücü, içgüdü, vb. sanatçıya ne kadar gerekliyse, hipotezlerini oluşturan bilim adamına da o kadar gereklidir. Bu yüzden, ya da kısmen bu yüzden, Popper mantıksal poziti-vistlerin metafiziğe karşı açtıkları savaşı yersiz ve haksız bulur. Ona göre, metafizik, zaman zaman bilim adamlarına ilginç hipotezler geliştirme fırsatı vermiş, ortaya atıp da çözemediği sorunlar yardımıyla bilimin gelişmesine katkıda bulunmuştur. Popper, bilimle metafiziği aşılmaz sınırlarla birbirinden ayırmaz. Popper için bilimin öncelikle kendisini ayırması gereken alan, sahte bilim (pseude science) alanıdır. Tehlikeli olan metafizik değil, bilim kisvesi altında boy gösteren sahte bilimdir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu gerekli ayrım ise, buluş ortamının özelliklerine bakarak yapılacak bir şey değildir. Zaten Popper, buluş ve destekleme ortamlarını tanımladıktan sonra bunlardan ilkiyle pek ilgilenmez. Bilimi bilim yapan şeyin, bilimsel yöntem ölçütlerinin, savunma ortamında aranması gerektiğini söyleyerek yanlışlamacılık ölçütünü geliştirir. Ölçütün gelişmesi de, Lakatos'a göre, dogmatik yanlışlamacı-lıktan (dogmatic falsificationism) yöntemsel yanlışlamacı-lığa (methodological falsificationism) doğru gelişir. Lakatos, yöntemsel yanlışlamacılığı da, safiyane yanlışlamacı-lık (naive falsificationism) ve gelişmiş yanlışlamacılık (sophisticated falsificationism) adını verdiği iki türe ayırır. Ona göre, Popper'in düşüncesinin bütünü içinde bu iki tür yöntemsel yanlışlamacılığın özelliklerine rastlamak mümkündür.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Dogmatik yanlışlamacılık ise, zaman zaman Popper'e atfedilen, ama onun yazılı çalışmalarına girmemiş bir görüştür. Bu görüş, iki temel varsayıma, bir de bilimsel olanla olmayan arasındaki katı bir ayrım ölçütüne dayanır. Varsayımlardan ilki, kuramsal veya spekülatif nitelikli önermelerle, gözlemsel veya gerçeklikle ilgili önermeler arasında kesin bir farklılık olduğudur. Dolayısıyla, gözlemsel veya gerçeklikle ilgili bir önerme yardımıyla bir kuram yanlışlanabilir, geçersiz kılınabilir. Bilimsel olanla olmayan arasındaki ayrım ölçütü de budur. Yani, bilimin ampirik bir temele oturması gerekliliği, bilimsel kuramların ampirik temelleri olan kuramlar olduğunu öne süren bir ölçüttür.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İlk varsayımın kabul edilemeyeceği, başta Kant olmak üzere, aralarında Popper'in de bulunduğu birçok düşünürün katkısıyla ortaya çıkarılmıştır. Popper'in vurguladığı gibi, insan aklı hiçbir zaman Bacon'ın özendiği boş deftere (tabula rasa) benzer bir şey olamayacağı, gerçekliğe hiçbir zaman çeşitli kuramlardan, bu kuramlardan kaynaklanan kavramlardan arınmış olarak bakılamayacağı için, kuramdan arınmış bir gerçeklikten sözedilemez. Yani, kuramla gözlem, kuramsal önermelerle ampirik gerçeklikle ilgili önermeler birbirlerinden ayrılamazlar.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İkinci varsayım ise, mantıksal olarak geçersizdir. Gerçeklikle ilgili bir önerme, bir deneye dayanarak kanıtlanamaz ve yanlışlanamaz. Öneriler ancak başka önerilerle kanıtlanır veya yanlışlanırlar. Deneyle öneri arasında olsa olsa bir bağdaşmazlıktan, bir uyuşmazlıktan sözedebiliriz, çünkü deney gözlemsel bir önerme haline geldiğinde, kuramsal bir önerme gibi yanlışlanabilme özelliği kazanır. Dolayısıyla ilk önerme ikincisini sınamak için bir temel oluşturmaz, ancak iki önermenin birbirleriyle çelişmeleri sözkonusu olabilir. Lakatos'un deyişiyle, "doğa ‘HAYIR' diye bağırmaz, ‘TUTARSIZ' diye bağırır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ayrıca, Duhem'in konvansiyonalist bilgi kuramı bağlamında tartıştığı gibi, hiçbir bilimsel kuram, kurama bağışıklık kazandırma yollarından yoksun değildir. Yani, hiçbir kuram, yanlışlığını kesin olarak kanıtlayacak bir olayın varlığını kabul edip bu olayın ne olduğunu açıkça belirleyerek ortaya çıkmaz. Kuramla çelişen bütün olayları kuramdan vazgeçmeden açıklayabilecek ad hoc hipotezler ortaya koyma yolu çoğu zaman açıktır. Bu, en saygın, en genel kabul gören kuramlar için bile geçerlidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yöntemsel yanlışlamacılık, dogmatik yanlışlamacılığın en zayıf taraflarını dikkate alarak geliştirilmiş bir yaklaşımdır. Bu yaklaşım, gerçeklikle ilgili önermelerin, kuramı yanlış-lamanın tartışmasız bir ölçütünü oluşturamayacaklarını kabul ederek, dogmatik yanlışlamacılığın ampirizminden uzaklaşır. Buna karşılık, aktivist bir yaklaşımla, bilim adamları topluluğunun bir kuramın hangi noktada geçersiz sayılması gerektiğiyle ilgili kararlarına büyük bir yer verir. llurada, "bilimsel ahlak" önemli bir rol oynar. Bilimsel ahlak ise, bir kuram geliştirilirken, bu kuramı hiçbir ad hac hipotezle korunamayacak biçimde yanlışlayabilecek bir deneyin belirlenmesini gerektirir. Yani bilim adamı, kuramını ortaya atarken, "şöyle bir olguyla karşılaşıldığında, bu kuram geçersiz sayılabilir" deme durumundadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos'un belirttiği gibi, yöntemsel yanlışlamacılığın bu hiçimi, safiyane yanlışlamacılık, bilim adamlarının kararlarına verdiği ağırlıkla büyük ölçüde konvansiyonalizme yaklaşıyor. Ama aynı zamanda da, sınama olayını kuramla deney arasında geçen bir karşılaşma, son sözü deneyin söylediği bir karşılaşma olarak görmesiyle de, dogmatik yanlışla-ıııacılıktan fazla uzaklaşmamış oluyor, Ayrıca, iki tür yanlış-lamacılıkta da, bilimin ilerlemesi, bir kuramın kabulü yoluyla değil de, geçersiz sayılışıyla gerçekleşiyor. Yani bilim, yeni kuramlarla zenginleşerek ilerlemekten çok, safra atarak ilerliyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos, bilim tarihinin bu yaklaşıma uymayan pek çok örnek içerdiğini belirttikten sonra, gene de bilim felsefesinin önünde seçilebilecek yalnızca iki yaklaşım olduğunu, bu yollardan birinin gelişmiş yanlışlamacılığın içerdiği konvansiyonalist unsurlardan olabildiğince arındırılarak geliştirilmesi olduğunu söylüyor. Kabul edilmez bulduğu ikinci yolu ise, T. Kuhn ve M. Polanyi' gibi bilim felsefecilerinin görüşleri belirliyor. İleride tartışacağımız bü görüşler, bilimsel ilerleme fikrinin bütünüyle dışlanmasına yolaçan görüşler. Oysa Lakatos, Popper gibi, Kant'ın bilim-metafizik karşılaştırmasında kullandığı ölçütü akla getirecek biçimde, bilimi her şeyden önce ilerleyen bir şey olarak tanımlamak eğiliminde.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos, gelişmiş yanlışlamacılığı ilk yolun aşamalarından biri olarak görüyor. Bu gelişmiş versiyonun safiyane yanlışlamacılıktan en önemli farkı, kuramın sınanmasındaki temel karşılaşmanın kuram ve ampirik gerçeklik arasında değil, bir dizi alternatif kuram ve ampirik gerçeklik arasında oluşu. Burada sözkonusu olan, bilim adamlarının bir kuramı geçersiz ilan ederken, genellikle ellerinde onun yerine koyacak başka bir kuram bulundurmaları. Daha doğrusu, bir kuramın geçersizliğiyle ilgili kararın, kuramla ampirik gerçeklik arasındaki çatışmaya bağlı olmaktan çok, elde tercih edilebilir görünen başka bir kuramın bulunmasına bağlı oluşu. Buradaki tercih nedeni ise, yeni kuramın eskisinin açıkladığı bütün olayları açıkladıktan başka, farklı olaylara da, hepsi olmasa da bazıları desteklenmiş (corroborated) açıklamalar getirebilmesi.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Lakatos, kuramla gerçeklik arasında kurulması imkansız bir ilişki kurmaya çalışan safiyane yanlışlamacılığa göre, bir dizi kuramla ampirik gerçeklik arasındaki ilişkiye dayanan gelişmiş yanlışlamacılığın, bilim felsefesinde kesin bir ilerleme oluşturduğuna inanıyor. Ayrıca, gelişmiş yanlışlamacılığın konvansiyonalist kararlara, çerçeveleri ancak bilimsel ahlaka dayanarak çizilebilecek nesnellikleri kısıtlı kararlara daha az yer vermesini de, bir üstünlük olarak görüyor. Pop-per'in safiyane bir yanlışlamacı mı, yoksa gelişmiş bir yan-lışlamacı mı olduğu konusunda ise kuşkulu.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Popper bir kelime bile yayınlamamış olan dogmatik yanlışlamacıdır: Onu önce Ayer, sonra da başka birçok kişi icat edip eleştirdiler... Popper (1) safiyane yanlışlamacıdır, Popper (2) ise gelişmiş yanlışlamacı. Gerçek Popper, yirmili yıllarda, yanlışlamacılığın dogmatik versiyonundan safiyane versiyonuna doğru bir gelişme gösterdi; ellili yıllarda gelişmiş yanlışlamacılığın "kuramın kabulü" yollarına ulaştı... Ama gerçek Popper, eski (safiyane) yanlışlama kurallarını hiç terketmedi. Bugüne kadar, "kuramın reddi ölçütleri"nin önceden belirtilmesini talep etti: Hangi gözlemlenebilir durumların, gerçekte gözlemlendiklerinde, kuramın reddine yolaçacakları konusunda önceden anlaşmaya varılması gerekiyordu. Bugün hala, "yanlışlamaya", ortada mutlaka daha iyi bir kuram olması gerekmeden, kuramla gözlem arasında bir düello anlamını yüklüyor. .. Dolayısıyla gerçek Popper, Popper (2)'nin bazı özelliklerini içeren Popper (l)'den oluşuyor." Popper'in genel olarak Popper (l)'in özellikleri doğrultusunda yorumlandığını, Popper (2)'nin özelliklerinin daha çok Lakatos'un ileride tartışacağımız yaklaşımıyla bağdaştırıldığını görüyoruz. Ama Popper'in yazdıklarında gelişmiş yanlışlamacılığın özelliklerini taşıyan pek çok şeye rastlandığı da açık. Örneğin, 1975'te yazdığı, bilimdeki ilerlemeyle biyolojik evrim süreci arasındaki paralellikler üzerinde duran makalede, bilimdeki ilerlemeyi yalnızca (arklı kuramlar arasındaki bir seçim olgusu olarak eie alıyor ve şöyle yazıyor:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Buraya kadar, bilimdeki ilerlemeyi özellikle biyolojik bir bakış açısından ele aldım; ancak, iki mantıksal nokta üzerinde durmak bana çok önemli geliyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">İlk olarak, yeni bir kuramın bir buluş, ileriye doğru bir adım oluşturması için, kendinden önce gelen kuramla çatışması gerekir, yani hiç olmazsa bazı çatışan sonuçlara varması gerekir. Ama bu, mantıksal bir bakış açısından, kendinden önce gelenle çelişmesi, onu devirmesi anlamına gelir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu anlamda bilimde ilerleme ya da hiç olmazsa çarpıcı ilerleme- her zaman devrimcidir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Üzerinde durduğum ikinci nokta şu: Bilimde ilerleme, her zaman, yalnızca bir birikim değil, bir devrim olmakla birlikte, bir anlamda her zaman muhafazakardır: Yeni bir kuram, ne kadar devrimci olsa da, kendinden önce gelen kuramın başarısını tam olarak açıklamak durumundadıı Kendinden önceki kuramın başarılı olduğu bütün durum larda, hiç olmazsa onunkiler kadar iyi sonuçlar vermeli, eğer mümkünse daha iyi sonuçlar vermelidir. Dolayısıyla, bu durumlarda, önceki kuram yeni kuramın aşağı yukarı muadili gibi görünürken, tercihan, yeni kuramın öncekinden farklı ve daha iyi sonuçlar vereceği durumlar olmalıdır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ortaya koyduğum bu iki mantık ölçütünün önemi, yeni bir kuramın, daha sınanmadan bile, sınanmaya hazır olduğu ölçüde, eskisinden daha iyi olup olmadığına karar vermemize imkan tanımalarıdır. Ama bunun anlamı da, bilim alanında, elimizde, bir kuramın kendinden önce gelen kurama göre niteliği konusunda karar vermek için kullanılabilecek bir ölçüt, bir ilerleme ölçütü olmasıdır. Dolayısıyla bu, bilimde ilerlemenin akılcı yoldan görülebileceği anlamına gelir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'in bilim felsefesine katkısı da burada yatıyor. Tümevarım yoluyla kanıtlamanın, kuramla ampirik gerçeklik arasında bağ kurabilecek belirleyici deneylerin imkansızlığını kabul ettikten, yalnızca estetik kaygılara dayanan ve her zaman Öf'.nel bir nitelik taşıyan konvansiyonalist ölçütlerin tatminkar olmadığını da gördükten sonra, gene de akılcılığı ve nesnelliği elden bırakmayan bir ölçüt geliştirebilmesinde.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'in temel çabalarından biri, bu akılcılık ve nesnelliğin bilim adamının akılcılığı ve nesnelliğine bağlı olmadığını göstermektir. Popper, bilim adamlarının önyargılarının nesnelliği engelleyebileceği konusunda Bacon'a hak verir. Ama, Bacon'ın önerdiği çözüme, boşaltılmış bir zihine, yalnızca duyu deneyimlerine dayanarak çalışılması gerektiği yolundaki öneriye katılmaz: "Ama nesnelliğe ulaşmak için boş bir zihne güvenemeyiz: Nesnellik eleştiriye dayanır, eleştirel tartışmalara ve deneylerin eleştirel olarak değerlenil i rilmesine dayanır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bilimin gelişmesi için en gerekli olan şey, Popper için, eleştiri ortamıdır. Bilimin karşısındaki en büyük tehlike de, eleştiri karşısındaki hoşgörüsüz tavırdır. Bu, onun yalnızca bir inanç olarak dile getirdiği bir şey değildir. Tavrını, bilimde, ilerlemenin önkoşulu olan nesnel eleştirinin mümkün olduğunu göstermeye yönelik "üç dünya" kuramına dayandırır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'in tanımına göre, - "Eğer ‘şeylerin' -fiziksel nesnelerin dünyasına birinci dünya, düşünce süreçleri gibi öznel deneyimlerin dünyasına da ikinci dünya dersek, kendi içlerinde önermelerin dünyasına üçüncü dünya diyebiliriz.'^9 Üçüncü dünya, önermelerin tümü gibi, bilimsel kuramların dünyasıdır. Bilimsel kuramları içeren kitaplar, dergiler, tablolar, bilgisayar hafızaları, vb. hep bu üçüncü dünyanın nesneleridir. Dolayısıyla, kuramların dünyası, ya da bilimin kendisi, bilim adamından bağımsız bir varlığa sahiptir. Eleştirilmek, reddedilmek, geliştirilmek üzere bilim adamları topluluğunun önünde dururlar. Nesnel eleştiriyi mümkün kılan, onların nesnel varlığıdır. Bilimde nesnelliğin sağlanabilmesi için bilim adamının nesnelliğine ihtiyaç duyulmadan, bilim adamları topluluğunun bu kendiliğinden işleyebilme potansiyeline sahip eleştirel düzene uyum sağlamalarıyla uygulanabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada, Smilh'in, "günlük ekmeğimizi sağlamak için fırıncının iyi niyetine sahip değiliz" dediği gibi, Popper'in de, "bilimin nesnel ve akılcı olması için bilim adamının nesnel ve akılcı olmasına muhtaç değiliz" dediğini, insanların ahlaki niteliklerinden bağımsız olarak, kendi içinden kay naklanan kurallar doğrultusunda ilerleyen bir bilim alanı ııı kavramsallaştırmaya çalıştığım düşünebiliriz. Smith'in ku ramı gibi Popper'in yaklaşımı da kişisel değer yargılarını yansıtıyor, bilim tarihiyle ilgili gerçeklerden çok bunlara dayanıyordu. İleride tartışacağımız gibi, Popper'den sonra başka bilim felsefecileri, bu yaklaşımın bilim tarihinin verileriyle bağdaşmadığını göstermeye yönelik çalışmalar ortaya koydular. Ama bu, onun çabasının, dogmatizmi dışlayan bir nesnel tartışma ortamı yaratma çabasının, anlamsız olduğunu göstermiyor. Nitekim bilim felsefesine daha sonra yapılan katkıların büyük ölçüde onun çalışmaları temelinde geliştiğini görüyoruz.''</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper, bilimin yalnız sosyal bilimler alanında değil, doğa bilimlerinde de evrensel gerçekliği yansıtan tartışılmaz yasalara sahip olmadığını göstermişti. Dolayısıyla, kamtlamacılığa dayanan bir pozitivist bilim anlayışının yalnız sosyal bilimlere değil, doğa bilimlerine de uygulanamayacağını, bu açıdan yöntemsel dÜ'.cylizm tartışmalarının anlamlı olmadığım savunuyordu. Tarihselciliğm Sefale-ti'nde bu tartışmalarda üzerinde durulan unsurları özetliyor ve bunlara teker teker karşı çıkıyor. Daha önce, hem 19. yüzyıl tartışmaları hem de 1930'larda Avusturya okulunun öne sürdüğü görüşler bağlamında üzerinde durduğumuz bu unsurlar, şöyle bir düalist yaklaşım çerçevesi oluşturuyorlar: Sosyal bilimlerin eleıldıkları konular, çok yönlü ve çok karmaşık konulardır. Değişik toplumlarda ve değişik dönemlerde "aynılıklarını korumaz, önemli değişiklikler gösterirler. Bu karmaşıklık ve değişiklik, nesnel gözlemleri ve deneyleri imkansız kılar, evrensel geçerliliğe sahip genel yasaların ortaya konulmasını engeller. Sosyal bilimlerde tahmin de, hem bu karışıklık ve değişiklik yüzünden, hem de tahminin sonucunu etkileyebilme özelliğinden ötürü imkânsızdır. Ayrıca, sosyal bilimci konusunu kendini konunun dışında tutarak ele alamaz. Sosyal konular, bilim adamının belirli değerlere sahip bir insan, belirli bir sosyal konuma sahip bir "vatandaş" olarak taraf oldukları konulardır. Sosyal bilimci, bu konulara, ister istemez kendi çıkarları, çıkarlarını işinin dışında tutmayı başarsa bile, kendi değerleri doğrultusunda yaklaşacaktır. We-ber'in belirttiği gibi, bu yalnız kaçınılmaz değil, gereklidir de. Sosyal bilimci, ancak kendi değerleri doğrultusunda ve deneyle gözlemden çok kişisel sezgilerine dayanarak, karmaşık gerçekliğin anlamlı bulduğu yönlerini seçip açıklayabilir. Nesnel deney ve gözlemlerin yerine sezgi, genel yasalar yerine tek tek somut olayların açıklanmasına yönelik çalışmalar, tahmin yerine açıklama, sosyal bilimlerde ağırlık kazanır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper, burada sosyal bilimle karşılaştırılan doğa bilimi anlayışının, gözleme ve deneye, nesnelliğe ve tahmin işlevine fazla önem veren, evrensel doğa bilimi yasalarının sarsılmazlığını fazla abartan bir anlayış, yani pozitivizmin temel öğelerini içeren bir anlayış olduğunu söylüyor. Bu anlayış, doğa bilimlerinin konusu ve yöntemiyle ilgili bazı yanılgılara yolaçıyor. Popper'e göre, doğa bilimlerinin konusunu oluşturan nesneler ve ilişkiler de, sosyal bilimlerdeki gibi karmaşıktır. Bu karmaşık nesneler ve ilişkilerin belirli bir yönünü diğerlerinden ayırıp bunlarla ilgili bir hipotez üretmek de, ampirik gözlemler temelinde gerçekleştirilen bir uğraştır. "Buluş ortamı", doğa bilimlerinde de, değer yargılarının ve sezgisel bilginin çok önemli bir rol oynadığı bir ortamdır. Tahmine gelince, doğa bilimlerinin tek işlevinin tahmin olduğu söylenemez. Deney ve gözlemler yardımıyla yanlışlanabilecek tahminler, destekleme ortamı içinde önem kazanır. Ama burada sözkonusu olan, her zaman geçerli olan yasalara dayanarak, her zaman geçerliliğini koruyacak tahminler yapabilme niteliği değildir. Böyle bir niteliğin vurgulanması, yanlışlanabilir lik ilkesine ters düşen, dolayısıyla bilimle dogma arasındaki farkı gözardı eden bir vurgulama olurdu. Sözkonusıı olan, , yalnızca, yardımcı varsayımların belirlediği koşullar altında, deney ve gözlemlerle çakışmayan tahminlere kaynaklık eden hipotezlerin, başka deney ve gözlemlerle yanlışlanıncaya kadar, seçilmiş nesneler arasındaki belirli ilişkileri açıklayabilecek kuramlar oluşturduğu fikridir. Ampirik gerçeklikle hiçbir bağlantıları olmadığını öne sürmedikleri ölçüde, aynı şeyin sosyal bilimler için de geçerli olması gerekir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper topluma insanların fikirleri ve değerleriyle kurdukları nesnel bir gerçeklik atfedilemeyecek bir şey olarak yaklaşan sembolik modellerin kullanılmasının da, yöntemsel monizmi dışlamayacağını öne sürüyor. Bunu da, "nominalizm" ve "esansiyalizm" kavramlarıyla ilgili bir tartışma bağlamında savunuyor. Popper bu kavramları çok eski bir felsefe sorununa bağlı olarak ele alıyor. Bu sorun, özel isimlerle, genel bir kategori oluşturan nesnelere toplu olarak verilen isimler arasındaki ilişkiyle ilgili. Genel bir kategori oluşturan nesneleri belirleyen kavramların bütün bilimlerde kullanıldığı açık. Fizikteki "enerji" ve "hız" kavramları gibi, sosyal bilimlerdeki "devlet", "banka", "adalet" gibi kavramlar da bunun örneklerinden. Nominalistler, bu kavramlara yalnızca tekil nesneleri bir grupta toplayan kavramlar olarak yaklaşıyorlar. Esansiyalistler ise, genel kavramın, bu tekil nesnelerin paylaştıkları bir niteliğe, bir "öz"e bağlı olarak ele alınması gerektiğini söylüyorlar. Dolayısıyla bu özün ne olduğu sorusu, esansiyalist yaklaşım için önem kazanıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper, sosyal bilimlerde "ne" sorulan üzerinde duran esansiyalist yaklaşımların hakim olduğu ve bunun bilimsel ilerlemeyi önemli bir biçimde engellediğini düşünüyor. Buna karşılık, doğa bilimlerinde, betimleme amacıyla kullanılan kavramların ötesindeki özü bulup çıkarmaya yönelik "ne" sorularının yerine "nasıl" sorularının geçmesini sağlayan nominalist yaklaşım, bilimsel ilerlemeyi hızlandırıyor. Popper'e göre, nominalist bir yaklaşım içinde, kavramların ötesindeki "nesneye ait öz" anlamım kaybediyor. Örneğin enerjinin, bilim adamının onu belirlemek için kullandığı kavramın ötesinde nesnel bir gerçekliği olup olmaması büyük bir anlam taşımıyor. Taşımıyor, çünkü enerjiyle ilgili çalışmaları yönlendiren bu nesnel gerçeklik değil, enerji kavramı çerçevesinde belirlenen özellikler.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Dolayısıyla sosyal bilimlerin konusunu nesnel gerçeklerin değil de, fikirlerin, değerlerin ve kavramların oluşturması, nominalist bakış açısından yöntemsel düalizmi gerekli kılmıyor. Fiziksel dünyanın nasıl işlediğini incelerken, bu dünyanın gerekli parçalarına verdiğimiz adların gerisinde bir nesnel gerçeklik aramadığımız gibi, insan düşüncesiyle kurulmuş bir toplumun işleyişini incelerken onun nesnel bir gerçekliği olup olmadığım sorgulamak durumunda kalmıyoruz. Bu durumda, amacını "insanların fikirleri, değerleri ve kavramlarıyla kurdukları dünyanın nasıl işlediğinin incelenmesi" olarak tanımlayan sosyal bilimcinin, yöntemsel monizmi benimsememesi için bir neden kalmıyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper, bütün bilimlerin aynı temel yanlışlamacı ölçütlere dayanmaları gerektiğini düşünüyor. Ama gerçekte bütün bilimlerin aynı bilimsellik düzeyinde olmadıklarım kabul ediyor. Amaçlanan ölçütler açısından bütün bilim dalları aynı düzeyde değil, ama bu daha alt düzeydekilere bilim denemeyeceği anlamına gelmez. Popper, bilim dallarını gittikçe daha gelişmiş yöntemsel ölçütler kullanmaya yatkın olanlara doğru sıralanabilecek bir spektrum olarak göriiyoı Bu yaklaşımın, aynı zamanda, belirli bir evrim sürecine dıı yulan inancı içerdiğini de söyleyebiliriz. Yani, zaman içindr bütün bilim dallarının aynı yöntemleri aynı biçimde uygu layabilecek hale gelebileceklerine, konularının niteliğinden ötürü mutlaka bir farklılaşmanın ortaya çıkması gerekmediğine duyulan bir inançtan sözedebiliriz. Popper'in konuya yaklaşırken kullandığı cümleler, bunu destekleyecek nitelikte. Örneğin, "sosyal bilimler daha Galile'lerini bulmuş gibi görünmüyorlar" diyor Popper. İktisatla ilgili olarak ise, "Matematiksel iktisadın başarısı, hiç olmazsa sosyal bilimlerden birinin Newton devrimi aşamasını geçirmiş olduğunu gösteriyor" diye yazıyor</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu bilimsellik sıralaması, kısmen konvansiyonalist ölçütlere dayanıyor ve Popper'in sosyal bilimlere yönelttiği ‘lafazanlık" suçlamasında kendini gösteriyor: "Doğa bilimleri lafa dayanan tartışmalardan büyük ölçüde arınmışlardır, oysa lafazanlığın türlü türlüsü sosyal bilimlerde hala yaygındır."43 Bunun yanısıra, dogmatizme- ve modalara uyma eğilimine de, sosyal bilimlere özgü sorunlar olarak değiniliyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ama Popper, sosyal bilimlerin sorunlarının asıl sorumluluğunu, hem bilimsel hem de siyasal açıdan çok tehlikeli bulduğu bir yaklaşıma, "tarihselciliğe" yüklüyor. Popper, tarihselciliği,, " ... sosyal bilimlere, temel amaçlarının tarihsel tahmin olduğunu ve bu amacın tarihin evriminin temelindeki ‘ritmler', ‘modeller', ‘yasalar' veya ‘eğilimlerin' keşfiyle gerçekleşebileceğini varsayarak yaklaşan bir görüş" olarak tanımlıyor ve " ... temelde, kuramsal sosyal bilimlerin yetersiz durumlarından, bu tür tarihselci yöntem doktrinlerinin sorumlu olduğuna kaniyim" diye yazıyor. Kendisi için hiçbir zaman "doğa bilimlerinin çekiciliğine sahip olmadıklarım" söylediği sosyal bilimlerin yöntemi üzerine bir kitap (Tarihselciliğin Sefaleti) yazmış olması' da, sosyal bilimlere duyduğu ilgiden çok, tarihselciliği önemli sosyal sorunlara ' yolaçabilecek bir yöntem olarak görmesine bağlı. Bu kitapta ve gene sosyal bilimlerle ilgili olan Açık Toplum ve Düşmanları'nda, yazarın bütün çalışmalarına yansıyan siyasal kaygılan açıkça görebiliyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu kaygılar açısından, Popper'le Hayek arasında önemli benzerlikler bulabiliyoruz. İki düşünür de, dönemin durmadan güçlenen totaliter eğilimlerine karşı, bireyci bir toplumun değerlerine sahip çıkıp bu değerleri savunmaya çalışıyorlardı. Tarihselcilik, Popper için bu tür eğilimlere zemin hazırlayan bir görüş olarak tehlikeliydi. Ama onun tarihselcilik eleştirisinde, bu görüşün içerdiği başka bir tehlike daha vurgulanıyor, hatta ön plana çıkıyordu. Bu tehlike, kadercilikti. Toplumun insan iradesiyle biçimlenmiş, insan iradesiyle değiştirilebilecek bir şey olduğunu yadsıyan, onun ancak tarihsel veriler niteliği taşıyan yasalar doğrultusunda ilerleyerek değişebileceğini öne süren bu kadercilik, sosyal bilimciliği Popper'in hiç benimsemediği bir pasifiz-me itiyordu. Bu pasifizmin tarihselciliğin holist versiyonuyla, toplumun ancak bir bütün olarak algılanıp bir bütün olarak değişebileceğini öne süren versiyonuyla, ilgili olarak Popper'in öne sürdüğü eleştirilerden daha önce sözettik. Ama Popper, bu tarihselci kaderciliğin yalnız holist yaklaşımlara özgü olmadığını, belirli tip bir bireyci yöntemin de aynı sonuca yolaçabileceğini savunuyordu. Bu bağlamda, Açık Toplum ve Düşmanları'nda, Popper'in Mill'in sistemleştirdiği psikolojik bireyciliği ve onun içerdiği kaderciliği ayrıntılı olarak eleştirdiğini görüyoruz.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper, "(Mill'e göre), bütün toplumsal olgular insan doğasıyla ilgili olgulardır, toplumsal olayların bağlı oldukları yasalar, insan faaliyetleri ve ihtiraslarının bağlı oldukları yasalardan, yani tekil insan doğasının yasalarından başka bir şey olamazlar" diye yazıyor. Ona göre, bu psikolojist yaklaşım, yani toplumu doğal insanın özelliklerinden yola çıkarak incelemeyi amaçlayan yaklaşım, holizme karşı çıkışı içinde haklıdır. Ama kendisi de, çok önemli bir yanılgıyı, "toplum öncesi insan" gibi metafizik bir fikirle ilgili bir yanılgıyı içerir. Popper'in deyişiyle:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Psikolojizmin, ‘yöntemsel kollektivizm' yerine, ‘yöntemsel bireycilik' diyebileceğimiz yaklaşım üzerinde ısrar ettiği ölçüde doğru olduğuna inanıyorum; (psikolojizm) haklı olarak, devletler veya sosyal gruplar gibi toplulukların ‘davranış' ve ‘faaliyetlerinin', bireylerin davranış ve faaliyetlerine indirgenmesi gerektiği konusunda ısrar eder. Ama böyle bir bireyci yöntemin benimsenmesinin, psikolojizmin benimsenmesi anlamına geldiği inancı yanlıştır... Sosyal kurallar ve kurumların psikolojik kaynaklan üzerinde durmak, bu kaynakların, sözkonusu kural ve kurumların ortaya çıkışlarının yalnızca psikolojik unsurlara bağlı olduğu, ya da daha açık olarak ifade edersek, yerleşmiş sosyal kurumlardan bağımsız olduğu bir noktada aranabileceği anlamına gelir. Böylece psikolojizm, istese de istemese de, bir toplumun başlangıcı fikriyle, toplum öncesinde varolduğu biçimiyle insan doğası ve insan psikolojisi fikriyle birlikle işlerliğini sürdürmek durumundadır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Burada Popper, "toplum öncesi insan" fikrine karşı çıkarken Marx'tan bir alıntı yapıyor: "İnsanın varaluşunu. belirleyen, onun bilinci değil, bilincini belirleyen onun toplumsal varoluşudur." Popper'in deyişiyle, "İnsanlar -yani, insan zihni, insanların ihtiyaçları, umutları, korkuları, beklentileri, dürtüleri ve amaçları- toplum yaşamını yaratan şeyler değil, loplum yaşamının ürünleridir." Ama bu, Popper'in holist bir yaklaşımı benimsediği anlamına gelmez. Benimsediği, psikolojizmden farklı bir bireyciliktir. Bununla ilgili olarak Popper, "sıfır yöntemi" dediği bir yöntem önerir. Başlangıç noktası, insanların, her zaman ve bülünüyle olmasa da, çoğu zaman ve hiç ' olmazsa kısmen rasyonel bir biçimde hareket ettikleridir. Bu, insanların davranışları ve birbirleriyle olan ilişkilerini ele alan basit modeller kurulabilmesine imkan verir. Sıfır yöntemi, bu modellerin yüzde yüz rasyonel davranış varsayımı üzerine, bir referans noktası oluşLuracak biçimde kurulup; daha sonra bu nokladan sapmaları incelemek üzere kullanılmalarını içerir. Modelin lemel aldığı davranış biçimiyle gerçekteki davranışlar arasındaki farklılık, insan davranışlarının yapısını ve yolaçiık-ları sonu'ları anlamakta yardımcı olabilir.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper, sıfır yönteminin insan davranışlarıyla ilgili psiko-lojik bir yaklaşım içermediğini, yalnızca mantıksal bir yaklaşım oluşturduğunu vurguluyor. Bu biçimiyle, bu yöntemin oluşturduğu bireyciliğin, Menger'in geliştirdiği bireyn yöntemle önemli benzerlikler taşıdığım ve onun gibi kal ı bir bireycilik-holizm karşıtlığım dışladığı görülebilir. Açılı Toplum ve Düşmanlar ı'nda Popper bu konuda şöyle yazıyor: "Kabul etmeliyiz ki, sosyal ortamımızın yapısı bir anlamda insan elinden çıkmıştır, kurumlan ve gelenekleri, Tanrı veya doğanın ürünleri değil, insan faaliyetleri ve kararlarının, inşan faaliyetleri ve kararlarıyla değişebilecek sonuçlandır. Ama bu onların bilinçli olarak biçimlendirildikleri, ihtiyaçlar, umutlar veya dürtüler temelinde açıklanabilecekleri anlamına gelmez. Aksine, bilinçli ve maksatlı insan faaliyetlerinden kaynaklananlar bile, genel ' olarak, bu faaliyetlerin dolaylı düşünülerek varılmamış ve çoğu zamanistenmemiş sonuçlandır."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu, Avusturya okulunun Menger'den aldığı fikirdir. Bu fikir doğrultusunda Mises ve Hayek'in, toplumu insanın dilediği gibi biçimlendirdiği, dolayısıyla dilediği gibi değiştirebileceği inancına karşı çıktıklarım biliyoruz. Popper'de ise aynı fikir, daha çok, toplumsal yapıların, doğal unsurların ürünü olarak kabul edilmelerini eleştirmek ve ancak bu doğal unsurlardan kaynaklanan yasalar doğrultusunda, insan iradesine fazla yer vermeden değişebilecekleri inancına karşı çıkmak için kullanılıyor. Popper de sosyal bilimin işlevini "amaçlı davranışların nasıl planlanmamış sonuçlara yo-laçtıklannm incelenmesi" olarak tanımlıyor. Ama ikinci kuşak Avusturya okulu mensuplarının aksine, bu işlevin bir toplumu istenilen doğrultuda biçimlendirme amacı çerçe-vesindeanlam ' kazandığım düşünüyor. Toplumsal kurumlar bütününün bilinçli olarak planlanmamış bir düzen oluşturduğunu yazdıktan sonra, şunu ekliyor: "Bugün, toplumla ilgili bilgimizin -yavaş yavaş artışma bağlı olarak, yani plan ve eylemlerimizin hedeflenmemiş sonuçlarının incelenmesine bağlı olarak, bu durum değişmeye başlayabilir; ve bir gün, insanlar açık bir toplumun bilinçli yaratıcıları, dolayısıyla kendi kaderlerinin yaratıcıları haline gelebilirler." Daha bu noktaya gelinmesine çok vardır, ama bu, Popper'in sosyal bilimlerin nihai amacını, insanın yaşadığı toplumu bilinçli bir biçimde etkileyebilmesine katkıda bulunmak olarak görmesini engellemez.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper, holist merkezi planlamacılığı her şeyi değiştirmeye çalışırken hiçbir şeyi değiştiremeyen, özünde pasifist bir yaklaşım olarak görür. Bu yaklaşımı eleştirirken, Hayek ve Mises'in, insanların sahip oldukları bilgi parçalarının tek elde, merkezi planlamacının elinde, toplanamayacağı yolundaki görüşlerini de kullanır. Ama bu yazarların müdahaleciliğin her türlüsünü imkansız gören liberalizmlerini de benimsemez.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Bu biçimiyle liberalizm, Popper'in hiçbir sempati duymadığı, bir kadercilik biçimi olarak gördüğü pasifist görüşler içinde yerini bulur. Popper bunları, "eğer varolan sosyal ve ekonomik koşullardan hoşnut değilsek, bunun nedeni, bu koşulların nasıl işlediklerini ve aktif müdahalenin durumu nasıl daha kötüye götüreceğini anlamamamızdır" diyen görüşler olarak tanımlıyor ve bunları çeşitli açılardan eleştiriyor. Eleştirilerinden biri, müdahaleye karşı tavrın mantıksal temelleriyle ilgili. Popper'e göre, "evrensel bir tavır olarak müdahaleye karşı çıkış temelinde biçimlenen bir politikanın, , bu politikanın savunucuları müdahaleyi ortadan kaldırmak üzere ister istemez bazı müdahaleler önermek durumunda kalacakları için, yalnızca mantıksal nedenlerden ötürü bile savunulamayacak bir şeydir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Ayrıca Popper, toplumun cansız bir bünye gibi biçimlen dirilemeyeceğini vurgulayarak, müdahaleciliğin teknolojisi ve biçimselci bir yaklaşım içerdiğini öne süren müdahale cilik aleyhtarlarını da eleştirir. Popper'e göre, bu tür müdahalecilik aleyhtarlığının kendileri, müdahaleciliğin dunı-mu olduğundan daha kötüye götüreceğini öne sürdükleri ölçüde, bilimselci ve teknolojist bir yaklaşım içindedirler, "çünkü, müdahaleciliğin durumu daha kötüye götüreceğini söylemek, bazı politikaların bazı sonuçlar, istenilen sonuçlar, vermeyeceklerini söylemektir; bütün teknolojilerin en belirleyici işlevi de, neyin yapılamayacağına işaret etmektir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'e göre, sosyal bilimler, "kısmi mühendislik" yaklaşımı içinde, bu tür teknolojileri başarıyla kullanabilirler ve kullanırlar. Kısmi mühendislik, eleştirel çözümlemelerle birlikte kullanılması gereken bu yaklaşım, Popper'e göre sosyal bilimlerdeki bütün ilerlemeleri belirleyen yaklaşımdır: "Sosyal bilimler, büyük ölçüde, toplumun daha iyi bir biçimde düzenlenmesi için yapılan önerilerin eleştirilmesi, ya da daha açık söylersek, belirli bir ekonomik veya siyasal eylemin beklenilen, veya istenen sonucu verip vermeyeceğini anlama çabaları yoluyla geliştiler. Sosyal bilimlere teknolojik bir yaklaşımdan, ya da "kısmi sosyal teknolojiden" sözederken düşündüğüm bu, aslında klasik yaklaşım diyebileceğimiz yaklaşım."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'in hem sosyal bilimlerde hem de doğa bilimlerinde pratik başarıyı bu kısmi mühendislik yaklaşımının sağladığım öne sürmesiyle, ortaya yeni bir soru, pratik başarının bilimsel ilerleme ölçüt olarak ne ölçüde ağırlık taşıdığı sorusu gündeme geliyor. Popper, bu konuda ortaya çıkan farklı görüşler arasında tarafsız bir seçim yapmanın sözko-ıııısu olmadığını yazıyor. Bu bağlamda da, T. H. Huxley ve M. Polanyi gibi, "bilim için bilim" adı verilebilecek bir gö-ıuşü paylaşanların, bilimsel çalışmayı yalnızca pratik sorunların çözümlenmesini kolaylaştırmak üzere girişilmiş lıir yatırım olarak gören dar kafalı anlayışa karşı savunulmaları gerektiğini düşünüyor. Ama, sözkonusu dar kafalı pragmatizme karşı çıkmakla birlikte, bilimsel çalışmanın pratik sorunların çözümüne katkıda bulunduğunda daha anlamlı olacağını düşünüyor: "Kant'ın şu dediğine hak vermek için insanın pragmatizmi benimsemesi şart değil: ‘Merakımızın her kaprisine boyun eğmek, araştırma arzu' muzun yeteneğimizin sınırları dışında hiçbir şey tarafından dizginlenmesine izin vermemek, bilime ters düşmeyen bir zihinsel canlılık işaretidir. Ama ortadaki sayısız problem içinde çözümü insanlık için önemli olanları seçme marifetini gösteren akıldır'." Popper, "günümüzde sosyal araştırmanın kanser araştırmalarından bile daha acil bir pratik yanı var" diyor ve sosyal bilim uğraşının insanlık açısından taşıdığı öneme, sosyal bilimcinin kayıtsız kalamayacağı bu öneme işaret ediyor. Ayrıca, saf bilimin gelişme düzeyiyle pratik başarılar arasında bir ilişki olduğunu öne sürüyor. Bu bağlamda, iktisadın, pratik sorunların çözümüne yöneldiği için öteki sosyal bilim dallarından daha büyük bir gelişme gösterdiğini, diğer sosyal bilim dallarında ulaşılan sonuçların kısırlığının pratik bir denetimin gerekliliğini gösterdiğini yazıyor. Bilimin "deneme ve yanılma" yoluyla ilerlediğine inanan Popper için, sosyal bilimlerde deneme ve yanılma süreci, sosyal politika alanındaki başarı ve başarısızlıklardan oluşuyor. Bu da, küçük, kısmi müdahaleleri anlamlı kılarken, sistem değişikliği amaçlayan topyekün müdahalelerin, özellikle başarısızlıklarının maliyeti gözönünde tutulduğunda, kaçınılması gereken şeyler olduklarını gösteriyor.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Popper'e göre, "Mühendisin ana görevi, makine modelleri hazırlamak, varolan modelleri değiştirip çalıştırmaksa, sosyal mühendisin görevi de, sosyal kurum modelleri hazırlamak varolan kurumları yeniden kurup işletmektir." Yaralan kurumların ancak küçük bir bölümünün belirli bir modele göre, bilinçli olarak biçimlendirilmiş oldukları gerçeği, bu amaca ters düşen bir şey değildir:</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">"Bu önemli gerçekten ne kadar etkilenirse etkilensin, (sosyal bilimci) bir teknolojist ya da mühendis olarak, ku-rumlara ‘işlevsel' ya da ‘enstrümantal' açıdan bakacaktır. Onları belirli amaçları gerçekleştirmenin araçları olarak, veya belirli amaçlara hizmet edecek biçimde değiştirilebilecek şeyler, organizmalar olarak değil, makineler olarak görecektir."</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">Yani, varolan kurumların ortaya çıkış biçimlerinden bağımsız olarak, kurumların sosyal amaçlar doğrultusunda biçimlendirilmesi, sosyal bilimin ana amacını oluşturur. Menger'in kullandığı terminolojiyle ifade edildiğinde, bunun anlamı, toplumun organik bir yaklaşımla incelenebileceği, ama sosyal bilimlerin en önemli amacını oluşturan toplumu biçimlendirme çabalarının pragmatik bir yaklaşım gerektirdiğidir. Bu, Popper'in pek çok ortak görüşü paylaştığı Hayek ve Mises'ten ayrıldığı temel noktalardan biridir. Yöntem konusundaki sonuçları açısından, bu ayrım, kaçınılmaz olarak farklı bir araştırma programına yolaçacak niteliktedir. Sosyal bilimcinin toplumu istenilen doğrultuda biçimlendirme çabalarına katkıda bulunması gerektiği düşünüldüğünde, sosyal bilimcinin insanın amaçlan ve bu amaçlan gerçekleştirmek için sahip olduğu yetenekler, inceleme kapsamına girecektir. Bu bağlamda, iktisat biliminin alanı tanımlanırken, rasyonel ekonomik bireyle ilgili davranışsal varsayımların önemi, davranışlarla ilgili daha ayrıntılı çözümlemelere girme gerekliliği karşısında geri plana atılacak, insan davranışları ve bu davranışların sosyal çerçevesiyle ilgili ampirik çalışmaların önemi vurgulanacaktır. Aynı zamanda da, Smith'in siyasal-ahlaki amacının gerçekleşmesine uygun düzenin kendili-ğindenlik niteliğini önemli bir ölçüde kaybedeceğini düşünebiliriz. Amaç aynıdır, ama Popper'in yaklaşımı, bu amacın gerçekleşmesinin, bilinçli insan çabalarından bağımsız olmadığını vurgulamakta, insan iradesini, yalnız tarihsel kaderciliğin değil, liberal bir kaderciliğin de karşısında savunmaktadır.</p>

  <p class="Standard" style="margin-left:0;margin-right:0;margin-top:0;margin-bottom:11.338583px;text-indent:0;text-align:justify;font-family:'Times New Roman',serif;font-style:normal;font-weight:normal;font-size:117%">1930'lu yıllarda, siyasal liberalizmin ilkelerine Avusturya okulu mensupları kadar bağlı üç düşünürün, T. Hutchison, F. Knight vej. M. Keynes'in, farklı açılardan, hatta birbirlerinin görüşlerine bazen şiddetle karşı çıkarak, Popper'in sosyal bilimin işlevi tanımı doğrultusunda çalışmalar yaptıklarını görüyoruz. Bu çalışmaların en belirgin ortak noktası, rasyonel ekonomik birey kavramının ötesine geçme çabalan. Bu çaba içinde, insan ve insan toplumuyla ilgili ampirik gerçekleri gözden kaçırmama gerekliliği önem kazanıyor. Ama, bu üç düşünürde ampirik gerçeklikle bağlan koparmamak fikri, yani sosyal bilimlerde ampirik çalışmanın niteliği konusundaki görüşler, birbirinden oldukça farklı bir nitelik taşıyor. Hem Hutchison, hem de Knight ve Keynes, bu konuya "buluş ortamıyla" "destekleme" ortamı arasında bir ayrım yapmadan yaklaşıyorlar. Hutchison, deney ve gözlemlerden edinilen bilginin, hem. hipotez geliştirilmesinde, hem de hipotezlerin kanıtlanmasında kullanılabilecek tek bilgi türü olduğunu savunurken, Knight ve Keynes, sosyal bilimcinin ampirik gerçekliğe ulaşmak için, her alanda bundan farklı bir bilgi türüne dayanabileceğini savunuyorlar. Biz bu üç düşünürün iktisadın yöntemine yaptıkları katkıyı birlikte ele alırken, bu farklılıkların, iktisatçıların insana ve topluma yaklaşımları konusundaki temel benzerlikten daha az önemli olduğu görüşünü savunmuş oluyoruz.</p>
</body>
</html>
