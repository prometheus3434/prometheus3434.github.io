<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>turkce</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:54ae15d6-8fad-49f6-a58b-38d2bb09517e"/></head>
	<body class="calibre">
<h2 class="h2baslik" id="calibre_toc_24">ŞAFAK</h2>
	 <p class="normal">Kucakladım yaz şafağını.</p>
	 <p class="normal">Daha kıpırtı yoktu önyüzünde sarayların. Ölüydü su. Gölge alanları ayrılmıyordu korunun yolundan. Yürüdüm diri, ılık solukları uyandırarak. Renk renk taşlar baktılar; kanatlar kalktı sessiz.</p>
	 <p class="normal">Serin, solgun ışıltılarla dolu patikada ilk olarak bir çiçek adını söyledi bana.</p>
	 <p class="normal">Güldüm çamlar arasında saçlarını dağıtan sarışın çağlayana. Gümüş rengi dorukta tanrıçayı tanıdım.</p>
	 <p class="normal">O zaman tüllerini kaldırdım birer birer. Ağaçlık yolda böyle sallayıp kollarımı; ovada ele verip onu horoza. Büyük kentte kaçıyordu çan kuleleriyle kubbeler arasında; bense mermer rıhtımlarda bir dilenci gibi koşarak kovalıyordum.</p>
	 <p class="normal">Yolun yukarısında, bir defne korusu yakınında onu sardım yığın yığın tülleriyle; sonsuz gövdesini duydum azıcık. Şafakla çocuk yuvarlandılar korunun dibine.</p>
	 <p class="normal">Uyanışımda öğleydi.</p>
	 </body>
</html>