<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>turkce</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:54ae15d6-8fad-49f6-a58b-38d2bb09517e"/></head>
	<body class="calibre">
<h2 class="h2baslik" id="calibre_toc_18">TEKERLEK İZLERİ</h2>
	 <p class="normal">Yaz şafağı sağda, parkın bu köşesinde yaprakları, sisleri, sesleri uyandırıyor. Soldaki bayırların mor gölgesindeyse sayılmaz hızlı tekerlek izleri ıslak yolun. Peri gösterileriyle bir geçit. Öyle de: Arabalar tıklım tıklım, ağaçtan yontulmuş yaldızlı hayvanlarla, gemi direkleriyle, alacalı bulacalı yelken bezleriyle, o dört nala koşan yirmi tane benekli sirk beygirinin ardında. Çocuklar, adamlar en şaşkınlık verici hayvanlara binmişler; – yirmi taşıt, kabartmalı, bayraklarla, çiçeklerle donanmış, bir zamanın saltanat arabaları gibi ya da masallardan çıkma, dışmahallelerde bir çoban komedisi için allanıp pullanmış çocuklar; – tabutlar bile geçiyor, abanoz rengi sorguçlarını kaldırmış o gece koyusu gölgelikler altında, tırıs giden büyük, mavi ve kara kısrakların çektiği.</p>
	 </body>
</html>