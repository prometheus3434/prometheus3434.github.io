<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>turkce</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:54ae15d6-8fad-49f6-a58b-38d2bb09517e"/></head>
	<body class="calibre">
<h2 class="h2baslik" id="calibre_toc_15">İŞÇİLER</h2>
	 <p class="normal">Ah bu sıcak sabahı şubat ayının! Vakitsiz lodos gelip uyandırdı saçmasapan yoksulluğumuzun anılarını, genç sefaletimizi.</p>
	 <p class="normal">Henrika’nın üzerinde pamukludan, beyaz ve kahverengi damalı, herhalde geçen yüzyılın modası bir etek, kurdelalı bir başlık ve ipekli bir şal vardı. Yas kılığından bile dokunaklıydı bu. Dolaşmaya çıkmıştık kenar mahallelerde; lodos tarumar olmuş bahçelerin, kurumuş çayırların tüm iğrenç kokularını azdırıyordu.</p>
	 <p class="normal">Karımı benim kadar yormuyor olmalıydı bunlar. Yüksekçe bir patikada geçen ayki sel basmasından kalmış bir su birikintisinde bana mini mini balıkları gösterdi.</p>
	 <p class="normal">Patikalar boyunca, çok uzaklarda kent izliyordu bizi dumanıyla, tezgahlarının uğultusuyla. Ey öteki dünya, gökyüzünün kutsadığı konut, gölgelikler! Lodos anımsatıyordu bana talihsiz olaylarını çocukluğumun, yazla gelen umutsuzluklarımı, benden yazgımın her zaman esirgemiş olduğu korkunç boyutlarda güç ve bilgiyi. Hayır! Hep nişanlı öksüzler kalacağımız bu cimri ülkede yazı geçirmeyeceğiz. Bu sertleşmiş kol artık sevgili bir görüntüyü ardından sürüklesin istemiyorum.</p>
	 </body>
</html>