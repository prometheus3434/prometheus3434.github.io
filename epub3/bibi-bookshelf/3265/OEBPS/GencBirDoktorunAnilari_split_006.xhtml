<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GencBirDoktorunAnilari</title>
    <meta http-equiv="Content-Type" content="text/html; charset=utf-8" />
  

</head>
  <body id="GencBirDoktorunAnilari" lang="tr-TR" xml:lang="tr-TR">
<div id="_idContainer002">
<p><span><st c="0">Konuşma bir şenlik ateşi gibi harladı. </st><st c="40">Sonra şöyle bitti:</st></span></p>
			<p><span><st c="58">“Sen… Sen nesin biliyor musun?” dedim gittikçe morardığımı hissederek. </st><st c="130">“Sen var ya… Sen bir aptalsın!”</st></span></p>
			<p><span><st c="161">“Neden hakaret ediyorsunuz? </st><st c="190">Hakaret de tedavinin bir parçası mı?”</st></span></p>
			<p><span><st c="227">“Aptal dememe mi alındın sen? </st><st c="258">Hayır, aptaldan da betersin… Ah! </st><st c="291">Vanka’ya bir baksana. </st><st c="313">Çocuğu öldürmek mi istiyorsun? </st><st c="344">Yok, buna izin vermeyeceğim!”</st></span></p>
			<p><span><st c="373">Ve böylece on gün daha kaldı. </st></span></p>
			<p><span><st c="404">On gün!</st></span></p>
			<p><span><st c="411">Daha fazla kimse tutamazdı onu. </st><st c="444">Eminim. </st><st c="452">Ama inanın, vicdanım çok rahattı ve hatta kadına, “aptal” demiş olmam bile canımı sıkmıyordu. </st><st c="546">Pişmanlık duymuyordum. </st><st c="569">Çünkü o yıldız döküntülerin yanında hakaret devede kulak kalıyor!</st></span></p>
			<p><span><st c="634">***</st></span></p>
			<p><span><st c="638">İşte yıllar geçti. </st><st c="658">Kader ve fırtınalı yıllar beni o karla kaplı ek binadan çok uzaklara getirdi. </st><st c="736">Şimdi orada kim var? </st><st c="757">Eminim şu an orası çok daha iyi durumdadır. </st><st c="801">Bina beyaza boyanmıştır ve belki çarşaflar bile yenidir. </st><st c="858">Tabii ki elektrik yoktur. </st><st c="884">Belki de şu anda, ben bu satırları yazarken, genç bir doktor hastasının göğsünü dinlemek için kafasını eğiyordur. </st><st c="998">Gaz lambasının sarımtırak ışığı hastanın sarımtırak tenine vuruyordur. </st></span></p>
			<p><span><st c="1069">Selam sana yoldaş!</st></span></p>
			<p><span><st c="1087">MORFİN MORFİN</st></span></p>
			<p><span><st c="1101">1</st></span></p>
			<p><span><st c="1103">Akıllı insanların çok uzun zaman önce fark etmiş olacağı üzere mutluluk sağlığa benzer. </st><st c="1191">Elinizdeyken kıymetini bilmezsiniz. </st><st c="1227">Ama yıllar geçince geçmişte kalan mutluluğunuzu, anıları yâd eder gibi anarsınız.</st></span></p>
			<p><span><st c="1308">Ben de şimdi geçmişe dönüp bakınca, aslında 1917 yılının kışında mutluymuşum diyorum. </st><st c="1395">Unutulmaz, bol tipili, hızla geçip giden bir yıl…</st></span></p>
			<p><span><st c="1444">Başlayan tipi beni yırtılmış bir gazetenin parçalarından biri gibi alıp yaban bir yerden şehre savurmuştu. </st><st c="1552">Kırsal bölge mi büyük şehir mi, diye düşünüyorsunuzdur siz şimdi… Ama benim gibi tek bir gün bile ayrılmaksızın bir buçuk yıl boyunca kışın karın ortasında, yazın kurak ve çorak ormanların içinde kaldıysanız, geçen haftanın gazetesinden yapılmış bir kesekâğıdını sevgilinizden gelen mavi zarflı bir aşk mektubunu açar gibi kalbiniz güm güm atarak açtıysanız, tek bir çizgi gibi arka arkaya koşulmuş atların çektiği kızakla on sekiz verst öteye doğum yaptırmaya gittiyseniz beni anlarsınız bence.</st></span></p>
			<p><span><st c="2047">Gaz lambası da hoş bir şey ama ben tercihimi elektrik lambasından yana kullanıyorum. </st><st c="2133">Sonunda şu çekici elektrik lambalarını; küçük kasabanın köylülerin kızaklarıyla düzleşmiş, kırmızı bayraklar ve göz alıcı dükkân tabelalarıyla süslü anacaddesini; bir çizme, altın sarısı bir pretzel,</st></span><span><span id="footnote-009-backlink"><a href="GencBirDoktorunAnilari_split_009.xhtml#footnote-009"><st c="2332">20</st></a></span></span><span><st c="2335"> domuza benzeyen, küstah bakışlı, hiç de doğal durmayan bir saç tıraşı yapılmış genç bir adamın resminin bulunduğu tabelaları yeniden görmüştüm. </st><st c="2480">Ki bu son tabelaya baktığınız yerde 30 kapik verdiğinizde cam kapıların ardında –buraların insan kaynadığı bayram zamanları hariç tabii– sizi tıraş etmek için hep hazır bekleyen yerel berber Bazille vardı.</st></span></p>
			<p><span><st c="2685">Bazille’in, cilt hastalıklarını anlatan Almanca bir kitapta gördüğüm bir adamın çenesinde çıkmış korkunç çıbanın müthiş bir açıklıkla resmedildiği sayfayı gözümün önüne getiren havlularını hâlâ hatırlıyorum.</st></span></p>
			<p><span><st c="2893">Ama tabii ki Bazille’in havluları bile hatıralarımı lekeleyemez! </st><st c="2959">Dörtyol ağzında kanlı canlı bir polis memuru vardı. </st><st c="3011">Tozlu bir vitrin camının ardından, üzerine turuncu kremalı pastalar dizilmiş demir levhalar güçbela görünüyordu. </st><st c="3124">Her yeri kurumuş otlar kaplamıştı. </st><st c="3159">İnsanlar arabayla veya yürüyerek bir yerlere gidiyor, sohbet ediyor, gişeden çarpıcı haberlerle dolu Moskova gazetelerini alıyordu. </st><st c="3291">Yakında bir yerlerde Moskova treninin davetkâr düdüğü duyuluyordu. </st><st c="3358">Kısacası burası medeniyetti, Babil’di, Neva Caddesi’ydi.  </st></span></p>
			<p><span><st c="3415">Hastane hakkında zaten konuşmaya bile gerek yok. </st><st c="3464">Hastanede bir cerrahi, bir dahiliye, bir enfeksiyon hastalıkları, bir de kadın doğum bölümü vardı. </st><st c="3563">Hastanenin bir ameliyathanesi vardı, içindeki otoklav,</st></span><span><span id="footnote-008-backlink"><a href="GencBirDoktorunAnilari_split_009.xhtml#footnote-008"><st c="3617">21</st></a></span></span><span><st c="3620"> gümüş musluklar, mükemmel şekilde tasarlanmış ayakları, dişleri ve vidaları olan ameliyat masaları resmen parlıyordu. </st><st c="3739">Ayrıca bir başhekim, üç asistan (benim dışımda), sağlıkçı, ebe, hastabakıcı, eczane ve laboratuvar vardı. </st><st c="3845">Düşünebiliyor musunuz, laboratuvar! </st><st c="3881">Zeiss marka bir mikroskop ve bir sürü yedek boya da tabii. </st></span></p>
			<p><span><st c="3940">Bunları gördüğümde o kadar etkilenmiştim ki adeta buz kesmiş, titremiştim. </st><st c="4015">Aralık ayının alacakaranlığında tek katlı hastane bloklarındaki –sanki yanmalarını emredecek olsam hemen yanıverecek olan– bu elektrik lambalarına alışmam için günler geçmesi gerekmişti. </st></span></p>
			<p><span><st c="4202">Sanki büyülenmiştim. </st><st c="4223">Küvetlerde kızgın, gürleyen sular ve bunların içine gömülmüş, yüzen termometreler vardı. </st><st c="4312">Çocuk hastalıkları bölümünde bütün gün iniltiler oluyor, sessiz ağlamalar ve boğuk hıçkırıklar duyuluyordu. </st></span></p>
			<p><span><st c="4420">Hastabakıcılar bir o yana bir bu yana koşup duruyordu. </st></span></p>
			<p><span><st c="4475">Sırtımdan büyük bir yük inmişti. </st><st c="4508">Olup biten her şeyin sorumluluğunu ben taşımıyordum artık. </st><st c="4567">Boğulmuş fıtık benim suçum değildi. </st><st c="4603">Ters doğum yapan bir kadını kızağa atıp getirdiklerinde korkudan titremiyordum veya ameliyat gerektiren bir ampiyem hastası getirildiğinde beni ilgilendirmiyordu. </st><st c="4766">İlk kez sorumluluklarının sınırı olan bir insan olduğumu hissediyordum. </st><st c="4838">Doğum mu gelmiş? </st><st c="4855">Şuraya. </st><st c="4863">Şu alçak binaya geçin lütfen, beyaz tül asılmış olan büyük pencereli yere. </st><st c="4938">Orada sevimli, şişman, kızıl bıyıklı ve kel bir kadın doğumcu bulacaksınız. </st><st c="5014">Tül perdeli pencerenin oraya koyun lütfen kızağı. </st><st c="5064">Açık bir kırık mı geldi? </st><st c="5089">Başhekime, cerraha gidin… Zatürree mi? </st><st c="5128">Dahiliye bölümüne, Pavel Vladimiroviç’e… </st></span></p>
			<p><span><st c="5169">Ah, bu hastane, ayarları yapılıp yağlanmış gibi sorunsuz işleyen koca bir makineye benziyor! </st><st c="5262">Ölçüleri önceden alınıp yerine tam oturan bir vida gibi, bu makineye dahil olup çocuk hastalıkları bölümünde çalışmaya başladım. </st><st c="5391">Difteri ve kızıl hastalıklarıyla uğraşmak tüm günümü alıyordu. </st><st c="5454">Tabii, sadece gündüzleri… Gecenin bir köründe penceremin altında beni alıp karanlığın içinden tehlike ve bilinmezliğe götüren huzursuz edici kapı çalışlar olmayınca geceleri uykumu alıyordum. </st><st c="5646">Akşamları kitap okumaya başlamıştım. </st><st c="5683">(İlk başta difteri ve kızıl hastalıkları hakkındaki kitapları okuyordum ama sonra nedense tuhaf bir istek duymuş ve Fenimore Cooper</st></span><span><span id="footnote-007-backlink"><a href="GencBirDoktorunAnilari_split_009.xhtml#footnote-007"><st c="5814">22</st></a></span></span><span><st c="5817"> okumaya başlamıştım.) Masanın üzerindeki lambanın, semaverimin altındaki gri küllerin, soğumuş çayımın, bir buçuk yıl uykusuz kaldıktan sonra uykunun kıymetini anlamıştım.</st></span></p>
			<p><span><st c="5989">İşte bu yüzden 1917 yılının kışında o yaban, karla kaplı yerden şehre tayin olduğum için böylesine mutluydum. </st></span></p>
			<p><span><st c="6100">2</st></span></p>
			<p><span><st c="6101">Bir ay uçup gitmişti, sonra iki, sonra da üç… 1917 yılı tamamlanmış, 1918 yılının şubatı boy göstermişti. </st><st c="6207">Yeni konumuma alışmış, uzaklardaki eski bölgemi unutur gibi olmuştum. </st><st c="6277">Yeşil gaz lambasının tıslayışı, yalnızlık, kar yığınları hafızamı terk ediyordu. </st><st c="6358">Vefasızlık bu! </st><st c="6373">Fenimore Cooper’ın bir kahramanıymışım gibi en olmadık durumlarda yerine getirdiğim görevimi, hastalıklarla yalnız başıma, kimsenin yardımı olmadan sadece içimdeki güçle baş ettiğimi unutup gitmiştim. </st></span></p>
			<p><span><st c="6574">Doğrusu bazen o tatlı uykunun kollarına kendimi nasıl bırakacağımı düşünerek yatağa girdiğim zaman bilincimin gölgesinde kalmış parça parça anılar gözümün önünden geçiyordu. </st><st c="6748">Yeşil bir ışık, titreşip duran bir lamba, kızak gıcırtıları… Bir inleme, sonra karanlık, sonra tarlalarda dolaşan tipinin boğuk uğultuları… En sonunda ise tüm bunlar bir kenara atılıyor ve uyuyordum…  </st></span></p>
			<p><span><st c="6948">“Şimdi benim yerimde kim var, merak ediyorum. </st><st c="6994">Tabii ki birisi var. </st><st c="7015">Benim gibi genç bir doktor olmalı. </st><st c="7050">Neyse ne, ben zamanımı doldurdum. </st><st c="7084">Şubat, mart, nisan… Ve mayısta da stajımın bitişi desek, mayıs sonunda bu muhteşem şehirden ayrılıp Moskova’ya döneceğim. </st><st c="7206">Acaba devrim beni kanadında mı tutacak yoksa yine oradan oraya gezmem mi gerekecek? </st><st c="7290">Her şekilde eski bölgemi tekrar görmeyeceğim. </st><st c="7336">Asla! </st><st c="7342">Başkent… klinik… asfaltlar… ışıklar…”</st></span></p>
			<p><span><st c="7379">Böyle düşünüyordum. </st></span></p>
			<p><span><st c="7400">“Her şeye rağmen o bölgede bulunmak benim için iyi oldu. </st><st c="7457">Cesur bir adama dönüştüm. </st><st c="7483">Tedavi etmediğim ne kaldı? </st><st c="7510">Gerçekten var mı, ha? </st><st c="7532">Psikolojik rahatsızlıklarla karşılaşmadım hiç… Yoksa karşılaştım mı? </st><st c="7601">Yok, yok. </st><st c="7611">Tarım uzmanı cehennemin dibine gitmek ister gibi içerdi. </st><st c="7668">Onu tedavi etmiştim ama başarılı olduğum söylenemez. </st><st c="7721">Deliryum tremensti</st></span><span><span id="footnote-006-backlink"><a href="GencBirDoktorunAnilari_split_009.xhtml#footnote-006"><st c="7739">23</st></a></span></span><span><st c="7742"> o adam… E, bunun psikolojik bir rahatsızlık sayılmasında ne sakınca var ki? </st><st c="7819">Psikiyatrik hastalıklar üzerine biraz daha okumam lazım. </st><st c="7876">Neyse, daha sonra Moskova’da okurum artık. </st><st c="7919">Şimdi ilk sırada çocuk hastalıkları var. </st><st c="7960">Ah, çocuk hastalıkları, hele de çocuk reçeteleri… Off, lanet şeyler! </st><st c="8029">Eğer çocuk on yaşındaysa çocuğa ne kadar pyramidon verilebilir örneğin? </st><st c="8101">0,1 mi, 0,15 mi? </st><st c="8118">Unuttum. </st><st c="8127">Peki, üç yaşındaki bir çocuğa? </st><st c="8158">Sadece çocuk hastalıkları, başka bir şey değil. </st><st c="8206">Öylesine akıl donduran vakalar var ki... </st><st c="8247">Hoşça kal eski bölgem. </st><st c="8270">Bu akşam o bölge neden aklıma gelip duruyor ki? </st><st c="8318">Yeşil ışıklar… Benim için o sayfa kapandı. </st><st c="8361">Bu kadar yeter… Uyuyayım.”</st></span></p>
			<p><span><st c="8387">“Mektubunuz var. </st><st c="8405">Elden gönderilmiş.”</st></span></p>
			<p><span><st c="8424">“Verin.”</st></span></p>
			<p><span><st c="8433">Hastabakıcı girişteydi. </st><st c="8458">Armalı beyaz önlüğünün üzerine yakası aşınmış bir palto atmıştı. </st><st c="8523">Ucuz, mavi zarfın üzerindeki karlar eriyordu.</st></span></p>
			<p><span><st c="8568">“Bugün acil serviste siz mi görevlisiniz?” diye sordum esneyerek. </st><st c="8635">“Kimse var mı?”</st></span></p>
			<p><span><st c="8650">“Hayır.”</st></span></p>
			<p><span><st c="8659">“Gelen olu…” (Ağzım yırtılacak gibi esnediğimden ilk kelimeden sonrasını yutmuştum.) “Gelen olursa haber verin. </st><st c="8772">Ben yatıyorum.”</st></span></p>
			<p><span><st c="8787">“Tabii ki. </st><st c="8799">Gidebilir miyim ben?”</st></span></p>
			<p><span><st c="8820">“Evet, evet. </st><st c="8834">Gidebilirsiniz.”</st></span></p>
			<p><span><st c="8850">Gitti. </st><st c="8858">Kapı gıcırdadı. </st><st c="8874">Ayaklarımı sürüyerek yatak odasına yürürken zarfı parmaklarımda özensizce açıyordum.</st></span></p>
			<p><span><st c="8958">Zarftan uzunca, kırış kırış olmuş, altına eski bölgemin, eski hastanemin mührü vurulmuş bir kâğıt çıktı. </st><st c="9064">Unutulmaz kâğıtlar…</st></span></p>
			<p><span><st c="9083">Gülümsedim.</st></span></p>
			<p><span><st c="9095">“Çok tuhaf… Tüm gece eski bölgemi düşündüm ve sonunda o bana kendini hatırlatmak için karşıma çıktı… İçime doğmuş…”</st></span></p>
			<p><span><st c="9211">Mührün altına tükenmez kalemle bir reçete yazılmıştı. </st><st c="9266">Üstü çizilmiş, yer yer okunmayan Latince sözcükler…</st></span></p>
			<p><span><st c="9317">“Hiçbir şey anlamadım. </st><st c="9341">Ne kadar karmaşık bir reçete bu” diye mırıldandım, sonra “morfin” sözcüğü dikkatimi çekti. </st><st c="9432">“Bu reçetede bu kadar garip olan ne? </st><st c="9469">Ah, evet… Yüzde dörtlük solüsyon! </st><st c="9503">Kim yüzde dörtlük morfin solüsyonu yazar ki reçeteye? </st><st c="9557">Üstelik neden?”</st></span></p>
			<p><span><st c="9572">Kâğıdın arkasını çevirdim ve esnedim. </st><st c="9611">Sayfanın arkasında özensiz ve aralıklı bir el yazısıyla şöyle yazıyordu:</st></span></p>
			<p><span><st c="9683">11 Şubat 1918</st></span></p>
			<p><span><st c="9697">Sevgili meslektaşım!</st></span></p>
			<p><span><st c="9718">Bir kâğıt parçasına yazdığım için kusuruma bakmayın. </st><st c="9772">Elimin altında hiç kâğıt yoktu. </st><st c="9804">Çok ciddi ve ağır bir hastalık geçiriyorum. </st><st c="9848">Bana kimse yardım edemez. </st><st c="9874">Hem sizden başka kimsenin yardımını da istemiyorum. </st></span></p>
			<p><span><st c="9926">Eski bölgenizde çalışmaya başlayalı iki ay oldu. </st><st c="9975">Sizin artık şehirde olduğunuzu, bana çok da uzak olmadığınızı biliyorum.</st></span></p>
			<p><span><st c="10047">Üniversite yıllarımız ve arkadaşlığımız hatırına, mümkün olduğunca çabuk bir şekilde gelmenizi rica ediyorum. </st><st c="10158">Bir günlüğüne veya bir saatliğine… Eğer durumumun umutsuz olduğunu söylerseniz, size inanacağım. </st><st c="10255">Belki de kurtulurum. </st><st c="10276">Kurtulabilir miyim? </st><st c="10296">Evet, belki hâlâ kurtulma şansım vardır. </st><st c="10337">Değil mi? </st><st c="10347">İçimde yeniden umut ışıyabilir mi? </st><st c="10382">lütfen bu mektupta yazdıklarımdan kimseye bahsetmeyin.</st></span></p>
			<p><span><st c="10436">“Marya! </st><st c="10445">Hemen acil servise git ve oradaki hastabakıcıyı bana getir. </st><st c="10505">Neydi adı? </st><st c="10516">Neyse, unuttum. </st><st c="10532">Bana mektubu getiren hastabakıcıyı diyorum. </st><st c="10576">Bir an önce!”</st></span></p>
			<p><span><st c="10589">“Derhal.”</st></span></p>
			<p><span><st c="10599">Birkaç dakika sonra hastabakıcı karşımda duruyor ve paltosuna yaka niyetine iliştirilmiş eprimiş kedi kürkünün üzerindeki karlar eriyordu.</st></span></p>
			<p><span><st c="10738">“Mektubu kim getirdi?”</st></span></p>
			<p><span><st c="10761">“Tanımıyorum. </st><st c="10776">Sakallı bir adamdı. </st><st c="10796">‘Kooperatifçiyim’ dedi. </st><st c="10820">İşi için gelmiş.”</st></span></p>
			<p><span><st c="10837">“Hmm… Tamam, gidebilirsiniz. </st><st c="10867">Yok, durun. </st><st c="10879">Başhekime bir not yazacağım. </st><st c="10908">Notu alıp kendisine götürün ve cevabını da bana geri getirin lütfen.”</st></span></p>
			<p><span><st c="10977">“Tabii.”</st></span></p>
			<p><span><st c="10986">Başhekime şöyle bir not yazdım:</st></span></p>
			<p><span><st c="11018">13 Şubat 1918</st></span></p>
			<p><span><st c="11032">Sayın Pavel İllarionoviç,</st></span></p>
			<p><span><st c="11058">Az önce üniversiteden arkadaşım Doktor Polyakov’dan bir mektup aldım. </st><st c="11129">Kendisi daha önce görev yaptığım bölgede, Gorelovo’da, tek başına… Anladığım kadarıyla oldukça ağır bir hastalık geçiriyor. </st><st c="11253">Onun yanına gitmeyi bir vazife bilirim. </st><st c="11293">İzin verirseniz yarın, bir günlüğüne birimimi Doktor Rodoviç’e emanet edip Doktor Polyakov’a gideceğim. </st><st c="11397">Yardım edecek kimsesi yok.</st></span></p>
			<p><span><st c="11423">Saygılarımla,</st></span></p>
			<p><span><st c="11437">Doktor Bomgard.</st></span></p>
			<p><span><st c="11453">Başhekimin cevabı ise şöyleydi:</st></span></p>
			<p><span><st c="11485">“Sayın Vladimir Mihayloviç, gidebilirsiniz.</st></span></p>
			<p><span><st c="11529">Petrov.”</st></span></p>
			<p><span><st c="11538">Akşam tren tarifesine baktım. </st><st c="11569">Gorelovo’ya şöyle gidilebiliyordu: Yarın gündüz saat ikide yola çıkacak, Moskova’dan posta treniyle otuz verst gidip N. </st><st c="11689">Bölgesi İstasyonuna varacaktım. </st><st c="11721">Oradan Gorelovo Hastanesine kadar kalan yirmi iki verstlik yolu da kızakla gidecektim.</st></span></p>
			<p><span><st c="11807">“Şansım varsa yarın gece Gorelovo’da olurum” diye düşündüm yatakta uzanırken. </st><st c="11886">“Hastalığı ne acaba? </st><st c="11907">Tifo? </st><st c="11913">Zatürree? </st><st c="11923">İkisi de değil… Öyle olsa lafı dolandırmadan, ‘Zatürree oldum’ yazardı. </st><st c="11995">Ama bu karışık, yanıltıcı bir mektup… ‘Ciddi ve ağır bir hastalık geçiriyorum.’ Ne yani, frengi mi? </st><st c="12095">Tabii ya; kesin frengi. </st><st c="12119">Korkuyor. </st><st c="12129">Saklıyor. </st><st c="12139">Peki, istasyondan Gorelovo’ya kadar gidecek atları nasıl bulacağım? </st><st c="12207">İstasyona akşam karanlığında varacak olmam hiç iyi değil, orada hiç araç olmayacak. </st><st c="12291">Neyse, bir yolunu bulurum elbet. </st><st c="12324">İstasyonda atlar vardır. </st><st c="12349">At yollamaları için bir telgraf çekerim. </st><st c="12390">Ama bu bir işe yaramaz ki! </st><st c="12417">Telgrafın ulaşması ben vardıktan bir gün sonrasını bulur. </st><st c="12475">Telgraf Gorelovo’ya uçarak gitmiyor nihayetinde. </st><st c="12524">Bir fırsatını bulana kadar istasyonda beklerim. </st><st c="12572">Gorelovo’yu da biliyorum hem. </st><st c="12602">Ayı ini değil ya!”</st></span></p>
			<p><span><st c="12620">Reçetenin üstüne yazılmış mektup komodinin üzerinde, gece lambasının ışığının altında duruyordu ve mektubun yanında da sinirlerimi bozan uykusuzluğumun kanıtları olarak sigara izmaritleriyle dolu küllük vardı. </st><st c="12831">Kırış kırış olmuş çarşafın üstünde dönüp duruyordum. </st><st c="12884">Ruhuma bir huzursuzluk musallat olmuş, mektup sinirime dokunmaya başlamıştı.</st></span></p>
			<p><span><st c="12960">“Aslında hastalığı o kadar kötü değilse, frengi gibi bir şey değilse mesela, neden kendisi buraya gelmiyor? </st><st c="13069">Neden şu tipide ben onun ayağına gidiyorum? </st><st c="13113">Sanki bir gecede adamın frengisini iyileştirebileceğim… Yoksa gırtlak kanseri mi? </st><st c="13195">Yok canım, ne kanseri! </st><st c="13218">Adam benden iki yaş küçük, yirmi beşinde daha… Bu, tuhaf, histerik bir mektup… Migrene davetiye çıkaran bir mektup… Hah, geldi işte! </st><st c="13351">Şakaklarımdaki damarlar zonkluyor. </st><st c="13386">Sabah bir kalkacaksın, ağrı başına bir kral tacı gibi oturmuş, kafanı mengeneye almış gibi sıkıyor. </st><st c="13486">Akşam da kafeinle aspirin alacaksın. </st><st c="13523">Peki, kızakta aspirini nerden bulacağım? </st><st c="13564">Sağlıkçının uzun yol kürkünü de almak lazım, donarım yoksa… Garip olan ne bu adamda? </st><st c="13649">‘Umut içimde ışıyacak’ demiş romanlardaki gibi, bunlar hiç ciddi bir doktora göre yazılar değil. </st><st c="13746">Uyu hadi uyu. </st><st c="13760">Daha fazla düşünme. </st><st c="13780">Yarın her şeyi anlarsın nasılsa. </st><st c="13813">Yarın…”</st></span></p>
			<p><span><st c="13820">Işığı kapattım, karanlık, odamı adeta yuttu. </st><st c="13866">Uyku… Damarlarım zonkluyor. </st><st c="13894">Ama ne olduğunu anlayıp dinlemeden sırf saçma bir mektup yazmış diye adama kızma hakkım yok ki. </st><st c="13990">Adam acı çekiyormuş, bunu da bir arkadaşına yazmış işte. </st><st c="14047">Ne olduğunu bilmeden, sırf migren yüzünden veya acı çektiğim için adama kızmak doğru değil. </st><st c="14139">Belki de göründüğü gibi yanıltıcı ve romantik bir mektup değildir. </st><st c="14206">Sergey Polyakov’u iki yıldır görmedim ama gayet iyi hatırlıyorum. </st><st c="14272">Her zaman aklı başında bir adamdı. </st><st c="14307">Evet, demek ki zor durumda... </st><st c="14337">Damarlarımdaki ağrı da hafifledi. </st><st c="14371">Uykum geliyor. </st><st c="14386">Bu uyku mekanizması nasıl çalışıyordu? </st><st c="14425">Fizyolojide okumuştum ama açık bir konu değildi. </st><st c="14474">Uykunun nasıl oluştuğunu anlayamıyorum. </st><st c="14514">Beyin hücreleri nasıl uyuyakalıyor? </st><st c="14550">Aramızda kalsın ama hiçbir fikrim yok. </st><st c="14589">Neyse ki fizyoloji kitabını yazan adamın da emin olmadığından eminim. </st><st c="14659">Her teori başka bir teoriyle eşdeğer… İşte Sergey Polyakov pirinç düğmeli, yeşil tıp fakültesi üniformasını giymiş. </st><st c="14775">Çinko masaya eğilmiş ve masanın üstünde bir ceset var…</st></span></p>
			<p><span><st c="14829">Hmm, evet. </st><st c="14841">Bu bir rüya…</st></span></p>
			<p><span><st c="14853">3</st></span></p>
			<p><span><st c="14855">Tık, tık, tık… Güm, güm, güm… Ah! </st><st c="14889">Kim o? </st><st c="14896">Kim o! </st><st c="14903">Ne? </st><st c="14907">Kapı çalıyor. </st><st c="14921">Lanet olsun, kapı çalıyor. </st><st c="14948">Neredeyim ben? </st><st c="14963">Kimim ben? </st><st c="14974">Ne oluyor? </st><st c="14985">Evet, evet, odamdayım… Niye uyandırıyorlar beni? </st><st c="15034">Ha, tabii, bugün nöbet günüm. </st><st c="15064">Hakları var. </st><st c="15077">Uyanın bakalım Doktor Bomgard. </st><st c="15108">Marya ayaklarını sürüye sürüye kapıyı açmaya gidiyor. </st><st c="15162">Saat kaç? </st><st c="15172">00.30, gece yarısı. </st><st c="15192">Demek ki sadece bir saattir uyuyorum. </st><st c="15230">Migrenim ne âlemde? </st><st c="15250">Hah, işte yerli yerinde duruyor.</st></span></p>
			<p><span><st c="15282">Kapı yavaşça çalınıyordu.</st></span></p>
			<p><span><st c="15308">“Ne oldu?”</st></span></p>
			<p><span><st c="15319">Yemek odasının kapısını araladım. </st><st c="15354">Karanlığın içinden hastabakıcının yüzü göründü. </st><st c="15402">Yüzünün solduğu, gözlerinin şiştiği ve telaşlı olduğu hemen anlaşılıyordu.</st></span></p>
			<p><span><st c="15476">“Kimi getirdiler?”</st></span></p>
			<p><span><st c="15495">“Gorelovo Bölgesi doktorunu” dedi hastabakıcı yüksek, çatallaşmış bir sesle. </st><st c="15573">“Doktor kendini vurmuş.”</st></span></p>
			<p><span><st c="15597">“Pol-ya-kov-mu? </st><st c="15614">Olamaz! </st><st c="15622">Polyakov mu?”</st></span></p>
			<p><span><st c="15635">“Soy ismini bilmiyorum.”    </st></span></p>
			<p><span><st c="15661">“Tamam, tamam. </st><st c="15676">Hemen geliyorum. </st><st c="15693">Hemen gidip başhekimi uyandırın. </st><st c="15726">Ona, kendisini acil servise çağırdığımı söyleyin.”</st></span></p>
			<p><span><st c="15776">Hastabakıcı ok gibi fırlayıp beyaz bir ışık gibi gözden kayboldu. </st></span></p>
			<p><span><st c="15843">İki dakika sonra verandada kuru, keskin, şeytani tipi yanaklarımı kamçılıyor, paltomun eteklerini uçuşturup korkmuş vücudumu donduruyordu.</st></span></p>
			<p><span><st c="15981">Acil servisin pencerelerinde beyaz, titrek bir ışık vardı. </st><st c="16041">Verandada, kar bulutunun ortasında, benim gittiğim yere giden başhekimle çarpıştık. </st></span></p>
			<p><span><st c="16125">“Şu sizin Polyakov mu bu?” diye sordu öksürürken cerrah.</st></span></p>
			<p><span><st c="16181">“Anlayamadım. </st><st c="16196">Ama görünüşe göre o” diye yanıtladım hızlı hızlı içeri girerken.</st></span></p>
			<p><span><st c="16260">Karşıdaki banktan sarınıp sarmalanmış bir kadın bizi karşılamak için ayağa kalktı. </st><st c="16344">Tanıdık, yaşlı gözler kahverengi başörtüsünün kenarından bana baktı. </st><st c="16413">Gorelovo Hastanesindeki doğumlarda sadık yardımcım olan ebe Marya Vlasyevna’yı tanıdım.</st></span></p>
			<p><span><st c="16500">“Polyakov mu?” diye sordum.</st></span></p>
			<p><span><st c="16528">“Evet” dedi Marya Vlasyevna, “çok korkunç doktor. </st><st c="16579">Yetişemezsek diye yol boyu titredim…”</st></span></p>
			<p><span><st c="16616">“Ne zaman oldu?”</st></span></p>
			<p><span><st c="16633">“Bu sabah, şafak vakti” diye mırıldandı Marya Vlasyevna, “Bekçi koşarak gelip ‘Doktor dairesinde bir silah patladı’ dedi.”</st></span></p>
			<p><span><st c="16756">Doktor Polyakov cılız, rahatsızlık verici bir ışığın altında yatıyordu. </st><st c="16829">Ayaklarının taş gibi katılaşmış olduğunu görünce içgüdüsel olarak irkildim.</st></span></p>
			<p><span><st c="16904">Şapkasını çıkarmışlardı. </st><st c="16930">Islak, yapış yapış saçları görünüyordu. </st><st c="16970">Benim, hastabakıcının ve Marya Vlasyevna’nın elleri Polyakov’un vücudunda dolaşırken, paltosunun altından sarı ve kırmızı lekelerle kaplı bir gazlı bez çıktı. </st><st c="17129">Göğsü hafif hafif inip kalkıyordu. </st><st c="17164">Nabzına baktım ve donup kaldım. </st><st c="17196">Parmaklarımın altındaki nabzı gittikçe zayıflıyordu. </st><st c="17249">Atışlar bir an yavaşlayıp sadece titreşimlere dönüşüyor, sonra hızlı ve düzensiz bir halde yeniden başlıyordu. </st><st c="17360">Cerrah, elini adamın omzuna koymuş, kâfur enjekte etmek için solgun bedenine çimdikler atıyordu. </st><st c="17457">Bu sırada adam dudaklarını hafifçe araladı, dudaklarının üstünde pembemsi kanlı bir çizgi göründü. </st><st c="17556">Morarmış ve kurumuş dudaklarını güçbela hareket ettirerek;</st></span></p>
			<p><span><st c="17614">“Bırakın kâfuru filan. </st><st c="17638">Cehennemin dibine kadar yolu var” diye fısıldadı.</st></span></p>
			<p><span><st c="17687">“Sus” dedi cerrah ve sarı sıvıyı derinin altına gönderdi.</st></span></p>
			<p><span><st c="17745">“Sanırım kalp zarı zarar görmüş” diye fısıldadı Marya Vlasyevna masanın kenarından sıkı sıkı tutunup Polyakov’un zarar görmemiş gözkapaklarını incelemeye başlarken. </st><st c="17911">Adamın gözleri kapalıydı. </st><st c="17937">Burun kanatlarının çukurluklarında günbatımında oluşanlara benzer gri-mor gölgeler oluşmaya başlamış, bu gölgelerde cıva damlaları gibi damlalar peyda olmuştu.</st></span></p>
			<p><span><st c="18096">“Revolver mi?” diye sordu yanağı seğiren cerrah.</st></span></p>
			<p><span><st c="18145">“Browning” dedi Marya Vlasyevna ağzının içinden.</st></span></p>
			<p><span><st c="18194">“Ah be!” dedi aniden cerrah öfke ve hüsran içinde. </st><st c="18246">Ve sonra kolunu sertçe havaya savurup uzaklaştı. </st></span></p>
			<p><span><st c="18295">Ne olduğunu anlayamadan telaşla ona yöneldim. </st><st c="18341">O anda hastanın omuzları ardında bir çift göz belirdi. </st><st c="18396">Başka bir doktor gelmişti. </st></span></p>
			<p><span><st c="18423">Polyakov aniden, sanki uyurken burnuna konmuş bir sineği kovmak ister gibi, ağzını hafifçe oynattı. </st><st c="18523">Sonra alt çenesi ağzında bir lokma varmış da onu çiğneyip yutmak istermiş gibi hareket etti. </st><st c="18616">Ah, daha önce bir Revolver veya başka bir silahla açılmış korkunç bir yara görmüş olanlar bu harekete aşinadır! </st><st c="18728">Marya Vlasyevna acı içinde yüzünü buruşturup iç çekti. </st></span></p>
			<p><span><st c="18783">“Doktor Bomgard” dedi Polyakov güç duyulur bir sesle.</st></span></p>
			<p><span><st c="18836">“Buradayım” diye fısıldadım.  </st></span></p>
			<p><span><st c="18866">“Size bir defter…” dedi boğuk, gittikçe zayıflayan sesiyle.</st></span></p>
			<p><span><st c="18925">Sonra gözlerini açıp tavana dikti. </st><st c="18961">Sanki gözbebekleri içeriden gelen bir ışıkla aydınlanmış, gözlerinin akı da saydamlaşıp mavileşmişti. </st><st c="19063">Bulutlanmış gözleri yukarıya bakarak öylece kaldı. </st><st c="19114">Sonra sönükleşti ve o fani güzellik yok oldu.</st></span></p>
			<p><span><st c="19159">Doktor Polyakov öldü.</st></span></p>
			<p><span><st c="19181">***</st></span></p>
			<p><span><st c="19185">Gece. </st><st c="19192">Gün doğumu yakın. </st><st c="19210">Lamba çok parlak yanıyor çünkü tüm şehir uyuyor ve voltaj çok yüksek. </st><st c="19280">Her yer sessizliğe gömülmüş vaziyette ve Polyakov’un naaşı şapelde yatıyor. </st><st c="19356">Gece. </st></span></p>
			<p><span><st c="19362">Masanın üstünde artık okuyup durmaktan gözlerimin yorulduğu bir kâğıt ve onun içinden çıktığı ağzı açık zarf var. </st><st c="19476">Kâğıdın üzerinde şöyle yazıyor:</st></span></p>
			<p><span><st c="19507">Sevgili yoldaşım!</st></span></p>
			<p><span><st c="19525">Sizi bekleyemeyeceğim. </st><st c="19549">Tedavi olmak istemediğime karar verdim. </st><st c="19589">Durum umutsuz. </st><st c="19604">Daha fazla acı çekmek istemiyorum. </st><st c="19639">Diğer insanları da uyarıyorum. </st><st c="19670">Yirmi beş birim suyun içinde çözünen beyaz kristallere dikkat etsinler. </st><st c="19742">Ben onlara çok güvendim ve onlar beni bitirdi. </st><st c="19789">Günlüğümü size bırakıyorum. </st><st c="19817">Bana her zaman okumayı seven ve kişisel belgelere özel bir merakı olan biri gibi görünmüştünüz. </st><st c="19913">İlginizi çekerse hastalığımın öyküsünü okuyun. </st><st c="19960">Elveda.</st></span></p>
			<p><span><st c="19967">Sevgilerimle,</st></span></p>
			<p><span><st c="19981">S. </st><st c="19985">Polyakov.</st></span></p>
			<p><span><st c="19994">Ve kocaman harflerle yazılmış bir not:</st></span></p>
			<p><span><st c="20033">ÖLÜMÜMDEN KİMSEYİ SORUMLU TUTMAYIN.</st></span></p>
			<p><span><st c="20069">DOKTOR SERGEY POLYAKOV / 13 ŞUBAT 1918</st></span></p>
			<p><span><st c="20108">İntihar mektubunun yanında kara kapaklı, alelade bir defter duruyordu. </st><st c="20180">Defterin ilk yarısı yırtılmıştı. </st><st c="20213">Geri kalan yarısında ise ilk başta okunaklı, küçük küçük, kurşun veya tükenmezkalemle yazılmış el yazısı kısa notlar; sonda ise kurşunkalem veya kalın kırmızı kalemle geniş aralıklarla, gelişigüzel yazılmış ve çoğunlukla kısaltılmış kelimelerden oluşan notlar vardı.</st></span></p>
			<p><span><st c="20479">***</st></span></p>
			<p><span><st c="20483">20 Ocak 1917</st></span></p>
			<p><span><st c="20496">…Çok mesudum. </st><st c="20510">Şükürler olsun. </st><st c="20526">Ne kadar tenha o kadar iyi. </st><st c="20554">İnsanları görmeye katlanamıyorum ki zaten burada da hasta insanlar ve köylülerden başka kimseyi görmeyeceğim. </st><st c="20664">Onlar da yaralarımı deşmez herhalde, değil mi? </st><st c="20711">Bu arada diğerlerini de benimki kadar ücra yerlere atamışlar. </st><st c="20773">Bizim dönemden savaşa gidemeyecek olan herkes (1916 celbi, 2. </st><st c="20835">sınıf milis kuvvetleri) kırsal bölgelere gönderildi. </st><st c="20888">Tabii, bu kimsenin umurunda değil. </st><st c="20923">Arkadaşlarımdan sadece İvanov ve Bomgard’dan haberim var. </st><st c="20981">İvanov, Ahrengelsk Bölgesi’ni seçmiş (tercih meselesi tabii). </st><st c="21043">Bomgard ise sağlıkçının dediğine göre, benim olduğum yerden üç bölge ötede Gorelovo denen ücra bir yerde görevliymiş. </st><st c="21161">Aslında ona yazmak istedim ama vazgeçtim. </st><st c="21203">Çünkü kimseyi görmek de duymak da istemiyorum.</st></span></p>
			<p><span><st c="21249">21 Ocak</st></span></p>
			<p><span><st c="21257">Sadece tipi. </st><st c="21271">Başka bir şey yok.</st></span></p>
			<p><span><st c="21289">25 Ocak</st></span></p>
			<p><span><st c="21297">Ne kadar parlak bir günbatımı! </st><st c="21329">Hafif seyreden bir migren krizi. </st><st c="21362">1,0 doz kafein, aspirin ve sitrik asit karışımı, toz halde.</st></span></p>
			<p><span><st c="21421">1,0 dozda bir sakınca var mı? </st><st c="21452">Yok.</st></span></p>
			<p><span><st c="21456">3 Şubat</st></span></p>
			<p><span><st c="21464">Geçen haftanın gazetelerini aldım. </st><st c="21500">Okumaya başlamadım ama tiyatro sayfalarına şöyle bir göz gezdirdim. </st><st c="21568">Geçen hafta “Aida” operası varmış. </st><st c="21603">Demek ki sahneye çıktı ve “Ah sevgili arkadaşım, gel bana…” diye şarkı söyledi.</st></span></p>
			<p><span><st c="21682">Çok sıra dışı bir sesi var, böyle karanlık ruhlu bir kadına böyle tertemiz bir sesin bahşedilmiş olması çok enteresan. </st></span></p>
			<p><span><st c="21802">(Burada boşluk var. </st><st c="21822">İki veya üç sayfa koparılmış.)</st></span></p>
			<p><span><st c="21852">…tabii ki hayır, Doktor Polyakov. </st><st c="21886">Seni terk ettiği için bir kad</st></span><span><st c="21915">ına okullu bir oğlan gibi sokak ağzıyla küfrederek saldırmak da ne oluyor! </st><st c="21991">Seninle kalmak istemedi ve gitti. </st><st c="22025">Bu kadar…</st></span></p>
			<p><span><st c="22034">Aslında her şey çok basit. </st><st c="22062">Bir opera şarkıcısı genç bir doktora gönlünü kaptırdı. </st><st c="22117">Bir yıl birlikte oldular ve sonra onu terk etti.</st></span></p>
			<p><span><st c="22165">Onu öldürmek? </st><st c="22180">Öldürmek mi? </st><st c="22193">Ah, ne kadar boş, ne kadar saçma. </st><st c="22227">Hiç umut yok. </st><st c="22241">Düşünmek istemiyorum. </st><st c="22263">İstemiyorum…</st></span></p>
			<p><span><st c="22275">11 Şubat</st></span></p>
			<p><span><st c="22284">Her yerde tipi var. </st><st c="22305">Hiç bitmeyen bir tipi… Çıldırtıyor beni! </st><st c="22346">Her akşam yalnızım, bir başıma. </st><st c="22378">Lambayı yakıyor ve oturuyorum. </st><st c="22409">Hâlâ gündüzleri insanlara bakıyorum. </st><st c="22446">Ama bir robot gibi çalışıyorum. </st><st c="22478">Çalışmaya alıştım. </st><st c="22497">Düşündüğüm kadar korkunç değil. </st><st c="22529">Tabii, savaş sırasında çalıştığım hastanenin bana çok faydası oldu. </st><st c="22597">En azından buraya kör cahil gelmedim.</st></span></p>
			<p><span><st c="22634">Bugün ilk kez ters gelen bir bebeği içeriden çevirme operasyonu yaptım.</st></span></p>
			<p><span><st c="22706">Burada üç kişi kısılıp kaldık: Ben, ebe hemşire Anna Kirillovna ve sağlıkçı. </st><st c="22784">Sağlıkçı evli. </st><st c="22799">Onlar (sağlıkçı ve personel) ek binada kalıyor. </st><st c="22847">Bense yalnızım.</st></span></p>
			<p><span><st c="22862">15 Şubat</st></span></p>
			<p><span><st c="22871">Dün akşam tuhaf bir şey oldu. </st><st c="22902">Tam yatağa gitmek üzereyken karnıma korkunç bir ağrı saplandı. </st><st c="22965">Ama ne ağrı! </st><st c="22978">Alnımı soğuk terler kapladı.</st></span></p>
			<p><span><st c="23006">Yine de söylemek zorundayım ki tıp şüpheci bir bilimdir. </st><st c="23064">Midesinde veya bağırsağında (apandisit gibi) hiçbir hastalığı olmayan, karaciğeri ve böbrekleri sapasağlam olan, bağırsakları son derece iyi çalışan bir insanın neden böyle gecenin köründe yatakta kıvrandıran ağrıları olur ki?</st></span></p>
			<p><span><st c="23290">İnleye inleye aşçıyla kocası Vlas’ın kaldığı mutfağa gittim. </st><st c="23352">Vlas’ı Anna Kirillovna’ya gönderdim. </st><st c="23389">Kadın hemen geldi ve bana morfin yaptı. </st><st c="23429">Dediğine göre suratım yemyeşil olmuş. </st><st c="23467">Neden? </st><st c="23474">Sağlıkçıyı sevmiyorum. </st><st c="23497">Asosyal birisi. </st><st c="23513">Anna Kirillovna ise sevimli ve kültürlü bir kadın. </st><st c="23564">Böyle bir kadın bu kardan tabutun içinde nasıl yalnız yaşar, aklım almıyor. </st><st c="23640">Kocasını Almanlar esir almış. </st></span></p>
			<p><span><st c="23670">Haşhaştan morfin çıkaran ilk adamı övmekten kendimi alamıyorum. </st><st c="23734">İnsanlığın gerçek bir velinimeti… İğne yapıldıktan yedi dakika sonra ağrım kesildi. </st><st c="23818">Çok ilginçtir ki ağrılar aralıksız dalgalar halinde geliyor, hiç durmuyordu. </st><st c="23895">Öyle ki karnıma kızgın demirler saplayıp döndürüyorlarmış gibi nefes nefeseydim. </st><st c="23976">İğne yapıldıktan sonra ağrıların dalgalanmasını, azalıp artışını hissetmeye başladım. </st></span></p>
			<p><span><st c="24062">Doktorların pek çok ilacı kendi üzerlerinde deneme ayrıcalığı olsa, ne hoş olurdu. </st><st c="24145">İlaçların etkisi hakkında çeşit çeşit fikir edinirlerdi. </st><st c="24202">İğneden sonra, aylardır ilk defa, beni aldatan kadını düşünmeksizin derin ve güzel bir uyku çektim.</st></span></p>
			<p><span><st c="24301">16 Şubat</st></span></p>
			<p><span><st c="24310">Bugün muayeneler sırasında Anna Kirillovna nasıl hissettiğimi sordu ve ilk defa suratımın asık olmadığını gördüğünü söyledi.</st></span></p>
			<p><span><st c="24435">“Suratsız bir adam mıyım ki ben?”</st></span></p>
			<p><span><st c="24469">“Oldukça” dedi kendinden emin bir şekilde ve her zaman bu kadar sessiz oluşuma çok şaşırdığını da ekledi.</st></span></p>
			<p><span><st c="24575">“Ben de böyle bir adamım işte.”</st></span></p>
			<p><span><st c="24607">Ama bu bir yalan… Yaşadığım aşk faciasına kadar ben oldukça neşeli biriydim.</st></span></p>
			<p><span><st c="24684">Karanlık erkenden çöküyor. </st><st c="24712">Evde yalnızım. </st><st c="24727">Akşam yine ağrım vardı ama dünkü ağrının gölgesi bile olamayacak kadar hafifti. </st><st c="24807">Göğüs kafesimin arkasında bir yerlerdeydi. </st><st c="24850">Dünkü gibi bir ağrının tekrar gelmesinden korktuğum için kalçama 1 santigramlık morfin enjekte ettim.</st></span></p>
			<p><span><st c="24951">Ağrı neredeyse hemen kesildi. </st><st c="24982">Anna Kirillovna’nın küçük bir şişe morfin bırakmış olması iyi oldu.</st></span></p>
			<p><span><st c="25049">18 Şubat</st></span></p>
			<p><span><st c="25058">Dört tane iğne tehlikeli değildir.</st></span></p>
			<p><span><st c="25093">25 Şubat</st></span></p>
			<p><span><st c="25102">Anna Kirillovna garip bir kadın. </st><st c="25136">Sanırsınız doktor ben değilim. </st><st c="25167">1,5’luk şırıngaya 0,015 gram morfin… Evet.</st></span></p>
			<p><span><st c="25209">1 Mart</st></span></p>
			<p><span><st c="25216">Doktor Polyakov, dikkatli olun!</st></span></p>
			<p><span><st c="25248">Saçmalık.</st></span></p>
			<p><span><st c="25258">***</st></span></p>
			<p><span><st c="25262">Gece.</st></span></p>
			<p><span><st c="25268">On beş gündür geçmişte beni aldatan o kadını hiç düşünmedim. </st><st c="25330">Operada söylediği Amneris aryası bile aklımdan çıktı. </st><st c="25384">Ben bir erkeğim.</st></span></p>
			<p><span><st c="25400">***</st></span></p>
			<p><span><st c="25404">Anna K. </st><st c="25413">benim gizli sevgilim oldu. </st><st c="25440">Başka türlüsü düşünülemezdi zaten. </st><st c="25475">Issız bir adada kısılıp kaldık.</st></span></p>
			<p><span><st c="25506">***</st></span></p>
			<p><span><st c="25510">Kar değişti, artık daha gri gibi. </st><st c="25545">Şiddetli ayazlar kalmadı ama arasıra tipi oluyor yine.</st></span></p>
			<p><span><st c="25599">***</st></span></p>
			<p><span><st c="25603">İlk dakikada boynumda bir dokunuş hissediyorum. </st><st c="25652">Bu dokunuş gittikçe ısınıp yayılıyor. </st><st c="25690">İkinci dakikada aniden karnıma bir soğuk dalgası yayılıyor ve sonra tüm düşüncelerim berraklaşıyor, bir enerji patlaması yaşıyorum. </st><st c="25822">Bütün kötü düşünceler uçup gidiyor. </st><st c="25858">Bu durum insanın ruhani gücünün en yüksek noktaya ulaşması… Tıp eğitimi beni bozmamış olsa, normal bir insanın sadece morfin aldıktan sonra çalışabileceğini söylerdim. </st><st c="26026">Aslına bakarsanız bir insan basit bir sinir atağıyla altüst olacaksa ne halta yarar ki!</st></span></p>
			<p><span><st c="26113">***</st></span></p>
			<p><span><st c="26117">Anna K. </st><st c="26126">korkuyor. </st><st c="26136">Onu ta çocukluğumdan beri çelik gibi bir iradem olduğunu söyleyerek rahatlattım. </st></span></p>
			<p><span><st c="26217">2 Mart</st></span></p>
			<p><span><st c="26223">Büyük bir şeyler olduğuna dair söylentiler var. </st><st c="26272">Galiba Nikolay’</st></span><span><st c="26287">ı</st></span><span><span id="footnote-005-backlink"><a href="GencBirDoktorunAnilari_split_009.xhtml#footnote-005"><st c="26289">24</st></a></span></span><span><st c="26291"> devirmişler!</st></span></p>
			<p><span><st c="26304">Erkenden yatıyorum. </st><st c="26325">Dokuz civarı… Tatlı tatlı uyuyorum.</st></span></p>
			<p><span><st c="26360">10 Mart</st></span></p>
			<p><span><st c="26368">Orada devrim oluyor. </st><st c="26390">Sanki karanlık biraz daha mavimsi.</st></span></p>
			<p><span><st c="26424">Daha önce şafakta böyle rüyaları hiç görmemiştim. </st><st c="26475">Bunlar ikili rüyalar.</st></span></p>
			<p><span><st c="26496">Bunların arasından esas rüya hakkında söyleyebileceğim şey, camdan olduğu. </st><st c="26572">Rüya şeffaftı.</st></span></p>
			<p><span><st c="26586">Şöyleydi: Harıl harıl yanan bir lamba ve lambadan yansıyan rengârenk ışık kurdeleleri var. </st><st c="26678">Amneris yeşil bir tüy gibi savrularak şarkı söylüyor. </st><st c="26732">Tamamen doğaüstü bir orkestra, sıra dışı bir şekilde dolgun ve berrak bir sesle çalıyor. </st><st c="26821">Ama bunu anlatmaya yetecek sözcüğüm yok dağarcığımda. </st><st c="26875">Kısaca şöyle diyeyim, normal rüyalarda müziğin sesi duyulmaz. </st><st c="26937">(Normal mi? </st><st c="26949">Normal bir rüyanın ne olduğu da ayrı bir muamma tabii… Şaka, şaka…) Benim rüyalarımda ise sessizlik yerine semavi sesler var. </st><st c="27075">Ama daha önemlisi müziğin sesini keyfimce açıp kısabiliyorum. </st></span><span><st c="27137">Savaş ve Barış</st></span><span><st c="27151">’ta Petya Rostov’un da yarı uyur vaziyette böyle bir durumu deneyimlediğini hatırlıyorum. </st><st c="27242">Lev Tolstoy, büyük yazar!</st></span></p>
			<p><span><st c="27267">Şimdi şeffaflık kısmına gelelim: Çalışma masamın kenarları Aida’nın gökkuşağını anımsatan renkleri arasından olanca gerçekliğiyle ortaya çıkıyor; lamba ve parlak zemin odamın kapısından görünüyor ve Bolşoy Tiyatrosu orkestrasının ses dalgaları arasından sessiz kastanyetler gibi aleni ayak sesleri duyuluyor.</st></span></p>
			<p><span><st c="27576">Anna K. </st><st c="27585">beni uyandırıp muayenehanede neler olup bittiğini anlatmaya geldiğine göre saat sekiz olmuş.</st></span></p>
			<p><span><st c="27677">Kaldırılmaya ihtiyacım olmadığını, zaten her şeyi duyabildiğimi, hatta kendisine anlatabileceğimi bilmiyor.</st></span></p>
			<p><span><st c="27785">Dün şöyle bir deney yaptım:</st></span></p>
			<p><span><st c="27813">Anna: Sergey Vasilyeviç…</st></span></p>
			<p><span><st c="27838">Ben: Dinliyorum… (Müziğe, alçak sesle: “Daha güçlü!”)</st></span></p>
			<p><span><st c="27892">Müziğin tonu muhteşem.</st></span></p>
			<p><span><st c="27915">Re-diyez.</st></span></p>
			<p><span><st c="27925">Anna: Yirmi hasta kaydı var.</st></span></p>
			</div>
	<div id="charCountTotal" value="27954"></div></body>
</html>
