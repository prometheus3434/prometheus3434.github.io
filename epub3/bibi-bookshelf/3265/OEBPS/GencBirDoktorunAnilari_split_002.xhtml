<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GencBirDoktorunAnilari</title>
    <meta http-equiv="Content-Type" content="text/html; charset=utf-8" />
  

</head>
  <body id="GencBirDoktorunAnilari" lang="tr-TR" xml:lang="tr-TR">
<div id="_idContainer002">
<p><span><st c="0">“Neden kask takıyorsunuz?” diye sordum yıkanamamış vücudumu bir çarşafla sararken. </st></span></p>
			<p><span><st c="83">“Şalometyevo’da itfaiyeciyim. </st><st c="113">Orada bir itfaiye amirliğimiz var” diye yanıtladı Romalı.</st></span></p>
			<p><span><st c="170">“Bunu hangi doktor yazdı?”</st></span></p>
			<p><span><st c="197">“Bizim tarım uzmanına misafirliğe gelmiş. </st><st c="240">Genç bir doktor. </st><st c="257">Ne kadar bahtsızız, böyle şans olmaz…”</st></span></p>
			<p><span><st c="295">“Kadın kim?”</st></span></p>
			<p><span><st c="308">“Kâtibin nişanlısı.”</st></span></p>
			<p><span><st c="329">Aksinya kapının arkasından derin bir ah çekti.</st></span></p>
			<p><span><st c="376">“Ne oldu?” (Aksinya’nın bedenini kapıya yasladığı duyuluyordu.)</st></span></p>
			<p><span><st c="440">“Dün nişan töreni vardı. </st><st c="466">Nişandan sonra kâtip, gelini kızakla gezdirmek istedi. </st><st c="521">Atlar kızağa koşuldu, kızı oturtup yola koyuldular. </st><st c="573">Ama atlardan biri öyle bir şahlandı ki gelin alnını kapının pervazına çarptı. </st><st c="651">Resmen uçuyor gibiydi. </st><st c="674">Böyle bir talihsizliği anlatmak mümkün değil… Kâtibi yalnız bırakmıyorlar kendini asmasın diye. </st><st c="770">Çıldırmış gibi.”</st></span></p>
			<p><span><st c="786">“Tam da yıkanıyordum” dedim yakınarak. </st><st c="826">“Neden kadını buraya getirmediniz?” Bunları söylerken başımdan aşağı sular döküyordum ve kafamdaki sabunlar teknenin içine akıyordu.</st></span></p>
			<p><span><st c="958">“İmkânsız, saygıdeğer doktor yurttaş” dedi itfaiyeci içten bir sesle. </st><st c="1029">Ellerini dua eder gibi birleştirmişti: “Hiç imkânı yoktu, kız ölürdü.”</st></span></p>
			<p><span><st c="1099">“E, peki biz nasıl gideceğiz? </st><st c="1130">Tipi ne olacak?”</st></span></p>
			<p><span><st c="1146">“Tipi bayağı hafifledi. </st><st c="1171">Hatta kesildi sayılır. </st><st c="1194">Art arda koşulu kıpır kıpır atlarımız var. </st><st c="1237">Bir saate oradayız.”</st></span></p>
			<p><span><st c="1257">Biraz sızlanarak tekneden çıktım. </st><st c="1292">İki kova suyu öfkeyle üzerime döktüm. </st><st c="1330">Sonra ocağın önüne çömelip biraz kurusun diye kafamı uzattım. </st></span></p>
			<p><span><st c="1392">“Kesin zatürree olacağım, kesin. </st><st c="1425">Böyle bir yolculuğun ardından lober pnömoni</st></span><span><span id="footnote-023-backlink"><a href="GencBirDoktorunAnilari_split_009.xhtml#footnote-023"><st c="1468">6</st></a></span></span><span><st c="1470"> kaçınılmaz. </st><st c="1483">Her şeyi geçtim, kadınla ne yapacağım? </st><st c="1522">Yazdıklarına bakılırsa bu doktor benden de tecrübesiz… Ben hiçbir şey bilmiyorum. </st><st c="1604">Sadece altı aylık tecrübem var. </st><st c="1636">Onda bu da yok sanırım. </st><st c="1660">Üniversiteyi yeni bitirmiş olmalı. </st><st c="1695">Baksana, beni tecrübeli görüyor.”</st></span></p>
			<p><span><st c="1728">Düşüncelere dalmışken ne giydiğimin farkına bile varmadım. </st><st c="1788">Giyinmek de öyle kolay değildi hani: Pantolonla gömlek, çizme, gömleğin üstüne deri ceket, sonra palto, en </st></span><span><st c="1895">üste koyun postu bir kürk, şapka, sonra çanta, çantanın içinde kafein, kâfur, morfin, adrenalin, pens, steril malzemeler, şırınga, sonda, Browning marka bir tabanca, tütün, kibrit, saat, stetoskop...</st></span></p>
			<p><span><st c="2094">Köyün dışına çıktığımızda gün bitmiş, yerini akşama bırakmıştı. </st><st c="2159">Ama dışarısı pek korkunç değildi. </st><st c="2193">Kar fırtınası hafiflemiş gibiydi. </st><st c="2227">Yandan, tek bir yandan, sağdan sola doğru düşüyordu kar taneleri. </st><st c="2293">İtfaiyecinin kafasındaki dağ gibi şey en baştaki atın sağrısını görmemi engelliyordu. </st><st c="2379">Kızağa gerçekten de zinde atlar koşmuşlardı, atlar hızla ilerliyorlardı. </st><st c="2452">Kızak ne zaman bir çukura denk gelsek yukarı zıplıyordu. </st><st c="2509">Olduğum yere gömüldüm, hemen ısındım. </st><st c="2547">Lober pnömoni</st></span><span> </span><span><st c="2560">meselesini ve kızın kafatasının kırılıp belki de bir parçasının içerden beynine saplanmış olabileceğini düşündüm.</st></span></p>
			<p><span><st c="2674">“Bunlar itfaiye atları mı?” diye sordum koyun postu kürkünün yakasının arasından.</st></span></p>
			<p><span><st c="2756">“Hmm…” diye homurdandı itfaiyeci hiç arkasına dönmeden.</st></span></p>
			<p><span><st c="2812">“Peki, doktor kıza nasıl müdahale etti?”</st></span></p>
			<p><span><st c="2853">“Şeyyy… o… o… bilirsiniz işte. </st><st c="2885">O sadece zührevi hastalıklar eğitimi almış. </st><st c="2929">Yani… Yani…”</st></span></p>
			<p><span><st c="2941">“Vuuu… Vuuuu…” diye uğuldadı tipi ağaçların arasından, sonra yan tarafta ıslıklar çaldı, yağış başladı. </st><st c="3046">Titremeye başladım, titredim, daha çok titredim. </st><st c="3095">Ta ki kendimi Moskova’daki Sandunovski Hamamı’nda bulana kadar. </st><st c="3159">Üzerimde kürkümle soyunma odasının önündeydim. </st><st c="3206">Her yanımı ter kaplamıştı. </st><st c="3233">Sonra bir meşale yandı, ortalık soğudu, gözlerimi </st></span><span><st c="3283">açtım ve kan kırmızı miğferin parladığını gördüm. </st><st c="3333">Yangın var sandım… Sonra uyandım ve geldiğimizi anladım. </st><st c="3390">I. </st><st c="3393">Nikolay döneminde yapıldığı anlaşılan bir binanın eşiğindeydim. </st><st c="3457">Her taraf karanlıktı. </st><st c="3479">Kafalarının üstünde ateşler dans eden itfaiyeciler beni karşıladı. </st><st c="3546">Hemen kürkümü aralayıp saatimi çıkarıp baktım. </st><st c="3593">Beş olmuştu. </st><st c="3606">Buraya varmamız bir saat değil, iki buçuk saat sürmüştü.</st></span></p>
			<p><span><st c="3662">“Eve dönüşüm için atları hazır tutun” dedim.</st></span></p>
			<p><span><st c="3707">“Baş üstüne” dedi arabacı. </st></span></p>
			<p><span><st c="3735">Yarı uykulu ve deri ceketimin içinde kompres yapılmış gibi ıslak bir halde koridora girdim. </st><st c="3827">Yan taraftan bir lambanın ışığı vuruyor, oluşan ışık çizgisi koridorda uzayıp gidiyordu. </st><st c="3916">Yeni ütülenmiş pilili pantolonuyla gözleri korku dolu, açık renk saçlı genç bir adam dışarı fırladı. </st><st c="4017">Siyah puantiyeli beyaz kravatı yamulmuş, kolalı gömleğinin göğüslüğü dışarı fırlamıştı. </st><st c="4105">Ama ceketi sanki pilileri metalden yapılmış gibi yepyeni, gıcır gıcır duruyordu.</st></span></p>
			<p><span><st c="4185">Genç adam ellerini salladı, yakama yapıştı, beni sarstı, sonra sarıldı ve alçak sesle acı acı sızlandı:</st></span></p>
			<p><span><st c="4289">“O benim canım… Doktor… Acele edin, ölüyor. </st><st c="4334">Katilim ben.” Etrafında bir yerde duran birilerine gözlerini acı ve dehşetle açarak baktı. </st><st c="4425">“Ben katilim. </st><st c="4439">Gerçek bu.”</st></span></p>
			<p><span><st c="4450">Sonra hıçkırdı, seyrek saçlarına yapışıp çekti. </st><st c="4499">Parmaklarına doladığı saçlarını gerçekten de kopardığını gördüm.</st></span></p>
			<p><span><st c="4563">“Durun!” diyerek ellerine yapıştım.</st></span></p>
			<p><span><st c="4599">Birileri alıp götürdü genç adamı. </st><st c="4634">Birkaç kadın dışarı koştu. </st><st c="4661">Birisi kürkümü aldı, bayramlık halıların üzerinden </st></span><span><st c="4712">yürüyerek beyaz bir yatağın yanına geldik. </st><st c="4755">Genç doktor sandalyeden kalkarak beni karşıladı. </st><st c="4804">Gözlerinden ıstırap ve bitkinlik okunuyordu. </st><st c="4849">Gözlerine baktığımda bir anlığına onun kadar genç oluşum karşısında yaşadığı şaşkınlığı gördüm. </st><st c="4945">Aslında aynı kişiye ait iki ayrı portre gibiydik, yaşımız bile aynıydı. </st><st c="5017">Şaşkınlığın ardından beni orada gördüğü için çok mutlu oldu, hatta neredeyse mutluluktan boğulacaktı.</st></span></p>
			<p><span><st c="5118">“Ne kadar memnun oldum. </st><st c="5143">Meslektaşım… İşte, görüyorsunuz, nabzı düşüyor. </st><st c="5191">Ben aslında zührevi hastalıklar uzmanıyım. </st><st c="5234">Geldiğiniz için o kadar memnunum ki…”</st></span></p>
			<p><span><st c="5271">Masadaki gazlı bez parçasının üstünde bir şırınga ve sarı sıvıyla dolu birkaç ampul vardı. </st><st c="5363">Kapının ardından kâtibin ağlama sesleri duyuluyordu. </st><st c="5416">Kapı açıldı, beyazlar giymiş bir kadın figürü arkamda belirdi. </st><st c="5479">Yatak odası loştu, yandaki lambanın üstüne yeşil bir bez dolamışlardı. </st><st c="5550">Yeşilimsi karanlıkta yastığın üstünde kâğıt gibi bembeyaz olmuş bir yüz duruyordu. </st><st c="5633">Sarı saçları tutam tutam dağılmış ve aşağı sarkmıştı. </st><st c="5687">Burnu sivrilmiş, pamuklarla tıkalı burnu kandan pembeleşmişti. </st></span></p>
			<p><span><st c="5750">“Nabız…” diye fısıldadı bana genç doktor. </st></span></p>
			<p><span><st c="5792">Genç kızın cansız elini elime aldım, alışkın hareketlerle parmaklarımı koydum. </st><st c="5871">İrkildim. </st><st c="5881">Parmaklarımın altında gerilen bir ipin titreşimleri gibi önce küçük, sık ve sonra da aralıklı hale gelip azalmaya başlayan titreşimler vardı. </st><st c="6023">Karnımda, ölümü hissettiğim zamanlarda duyumsamaya alışık olduğum bir soğukluk duydum. </st><st c="6110">Bu histen hep nefret etmişimdir. </st><st c="6143">Zor bela bir ampulü kırıp içindeki sıvıyı şırıngaya çektim. </st><st c="6203">Mekanik hareketlerle kızın kolundaki damara sıvıyı gönd</st></span><span><st c="6258">erdim. </st></span></p>
			<p><span><st c="6266">Kızın alt çenesi titredi, boğulur gibi oldu, sonra durdu. </st><st c="6324">Battaniyenin altındaki vücudu donuyormuşçasına gerildi ve tamamen hareketsizleşti. </st><st c="6407">Elimin altında hissettiğim son nabız atışları da sona erdi. </st></span></p>
			<p><span><st c="6467">“Öldü” dedim doktorun kulağına. </st></span></p>
			<p><span><st c="6499">Ak saçlı, beyazlı figür kendini hiç kımıldamayan battaniyenin üstüne attı, oraya yığıldı ve sarsılmaya başladı.</st></span></p>
			<p><span><st c="6610">“Şşşşş…” dedim bu beyazlı kadının kulağına, doktorsa kapıya yönelmişti.</st></span></p>
			<p><span><st c="6682">“Beni mahvetti” dedi çok alçak sesle. </st></span></p>
			<p><span><st c="6721">Sonra şöyle yaptık: Ağlayan anneyi yatak odasında bıraktık. </st><st c="6781">Kimseye bir şey söylemedik. </st><st c="6809">Kâtibi en arka odaya aldık. </st><st c="6837">Orada adama;</st></span></p>
			<p><span><st c="6849">“Size sakinleştirici bir ilaç vermemize müsaade etmezseniz, hiçbir şey yapamayacağız. </st><st c="6936">Bize eziyet ediyor, çalışmamıza engel oluyorsunuz” dedim.</st></span></p>
			<p><span><st c="6993">O zaman kabul etti. </st><st c="7014">Sessizce ağlayarak ceketini çıkardı. </st><st c="7051">Damatlık gömleğinin kollarını sıvadı. </st><st c="7089">İlacı verdik. </st><st c="7103">Doktor, sözde ona yardım etmek için gibi yaparak merhumenin yanına gitti. </st><st c="7177">Ben kâtibin yanında kaldım. </st><st c="7205">Morfin beklediğimden daha çabuk tesir etti. </st><st c="7249">On beş dakika sonra kâtip tamamen tutarsız laflar söylüyor ve sessizce ağlıyordu. </st><st c="7331">Uyuklamaya başladı. </st><st c="7351">Sonra gözyaşlarıyla kaplı yüzünü koluna yasladı ve uyudu. </st><st c="7409">Ne kopan yaygarayı, ne ağlamaları, ne mırıldanmaları ne de iç çekmeleri duydu.</st></span></p>
			<p><span><st c="7487">“Sevgili meslektaşım, dinleyin. </st><st c="7520">Şu anda gitmeniz tehlikeli. </st><st c="7548">Kaybolabilirsiniz” dedi doktor fısıltıyla koridordayken. </st><st c="7605">“Geceyi</st></span><span><st c="7612"> burada geçirin.”</st></span></p>
			<p><span><st c="7629">“Maalesef, yapamam. </st><st c="7650">Ne olursa olsun gideceğim. </st><st c="7677">Beni geri götüreceklerine söz verdiler.”</st></span></p>
			<p><span><st c="7717">“Götürecekler de… Ama bakın…”</st></span></p>
			<p><span><st c="7747">“Üç tane tifolu hastam var. </st><st c="7776">Onları bırakamam. </st><st c="7794">Her gece görmek zorundayım.”</st></span></p>
			<p><span><st c="7822">“O zaman…”</st></span></p>
			<p><span><st c="7833">Suyla seyrelttiği alkolü bana uzattı, ben de koridorda bir parça salamla mideme indirdim. </st><st c="7924">Karnıma bir sıcaklık yayıldı ve kalbimdeki üzüntü bir parça azaldı. </st><st c="7992">Son kez yatak odasına gidip mevtaya baktım. </st><st c="8036">Sonra kâtibin yanına gittim, morfinle dolu bir ampul daha bıraktım. </st><st c="8104">Giyinip kuşandım, verandaya çıktım. </st></span></p>
			<p><span><st c="8140">Rüzgâr ıslık çalıyordu. </st><st c="8164">Atlar başlarını önlerine eğmişti. </st><st c="8198">Kar, atların sırtını kamçılıyordu. </st><st c="8233">Bir meşale bir o yana gidiyordu bir bu yana.</st></span></p>
			<p><span><st c="8277">“Yolu biliyorsunuz, değil mi?” diye sordum ağzımı sararken.</st></span></p>
			<p><span><st c="8337">“Biliyoruz” dedi sefil bir haldeki arabacı (kafasındaki kask artık yoktu). </st><st c="8413">“Ama size geceyi burada geçirmeniz için ısrar ediyorum.”</st></span></p>
			<p><span><st c="8469">Gitmeyi ölümüne istemediği şapkasının kulaklarından bile belli oluyordu.</st></span></p>
			<p><span><st c="8542">“Kalmalısınız” diye onayladı yanan meşaleyi taşıyan ikinci bir ses. </st><st c="8611">“Yerler hiç iyi durumda değil.”</st></span></p>
			<p><span><st c="8642">“On iki verst” diye homurdandım surat asarak. </st><st c="8689">“Gideceğiz. </st><st c="8701">Ağır hastalarım var.” Sonra kızağa tırmandım.</st></span></p>
			<p><span><st c="8746">Güçsüz ve işe yaramaz olduğum bu elem dolu yerde daha fazla kalmaya katlanamadığımı söyleyemedim; itiraf ediyorum.</st></span></p>
			<p><span><st c="8861">Arabacı çaresiz, yerine yerleşti. </st><st c="8896">Bir yandan öbür yana vücudunu döndürerek gerindi ve avlunun kapısından geçtik. </st><st c="8975">Meşale, sanki düşmüş ya da sönmüş gibi birdenbire yok oldu. </st><st c="9035">Sadece bir dakika kadar sonra başka bir şey daha dikkatimi çekti. </st><st c="9101">Birazcık geriye döndüğümde sadece meşalenin değil, Şalometyevo’nun da tüm binalarının da rüyadaymışçasına kaybolduğunu gördüm. </st><st c="9228">Bu, bende hoş olmayan hisler yarattı.</st></span></p>
			<p><span><st c="9265">“Olağanüstü bir şey bu…” dedim yarı düşünüp yarı sayıklarken. </st><st c="9328">Burnumu bir dakikalığına dışarı uzattım ve berbat hava yüzünden hemen geri çektim. </st><st c="9411">Tüm dünya altüst olmuştu da her yönden çekiştiriliyordu sanki.</st></span></p>
			<p><span><st c="9473">“Dönsek mi?” diye düşündüm ama bu düşünceyi hemen attım aklımdan. </st><st c="9540">Sanki kayıktaymışım gibi kızağın dibine iyice yerleşip gözlerimi kapattım. </st><st c="9615">Aniden lambanın üzerine dolanmış yeşil bir bez ve beyaz bir yüz belirdi gözümün önünde. </st><st c="9703">Aklımda bir ışık yandı. </st><st c="9727">“Bu kırık kafatasının altında. </st><st c="9758">Evet, evet, kesinlikle öyle!” diye bir his belirdi içimde. </st><st c="9817">Teşhis konusunda kendinden emin olma hissiydi bu. </st><st c="9867">“Çok iyi! </st><st c="9877">Ama ne faydası var ki? </st><st c="9900">Ne şu an için ne de geçmiş için bir anlam ifade ediyor bu. </st><st c="9959">Ne korkunç bir kader! </st><st c="9981">Bu dünyada yaşamak ne kadar korkunç ve anlamsız! </st><st c="10030">Şimdi ne olacak tarım uzmanının evinde? </st><st c="10070">Düşüncesi bile berbat ve bir o kadar hüzünlü.” Sonra kendime üzüldüm. </st><st c="10140">“Hayatım ne kadar zor. </st><st c="10163">Şu an insanlar uyuyor. </st><st c="10186">Sobaları yanıyor. </st><st c="10204">Bense yine banyo bile </st></span><span><st c="10226">yapamadım. </st><st c="10237">Tipi beni bir yaprak gibi savuruyor. </st><st c="10274">Şimdi eve giderim, birileri gelir ve bir yerlere götürür beni. </st><st c="10337">Burada zatürreeye yakalanıp öleceğim.” Böyle böyle kendime acıyarak karanlığa gömüldüm. </st><st c="10425">Ne kadar süre böyle kaldım bilmiyorum. </st><st c="10464">Hamam rüyası falan da görmedim. </st><st c="10496">Donuyordum. </st><st c="10508">Hava gittikçe daha çok, daha çok soğuyordu.</st></span></p>
			<p><span><st c="10551">Gözlerimi açtığımda arkası dönük birinin karaltısını gördüm. </st><st c="10613">Sonra hareket etmediğimizi, durduğumuzu fark ettim.</st></span></p>
			<p><span><st c="10664">“Geldik mi?” diye sordum uykulu gözlerle aval aval bakarak. </st></span></p>
			<p><span><st c="10725">Arabacı üzüntüyle yerinden kalkıp aşağı indi. </st><st c="10771">Oradan oraya salınıyormuş gibi görünüyordu… Tüm o saygılı hallerini bir tarafa bırakarak;</st></span></p>
			<p><span><st c="10860">“Ne gelmesi? </st><st c="10874">İnsan biraz başkalarının sözünü dinlemeli canım! </st><st c="10923">Olana bak! </st><st c="10934">Kendimizi de atları da öldüreceğiz…” dedi.</st></span></p>
			<p><span><st c="10976">“Yolu mu kaybettin?” derken sırtımda bir ürperti dolaştı.</st></span></p>
			<p><span><st c="11034">“Yol mu var da kaybedeyim?” dedi arabacı öfke dolu bir sesle. </st><st c="11097">“Tüm yol bembeyaz oldu. </st><st c="11121">Gidecek yer yok. </st><st c="11138">Dört saattir yoldayız ve yapılabilecek hiçbir şey yok.”</st></span></p>
			<p><span><st c="11193">Dört saat mi? </st><st c="11208">El yordamıyla saatimi arayıp buldum, kibritleri çıkardım. </st><st c="11266">Ama ne fayda? </st><st c="11280">Bu hiçbir işe yaramıyordu. </st><st c="11307">Kibritler yanmıyordu bile. </st><st c="11334">Kibriti çakıyorsun, parlıyor, bir an yanıp sönüyordu.</st></span></p>
			<p><span><st c="11387">“Dört saat diyorum” dedi arabacı ölgün bir sesle. </st><st c="11438">“Şimdi ne yapacağız?”</st></span></p>
			<p><span><st c="11459">“Şu a</st></span><span><st c="11465">n neredeyiz?”</st></span></p>
			<p><span><st c="11479">Sorum o kadar aptalcaydı ki arabacı yanıtlama gereği bile hissetmedi. </st><st c="11550">Bir o tarafa bir bu tarafa gidip duruyordu. </st><st c="11594">Zamanla bana sanki o hareketsiz duruyormuş da ben kızakla dönüyormuşum gibi gelmeye başlamıştı. </st><st c="11690">Kızaktan zor bela çıktım ve iner inmez bileklerime kadar kara battığımı fark ettim. </st><st c="11774">Arkadaki at karnına kadar karın içindeydi. </st><st c="11817">Yelesi saçlarını salmış bir kadının saçları gibi salınıyordu.</st></span></p>
			<p><span><st c="11878">“Kendi kendilerine mi durdular?”</st></span></p>
			<p><span><st c="11911">“Evet. </st><st c="11919">Hayvanlar eziyet çekiyor…”</st></span></p>
			<p><span><st c="11945">Birden birkaç öykü geldi aklıma ve nedense Lev Tolstoy’a müthiş bir öfke duydum. </st><st c="12027">“Tabii ya, kendisinin Yasnaya Polnaya’da rahatı yerindeydi” diye düşündüm. </st><st c="12102">“Kimse onu tutup da birisi ölüyor diye çağırmamıştır.”</st></span></p>
			<p><span><st c="12156">Hem kendim hem de itfaiyeci için üzülmeye başladım. </st><st c="12209">Sonra yeniden vahşi bir korku hissettim ama bu korkuyu içime gömmeyi başardım.</st></span></p>
			<p><span><st c="12287">“Korkaklık bu” diye mırıldandım dişlerimin arasından ve bir enerji dalgası doldurdu içimi.</st></span></p>
			<p><span><st c="12378">“Bak adam” dedim dişlerimin donduğunu hissederek, “karamsarlığa kapılmak yok. </st><st c="12457">Yoksa cehennemin dibini boylarız. </st><st c="12491">Atlar birazcık durdu, dinlendiler. </st><st c="12526">Artık hareket etmemiz lazım. </st><st c="12555">Sen git, öndeki atın yularını tut. </st><st c="12590">Ben de arabayı idare edeceğim. </st><st c="12621">Buradan çıkmamız lazım, çıkamazsak iyice kara saplanacağız.”</st></span></p>
			<p><span><st c="12681">Şapkasının kulakları bile umutsuzdu ama yine de ön tarafa ilerledi arabacı. </st><st c="12758">Kaya düşe ilk atın yanına vardı. </st><st c="12791">Yolumuz oldukça uzun, işimiz oldukça zor görünüyordu. </st><st c="12845">Arabacı bu</st></span><span><st c="12855">lanık bir siluetten ibaretti. </st><st c="12886">Tipinin kuru karları gözlerimin içine doluyordu. </st></span></p>
			<p><span><st c="12935">“Deeh!” diye figan etti arabacı.</st></span></p>
			<p><span><st c="12967">Ben de, “Deeh, deh!” diyerek dizginleri şaklattım.</st></span></p>
			<p><span><st c="13018">Atlar yavaş yavaş hareket ederek ilerlemeye başladı. </st><st c="13072">Kızak, dalgaların ortasında kalmış gibi sallanıyordu. </st><st c="13126">Arabacı kâh batıp kâh çıkarak önden ilerliyordu. </st><st c="13175">Oradan çıkışımız uzun süreceğe benziyordu. </st><st c="13218">Fırtınadan gözlerime dolan tipinin beyaz, kuru kar taneleri arabacıyı bir karaltıya dönüştürüyordu.</st></span></p>
			<p><span><st c="13317">Yaklaşık on beş dakika, ben kızağın sert zemine çıkmış gibi gıcırdadığını hissedene dek, bu şekilde ilerledik. </st><st c="13429">Atların arka toynaklarının da bir görünüp bir kaybolduğunu gördüğümde içimi bir sevinç dalgası kapladı.</st></span></p>
			<p><span><st c="13532">“Kar inceldi, yol!” diye bağırdım.</st></span></p>
			<p><span><st c="13567">“Hoo, hoooo!” diyerek atları durduran arabacı yanıma geldi, yukarı çıktı.</st></span></p>
			<p><span><st c="13641">“Galiba yol” dedi mutlulukla, hatta biraz da sesi titreyerek. </st><st c="13704">“Tekrar kaybetmeyelim de…”</st></span></p>
			<p><span><st c="13730">O kendi yerine geçti ben de kendi yerime… Tipi iyice zayıflamıştı, azalıyordu. </st><st c="13810">Yani en azından bana öyle geliyordu. </st><st c="13847">Ama yukarıda ve dört bir yanımızda sisten başka hiçbir şey yoktu. </st><st c="13913">Artık hastaneye varmak gibi bir derdim de yoktu. </st><st c="13962">Sadece herhangi bir yere varmak istiyordum. </st><st c="14006">Yol bizi mutlaka kalacak bir yere götürecekti.</st></span></p>
			<p><span><st c="14052">Atlar aniden sarsıldı ve daha aceleci adımlar atmaya başladı. </st><st c="14115">Neden böyle yaptıklarını bilmesem de bu beni mutlu etmi</st></span><span><st c="14170">şti.</st></span></p>
			<p><span><st c="14175">“Kalacak bir yer hissetmiş olabilirler mi?” diye sordum. </st></span></p>
			<p><span><st c="14233">Arabacı bana yanıt vermedi. </st><st c="14261">Kızağın içinde ayağa kalkıp etrafa bakınmaya başladım. </st><st c="14316">Kasvetli, ürkütücü, garip bir ses duyuldu karanlığın içinde bir yerden ama hemen kesildi. </st><st c="14406">Bundan hoşlanmamıştım. </st><st c="14429">Aklıma kafasını ellerinin arasına alıp sessizce ağlayan kâtip geldi. </st><st c="14498">Birden sağ tarafımda kara bir nokta belirdi, büyüdü ve siyah bir kediye dönüştü. </st><st c="14579">Sonra biraz daha büyüdü, daha yakınımıza geldi. </st><st c="14627">İtfaiyeci hızla bana döndü. </st><st c="14655">Çenesinin titrediğini görüyordum.</st></span></p>
			<p><span><st c="14688">“Doktor bey, gördünüz mü?” diye sordu.</st></span></p>
			<p><span><st c="14727">Atların biri sağa, öbürü sola yöneldi. </st><st c="14767">Arabacıysa bir anda geriye doğru, benim dizlerimin üstüne düştü. </st><st c="14832">Soluğu kesilmişti. </st><st c="14851">Doğruldu. </st><st c="14861">Geriye kaykılarak dizginleri çekmeye başladı. </st><st c="14907">Atlar hırıldayarak soluyor ve acı çekiyordu. </st><st c="14952">Benim vücudum da bir yaprak gibi titreyip sarsılmaya başlamıştı. </st><st c="15017">Doğrulurken elimi cebime atıp Browning’imi çıkardım. </st><st c="15070">Yedek şarjörü evde bıraktığım için kendime lanetler okuyordum. </st><st c="15133">“Hayır, gecelemeyi kabul etmeyebilirsin. </st><st c="15174">Tamam. </st><st c="15181">Ama neden bir meşale almıyorsun yanına?” Bir gazetede talihsiz arabacı ve kendim hakkında yazılmış kısa bir haberi görür gibi oldum. </st></span></p>
			<p><span><st c="15314">Kedi, bir köpek şeklini aldı. </st><st c="15344">Kızaktan çok uzakta değildi. </st><st c="15373">Döndüm ve dönmemle birlikte kızağın arkasında, çok yakınımızda ikinci bir dört ayaklı yaratık gördüm. </st><st c="15475">Sivri kulakları olduğuna ve kızağı, parkenin üzerinde yürüyormuş gibi rahatça yürüyerek takip ettiğine yemin edebilirdim. </st><st c="15597">Bizi takip etmesinin altında korkunç ve küstahça bir sebep var gibiydi. </st><st c="15669">“Bir sürü mü yoksa yalnızca iki taneler mi?” diye düşündüm. </st><st c="15729">“Sürü” sözcüğü aklıma gelir gelmez, kürkümün altındaki vücudumu korkudan öyle bir sıcak bastı ki ayak parmaklarımın ucuna kadar ısındım.</st></span></p>
			<p><span><st c="15865">“Sıkı tutun ve atları da durdur. </st><st c="15899">Ateş edeceğim” dedim bana ait olmayan ve hatta tanımadığım bir sesle.</st></span></p>
			<p><span><st c="15968">Arabacı cevap olarak sadece inledi ve kafasını omuzlarının arasına çekti. </st><st c="16043">Gözümde bir ışık çaktı, silahın sesi kulaklarımı sağır etti. </st><st c="16104">Sonra bir daha ve bir daha… Kızağın dibinde kaç dakika titrediğimi hatırlamıyorum. </st><st c="16187">Atların vahşi, tiz kişnemelerini duyuyordum. </st><st c="16232">Browning’ime yapışmıştım. </st><st c="16258">Kafama bir şey çarptı.</st></span></p>
			<p><span><st c="16280">Samanların içinden çıkmaya çalışıyordum ve ölesiye korkarak göğsümün üstündeki bu kocaman, kuvvetli bedenin ne olabileceğini düşünüyordum. </st><st c="16420">Paramparça olmuş bağırsaklarım gözümde canlanıyordu.</st></span></p>
			<p><span><st c="16472">O anda arabacı bağırdı:</st></span></p>
			<p><span><st c="16496">“Aha! </st><st c="16503">İşte orada. </st><st c="16515">Beyim, dayanın, dayanın. </st><st c="16540">İşte…”</st></span></p>
			<p><span><st c="16546">Sonunda ağır koyun postundan kurtuldum, ellerimi uzatıp ayağa kalktım. </st><st c="16618">Ne arkamda ne de başka bir yerde siyah yaratıklar vardı. </st><st c="16675">Kar azalmıştı, hafif hafif yağıyordu. </st><st c="16713">Seyrelmiş kar perdesinin ötesinde, binlercesinin içinden seçebileceğim –hatta şimdi ne olduğunu tam olarak bildiğim– bir ışık görünüyordu: Hastanemin feneri. </st><st c="16871">Karanlık, fenerin ötesinde toplanmıştı. </st><st c="16911">“Saraylardan bile daha güzel” diye düşündüm ve müthiş bir mutlulukla Browning’i alıp kurtların kaybolduğu yöne doğru iki el daha ateş ettim. </st></span></p>
			<p><span><st c="17052">***</st></span></p>
			<p><span><st c="17055">İtfaiyeci, mükemmel bir şekilde planlanmış hastane binasının en alt katından başlayan merdivenlerin ortasında duruyordu. </st><st c="17177">Ben merdivenlerin yukarısındaydım. </st><st c="17212">Koyun postuna sarınmış Aksinya ise en alt kattaydı.</st></span></p>
			<p><span><st c="17263">“Kimse kusura bakmasın ama bir daha böyle bir şeyi asla...” dedi arabacı ve lafının sonunu getirmeden sustu.</st></span></p>
			<p><span><st c="17372">Sulandırılmış alkolü tek yudumda içti ve korkunç bir hırıltı çıkardı. </st><st c="17443">Sonra Aksinya’ya döndü, kollarını açabildiği kadar açarak ekledi: “Felaket büyüklerdi…” </st></span></p>
			<p><span><st c="17531">“Öldü mü? </st><st c="17541">Kurtaramadınız mı?” diye sordu Aksinya.</st></span></p>
			<p><span><st c="17580">“Öldü” dedim dümdüz bir sesle.</st></span></p>
			<p><span><st c="17611">On beş dakika sonra her tarafa sessizlik çökmüştü. </st><st c="17663">Alt kattaki ışık söndü. </st><st c="17687">Tek başıma yukarıdaydım. </st><st c="17712">Kesik kesik güldüm sebepsizce. </st><st c="17743">Gömleğimin düğmelerini açtım, sonra geri ilikleyip kitaplığa doğru yürüdüm. </st><st c="17819">Kafatası kırıkları hakkında bir şeylere bakmak istiyordum. </st><st c="17878">Bir cerrahi kitabını aldım, sonra kitabı attım elimden.</st></span></p>
			<p><span><st c="17933">Soyunup yorganın içine girdiğimde bir titreme aldı vücudumu. </st><st c="17995">Yarım dakika sürdü, sonra durdu ve tüm vücuduma bir sıcaklık yayıldı.</st></span></p>
			<p><span><st c="18064">“Üstüne para da verseler gitmem artık” diye homurdandım uyuklarken.</st></span></p>
			<p><span><st c="18132">“Gidersin, öyle de bir gidersin ki…” diye fısıldadı tipi alay ederek.</st></span></p>
			<p><span><st c="18202">Rüzgâr çatıda gümbürdüyordu. </st><st c="18232">Ardından bacanın içinde şarkılar söyledi. </st><st c="18274">Sonra bacadan çıktı, pencerenin dışına dolandı ve en sonunda kayboldu.</st></span></p>
			<p><span><st c="18344">“Gi-de-cek-sin. </st><st c="18361">Gi-de-cek-sin…” diye vuruyordu saatin tik-takları. </st><st c="18412">Sesi gittikçe azaldı.</st></span></p>
			<p><span><st c="18433">Sonrası hiçlik. </st><st c="18450">Sessizlik. </st><st c="18461">Uyku. </st></span></p>
			<p><span><st c="18467">ÇELİK SOLUK BORUSU</st></span></p>
			<p><span><st c="18485">Ve yine yalnızdım. </st><st c="18505">Etrafımda fırıl fırıl dönen karla dolu bir kasım karanlığı vardı. </st><st c="18571">Ev kara gömülmüştü. </st><st c="18591">Bacalar uğulduyordu. </st><st c="18612">Yirmi dört yıllık yaşamım boyunca büyük şehirde yaşamıştım ve tipinin sadece romanlarda uğuldadığını sanırdım. </st><st c="18723">Oysa gerçekten de uğulduyormuş. </st></span></p>
			<p><span><st c="18755">Burada akşamları sıradışı bir şekilde uzun sürüyor. </st><st c="18807">Mavi abajurlu lambanın ışığı pencerelere yansırken ben de sol yanımda parlayan yansımaya bakarak hayal kuruyordum. </st></span></p>
			<p><span><st c="18922">Bir kasabanın hayalini kuruyordum. </st><st c="18957">Kırk verst uzağımdaki bir kasabanın hayalini… Şu an bulunduğum yerden uzağa kaçmayı delicesine istiyordum.</st></span></p>
			<p><span><st c="19063">Orada elektrik ve dört doktor vardı. </st><st c="19101">Bazı konularda onlardan tavsiye istenebilirdi. </st><st c="19148">En azından hiçbir şey bu kadar korkunç olmazdı. </st><st c="19196">Ama kaçmanın yolu yoktu. </st><st c="19221">Evet, bazı zamanlar bunun korkaklık olduğunun ben de farkındaydım. </st><st c="19288">Sonuçta tıp fakültesini bunun için okumuştum.</st></span></p>
			<p><span><st c="19333">“E, peki bir kadın getirirlerse ve kadının karnındaki bebek ters pozisyonda olursa? </st><st c="19418">Veya farz et ki boğulmuş fıtığı olan bir hasta getirdiler... </st><st c="19479">Ne yapacağım o zaman? </st><st c="19501">Var mı bir tavsiyen? </st><st c="19522">Tıp fakültesini kırk sekiz gün önce dereceyle bitirdim. </st><st c="19578">Ama derece yapmak başka fıtık başka… Bir keresinde boğulmuş fıtık ameliyatı yapan bir profesör görmüştüm. </st><st c="19684">O, ameliyatı yapıyordu, ben de onu izliyordum. </st><st c="19731">Ve sadece…”</st></span></p>
			<p><span><st c="19742">Fıtık fikri aklıma gelince sırtımdan aşağı soğuk terler akıyordu. </st><st c="19809">Her akşam aynı şekilde oturuyordum. </st><st c="19845">Çayımı yudumlarken sol elimin altında doğum bilimi hakkındaki tüm kitaplar ve en üstte de Döderlein’in</st></span><span><span id="footnote-022-backlink"><a href="GencBirDoktorunAnilari_split_009.xhtml#footnote-022"><st c="19947">7</st></a></span></span><span><st c="19949"> küçük el kitabı oluyordu. </st><st c="19976">Sağımda ise cerrahi operasyonlar hakkındaki on farklı cilt resimli kitap bulunuyordu. </st><st c="20062">Homurdanıyor, sigaramı tüttürüyor ve soğumuş siyah çayımı içiyordum.</st></span></p>
			<p><span><st c="20130">Bir defasında uyuyakalmışım. </st><st c="20160">O geceyi çok iyi hatırlıyorum. </st><st c="20191">29 Kasımdı. </st><st c="20203">Kapının gümbürtüsüne uyandım. </st><st c="20233">Yaklaşık beş dakika sonra pantolonumu giyiyor ve bu sırada da gözlerimi cerrahi kitaplarımdan ayırmıyordum. </st><st c="20341">Avludaki kızak gıcırtılarını duyuyordum. </st><st c="20382">Kulaklarım inanılmaz hassaslaşmıştı. </st><st c="20419">Boğulmuş fıtıktan ya da ters gelen bir bebekten daha kötüydü durum. </st><st c="20487">Bana, Nikolski Bölge Hastanesinde gecenin on birinde küçük bir kız çocuğu getirmişlerdi. </st><st c="20576">Hastabakıcı alçak sesle;</st></span></p>
			<p><span><st c="20600">“Kız çok güçsüz. </st><st c="20618">Ölüyor. </st><st c="20626">Hastaneye alalım doktor…” dedi.</st></span></p>
			<p><span><st c="20657">Hastanenin avlusunu geçtiğimi, girişteki göz kırpan gaz lambasına doğru büyülenmiş gibi yürüdüğümü hatırlıyorum. </st><st c="20771">Bekleme odasının ışıkları çoktan açılmıştı ve tüm yardımcılarım beni üstlerini ve önlüklerini giymiş halde bekliyordu: Genç fakat çok yetenekli sağlıkçı Demyan Lukiç, iki deneyimli ebe Anna Nikolayevna ve Pelageya İvanovna. </st><st c="20995">Bendeniz ise topu topu yirmi dört yaşında, okuldan iki ay önce mezun olmuş ve Nikolski Hastanesinden sorumlu olarak atanmış bir doktordum.</st></span></p>
			<p><span><st c="21133">Sağlıkçı ciddi bir edayla kapıyı açtı ve anne göründü. </st><st c="21189">Altları kayan çizmeleriyle yürürken uçuyormuş gibi görünüyordu. </st><st c="21253">Şalının üstündeki karlar henüz erimemişti. </st><st c="21296">Kucağında bir bohça taşıyor ve bu bohça tıslıyor, ıslığa benzer sesler çıkarıyordu. </st><st c="21380">Annenin yüzü çarpılmıştı ve sessizce ağlıyordu. </st><st c="21428">Gocuğunu ve şalını çıkarıp bohçayı açınca üç yaşlarında minik bir kız gördüm. </st><st c="21506">Ona baktığımda aklımdaki cerrahi operasyonları, yalnızlığımı, üniversitede kafama doldurduğum tüm o faydasız bilgileri, her şeyi bir anlığına çocuğun güzelliği karşısında unuttum. </st><st c="21686">Nasıl bir karşılaştırma yapabilirim ki bu güzelliği anlatmak için? </st><st c="21753">Sadece şekerleme kutularının üstünde görülebilir böyle çocuklar. </st><st c="21818">Olgun çavdar renginde, Tanrı vergisi kocaman bukleli saçlar, koca koca mavi gözler, oyuncak bebeklerinkine benzeyen yanakları vardı. </st><st c="21951">Melekler böyle tasvir edilir işte. </st><st c="21986">Fakat gözlerinin derinliklerinde garip bir bulanıklık vardı, bunun korku olduğunu anlamıştım. </st><st c="22080">Nefes alamıyordu. </st><st c="22098">“Bir saat içinde ölecek” diye düşündüm kendimden emin bir şekilde ve kalbim acıdı. </st></span></p>
			<p><span><st c="22181">Her nefes alışında boğazında çukurlar oluşuyor, damarları belirginleşiyor ve yüzü ise pembeden açık bir mora dönüyordu. </st><st c="22301">Bu rengin ne olduğunu anladım ve hızlıca bir değerlendirme yaptım. </st><st c="22368">Ne olduğuna hemen karar verdim. </st><st c="22400">İlk kez koyduğum teşhis kesinlikle doğruydu. </st><st c="22445">Daha da önemlisi, bu teşhisi ebelerle aynı anda koymuştuk ki onlar deneyimli olanlardı. </st><st c="22533">“Bu çocuk difteri olmuş, boğazı peliküllerle</st></span><span><span id="footnote-021-backlink"><a href="GencBirDoktorunAnilari_split_009.xhtml#footnote-021"><st c="22577">8</st></a></span></span><span><st c="22579"> kaplanmış ve yakında tamamen kapanacak…”</st></span></p>
			<p><span><st c="22620">“Çocuk kaç gündür hasta?” diye sordum yardımcılarımın</st></span><span><st c="22674"> endişeli sessizliği arasında.</st></span></p>
			<p><span><st c="22704">“Beş. </st><st c="22711">Bugün beşinci gün” dedi anne ölgün bakışlarla gözlerimin derinliklerine bakarak.</st></span></p>
			<p><span><st c="22791">“Akut difteri” dedim sağlıkçıya dişlerimin arasından ve anneye dönüp “Ne düşünüyordun, ha? </st><st c="22883">Neyi bekledin?” dedim.</st></span></p>
			<p><span><st c="22905">O sırada arkamdan ağlamaklı bir ses geldi:</st></span></p>
			<p><span><st c="22948">“Beş, efendim, beş gün.”</st></span></p>
			<p><span><st c="22973">Döndüm ve sakin, yuvarlak yüzlü, başörtülü yaşlı bir kadın gördüm. </st><st c="23041">“Şu kocakarılardan dünyada hiç kalmasa ne güzel olurdu” diye düşündüm hüzünle ve tehlikeyi önceden sezinleyerek.</st></span></p>
			<p><span><st c="23153">“Sus sen kocakarı, işimizi engelliyorsun” dedim. </st><st c="23203">Sonra anneye dönerek sorumu tekrarladım: “Beş gün boyunca aklın neredeydi senin, ha?”</st></span></p>
			<p><span><st c="23288">Anne kurulmuş gibi mekanik hareketlerle kızı büyükanneye verdi ve önümde dizlerinin üstüne çöktü:</st></span></p>
			<p><span><st c="23386">“Ona bir damla verin” diyerek alnını yere dayadı. </st><st c="23437">“Eğer o ölürse, ben de kendimi öldürürüm.”</st></span></p>
			<p><span><st c="23479">“Hemen ayağa kalk” dedim, “yoksa bu konuşmayı burada kesiyorum.”</st></span></p>
			<p><span><st c="23544">Anne hemen ayağa kalktı, geniş eteğini sürüyerek gidip kızını yaşlı kadından aldı ve sallamaya başladı. </st><st c="23649">Yaşlı kadın kapının pervazına bakarak dua ediyordu. </st><st c="23701">Küçük kızsa yılan tıslamasına benzer sesler çıkararak nefes almaya çalışıyordu.</st></span></p>
			<p><span><st c="23780">Sağlıkçı;</st></span></p>
			<p><span><st c="23790">“Bu hep yaptıkları şey işte… Bizim halkımız bunu hep yapıyor” dedi. </st><st c="23859">Bu sırada bıyıklarıyla oynuyordu. </st></span></p>
			<p><span><st c="23893">“Peki, ölecek mi o zaman?” diye sordu anne kara bir öfkeyle yüzüme bakarak.</st></span></p>
			<p><span><st c="23968">“Ölecek” dedim sert bir tonda alçak sesle.</st></span></p>
			<p><span><st c="24011">O anda yaşlı kadın eteğinin ucuyla gözyaşlarını silmeye başladı. </st><st c="24077">Anne ise korkunç bir sesle bana bağırıyordu:</st></span></p>
			<p><span><st c="24121">“Yardım edin! </st><st c="24136">Ona bir damla verin!”</st></span></p>
			<p><span><st c="24157">Beni neyin beklediğini açıkça görebiliyordum ve sert tavrımdan ödün vermedim.</st></span></p>
			<p><span><st c="24235">“Ne tür bir ilaç vereyim ona, ha? </st><st c="24270">Var mı bir tavsiyen? </st><st c="24291">On beş verst öteden gelmek için beş gün beklemişsin. </st><st c="24344">Ne yapmamı istiyorsun şimdi?”</st></span></p>
			<p><span><st c="24373">“Onu siz daha iyi bilirsiniz evladım” diye mızırdandı yaşlı kadın yapmacık bir sesle omzumun üstünden. </st><st c="24477">O anda kadından nefret ettim.</st></span></p>
			<p><span><st c="24506">“Kes sesini!” dedim kadına ve sağlıkçıya dönerek kızı almasını söyledim. </st><st c="24580">Annesi, debelenmeye başlayan ve belli ki çığlık atmak isteyen ama artık sesi çıkmayan kızı ebeye verdi. </st><st c="24684">Aslında kızını korumak ister gibiydi ama onu uzaklaştırdık. </st><st c="24744">Gaz lambasının ışığında çocuğun boğazına baktık. </st><st c="24793">Daha önce basit ve kolayca unutulup giden vakalar dışında hiç difteri görmemiştim. </st><st c="24876">Çocuğun boğazında kabarmış beyaz, pütürlü bir şeyler vardı. </st><st c="24936">Kız aniden bir nefes verdi ve tükürükleri yüzüme sıçradı. </st><st c="24994">Ama o sırada kendi düşüncelerimle meşgul olduğumdan korkup da gözümü bile kırpmadım.</st></span></p>
			<p><span><st c="25078">“İşte” dedim sakinliğime kendim de şaşırarak. </st><st c="25125">“Olan olmuş. </st><st c="25138">Çok geç. </st><st c="25147">Çocuk ölüyor ve artık onu ameliyat dışında hiçbir şey kurtaramaz.” Söylediğim şeyden kendim de korkmuş ama söylemeden de duramamıştım. </st><st c="25282">“Ya kabul ederlerse?” diye bir düşünce belirdi aklımda.</st></span></p>
			<p><span><st c="25337">“O nasıl olacak?” diye sordu annesi.</st></span></p>
			<p><span><st c="25374">“Boğazını kesip içine gümüş bir tüp yerleştirmemiz lazım. </st><st c="25433">Bu, çocuğun nefes almasına imkân sağlayacak. </st><st c="25478">O zaman kurtulabilir” diye açıkladım.</st></span></p>
			<p><span><st c="25515">Anne, bana delirmişim gibi baktı ve çocuğu kollarıyla sararak benden korumaya çalıştı. </st><st c="25603">Büyükanne ise yeniden dırdır etmeye başlamıştı.</st></span></p>
			<p><span><st c="25650">“Ne diyorsun sen be? </st><st c="25672">Ne kesmesi? </st><st c="25684">Deli misin? </st><st c="25696">Bir de boğazını ha!”</st></span></p>
			<p><span><st c="25716">“Uzaklaş buradan kocakarı” dedim nefretle. </st><st c="25760">Sonra sağlıkçıya döndüm ve “Kâfur verin” diye emrettim.</st></span></p>
			<p><span><st c="25815">Anne şırıngayı görünce kızını vermek istemedi ama ona bunun tehlikeli bir şey olmadığını açıkladık.</st></span></p>
			<p><span><st c="25915">“Belki bu yardım eder kızıma, değil mi?”</st></span></p>
			<p><span><st c="25956">“Pek değil.”</st></span></p>
			<p><span><st c="25969">O anda anne gözyaşlarına boğuldu.</st></span></p>
			<p><span><st c="26003">“Kesin ağlamayı” dedim ve saatimi çıkarıp devam ettim: “Size düşünmeniz için beş dakika veriyorum. </st><st c="26103">Eğer kabul etmezseniz beş dakika sonra yapacak bir şeyim kalmaz.”</st></span></p>
			<p><span><st c="26168">“Kabul etmiyorum” dedi anne sertçe.</st></span></p>
			<p><span><st c="26204">“Hayır. </st><st c="26213">Rızamız yoktur” dedi büyükanne.</st></span></p>
			<p><span><st c="26244">“Siz bilirsiniz” dedim alçak sesle ve “İşte bu kadar. </st><st c="26299">Şu an daha iyi hissediyorum. </st><st c="26328">Ben teklifimi yaptım. </st><st c="26350">Şu ebelerin şaşkın bakışlarına da bak, yahu! </st><st c="26395">Onlar reddetti, ben kurtul</st></span><span><st c="26421">dum” diye düşündüm. </st><st c="26442">Ama yalnızca düşündüm çünkü bana ait olmayan bir ses benim ağzımdan konuşuyordu o sırada:</st></span></p>
			<p><span><st c="26531">“Delirdiniz mi siz? </st><st c="26552">Nasıl kabul etmezsiniz? </st><st c="26576">Öldüreceksiniz çocuğu. </st><st c="26599">Kabul edin. </st><st c="26611">Hiç mi acımıyorsunuz?”</st></span></p>
			<p><span><st c="26633">“Hayır!” diye bağırdı kadın yeniden.</st></span></p>
			<p><span><st c="26670">İçimden, “Ne yapıyorum ben? </st><st c="26699">Kesecek miyim çocuğu?” diyordum ama ağzımdan dökülen sözler;</st></span></p>
			<p><span><st c="26759">“Hadi ama! </st><st c="26771">Hadi, kabul edin. </st><st c="26789">Baksanıza tırnakları morardı bile!” diyordu.</st></span></p>
			<p><span><st c="26833">“Hayır! </st><st c="26842">Hayır!”</st></span></p>
			<p><span><st c="26849">“Tamam öyleyse. </st><st c="26866">Şunları bekleme odasına alın. </st><st c="26896">Orada otursunlar.”</st></span></p>
			<p><span><st c="26914">Kadınları yarı karanlık bir koridora götürdüler. </st><st c="26964">Kadınların ağlamalarını ve çocuğun hırıltılarını duyuyordum. </st><st c="27025">O anda sağlıkçı geldi ve “Kabul ediyorlar” dedi.</st></span></p>
			<p><span><st c="27073">Sanki tüm iç organlarım taşa dönüşmüştü ama sakin bir sesle;</st></span></p>
			<p><span><st c="27134">“Çabuk neşteri, makası, çengelleri ve sondayı sterilize edin” dedim.</st></span></p>
			<p><span><st c="27203">Bir dakika sonra kar fırtınasının kar tanelerini uçurup yüzüme savurduğu bahçeyi geçmiş ve odama koşmuştum. </st><st c="27312">Dakikaları sayıyordum. </st><st c="27335">Bir kitap aldım ve sayfaları çevirip trakeotomiyi</st></span><span><span id="footnote-020-backlink"><a href="GencBirDoktorunAnilari_split_009.xhtml#footnote-020"><st c="27384">9</st></a></span></span><span><st c="27386"> gösteren bir çizim buldum. </st><st c="27414">Çizimde her şey aç</st></span><span><st c="27432">ık ve basitti: Boğaz açılır, neşter soluk borusuna batırılır…</st></span></p>
			<p><span><st c="27494">Metni okumaya başlamıştım ama hiçbir şey anlamıyordum. </st><st c="27550">Kelimeler gözümün önünde zıplıyor gibiydi. </st><st c="27593">Trakeotomi</st></span><span><st c="27603">nin nasıl yapıldığını daha önce hiç görmemiştim. </st><st c="27653">“Eh, artık çok geç” diye düşündüm mavi ışığa, cafcaflı çizime bakarak. </st><st c="27724">Zor, korkunç bir işi omuzladığımı hissettim. </st><st c="27769">Tipinin farkına bile varmamıştım hastaneye dönerken.</st></span></p>
			<p><span><st c="27821">Bekleme odasında geniş etekli bir gölge yanıma yanaştı ve söylenmeye başladı:</st></span></p>
			<p><span><st c="27899">“Böyle bir şey nasıl olur efendim? </st><st c="27935">Küçücük bir kızın boğazını mı keseceksiniz? </st><st c="27979">Mantıklı mı bu? </st><st c="27995">O aptal kadın kabul etti ama benim rızam yok. </st><st c="28041">Yok! </st><st c="28046">Damla verip iyi edecekseniz kabul ama kesmenize rızam yok.”</st></span></p>
			<p><span><st c="28105">“Çekin şu kocakarıyı şuradan!” diye bağırdım ve ekledim: “Asıl aptal sensin, o kadın akıllı! </st><st c="28199">Ayrıca sana bir şey soran yok. </st><st c="28230">Alın şunu şuradan!”</st></span></p>
			<p><span><st c="28249">Ebe yaşlı kadını sıkıca tuttu kolundan ve dışarı attı.</st></span></p>
			<p><span><st c="28304">“Hazır!” diye bağırdı birden sağlıkçı.</st></span></p>
			<p><span><st c="28343">Ufak operasyon odasına girdik ve parlayan aletleri, göz kamaştıran lambayı, muşambayı gördüm sanki bir perdenin arkasından bakıyormuş gibi. </st><st c="28484">Son kez, kızını –nerdeyse– kollarından çekip aldığımız kadının yanına gittim. </st><st c="28562">Duyduğum tek şey kadının, “Kocam yok. </st><st c="28600">Şehirde. </st><st c="28609">Gelip de ne yaptığımı öğrendiğinde beni öldürecek” diyen çatallaşmış sesiydi.</st></span></p>
			<p><span><st c="28686">“Öldürecek” diye tekrar etti yaşlı kadın korku dolu gözlerle bana bakarak. </st></span></p>
			<p><span><st c="28762">“Bunları ameliyathaneden uzak tutun” diye emir verdim.</st></span></p>
			<p><span><st c="28816">Ameliyathanede yalnızdık. </st><st c="28843">Ben, ekibim ve Lidka (kızın adı buydu). </st><st c="28883">Çocuk masanın üzerinde çırılçıplak oturuyor ve sessizce ağlıyordu. </st><st c="28950">Kızı masaya yatırdılar, elini kolunu bağladılar, boğazını yıkayıp tentürdiyot sürdüler. </st><st c="29038">Bense neşteri aldım. </st><st c="29059">Bu sırada, “Ben ne yapıyorum?” diye düşünüyordum. </st><st c="29109">Ameliyathane çok sessizdi. </st><st c="29136">Neşteri kaldırdım ve kızın şiş, beyaz boğazına dik bir kesik açtım. </st><st c="29204">Tek bir damla kan bile akmadı. </st><st c="29235">Neşteri ikiye ayrılmış derinin arasından görünen beyaz şeridin üstünden bir daha geçirdim. </st><st c="29326">Yine kan yoktu. </st><st c="29342">Atlaslardaki çizimleri hatırlamaya çalışarak ince dokuları kalın bir sonda yardımıyla yavaş yavaş ayırmaya başladım. </st><st c="29459">O anda yaranın altında bir yerden koyu kan fışkırdı, anında yaranın içini doldurdu ve çocuğun boynuna akmaya başladı. </st><st c="29577">Sağlıkçı gazlı bezle boynu temizlemeye başladı ama kan durmuyordu. </st><st c="29644">Üniversitede öğrendiğim her şeyi hatırlayıp yaranın kenarlarını penslerle tutturmaya başladım ama hiçbir işe yaramıyordu. </st><st c="29766">Üşüyordum, aynı zamanda alnımı ter kaplamıştı. </st><st c="29813">Sefil bir halde üniversitede tıp okuduğum için, bu ücra yere geldiğim için pişmanlık duydum. </st><st c="29906">Öfke dolu bir çaresizlikle pensleri rastgele takmaya başladım yaranın etrafına ve kan aniden durdu. </st><st c="30006">Gazlı bezlerle yarığı temizledik. </st><st c="30040">Yarık, gözüme tertemiz görünüyordu, bir o kadar da anlaşılmaz. </st><st c="30103">Soluk borusu ortalıkta yoktu. </st><st c="30133">Ayrıca önümdeki şey gördüğüm hiçbir çizime benzemiyordu. </st><st c="30190">İki-üç dakika daha geçti. </st><st c="30216">Bu sırada mekanik hareketlerle önce neşteri, sonra da sondayı kullanarak anlamsızca soluk borusunu arıyordum. </st><st c="30326">İkinci dakikanın sonuna doğru bulacağıma dair tüm ümitlerim tükenmişti. </st><st c="30398">“Olacağı buydu, bitti her şey” diye düşün</st></span><span><st c="30439">düm. </st><st c="30445">“Niye kalkıştım ki bu işe? </st><st c="30472">Bu operasyonu teklif etmeseydim Lidka yatağında huzurla ölecekti. </st><st c="30538">Şimdi, boğazında kocaman bir yarıkla ölecek ve ben de onun zaten öleceğini, ona asla zarar vermek gibi bir niyetimin olmadığını kimseye kanıtlayamayacağım…” Ebe, sessizce alnımın terini kuruluyordu. </st><st c="30737">“Bıçağı bırak ve bu aşamadan sonra ne yapılacağını bilmiyorum de” diye düşündüm. </st><st c="30818">Annenin gözleri aklıma geldi. </st><st c="30848">Neşteri tekrar elime aldım ve Lidka’nın boynuna amaçsız, sert bir hareketle derin bir kesik daha attım. </st><st c="30952">Dokular ayrıldı ve soluk borusu ansızın ortaya çıktı.</st></span></p>
			<p><span><st c="31005">“Kancalar!” diye bağırdım boğuk bir sesle.</st></span></p>
			<p><span><st c="31048">Sağlıkçı kancaları uzattı. </st><st c="31076">Birini bir tarafa taktım, diğerini de öbür tarafa tutturup sağlıkçının eline tutuşturdum. </st><st c="31166">Şimdi tek bir şey görüyordum: Soluk borusunun grimsi halkaları. </st></span></p>
			<p><span><st c="31230">Keskin neşteri soluk borusuna batırdım ama o anda donup kaldım. </st><st c="31294">Çünkü soluk borusu yarıktan dışarı çıkıyordu. </st><st c="31340">Bir an aklımdan sağlıkçının delirmeye başladığı geçti. </st><st c="31395">Aniden soluk borusunu dışarı çekmeye başlamıştı… Arkamda, ebelerin ikisi de derin derin soluyordu. </st><st c="31494">Kafamı kaldırınca ne olduğunu anladım. </st><st c="31533">Adam havasızlıktan kendinden geçmişti ve kancayı elinden bırakmadığı için de soluk borusunu yırtıyordu. </st><st c="31637">“Her şey mi bana karşı? </st><st c="31661">Bu nasıl kem bir talihtir!” diye düşündüm. </st><st c="31704">Artık küçük kızı parçaladığımıza hiç kuşku yoktu. </st><st c="31754">Aklıma o anda korkunç bir fikir geldi: “Eve gider gitmez kendimi vuracağım.” </st></span></p>
			<p><span><st c="31831">O anda ebelerin yaşlı olanı –ki kendisi oldukça deneyimliydi– sağlıkçının üstüne atılıp kancayı aldı, bu sırada da dişlerin</st></span><span><st c="31954">i sıkarak;</st></span></p>
			<p><span><st c="31965">“Devam edin doktor” dedi. </st></span></p>
			<p><span><st c="31992">Sağlıkçı pat diye düştü, yere çarptı ama hiçbirimiz oralı olmadık. </st><st c="32059">Neşteri çocuğun soluk borusuna sapladım, sonra da içine gümüş tüpü yerleştirdim. </st><st c="32140">Boru, yerine tam oturmuştu ama Lidka’da hâlâ en ufak bir hareket yoktu. </st><st c="32212">Hava, kızın soluk borusuna olması gerektiği gibi girmiyordu. </st><st c="32273">Derin bir nefes aldım ve durdum. </st><st c="32306">Yapabileceğim başka bir şey yoktu. </st><st c="32341">Birilerine gidip tıp fakültesinde okumamın saçmalıktan başka bir şey olmadığını itiraf edip af dilemek istiyordum. </st><st c="32456">Sessizlik hâkimdi. </st><st c="32475">Lidka’nın morarmaya başladığını fark ettim.</st></span></p>
			<p><span><st c="32518">Tam her şeyi bırakıp ağlamak istiyordum ki Lidka aniden şiddetle titredi, soluk borusundan iğrenç görünümlü parçalar çeşmeden akar gibi dışarı aktı ve hava ıslık çalıyormuşçasına kızın soluk borusuna girdi. </st><st c="32726">Sonra kız nefes aldı ve haykırmaya başladı. </st><st c="32770">Sağlıkçı o anda solgun ve terle kaplı bir halde ayağa kalktı. </st><st c="32832">Kızın boğazına korku ve hayret dolu bakışlarla baktı, yarayı dikmem için bana yardım etmeye başladı. </st><st c="32933">Gözlerimi bürüyen ter tabakası ve uykunun arasından ebelerin mutlu yüzlerini görüyordum. </st><st c="33022">İçlerinden biri;</st></span></p>
			<p><span><st c="33038">“Harika bir ameliyat yaptınız doktor” dedi.</st></span></p>
			<p><span><st c="33082">Benimle alay ettiğini düşünüp kadına kaşlarımın altından keyifsizce baktım. </st><st c="33159">Sonra kapı açıldı ve içeri temiz hava doldu. </st><st c="33204">Lidka’yı bir çarşafla taşıyorlardı. </st><st c="33240">Annesi hemen kapıda bitti. </st><st c="33267">Gözleri, vahşi bir yaratığın gözleri gibiydi. </st><st c="33313">Kızını soran sesini duyduğumda Lidka’nın o masadan hiç kalkamamış olabileceğini düşündüm ve sırtımdan aşağı soğuk terler aktı. </st><st c="33440">Ama oldukça sakin bir sesle cevapladım kadının sorusunu:</st></span></p>
			<p><span><st c="33496">“Sakin olun, yaşıyor. </st><st c="33519">Umuyorum yaşayacak da. </st><st c="33542">Yalnız, boruyu oradan çıkartmadığımız müddetçe tek bir kelime bile konuşamayacak ki bu da korkulacak bir şey değil.”</st></span></p>
			<p><span><st c="33658">Sonra yaşlı kadın yerden bitmiş gibi kapının önünde belirip bana, tavana ve kapı koluna doğru haç çıkardı. </st><st c="33766">Artık ona kızgın değildim. </st><st c="33793">Döndüm, Lidka’ya kâfur verilmesini ve başında sırayla nöbet tutulmasını söyledim. </st><st c="33875">Sonra bahçeyi geçip odama gittim. </st><st c="33909">Odamda mavi bir ışığın yandığını, Döderlein kitaplarının ve başka bir sürü kitabın yerlerde olduğunu hatırlıyorum. </st><st c="34024">Kanepeye gittim ve üstümü bile çıkartmadan uzandım. </st><st c="34076">Aklımdaki her şeyi çıkardım, hemen uyuyakaldım. </st><st c="34124">Rüya bile görmedim.</st></span></p>
			<p><span><st c="34143">Bir ay geçti, sonra bir ay daha. </st><st c="34177">Pek çok vaka gördüm, hatta Lidka’nın boğazından daha kötüsünü bile. </st><st c="34245">Ama unuttum. </st><st c="34258">Her tarafta kar vardı, bekleme odasında her gün daha fazla hasta oluyordu. </st><st c="34333">Bir gün –artık yeni yıla girmiştik– bir kadın muayenehaneme geldi. </st><st c="34400">Dolabındaki bütün kıyafetleri üstündeymiş gibi duran, kat kat giyinmiş bir kız çocuğunun elinden tutuyordu.</st></span></p>
			</div>
	<div id="charCountTotal" value="34507"></div></body>
</html>
