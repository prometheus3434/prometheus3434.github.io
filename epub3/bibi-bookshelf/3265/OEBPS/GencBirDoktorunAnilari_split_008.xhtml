<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GencBirDoktorunAnilari</title>
    <meta http-equiv="Content-Type" content="text/html; charset=utf-8" />
  

</head>
  <body id="GencBirDoktorunAnilari" lang="tr-TR" xml:lang="tr-TR">
<div id="_idContainer002">
<p><span><st c="0">Banyo yaptım ve hastanenin tartısında tartıldım. </st><st c="50">Geçen yıl 64 kiloyken şimdi 55 kilo geliyorum. </st><st c="97">Tartının ibresine bakın</st></span><span><st c="120">ca korktum ama geçti.</st></span></p>
			<p><span><st c="142">Kollarımda hiç geçmeyen çıbanlar var ve aynılarından kalçamda da var… Steril solüsyonlar hazırlayamıyorum. </st><st c="250">Ayrıca üç kez şırıngayı kaynatmadan kullandım mesaiye gitmek için acele ederken.</st></span></p>
			<p><span><st c="330">Bu kabul edilebilir bir şey değil.</st></span></p>
			<p><span><st c="365">18 Ocak</st></span></p>
			<p><span><st c="373">Şöyle bir sanrı gördüm: Pencerenin arkasında, karanlıkta soluk benizli birilerinin ortaya çıkmasını bekliyorum. </st><st c="486">Dayanılır gibi değil, aramızda sadece bir perde var. </st></span></p>
			<p><span><st c="539">Hastaneden gazlı bez getirip pencereye astım. </st><st c="585">Buna bir mazeret bulamadım. </st></span></p>
			<p><span><st c="613">Lanet olsun, neden her yaptığım şeye bir mazeret bulmak zorundayım ki! </st><st c="684">Bu hayat değil,</st></span><span><st c="699"> işkence!</st></span></p>
			<p><span><st c="708">***</st></span></p>
			<p><span><st c="712">Düşüncelerimi açık bir şekilde dile getiriyor muyum? </st><st c="766">Bence, evet.</st></span></p>
			<p><span><st c="778">Hayat mı? </st><st c="789">Saçmalık.</st></span></p>
			<p><span><st c="798">19 Ocak</st></span></p>
			<p><span><st c="806">Bugün hasta kabulleri arasında eczanede dinleniyor ve sigara içiyorduk. </st><st c="879">Toz haldeki ilaçları paketleyen sağlıkçı (nedense gülerek) morfin bağımlısı bir hemşirenin morfin bulamayınca yarım şişe afyon tentürü içtiğini anlattı. </st><st c="1032">Bu sinir bozucu hikâyeyi dinlerken gözlerimi nereye kaçıracağımı bilemedim. </st><st c="1108">Bunda komik olan ne var? </st><st c="1133">Ondan nefret ettim. </st><st c="1153">Komik mi şimdi bu hikâye? </st><st c="1179">Ha?</st></span></p>
			<p><span><st c="1182">Eczaneden bir hırsız gibi kaçtım.</st></span></p>
			<p><span><st c="1216">“Bu hikâyede komik olan ne var?” diyecektim ki kendimi tuttum. </st></span></p>
			<p><span><st c="1280">Benim durumumdaysanız insanlara öylece kibirli davranamıyorsunuz.</st></span></p>
			<p><span><st c="1345">Ah, sağlıkçı! </st><st c="1360">O da en az insanlara yardımcı olmak için hiçbir şey ama hiçbir şey yapmayan psikiyatrlar kadar acımasız.</st></span></p>
			<p><span><st c="1464">Hiçbir şey.</st></span></p>
			<p><span><st c="1476">***</st></span></p>
			<p><span><st c="1480">Önceki satırlar yoksunluk sırasında yazılmıştı ve görüyorum ki haksızlık dolular…</st></span></p>
			<p><span><st c="1562">***</st></span></p>
			<p><span><st c="1566">Şu anda dolunay var. </st><st c="1588">Kustum ve şimdi zayıf, bitkin bir halde yatıyorum. </st><st c="1639">Kolumu kaldırmaya bile dermanım yok ve düşüncelerimi bir kurşunkalemle karalıyorum. </st><st c="1723">Berrak ve mağrurlar. </st><st c="1744">Birkaç saattir mutluyum. </st><st c="1769">Tepemde ay ve onun haresi var. </st><st c="1800">İğneyi yaptıktan sonra korkulacak hiçbir şey kalmıyor.</st></span></p>
			<p><span><st c="1854">1 Şubat</st></span></p>
			<p><span><st c="1862">Anna geldi. </st><st c="1875">Benzi sapsarı, hasta.</st></span></p>
			<p><span><st c="1896">Onu mahvettim, bitirdim. </st><st c="1922">Evet, vicdanımda koskoca bir günah var artık.</st></span></p>
			<p><span><st c="1967">Şubat ortasında gideceğime dair yemin ettim ona.</st></span></p>
			<p><span><st c="2016">***</st></span></p>
			<p><span><st c="2020">Yeminimi tutacak mıyım?</st></span></p>
			<p><span><st c="2044">***</st></span></p>
			<p><span><st c="2048">Evet. </st><st c="2055">Tüm kalbimle.</st></span></p>
			<p><span><st c="2068">Eğer yaşarsam, tabii.</st></span></p>
			<p><span><st c="2090">3 Şubat</st></span></p>
			<p><span><st c="2098">İşte, bir tepe. </st><st c="2115">Çocukluğumun efsanevi kahramanı Kay’ın kaydığı tepe gibi buzlu, sonsuz… Son kayışım bu tepeden aşağı olacak ve aşağıda beni neyin beklediğini çok iyi biliyorum. </st><st c="2276">Ah, Anna! </st><st c="2286">Eğer beni sevdiysen, seni müthiş bir üzüntü bekliyor…</st></span></p>
			<p><span><st c="2339">11 Şubat</st></span></p>
			<p><span><st c="2348">Karar verdim, Bomgard’a gideceğim. </st><st c="2384">Neden o? </st><st c="2393">Çünkü o bir psikiyatr değil. </st><st c="2422">Çünkü o genç ve üniversiteden arkadaşım. </st><st c="2463">Sağlıklı, güçlü ve yanılmıyorsam yumuşak bir kalbi var. </st><st c="2519">Onu hatırlıyorum. </st><st c="2537">Belki de benden üstündür, bana şefkat gösterir. </st><st c="2585">O, bir şeyler düşünür. </st><st c="2608">Beni Moskova’ya götürsün. </st><st c="2634">Onun yanına gidemem. </st><st c="2655">İznimi çoktan aldım. </st><st c="2676">Yatıyorum. </st><st c="2687">Hastaneye gitmiyorum.</st></span></p>
			<p><span><st c="2708">Sağlıkçıya küfür ettim. </st><st c="2733">Güldü geçti. </st><st c="2746">Önemsemedi. </st><st c="2758">Beni ziyarete gelmişti. </st><st c="2782">Göğsümü dinlemek istedi. </st><st c="2807">İzin vermedim. </st></span></p>
			<p><span><st c="2822">Reddetmek için başka bahaneler mi bulsam? </st><st c="2864">Yok. </st><st c="2869">Daha fazla bahane istemiyorum.</st></span></p>
			<p><span><st c="2899">Yazdığım not Bomgard’a gönderildi.</st></span></p>
			<p><span><st c="2934">***</st></span></p>
			<p><span><st c="2938">İnsanlar! </st><st c="2949">Bana yardım edecek kimse yok mu?</st></span></p>
			<p><span><st c="2981">Acınacak halde ağlamaya başladım. </st><st c="3016">Birisi bu yazdıklarımı okusa, uyduruyorum sanır. </st><st c="3065">Ama kimse okumayacak.</st></span></p>
			<p><span><st c="3086">***</st></span></p>
			<p><span><st c="3090">Bomgard’a yazmadan önce tüm yaşadıklarım gözümün önüne geldi. </st><st c="3153">Özellikle de kasım ayında Moskova’dan kaçarken Moskova istasyonunda yaşadıklarım şimdi su yüzüne çıktı. </st><st c="3257">Ne kadar korkunç bir akşamdı! </st><st c="3287">Çaldığım morfini tuvalette kendime enjekte ediyordum. </st><st c="3341">İşkence gibiydi… Kapının önü insanlarla doluydu. </st><st c="3390">İçeride çok fazla kaldım diye bağırıp çağırıyorlar ve kapının koluna öyle bir asılıyorlar, öyle bir asılıyorlardı ki kapı sarsılıyordu.</st></span></p>
			<p><span><st c="3525">O zamandan beri çıbanlarım var.</st></span></p>
			<p><span><st c="3557">Gece bunları hatırlayıp ağladım.</st></span></p>
			<p><span><st c="3590">12 Şubat- Gece</st></span></p>
			<p><span><st c="3605">Yine ağladım. </st><st c="3620">Gecenin bir yarısı bu zayıflık ve iğrençlik de ne?</st></span></p>
			<p><span><st c="3670">1918, 13 Şubat- Gorelovo Şafağı</st></span></p>
			<p><span><st c="3702">Kendimi tebrik edebilirim. </st><st c="3730">On dört saattir kendime iğne yapmadım. </st><st c="3769">On dört! </st><st c="3778">Bu benim için inanılmaz bir şey. </st><st c="3811">Sisli ve yarı aydınlık bir gün ağarıyor. </st><st c="3852">Artık tamamen sağlıklı olabilecek miyim?</st></span></p>
			<p><span><st c="3892">Etraflıca düşündüm. </st><st c="3913">Bomgard’a ihtiyacım yok. </st><st c="3938">Kimseye ihtiyacım yok. </st><st c="3961">Bir dakika daha yaşamam bile utanç verici olur. </st><st c="4009">Bu şekilde olmaz. </st><st c="4027">Hastalığımın devası elimin altında.</st></span></p>
			<p><span><st c="4062">Bunu daha önce nasıl düşünemedim?</st></span></p>
			<p><span><st c="4096">Neyse. </st><st c="4104">Başlayalım. </st><st c="4116">Kimseye hiçbir borcum yok. </st><st c="4143">Sadece kendi kendimi mahvettim. </st><st c="4175">Ve Anna’yı. </st><st c="4187">Başka ne yapabilirim ki?</st></span></p>
			<p><span><st c="4211">Zaman her şeyin ilacıdır, Amneris’in şarkıda söylediği gibi. </st><st c="4273">Tabii onun için her şey yalın, kolay…</st></span></p>
			<p><span><st c="4310">Defteri Bomgard’a bırakıyorum. </st><st c="4342">Bu kadar…</st></span></p>
			<p><span><st c="4351">4</st></span></p>
			<p><span><st c="4353">Sergey Polyakov’a ait bu notları 14 Şubat 1918’in şafağında ufak, uzak bir kasabada okudum. </st><st c="4445">Hepsi olduğu gibi burada, üzerlerinde en ufak bir oynama yapmadım. </st><st c="4512">Ben psikiyatr değilim, dolayısıyla kalkıp da kendimden emin bir şekilde bu notlar ihtiyatidir veya gereklidir diyemem. </st><st c="4631">Ama bence, gereklidir.</st></span></p>
			<p><span><st c="4653">Artık üzerinden on yıl geçti, bu notların bende uyandırdığı dehşet ve acıma hissi de kayboldu. </st><st c="4749">Bu doğal bir durum ama Polyakov’un bedeni çoktan yok olduğu ve onun anıları çoktan yitip gittiği halde bu notları okumak hâlâ ilgimi çekiyor. </st><st c="4891">Peki, bu notlar gerekli mi? </st><st c="4919">Bu konuda kesin bir fikir belirtmeye cüret etmeyeceğim.</st></span></p>
			<p><span><st c="4974">Anna K. </st><st c="4983">1922 yılında çalıştığı bölgede tifüsten öldü. </st><st c="5029">Polyakov’un ilk sevgilisi Amneris yurtdışına gitti. </st><st c="5081">Geri dönmeyecek.</st></span></p>
			<p><span><st c="5097">Peki, bana verilen bu notları yayımlayabilir miyim?</st></span></p>
			<p><span><st c="5149">Evet. </st><st c="5156">Yayımlarım.</st></span></p>
			<p><span><st c="5167">Dr. </st><st c="5172">Bomgard.</st></span><span> </span></p>
			<p><span><st c="5180">BEN ÖLDÜRDÜM</st></span></p>
			<p><span><st c="5193">Doktor Yaşvin tuhaf, alaylı bir şekilde yamuk yamuk güldü ve sordu:</st></span></p>
			<p><span><st c="5261">“Takvimin yaprağını koparabilir miyim? </st><st c="5301">Şu anda tam gece yarısı, yani ayın 2’si oldu da?”</st></span></p>
			<p><span><st c="5350">“Buyurun, ne demek” dedim.</st></span></p>
			<p><span><st c="5377">Yaşvin ince beyaz parmaklarıyla en üstteki yaprağın köşesini tutup özenle kopardı. </st><st c="5461">Altından kalitesiz bir kâğıda basılmış 2 rakamıyla salı kelimesi göründü. </st><st c="5535">Ama bu grimsi kâğıttaki bir şey Yaşvin’in dikkatini fena halde çekmişti. </st><st c="5608">Gözlerini kısmış bakıyordu. </st><st c="5636">Sonra gözlerini uzakta bir yere dikti. </st><st c="5675">Belli ki arkamdaki duvarda sadece kendisinin görebildiği asılı gizemli bir resme ya da belki de dondurucu şubat soğuğunun berbat sisi içindeki Moskova gecesinin çok uzağında bir yerlere bakıyordu.</st></span></p>
			<p><span><st c="5871">“Orada ne var ki?” diye düşündüm doktora bakarak. </st><st c="5922">Kendisi her zaman ilgimi çeken biri olmuştu. </st><st c="5967">Mesleğiyle dış görünüşünün birbiriyle pek ilgisi yoktu. </st><st c="6023">Yabancılar her seferinde onu bir aktör zannederdi. </st><st c="6074">Koyu renk saçları ve aynı zamanda bembeyaz bir teni vardı ki bu onu oldukça yakışıklı yapıyor ve başkalarının arasında göze çarpar hale getiriyordu. </st><st c="6223">Her zaman tertemiz tıraşlı, düzgün giyimli, tiyatroya gitmeyi seven ve eğer tiyatro hakkında konuşursa da bunu büyük bir zevk ve bilgi birikimiyle yapan bir adamdı. </st><st c="6388">Her şeyden önce, ayakkabılarıyla, o anda evimde misafir olan bizim tüm yardımcı hekimlerden farklıydı. </st><st c="6491">Orada beş kişiydik ve dördümüz ayağımıza ucuz, burnu rastgele yuvarlatılmış krom deriden çizmeler giymiştik. </st><st c="6600">Doktor Yaşvin’in ayağında ise sivri burunlu rugan ayakkabılar ve sarı topuklar vardı. </st><st c="6686">Yine de Doktor Yaşvin’in bu gösterişliliğinin bende hiçbir zaman olumsuz bir izlenim bırakmadığını söylemeliyim. </st><st c="6799">Kendisi, hakkını vermek lazım, çok iyi bir doktordu. </st><st c="6852">Gözü kara, başarılıydı ve daha önemlisi devamlı </st></span><span><st c="6900">Sevil Berberi</st></span><span><st c="6913"> ve </st></span><span><st c="6917">Valkyrie</st></span><span><st c="6925"> operalarına gitmesine rağmen okumaya da vakit ayırıyordu.</st></span></p>
			<p><span><st c="6983">Tabii onu enteresan kılan şey ayakkabıları değil, başka bir şeydi. </st><st c="7051">Genellikle</st></span><span><st c="7061"> sessiz, şüphe götürmez şekilde ketum olan bu adam, yeri geldiğinde mükemmel anlatıcıya dönüşüyordu. </st><st c="7162">Sakin sakin konuşur, süslü sözler kullanmaz, dar görüşlülükten kaçınır ve “ıııı… bennnn…” gibi şeyleri kullanarak konuşmasını uzatmaz ve her zaman çok ilginç şeyler anlatırdı. </st><st c="7338">Bu ılımlı, zarif doktor bir olayı anlatırken alev almış gibi görünür, anlattıklarının dönüm noktasında beyaz sağ eliyle havada kısa ama akıcı hareketler yapardı. </st><st c="7500">Komik bir hikâye bile anlatsa asla gülmezdi. </st><st c="7545">Yaptığı benzetmeler o kadar yerinde ve renkli olurdu ki onu dinlerken ister istemez, “Çok iyi bir doktorsunuz ama kendinize çizdiğiniz yol yanlış, siz bir yazar olmalıymışsınız” diye geçirirdim içimden hayıflanarak.</st></span></p>
			<p><span><st c="7760">Şu anda da Doktor Yaşvin hiçbir şey anlatmadan şu “2” rakamına bakarak uzaklara dalmış olmasına rağmen bu düşünce yine aklımda dolanıyordu.</st></span></p>
			<p><span><st c="7900">“Neye bakıyor bu adam? </st><st c="7924">Küçük bir resme ya da başka bir şeye mi?” diye düşündüm omzumun üstünden bakarak ama hiç de ilginç bir yanı olmayan bir resimden başka bir şey göremedim. </st><st c="8078">Resimde olağanüstü biçimde atletik göğüslü bir at ve yanında da bir motor tasvir edilmişti. </st><st c="8170">Motorun hemen altında şöyle yazıyordu: “Bir at ve bir motorun gücünü karşılaştırırsak, bir at bir beygir gücünde, bir motorsa beş yüz beygir gücündedir.”</st></span></p>
			<p><span><st c="8323">“Bunların hepsi saçmalık yoldaşlar” dedim sohbete devam ederek. </st><st c="8388">“Dar kafalıların basitliği… Bu pislik herifler doktorlara, özellikle de biz cerrahlara kasap muamelesi yapıyor. </st><st c="8500">Düşünsenize bir cerrah var, yüz</st></span><span><st c="8531"> kere apandisit ameliyatı yapmış ama yüz birinci hastası masadan kalkamamış. </st><st c="8608">E, şimdi bu onu katil ya da kasap mı yapar?”</st></span></p>
			<p><span><st c="8652">“Söyleyecekleri şey bu olacaktır” dedi doktorlardan biri. </st><st c="8711">“Hele bir de ölen, birinin karısıysa o zaman kocası hastaneye gelip kafana sandalyeyi indirecektir.” Doktor Plonski de bunu onayladı ve hatta güldü. </st><st c="8860">Hepimiz güldük ama aslında, hastanede kafanıza bir sandalye indirilmesinin pek de komik bir tarafı yoktu.</st></span></p>
			<p><span><st c="8965">“Buna dayanamıyorum” diye devam ettim. </st><st c="9005">“‘Hastamı öldürdüm. </st><st c="9025">Ah, onu doğradım’ gibi cümleler yanlış, pişmanlık verici cümleler. </st><st c="9092">Kimse kimseye zarar vermiyor. </st><st c="9122">Eğer elimizin altında bir hasta ölürse, bu talihsizliktendir. </st><st c="9184">Gerçekten çok saçma! </st><st c="9205">Bir kere öldürmek bizim mesleğimizin doğasına aykırı. </st><st c="9259">Daha neler! </st><st c="9271">Benim öldürmek diyeceğim şey birini ortadan kaldırmaya önceden niyetlenmek, hiç değilse öldürme isteğiyle ortadan kaldırmaktır. </st><st c="9399">Elinde silah olan bir cerrah düşünün, benim katilden anladığım budur. </st><st c="9469">Ama böyle bir cerrahı ömrüm boyunca görmedim, göreceğimi de sanmam.”</st></span></p>
			<p><span><st c="9537">Doktor Yaşvin aniden kafasını bana çevirdi, bakışlarının ağırlaştığını fark ettim. </st><st c="9621">Sonra;</st></span></p>
			<p><span><st c="9627">“Hizmetinizdeyim, buyurun” dedi.</st></span></p>
			<p><span><st c="9660">O sırada parmaklarıyla kravatını düzeltiyordu ve yüzünde hınzır bir gülümseme vardı. </st><st c="9746">Ama bu gülüş gözlerine ulaşmamış, dudağının kenarında kalmıştı.</st></span></p>
			<p><span><st c="9809">Hepimiz şaşkınlıkla ona bakıyorduk.</st></span></p>
			<p><span><st c="9845">“Ne demek istiyorsunuz?” diye sordum.</st></span></p>
			<p><span><st c="9883">“Ben birini öldürdüm” diye açıkladı Yaşvin.</st></span></p>
			<p><span><st c="9927">“Ne zaman?” diye saçma bir soru sordum.</st></span></p>
			<p><span><st c="9967">Yaşvin “2” rakamını gösterdi ve şöyle yanıtladı:</st></span></p>
			<p><span><st c="10016">“Müsaadenizle, bu tesadüfü anlatayım. </st><st c="10055">Siz ölüm hakkında konuşmaya başlayınca, takvimi fark ettim ve ayın ikisi olduğunu gördüm. </st><st c="10145">Bu arada her yıl o geceyi anımsarım ben. </st><st c="10186">Tam yedi yıl önce tam da bu geceydi. </st><st c="10223">Hatta belki…” Yaşvin saatini çıkarıp baktı, “evet, tam da bu saatlerdi. </st><st c="10295">1 Şubatı 2 Şubata bağlayan gece, bu saatlerde öldürdüm onu.”</st></span></p>
			<p><span><st c="10355">“Hastanız mıydı?” diye sordu Gins.</st></span></p>
			<p><span><st c="10390">“Hastamdı, evet.”</st></span></p>
			<p><span><st c="10408">“Kasıtlı yapmamışsınızdır herhalde, değil mi?” diye sordum.</st></span></p>
			<p><span><st c="10468">“Hayır, kasıtlıydı” diye yanıtladı Yaşvin.</st></span></p>
			<p><span><st c="10511">“Sanırım” diye yanıtladı her zaman şüpheci Plonski. </st><st c="10564">“Sanırım ölümcül hastaydı, kanserdi belki, acı çekiyordu. </st><st c="10622">Siz de ona on kat fazla morfin verdiniz…”</st></span></p>
			<p><span><st c="10663">“Hayır, morfinle hiç ilgisi yok” dedi Yaşvin. </st><st c="10710">“Kanser de değildi. </st><st c="10730">Hava ayazdı, çok iyi hatırlıyorum,</st></span><span><st c="10764"> eksi on beş dereceydi. </st><st c="10788">Ve yıldızlar… Ah, ne güzel yıldızları vardı Kiev’in. </st><st c="10841">Neredeyse yedi yıl oldu Moskova’da yaşamaya başlayalı ama hâlâ vatan hasreti çekiyorum. </st><st c="10929">Bazen kalbim çok acıyor ve diyorum ki atlayayım şu trene ve karla kaplı tepeleri yeniden göreyim. </st><st c="11027">Dnyeper’i de tabii… Dünyada Kiev’den daha güzel bir şehir daha bulamazsınız.”</st></span></p>
			<p><span><st c="11104">Yaşvin takvim yaprağını cüzdanına kaldırdı ve koltuğuna yerleşti. </st><st c="11171">Sonra devam etti:</st></span></p>
			<p><span><st c="11188">“Korkunç bir şehir, korkunç zamanlar. </st><st c="11227">Siz Moskovalıların asla görmediği korkunç şeylere şahit oldum ben. </st><st c="11294">1919 yılının 1 Şubatıydı. </st><st c="11320">Akşam altı civarıydı, ortalık kararmıştı artık. </st><st c="11368">Akşam karanlığında tuhaf bir durumun içinde kapana kısılmıştım. </st><st c="11432">Çalışma odamdaki masamın üzerinde bir lamba yanıyordu. </st><st c="11487">Oda sıcak ve rahatlatıcıydı. </st><st c="11516">Bense yerde küçük bir bavulun üstüne oturmuş içine ıvır zıvır bir sürü şeyi sığdırmaya çalışırken tek, kısa bir sözcüğü fısıldayıp duruyordum:</st></span></p>
			<p><span><st c="11658">‘Kaç, kaç…’</st></span></p>
			<p><span><st c="11670">Gömleği valize koyuyor, sonra geri çıkarıyordum. </st><st c="11720">Lanet olası şey bir türlü sığmıyordu. </st><st c="11758">Valizim, küçük bir el valiziydi. </st><st c="11791">Tümünü iç çamaşırlarım kaplamıştı ve yüzlerce sigarayla bir de stetoskop. </st><st c="11865">Valizin içindeki her şey dışarı taşmış durumdaydı. </st><st c="11916">Gömleği bir kenara atıp kulak kesilmiştim. </st><st c="11959">Kış geldiği için camların çerçevelerine macun çekilmişti, bu da sesleri boğuyordu ama yine de duyuyordum… Çok, çok uzaklardan topların, ‘Güm! </st><st c="12101">Güm!’ sesleri geliyordu. </st><st c="12126">Sonra kesiliyordu. </st><st c="12145">Pencereden dışarıya bakıyordum. </st><st c="12177">Yüksek bir yerde, Alekseyeviç yokuşunun tepesinde yaşadığım için tüm Podil’i görebiliyordum. </st><st c="12270">Gece, evleri sararak Dnyeper’den yükseliyor ve evlerin ışıkları sanki bir zincirin halkaları gibi ardı ardına yanıyordu. </st><st c="12391">Sonra top atışları yeniden başladı. </st><st c="12427">Dnyeper tarafından gelen her sesle birlikte fısıldıyordum:</st></span></p>
			<p><span><st c="12485">‘Yollayın, yollayın, bir tane daha yollayın.’</st></span></p>
			<p><span><st c="12531">Durum şuydu: O saatte herkes Petlyura’nın</st></span><span><span id="footnote-001-backlink"><a href="GencBirDoktorunAnilari_split_009.xhtml#footnote-001"><st c="12573">28</st></a></span></span><span><st c="12576"> şehri terk etmek üzere olduğunu biliyordu. </st><st c="12620">O gece değilse, ertesi gece. </st><st c="12649">Bolşevikler Dnyeper’i önlerine almış, söylentilere göre de büyük bir kalabalıkla geliyordu ve itiraf etmeliyim ki tüm şehir sabırsızlıkla, sadece sabırsızlıkla değil, aynı zamanda keyifle bekliyordu. </st><st c="12849">Çünkü Petlyura’nın birliklerinin Kiev’de bulundukları bir ayda insanlara yaptıkları akla hayale sığmaz şeylerdi. </st><st c="12962">Pogromlar</st></span><span><span id="footnote-000-backlink"><a href="GencBirDoktorunAnilari_split_009.xhtml#footnote-000"><st c="12971">29</st></a></span></span><span><st c="12974"> her dakika artıyor, her gün birileri –başta Yahudiler– öldürülüyordu. </st><st c="13045">Mallara el konuyor, içlerinde ucu kırmızı püsküllü kalpaklar takan insanların olduğu otomobiller şehirde cirit atıyordu. </st><st c="13166">Son günlerde uzaklardan duyulan silah sesleri hiç susmaz olmuştu. </st><st c="13232">Gece de devam ediyordu, gündüz de… Herkeste bir bıkkınlık vardı, insanların bakışları endişeli, panik doluydu. </st><st c="13343">Çok değil, bir gün önce penceremin altında, iki ceset yarım gün boyunca karların arasında yatmıştı. </st><st c="13443">Birinin üzerinde gri bir manto, diğerinde ise siyah bir bluz vardı. </st><st c="13511">İkisinin de çizmesi yoktu. </st><st c="13538">İnsanlar yanlarına gelip ya korkuyla kaçışmış ya da bağrışarak izlemişlerdi. </st><st c="13615">Başları açık birkaç köylü kadın kapılarından dışarı fırlayıp sıkılmış yumruklarını göğe kaldırarak;</st></span></p>
			<p><span><st c="13714">‘Bekleyin hele, Bolşevikler geliyor, Bolşevikler!’ diye bağrışmışlardı.</st></span></p>
			<p><span><st c="13786">Ne için öldürüldükleri meçhul olan bu iki kişinin görüntüsü ölesiye itici ve acınasıydı. </st><st c="13876">Öyle ki sonunda ben de Bolşeviklerin gelmesini bekler hale gelmiştim. </st><st c="13946">Ve onlar da gittikçe yaklaşıyordu.</st></span></p>
			<p><span><st c="13980">Mesafe azalıyor, uzaklardan gelen top gümbürtüleri sanki yerin derinliklerinden geliyor gibi oluyordu.</st></span></p>
			<p><span><st c="14083">İşte böyle…</st></span></p>
			<p><span><st c="14095">Odamdaki lambanın ışığı hem rahatlatıcı hem de rahatsız ediciydi. </st><st c="14162">Evde yalnızdım, kitaplar etrafa saçılmıştı, aslına bakarsanız, tüm bu karmaşanın ortasında akademik derece yapmak gibi delice bir hayalin peşinden koşuyordum ve şimdi de küçük valizimin üstünde oturuyordum.</st></span></p>
			<p><span><st c="14368">Tabii bir zaman gelip de olayların evimin içine kadar girip beni saçlarımdan yakalayarak sürüklediğini ve her şeyin kanlı bir kâbusa dönüştüğünü de söylemek </st></span><span><st c="14526">zorundayım. </st><st c="14538">Bir akşam banliyödeki, kadın hastalıkları cerrahisi bölümünde çalıştığım işçi hastanesinden henüz dönmüştüm ki kapının aralığına sıkıştırılmış resmi görünüşlü nahoş bir zarf buldum. </st><st c="14720">Zarfı hemen merdiven boşluğunda açtım, içinde yazılanları okudum ve o anda merdivene oturup kaldım.</st></span></p>
			<p><span><st c="14819">Daktiloyla, mavi renkte yazılmış not şöyleydi:</st></span></p>
			<p><span><st c="14866">‘Bu notu alır almaz…’ (Tabii not Ukraynacaydı.)</st></span></p>
			<p><span><st c="14914">Rusçaya çevirirsem kısaca şöyle yazıyordu:</st></span></p>
			<p><span><st c="14957">‘Bu emir elinize ulaştıktan sonra iki saat içinde yeni görevinize atanmak üzere sağlık bürosunda olunuz.’ </st></span></p>
			<p><span><st c="15064">Bu da şu demek oluyordu: Bir Kızılhaçlı olarak ben, cesetleri sokaklarda terk eden Petlyura Efendi’nin bu muhteşem ordusunda isyancıların ve Pogromların hizmetinde olacaktım… Yıldızları seyrederek geçirilecek bir dakika bile yoktu. </st><st c="15296">Merdivenlerden atlayıp hemen eve koştum, valizim zaten ortalıkta duruyordu. </st><st c="15372">Hızlıca bir plan kurdum. </st><st c="15397">Birkaç parça iç çamaşırı kapıp hemen çıkacaktım evden ve doğruca banliyölerden birinde yaşayan melankolik görünüşlü ve Bolşevik taraftarı olduğu aşikâr olan sağlıkçının evine sığınacaktım. </st><st c="15586">Petlyura devrilene kadar da onunla kalacaktım. </st><st c="15633">Önünde sonunda devrilmeyecek miydi zaten? </st><st c="15675">Belki de bu uzun zamandır beklediğimiz Bolşevikler efsaneden ibaretti. </st><st c="15746">Susmuşlardı. </st><st c="15759">Yok, yok, işte yeniden başlamışlardı.</st></span></p>
			<p><span><st c="15796">Gömleği öfkeyle yere fırlatıp valizin ağzını kapattım. </st><st c="15852">Browning’imi ve yedek şarjörü cebime atıp Kızılhaç pazıbendini montumun üzerine taktım, üzgün bir vaziyette etrafa bakındım, lambayı kapattım, karanlığın gölgelerinin arasından el yordamıyla koridora çıkıp ışığı açtım, başlığımı aldım ve kapıyı açıp dışarıya çıktım. </st></span></p>
			<p><span><st c="16119">O anda birileri öksürdü ve omuzlarına kısa namlulu tüfekler takmış iki adam önümde belirdi. </st></span></p>
			<p><span><st c="16211">Bir tanesinde mahmuz vardı, öbüründe yoktu. </st><st c="16255">İkisi de kulaklıkları yanaklarına değen mavi kalpaklar takmıştı. </st></span></p>
			<p><span><st c="16320">Kalbim tekledi. </st></span></p>
			<p><span><st c="16336">‘Doktor Yaşvin siz misiniz?’ diye sordu süvarilerin ilki. </st></span></p>
			<p><span><st c="16394">‘Evet, benim’ dedim alçak sesle.</st></span></p>
			<p><span><st c="16426">‘Bizimle geliyorsunuz’ dedi aynı adam.</st></span></p>
			<p><span><st c="16465">‘Ne demek oluyor bu?’ diye sordum biraz kendime gelerek.</st></span></p>
			<p><span><st c="16522">‘Sabotaj demek oluyor’ diye yanıtladı sorumu mahmuzları şangırdayan süvari alaycı ve şeytani bakışlarıyla. </st><st c="16630">‘Doktorlar silah altına alınmak istemiyor. </st><st c="16673">Bunun hesabını da kanun önünde verecekler.’</st></span></p>
			<p><span><st c="16716">Koridor karanlığa gömüldü. </st><st c="16744">Kapı çarptı. </st><st c="16757">Sonra merdivenler, sokak… </st></span></p>
			<p><span><st c="16783">‘Beni nereye götürüyorsunuz?’ diye sordum pantolonumun cebindeki tabancanın soğuk kabzasına yavaşça dokunarak.</st></span></p>
			<p><span><st c="16893">‘Birinci süvari alayına’ dedi mahmuzlu olan.</st></span></p>
			<p><span><st c="16938">‘Neden?’ </st></span></p>
			<p><span><st c="16948">‘Ne demek neden?’ dedi ikinci süvari şaşırarak. </st><st c="16996">‘Orada görevinizi yapacaksınız.’</st></span></p>
			<p><span><st c="17028">‘Alay kumandanı kim?’</st></span></p>
			<p><span><st c="17050">‘Albay Leşçenko’ dedi ilk süvari hafiften gururlanarak. </st><st c="17107">Sol yanımda mahmuzları ritmik bir şekilde şıngırdıyordu.</st></span></p>
			<p><span><st c="17163">‘Tam bir pisliğim ben’ diye düşündüm. </st><st c="17202">‘Birkaç parça çamaşır için valizle oyalandım. </st><st c="17248">Beş dakika erken çıksam olmaz mıydı?’</st></span></p>
			<p><span><st c="17285">Şehrin üstünü karanlık, dona çekmiş bir gökyüzü kaplamış, yıldızlar çoktan yerlerini almıştı biz malikâneye geldiğimizde. </st><st c="17408">Buz tutmuş, gösterişli camlardan dışarı ışık vuruyordu. </st><st c="17464">Beni mahmuz şıngırtıları arasında lale şeklinde kırık bir abajurun gözleri kör edecek gibi fazlasıyla aydınlattığı boş, tozlu bir odaya götürdüler. </st><st c="17612">Köşede ucu yukarıya dönük bir tüfek vardı. </st><st c="17655">Ama dikkatimi çeken şey, tüfeğin yanındaki köşede kırmızı, kıpkırmızı lekeler sıçramış, paramparça olmuş, pahalı bir duvar halısının asılı durduğu yer oldu.</st></span></p>
			<p><span><st c="17811">‘Kan bunlar’ diye düşündüm ve kalbim hoşnutsuzlukla sıkıştı.</st></span></p>
			<p><span><st c="17872">‘Albay’ dedi mahmuzlu olan saygılı bir sesle, ‘doktor getirildi.’</st></span></p>
			<p><span><st c="17938">‘Yahudi mi?’ diye kükredi bir yerden kuru boğuk bir ses aniden.</st></span></p>
			<p><span><st c="18002">Üzerinde bir kadın çobanın tasvir edildiği duvar halısıyla kaplanmış kapı sessizce açıldı ve bir adam içeri girdi. </st></span></p>
			<p><span><st c="18118">Adamın üstünde muhteşem bir palto ve ayağında da mahmuzlu çizmeler vardı. </st><st c="18192">Üzerinde gümüş plakalar olan Kafkas kemerini beline sıkı sıkı bağlamıştı ve kemerine asılı Kafkas kılıcı ışığın altında yanıyormuşçasına parlıyordu. </st><st c="18341">Kafasına koyun derisinden, kırmızı, tepesi altın sırmalarla işlenmiş küçük bir şapka geçirmişti. </st><st c="18438">Soluk renkli, nahoş, şeytani ifadeli suratındaki çekik gözleri zıplayıp duran birer siyah topa benziyordu. </st><st c="18545">Yüzü çiçek bozuğuydu ve siyah, düzgünce kesilmiş bıyığı sinirden titriyordu.</st></span></p>
			<p><span><st c="18621">‘Hayır, Yahudi değil’ dedi süvari.</st></span></p>
			<p><span><st c="18656">O zaman önüme geçip gözlerime baktı. </st></span></p>
			<p><span><st c="18694">‘Yahudi değilsiniz’ dedi ağır bir Ukrayna aksanıyla, Rusça ve Ukraynacayı birbirine katıp yalan yanlış bir dille. </st><st c="18808">‘Ama bir Yahudiden de iyi değilsiniz. </st><st c="18846">Bu savaş sona erdiğinde sizi askeri mahkemeye göndereceğim. </st><st c="18906">Sabotaj suçuyla kurşuna dizileceksiniz’ dedi ve sonra süvariye dönerek, ‘Yanından ayrılmayın. </st><st c="19000">Ve bir de at verin doktora’ diye emir verdi.</st></span></p>
			<p><span><st c="19044">Susup kalmıştım ve tahmin edeceğiniz üzere rengim atmıştı. </st><st c="19104">Sonra her şey puslu bir rüya gibi akıp gitti. </st><st c="19150">Köşeden birinin;</st></span></p>
			<p><span><st c="19166">‘Merhamet edin albay’ diyen acı dolu sesini duydum.</st></span></p>
			<p><span><st c="19218">Titreyen bir sakal ve paramparça olmuş bir asker montu gördüm belli belirsiz. </st><st c="19297">Adamın etrafında süvarilerin yüzleri dönüyordu. </st></span></p>
			<p><span><st c="19345">‘Kaçak mı bu?’ diye sordu aynı tanıdık, boğuk ses hırıltıyla. </st><st c="19407">‘Seni mikrop. </st><st c="19421">Mikrop!’</st></span></p>
			<p><span><st c="19429">Albayı, titreyen dudaklarıyla kılıfından parlak korkunç bir silah çıkarıp kabzasıyla yaralı adamın suratına vururken gördüm. </st><st c="19555">Adam bir kenara devrildi, kendi kanında boğulur gibi olup dizlerinin üstüne çöktü. </st><st c="19638">Gözlerinden yaşlar boşanıyordu.</st></span></p>
			<p><span><st c="19669">Sonra donmuş, beyaz şehir gözden kayboldu. </st><st c="19713">Ağaçlarla çevrili, gizemli Dnyeper’in sakin, karanlık kıyısı boyunca bir yol uzanıyordu. </st><st c="19802">Birinci süvari alayı o yolda bir yılan gibi kıvrılarak ilerliyordu. </st></span></p>
			<p><span><st c="19870">Alayın sonundan iki at arabasının gıcırtıları duyuluyordu arasıra. </st><st c="19937">Kırağıyla kaplanmış sivri uçlu başlıklardan daha yukarıda siyah mızraklar sallanıyordu. </st><st c="20025">Soğuk bir eyerin üstündeydim, çizmelerimin içinde ayak parmaklarımı arada bir hareket ettirdiğimde canım yanıyordu. </st><st c="20141">Kırağı yere indiğinde başlığımın aralığından nefes alıyordum. </st><st c="20203">Eyerin kenarına takılı duran valizim kalçamın sol tarafını sıkıştırıyordu. </st><st c="20278">Nezaretçim yanımda sessizce at sürüyordu. </st><st c="20320">İçim de tıpkı ayaklarım gibi donmuştu. </st><st c="20359">Arada bir kafamı kaldırıp büyük yıldızlara bakıyordum. </st><st c="20414">Kulaklarımda kaçağın sanki oraya yapışıp kalmış gibi hiç susmayan çığlıkları vardı. </st><st c="20498">Albay Leşçenko adamın tüfeklerle dövülmesi emrini vermiş ve adamı malikânede dövmüşlerdi.  </st></span></p>
			<p><span><st c="20588">Uzaklardaki karanlık artık sessizdi. </st><st c="20625">Bu müthiş sessizliğe bakarak Bolşeviklerin püskürtüldüğünü düşünmeye başlamıştım üzüntüyle. </st><st c="20717">Kaderimden umutsuzdum. </st><st c="20740">Slobodka’ya doğru ilerliyorduk. </st><st c="20772">Orada durmamız ve Dnyeper üzerindeki köprüyü korumamız gerekiyordu. </st><st c="20840">Eğer bu savaş biter de bana doğrudan ihtiyaç kalmazsa, Albay Leşçenko beni yargılayacaktı. </st><st c="20931">Bunu düşününce ödüm kopuyor, özlem ve hüzünle yıldızlara dalıp gidiyordum. </st><st c="21006">Böyle berbat bir zamanda iki saat içinde görev yerine gitmeye gönüllü olmayan biri hakkında mahkemenin vereceği kararı tahmin etmek zor değildi. </st><st c="21151">Diplomalı bir adamın kem talihiydi bu…</st></span></p>
			<p><span><st c="21189">İki saat sonra sanki kaleydoskoba bakıyormuşçasına her şey değişti yine. </st><st c="21263">Şimdi siyah yol yok olmuş, kendimi beyaz sıvalı bir odanın içinde bulmuştum. </st><st c="21340">Masanın üstünde bir fener, bir parça ekmek ve darmadağın olmuş bir tıbbi malzeme çantası vardı. </st><st c="21436">Bacaklarımın buzu çözülmüş, ısınmıştım. </st><st c="21476">Çünkü siyah, demir bir sobanın içinde kızıl alevler dans ediyordu. </st><st c="21543">Bazen yanıma süvariler geliyor, ben de onları tedavi ediyordum. </st><st c="21607">Çoğunu soğuk ısırmış oluyordu. </st><st c="21638">Çizmelerini çıkarıp ayaklarına sarılmış bezleri açıyor ve ateşin yanına kıvrılıveriyorlardı. </st><st c="21731">Oda, ekşi ekşi ter, tütün ve tentürdiyot kokuyordu. </st><st c="21783">Bazen yalnız kalıyordum. </st><st c="21808">Nezaretçim yanımdan ayrılıyordu. </st><st c="21841">Arada bir kaçmayı düşünüp kapıyı açıyor, dışarı bakıyor ve erimiş bir mumla aydınlanan merdivenleri, suratları ve tüfekleri görüyordum. </st><st c="21977">Ev ağzına kadar insanla doluydu. </st><st c="22010">Kaçmak zordu. </st><st c="22024">Ben karargâhın tam ortasındaydım. </st><st c="22058">Kapıdan uzaklaşıyor, masama dönüyor, yorgun bir halde oturuyor, başımı kollarıma dayayıp dikkatle dinliyordum. </st><st c="22169">Bir süre sonra her beş dakikada bir evin altından birilerinin çığlıkları gelir olmuştu. </st><st c="22257">Artık neler olduğunu çok iyi biliyordum. </st><st c="22298">Orada birilerini tüfeklerle dövüyorlardı. </st><st c="22340">Çığlıklar bazen bir aslanın kükremelerini andırıyor, bazen de aşağıdan gelen seslere bakılırsa, sanki bir arkadaşla mahrem bir konu konuşuyormuş gibi cılız seslerle yalvarıp yakarmalara dönüşüyordu; kimi zaman da bıçakla kesilmiş gibi bir anda kesiliyordu.</st></span></p>
			<p><span><st c="22596">‘Bunu onlara niye yapıyorsunuz?’ diye sordum bir gün Petlyura’nın adamlarından birine, soğuktan titreyen ellerini ateşe tutmuş ısıtmaya çalışırken. </st><st c="22745">Çıplak ayağı taburenin üzerindeydi ve morarmış ayak parmağındaki iltihaplı yaraya beyaz merhem sürüyordum. </st></span></p>
			<p><span><st c="22852">‘Slobodka’da bir örgüt ele geçirdik. </st><st c="22889">Komünistler ve Yahudiler. </st><st c="22915">Albay, sorguya çekiyor onları.’</st></span></p>
			<p><span><st c="22946">Hiçbir şey söylemedim. </st><st c="22970">Adam gittiğinde başlığımı kafama geçirdim. </st><st c="23013">Böylece sesleri daha az duyuyordum. </st><st c="23049">On beş dakika kadar bu vaziyette kaldım. </st><st c="23090">Gözlerimi kapar kapamaz gözümün önüne gelen altın sırmaların altındaki çiçek bozuğu surata dalıp gitmiştim ki nezaretçimin sesini duydum.</st></span></p>
			<p><span><st c="23227">‘Albay sizi istiyor.’</st></span></p>
			<p><span><st c="23249">Ayağa kalkıp nezaretçimin şaşkın bakışları altında süvariyi takip ettim. </st><st c="23323">Merdivenleri inip alt kata geldik ve ben beyaz bir odaya girdim. </st><st c="23388">Sonra bir fenerin ışığıyla aydınlanmış Albay Leşçenko’yu gördüm.</st></span></p>
			<p><span><st c="23452">Beline kadar soyunmuş, kanlı bir gazlı bez parçasını göğsüne bastırmış halde taburede büzüşmüş oturuyordu. </st><st c="23560">Yanında, kafası karışmış gibi görünen bir er hareket ettikçe mahmuzlarını şangırdatarak duruyordu.</st></span></p>
			<p><span><st c="23658">‘Alçak’ diye mırıldandı albay ve sonra bana dönerek, ‘Hadi bakalım doktor bey. </st><st c="23738">Yaramı sarın. </st><st c="23752">Delikanlı, sen dışarı çık’ diye emir verdi askere ve o da ağır adımlarla gitti. </st><st c="23832">Ev sessizdi. </st><st c="23845">Bir anda pencerenin çerçevesi sarsıldı. </st><st c="23885">Albay siyah cama baktı, tabii ben de. </st><st c="23923">‘Top atışları’ diye düşündüm ve gerilip derin bir iç çekerek sordum:</st></span></p>
			<p><span><st c="23991">‘Nasıl oldu bu?’</st></span></p>
			<p><span><st c="24008">‘Çakıyla</st></span><span><st c="24017">’ dedi albay somurtarak.</st></span></p>
			<p><span><st c="24042">‘Kim yaptı?’</st></span></p>
			<p><span><st c="24055">‘Sizi hiç ilgilendirmez’ dedi soğuk, küçümseme dolu bir edayla ve ekledi: ‘Ah, doktor bey, sonunuz hiç iyi olmayacak.’</st></span></p>
			<p><span><st c="24174">Birden aklımda şöyle bir düşünce belirdi: ‘İşkenceye dayanamayan biri üzerine atılıp yaralamıştır. </st><st c="24274">Evet, böyle olmuş olabilir.’</st></span></p>
			<p><span><st c="24302">‘Gazlı bezi çekin’ dedim siyah kıllarla kaplı göğsüne eğilerek. </st><st c="24367">Ama daha bezi kaldırmaya fırsat bulamadan, kapıda bir tepişme, bir yaygara duyuldu ve kalın bir ses;</st></span></p>
			<p><span><st c="24467">‘Dur, dur seni lanet olası! </st><st c="24496">Nereye gittiğini sanıyorsun?’ diye bağırdı.</st></span></p>
			<p><span><st c="24539">Kapı savrularak açıldı ve darmadağın olmuş bir kadın içeri daldı. </st><st c="24606">Yüzü sakin, hatta gülümsüyormuş gibiydi. </st><st c="24647">Çok sonraları öğrendim ki aşırı öfke kendini değişik şekillerde gösterebilirmiş… </st></span></p>
			<p><span><st c="24728">Gri bir el kadını başörtüsünden yakalamaya çalıştı ama beceremedi.</st></span></p>
			<p><span><st c="24794">‘Çık dışarı delikanlı, çık!’ diye emretti albay ve gri el kayboldu.</st></span></p>
			<p><span><st c="24862">Kadın gözlerini yarı çıplak albaya dikti ve ağlamadan, kuru bir sesle, ‘Kocamı neden vurdunuz?’ diye sordu.</st></span></p>
			<p><span><st c="24970">‘Öyle olması gerekiyordu, vuruldu’ dedi albay canının acısıyla yüzünü buruşturarak. </st><st c="25055">Elinin altındaki bez parçası kıpkırmızı olmuştu. </st></span></p>
			<p><span><st c="25104">Kadın öyle bir kahkaha attı ki… Gözlerine bakmaktan alıkoyamıyordum kendimi. </st><st c="25181">Daha önce hiç öyle bakan gözler görmemiştim. </st><st c="25226">Sonra bana dönerek şöyle dedi:</st></span></p>
			<p><span><st c="25256">‘Siz de doktor olacaksınız.’</st></span></p>
			<p><span><st c="25285">Kolumdaki Kızılhaç’ı dürttü ve başını salladı.</st></span></p>
			<p><span><st c="25332">‘Ah, ah…’ diye devam etti gözlerini devirerek. </st><st c="25380">‘Ah! </st><st c="25385">Ne kadar da alçaksınız. </st><st c="25409">Üniversiteye gitmişsiniz ama şimdi bu pisliğin yarasına bakıyorsunuz. </st><st c="25479">Yanında durup yarasını mı sarıyorsunuz? </st><st c="25519">Bu adam insanların suratlarına vuruyor. </st><st c="25559">Delirtene kadar hem de… Siz de onun yarasını mı sarıyorsunuz?’</st></span></p>
			<p><span><st c="25621">Gözlerimin önündeki her şey bulanıklaşmıştı, hatta midem bulanıyordu. </st><st c="25692">Talihsiz doktorluk yaşantımın en korkunç ve i</st></span><span><st c="25737">nanılmaz olaylarının o an başladığını hissediyordum. </st></span></p>
			<p><span><st c="25791">‘Bana mı dediniz?’ diye sordum titrediğimi hissederek. </st><st c="25846">‘Ben mi? </st><st c="25855">Ama biliyorsunuz…’</st></span></p>
			<p><span><st c="25873">Ama beni dinlemiyordu. </st><st c="25897">Albaya döndü ve adamın suratına tükürdü. </st><st c="25938">Albay ayağa fırlayıp bağırdı: </st></span></p>
			<p><span><st c="25968">‘Askerler!’</st></span></p>
			<p><span><st c="25979">Asker içeri girdiğinde;</st></span></p>
			<p><span><st c="26003">‘Bu kadına yirmi beş tüfek indirin’ dedi öfkeyle.</st></span></p>
			<p><span><st c="26053">Kadın hiçbir şey söylemedi. </st><st c="26082">Kollarından tutup dışarı çıkardılar. </st><st c="26119">Albaysa kapıyı arkalarından kapatıp kancasını taktı. </st><st c="26172">Sonra tabureye oturdu ve gazlı bezi yarasının üzerinden çekti. </st><st c="26235">Küçük kesikten kan sızıyordu. </st><st c="26265">Albay bıyığının sağ yanındaki tükürüğü sildi.</st></span></p>
			<p><span><st c="26310">‘Kadına ne olacak?’ diye sordum kendime yabancı gelen bir sesle.</st></span></p>
			<p><span><st c="26375">Gözlerinde öfke kıvılcımları çaktı. </st></span></p>
			<p><span><st c="26412">‘Ne?’ diye bağırdı hiddetle gözlerime bakarak. </st><st c="26459">‘Görüyorum ki bana doktor diye meraklı bir kuş vermişler.’</st></span></p>
			<p><span><st c="26517">***</st></span></p>
			<p><span><st c="26521">Kurşunlardan birini ağzına sıkmıştım galiba. </st><st c="26567">Çünkü taburede sallanırken ağzından kan fışkırdığını hatırlıyorum. </st><st c="26634">Hemen ardından göğsünden ve karnından da kanlar akmaya başlamıştı. </st><st c="26701">Sonra gözleri karardı, göz akları siyaha döndü ve yere yıkıldı. </st><st c="26765">Hatırlıyorum da ateş ederken hesabı karıştırıp yedinci ve son kurşunu da sıktım diye korkmuştum. </st><st c="26862">‘Bu benim ölümüm’ demek diye düşündüm. </st><st c="26901">Browningden çıkan barut kokusundan çok hoşlanmıştım. </st><st c="26954">Tam kapı gıcırdarken camı ayağımla kırıp aşağı atladım. </st><st c="27010">Şansım yaver gitti ve boş avluya düştüm. </st><st c="27051">Koşarak odun yığınlarını geçip karanlık bir sokağa vardım. </st><st c="27110">Yakalanmam işten bile değildi. </st><st c="27141">Ama tesadüfen birbirine oldukça yakın iki duvar arasında küçük bir boşluğa düştüm. </st><st c="27224">Mağarayı andıran küçük boşlukta birkaç saat boyunca kırık bir tuğlanın üstünde oturdum. </st><st c="27312">Süvariler önümden geçip gidiyordu, duyabiliyordum onları. </st><st c="27370">Sokak Dnyeper’e çıkıyordu ve onlar da uzun süre beni arayarak nehir boyunca koşturdular. </st><st c="27459">Aralıktan bir yıldız görünüyordu, nedense bu yıldızın Mars olduğunu düşündüm. </st><st c="27537">Sanki patlıyormuş gibi geldi. </st><st c="27567">Sonra ilk mermi patladı ve yıldızın yaydığı ışığı gölgeledi. </st><st c="27628">Ardından gece boyunca patlamalar, gümbürtüler duyuldu Slobodka’nın her yerinde. </st><st c="27708">Ve ben de tuğladan deliğimde hiç sesimi çıkarmadan oturup akademik derecelerimi ve kadının tüfek darbelerinden ölüp ölmediğini düşündüm. </st><st c="27845">Şafak söküp de ortalık biraz sakinleştiğinde bu işkenceye daha fazla dayanamadım, ayaklarım buz kesmişti. </st><st c="27951">Slobodka sanki ölmüş, her yer sessizliğe gömülmüştü. </st><st c="28004">Yıldızlar gitgide soluklaşıyordu. </st><st c="28038">Köprüye vardığım zaman ne Albay Leşçenko’dan ne de süvari alayından bir iz vardı. </st><st c="28120">Sadece çiğnenmiş yolun üstünde at gübreleri duruyordu.</st></span></p>
			<p><span><st c="28174">Kiev’e giden yolun tamamını bir başıma yürüdüm, ortalık tamamen aydınlandığında şehre girdim. </st><st c="28269">Kulaklı şapkalar takmış olan garip bir devriye tarafından karşılandım.</st></span></p>
			<p><span><st c="28339">Beni durdurup belgelerimi sordular.</st></span></p>
			<p><span><st c="28375">‘Ben Doktor Yaşvin’ dedim. </st><st c="28403">‘Petlyura’cılardan kaçıyorum. </st><st c="28433">Nerede onlar?’</st></span></p>
			<p><span><st c="28447">‘Gece kaçtılar şehirden. </st><st c="28473">Kiev’de devrim komitesi var artık.’</st></span></p>
			<p><span><st c="28508">Devriyelerden birinin suratıma dikilmiş gözlerini fark ettim. </st><st c="28571">Adam bana acımış gibi elini salladı. </st></span></p>
			<p><span><st c="28608">‘Evinize gidin doktor’ dedi.</st></span></p>
			<p><span><st c="28636">Ben de gittim.”</st></span></p>
			<p><span><st c="28652">***</st></span></p>
			<p><span><st c="28656">Kısa bir sessizliğin ardından;</st></span></p>
			<p><span><st c="28687">“Öldü mü peki? </st><st c="28703">Onu öldürdünüz mü yoksa sadece yaraladınız mı?” diye sordum Yaşvin’e.</st></span></p>
			<p><span><st c="28772">Yaşvin o kendine has garip gülümsemesiyle şöyle cevap verdi:</st></span></p>
			<p><span><st c="28833">“Ah, emin olun. </st><st c="28850">Öldürdüm. </st><st c="28860">Cerrahi deneyimlerime güvenin.” </st></span></p>
			<p><span><st c="28892">(Şüphesiz</st><a id="_idTextAnchor000"></a></span><span><st c="28901"> 1917, Doktor Bomgard)</st></span></p>
			</div>
	<div id="charCountTotal" value="28923"></div></body>
</html>
