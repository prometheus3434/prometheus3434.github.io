<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>OzFarkindalik-34</title>
    <meta http-equiv="Content-Type" content="text/html; charset=utf-8" />
  

</head>
  <body id="OzFarkindalik-34" lang="tr-TR" xml:lang="tr-TR">
		<div>
			<p><st c="0">Norman Mailer, hayatın acımasız ama adil bir kuralı olduğunu; hepimizin değişmesi gerektiğini söyler. </st><st c="103">Aksi halde değişmemenin giderek artan bedelini ödemek zorunda kalacağımızı yazar. </st></p>
			<p><st c="185">İşletme okulunda akademik liderlik dersleri veren biri olarak her gün bu “yasayla”, somut ve rahatsız edici şekilde karşı karşıya kalan liderlerle bir aradayım. </st><st c="346">Şirketlerinde gerekli değişimi gerçekleştiremediklerinde neler olacağını bilirler. </st><st c="429">Fakat bunun için ne yapmaları gerektiğinden emin değildirler. </st><st c="491">Ekip toplantılarını daha etkin şekilde yönetmeyi öğrenmeleri mi gerekiyor? </st><st c="566">Yoksa daha farklı bir liderlik benimseyerek kurum kültürünü değiştirmeleri mi?</st></p>
			<p><st c="644">Bu soruları yanıtlayan hazır bir formül yoktur. </st><st c="693">Ama eksiklikleri durumunda hiçbir beceri gelişiminin fayda etmeyeceği bazı temel prensipler vardır. </st><st c="793">Bu prensiplere dair fikir edinebileceğimiz kaynaklardan biri de, eserleri 400 yılı aşkın süredir basılan William Shakespeare’dir. </st></p>
			<p><st c="923">Otuz yılı aşkın süredir Yale’de Shakespeare üzerine ders veren Harold Bloom’un, </st><span><st c="1003">Shakespeare: The Invention of the Human</st></span><st c="1042"> kitabının girişinde söylediğine göre; Shakespeare öncesi dönemdeki oyunlarda da karakterler ortaya çıkar ancak her zaman</st><span> </span><st c="1163">gelişim göstermezler.</st><span> </span></p>
			<p><st c="1185">Bir karakter sahneye çıktığı an, hakkında bilmemiz gereken her şeyi bildiğimizi düşünürüz. </st><st c="1277">Yazarlar bu karakterleri, ilgi çekici bir özellikten yoksun bırakmıştır: Kendini sorgulama; sadece kendinde değil, bizde de beklenmedik bir şeyi ortaya çıkarma becerisi. </st><st c="1447">Bu tarz karakterler bize çok az şey öğretir. </st><st c="1492">Çünkü ne bizi şaşırtırlar ne de kendilerini… Bunun gerçek dünyadaki karşılığı, bir geribildirim aldığında “Yeni bir şey yok, daha önce duyduklarımın aynısı” diye düşünen bir müdürdür. </st><st c="1676">Bu kişi, geribildirimin ardından kendine “Ben böyleyim, işleri kendi yöntemimle hallediyorum. </st><st c="1770">Kimileri bundan hoşlanır, kimileri de hoşlanmaz” der. </st></p>
			<p><st c="1824">Shakespeare oltadan kolay kolay kurtulmamıza izin vermez. </st><st c="1882">Bize, çevremize gösterdiğimiz insandan ibaret olmadığımızı, birbiriyle çelişen ve farkında olmadığımız birçok parçadan oluştuğumuzu anlatır. </st><st c="2023">Bloom’un da ifade ettiği gibi, Shakespeare’in karakterleri gelişir. </st><st c="2091">Çünkü kendi kendileriyle ya da başkalarıyla konuşur, dinler ve böylece kendilerini tekrar değerlendirebilirler. </st><st c="2203">Karakterlerine karmaşık içsel dünyalar kazandıran Shakespeare bize, Freud’dan 400 yıl önce, modern dünyanın “kendini keşfetmek” dediği hüneri gösterir. </st><st c="2355">Tek bir Hamlet değil, bir yığın Hamlet vardır. </st><st c="2402">Babasının öldürüldüğünü öğrendiğinde, çarpıcı bir monolog sahnesinde olduğu gibi kalamayacağını fark eder. </st><st c="2509">İçsel çelişkilerinin yarattığı işkence yüzünden, tarihin belki de en meşhur monoloğunda, intiharın olumlu ve olumsuz yanlarını sayar: “Olmak ya da olmamak”… </st></p>
			<p><st c="2666">Bu kadar etkilenmemizin nedeni sadece kullanılan dilin güzelliği değil, onun bütün bunları ilk kez duymuş olduğunu kavramamızdır. </st><st c="2796">Oyunu kaç kere izlersek izleyelim asla bıkmayız. </st><st c="2845">Çünkü Hamlet’in sadece gerçek bir çöküşün eşiğinde olmadığını, aynı zamanda hassas, kırılgan, gerçek bir insan olduğunu hissederiz. </st></p>
			<p><st c="2977">Shakespeare; Hamlet ve diğer karakterler aracılığıyla bize sadece insan gelişiminin olmazsa olmazlarını anlatmakla kalmaz, bu gelişimin nasıl bir şey olduğunu ve neler hissettirdiğini de anlatır. </st><st c="3173">Hamlet’in çöküşün eşiğinde olduğu an, kendini toparlayabileceğini de görürüz. </st><span><st c="3251">IV Henry</st></span><st c="3259">’nin ikinci perdesinde de genç Prens Hal kral olur ve eski yoldaşlarını dışlar: “Artık benim eski ben olmadığımı farz edin” der. </st><st c="3389">Hovarda bir prensten, Agincourt kahramanı Kral IV Henry’ye uzanan olağanüstü dönüşüm yolculuğuna başlar. </st></p>
			<p><st c="3494">Dramatik yoğunluğu olan kurgusal karakterler olmadığımıza göre, bizim için değişimin yolu intihar ya da dostlarımıza sırtımızı dönmek değildir. </st><st c="3638">Değişim; içsel dünyamızı harekete geçiren dışsal güçlüklerin yarattığı gerilimden kaçmakla değil, bunların üzerine gitmekle mümkün olabilir. </st><st c="3779">Hamlet kendi tembelliği ve korkaklığıyla, Hal ise sefih yaşam tarzıyla yüzleşebilmişti. </st><st c="3867">Hal, bu sayede bunları </st><span><st c="3890">a</st></span><span><st c="3891">şıp</st></span><st c="3894"> bir kral gibi davranmayı başarabilmişti. </st><st c="3936">Ancak her iki karakter için de değişim, iç dünyalarını keşfetmeyi istemeleriyle mümkün oldu. </st></p>
			<p><st c="4029">Shakespeare biz modern insanlara, belirsizliklerle dolu bir dünyada </st><span><st c="4097">öz farkındalık sahibi olmanın </st></span><st c="4127">ki bu liderliğin en önemli özelliğidir, denemeye değer ve aydınlatıcı olduğunu gösteriyor. </st><st c="4218">Aydınlanmanın tek yolu ise kendimizi ancak</st><span><st c="4260"> kısmen</st></span><st c="4267"> tanıdığımızı kabullenmektir. </st></p>
			<p><st c="4297">O halde gelişim, yeni beceriler öğrenerek kendimizi değiştirmekten çok, olduğumuzu sandığımız insanın bazı üstün özellikleri de dahil bir şeylerden vazgeçerek mümkün olabilir. </st><st c="4473">Kendimizi keşfetmeli, olabileceğimiz insanı ortaya çıkarmaya çalışmalıyız.</st></p>
			<p><span><st c="4547">DECLAN FITZSIMONS,</st></span><st c="4566"> konuk profesör olarak INSEAD’de kurumsal davranış dersleri vermektedir. </st><st c="4639">Ortak liderlik planlama ve uygulaması konusunda araştırmaları vardır ve bu konuda şirketlere danışmanlık yapmaktadır. </st></p>
			<p><br /><br /><br /><st c="4757">hbr.org, 30 Ocak 2017</st></p>
		</div>
	<div id="charCountTotal" value="4778"></div></body>
</html>
