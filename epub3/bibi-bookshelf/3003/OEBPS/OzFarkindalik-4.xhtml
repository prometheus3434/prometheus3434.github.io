<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>OzFarkindalik-4</title>
    <meta http-equiv="Content-Type" content="text/html; charset=utf-8" />
  

</head>
  <body id="OzFarkindalik-4" lang="tr-TR" xml:lang="tr-TR">
		<div>
			<p><st c="0">Öz farkındalık, duygusal zekânın ilk unsurudur; Delfi kâhininin binlerce yıl önce “kendini tanı” dediği düşünülürse, gayet mantıklı. </st><st c="134">Öz farkındalık kişinin duyguları, güçlü yanları, ihtiyaç ve güdülerinin bilincinde olmasıdır. </st><st c="228">Güçlü öz farkındalığa sahip bir insan kendini ne gereksiz yere eleştirir ne de boş hayallere kapılır. </st><st c="330">Bunun yerine, hem kendine hem de başkalarına karşı dürüst olmayı tercih eder. </st></p>
			<p><st c="408">Öz farkındalık düzeyi yüksek kişi duygularının kendini, başkalarını ve işteki performansını nasıl etkilediğini bilir. </st><st c="526">Dolayısıyla kesin teslim tarihlerinin kendisini olumsuz etkilediğini bildiği için zamanını dikkatli şekilde planlar ve işini erkenden bitirir. </st><st c="669">Öz farkındalığı yüksek kişi zorlu müşterilerle rahatça çalışabilir. </st><st c="737">Müşterinin ruh haline etkisini ve yaşadığı yılgınlığın nedenlerini bilir. </st><st c="811">Durumu, “müşterinin gereksiz talepleri, bizi yapmamız gereken asıl işlerden uzaklaştırıyor” diye açıklayabilir. </st><st c="923">Bir adım daha ileri giderek, öfkesini yapıcı hale dönüştürebilir. </st></p>
			<p><st c="989">Öz farkındalık kişinin değer ve hedeflerinin bilincinde olmasını da sağlar. </st><st c="1065">Öz farkındalık düzeyi yüksek bir insan, ne yöne gitmekte olduğunu ve o yöne niçin gittiğini bilir; bu sayede, örneğin finansal açıdan cazip ancak ilkelerine ve uzun vadeli hedeflerine uymayan bir iş teklifini geri çevirebilir. </st><st c="1292">Öz farkındalığı olmayan insan, derinlerde yatan değerlerini yok sayan, bu yüzden de iç çatışma yaşamasına yol açacak kararlar vermeye eğilimlidir. </st><st c="1439">Örneğin iki yıldır çalışmakta olduğu iş için, “Parası iyi geldi, imzaladım ama çok anlamsız bir iş ve sürekli sıkılıyorum” diyebilir. </st><st c="1573">Öz farkındalığı olan kişinin kararları ise değerleriyle uyumludur; bunun sonucunda da yaptığı işin kendine enerji verdiğini hisseder. </st></p>
			<p><st c="1707">Kişi öz farkındalığı nasıl tanır? </st><st c="1741">Öncelikle öz farkındalık, insana dürüstlük ve kendini gerçekçi şekilde değerlendirme becerisi kazandırır. </st><st c="1847">Öz farkındalığı yüksek insan, duyguları ve bunun işi üstündeki etkisi hakkında açık ve net konuşur ancak bu; içini dökme, itiraflarda bulunma anlamına gelmez. </st><st c="2006">Tanıdığım yöneticilerden biri, çalıştığı büyük market zincirinin yeni kişisel alışveriş danışmanlığı hizmeti konusunda kuşkular taşıyordu. </st><st c="2145">Ekibinin ya da patronun sormasına gerek kalmadan kaygılarının nedenini açıkladı: “Bu hizmetin lansmanını yapmak bana zor geliyor” diye itirafta bulundu. </st><st c="2298">“Çünkü bu projeyi ben yürütmek istiyordum ama seçilmemiştim. </st><st c="2359">Ben bu duyguyla baş etmeye çalışırken siz de bana katlanmaya çalışın.” Müdür gerçekten de duygularını mercek altına aldı ve bir hafta içinde kendini projeye tamamen adamayı başardı. </st></p>
			<p><st c="2541">Kendini tanıma işe alım sürecinde de ortaya çıkar. </st><st c="2592">Adaya duygularına kapılıp sonradan pişman olduğu bir şey yapıp yapmadıklarını sorun. </st><st c="2677">Öz farkındalığı olan adaylar hatasını dürüstçe kabullenecek ve genellikle hikâyesini gülümseyerek anlatacaktır. </st><st c="2789">Öz farkındalığın göstergelerinden biri de kişinin kendisiyle dalga geçebilmesidir. </st></p>
			<p><st c="2872">Öz farkındalık, performans değerlendirmeleri sırasında da tespit edilebilir. </st><st c="2949">Öz farkındalığı olan insanlar zayıf ve güçlü yanlarını bilir ve bunları çekinmeden ifade edebilir. </st><st c="3048">Yapıcı eleştirileri dinlemeye hazır haldedirler. </st><st c="3097">Öz farkındalık düzeyi düşük olan kişi ise, tam tersine, kendini geliştirmesi gerektiğine dair mesajı bir tehdit ya da başarısızlık işareti olarak değerlendirir. </st></p>
			<p><st c="3258">Öz farkındalık sahibi insan, özgüveninden de anlaşılabilir. </st><st c="3318">Becerilerinin farkında olan kişinin, verilen görev yüzünden gerilip başarısızlığa teslim olma olasılığı düşüktür. </st><st c="3432">Ne zaman yardım istemesi gerektiğini bilir. </st><st c="3476">İş konusunda aldığı riskler de hesaplıdır. </st><st c="3519">Tek başına altından kalkamayacağını bildiği işlere girişmez. </st><st c="3580">Güçlü yanlarını ön plana çıkarır. </st></p>
			<p><st c="3614">Şirketin üst düzey yöneticilerinin katıldığı bir strateji toplantısına davet edilen orta düzey bir çalışanın davranışlarına bakalım: Odadaki en kıdemsiz insan olmasına rağmen, korku içinde, sessizce oturup konuşulanları dinlemekle yetinmez. </st><st c="3855">Mantık yürütebildiğinin ve fikrini ikna edici şekilde ifade etme becerisine sahip olduğunun farkında olan bu çalışan, şirketin stratejisi konusunda ikna edici önerilerde bulunur. </st><st c="4034">Öte yandan öz farkındalığı, zayıf olduğunu bildiği alanlara dalmasını engeller. </st></p>
			<p><st c="4114">Öz farkındalık sahibi insanlarla çalışmak değerlidir. </st><st c="4168">Ama buna rağmen yaptığım araştırmalar, üst düzey yöneticilerin, potansiyel liderleri ortaya çıkarma arayışında öz farkındalığa hak ettiği değeri vermediğini gösteriyor. </st><st c="4337">Birçok yönetici, insanların duyguları konusunda dürüst davranmasını “zayıflık” olarak değerlendiriyor ve zayıf yönlerini açıkça ifade edebilen çalışanlara gerekli saygıyı göstermiyor. </st><st c="4521">Bu tür kişiler, “insanları yönetebilecek kadar sert” olmamakla suçlanıyor ve yok sayılıyor. </st></p>
		</div>
	<div id="charCountTotal" value="4613"></div></body>
</html>
