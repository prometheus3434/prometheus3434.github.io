<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>OzFarkindalik-14</title>
    <meta http-equiv="Content-Type" content="text/html; charset=utf-8" />
  

</head>
  <body id="OzFarkindalik-14" lang="tr-TR" xml:lang="tr-TR">
		<div>
			<p><st c="0">Sizi şu an olduğunuz lider ya da insan haline getiren bir insan, olay ya da etkiyi söyleyebilir misiniz? </st><st c="106">Son 10 yıl içinde bu soruyu Washington Speakers Bureau’nun yönetim kurulu başkanı sıfatıyla temsil ettiğim saygın insanların 100’üne sordum: Madeleine Albright, Tom Brokaw, Colin Powell, Terry Bradshaw, Condoleezza Rice ve daha nicelerine… Hayatlarının dönüm noktası olarak değerlendirdikleri şeyleri merak ediyordum; motive eden, ilham veren belirleyici anları ve etkileyici olayları…</st></p>
			<p><st c="491">Başarımızın temelini oluşturan anları belirlemek; potansiyelimizi gerçekleştirmemizi, tutkularımızı ortaya çıkarmamızı, daha iyi bir lider haline gelmemizi sağlar. </st><st c="656">Kendimden örnek verecek olursam, yaşamımdaki belirleyici an, başkaları için çalışmaktan asla keyif alamayacağımı fark ettiğim andı. </st><st c="788">Bu aydınlanma anı; ironik bir şekilde hayalimdeki iş teklif edilmek üzereyken gerçekleşmişti. </st><st c="882">Akabinde teklifi reddederek girişimci olmaya karar verdim. </st><st c="941">Bu gerçeğin farkına varmam; belirsizliklerle dolu dönemlerde bile başarılı olma isteğimi güçlendirip doğru yolda olduğumu söyleyerek güç toplamamı sağladı. </st><st c="1097">Herkesin, biraz düşünürse tespit edebileceği böyle bir anı olmuştur. </st><st c="1166">Yaptığım mülakatlarda bu dönüm noktalarının üç genel kategoriye ayrıldığını gördüm.</st></p>
			<p><st c="1249">İnsanlar</st></p>
			<p><st c="1258">Görüştüğüm insanların 45’i, yaşamındaki en büyük etkiyi bir insanın yarattığını söyledi. </st><st c="1348">ABD’nin eski dışişleri bakanı Madeleine Albright için bu kişi babasıydı. </st><st c="1421">İkinci Dünya Savaşı ve komünist devrim nedeniyle kariyeri iki kez kesintiye uğrayan bu Çekoslavakyalı diplomat; çok geniş bir alanda bilgi sahibi ve ciddi bir adamdı. </st><st c="1588">Ailenin ABD’ye taşınmasının ardından üniversitede ders vermeye, okulun daracık misafirhanesinde yaşamaya başlamış ama işini neşe ve özenle yapmıştı. </st><st c="1737">Albright, dışişleri bakanlığı yapmanın zor bir iş olduğunu ancak odağını korumakta hiç zorlanmadığını söyledi: “Babamın; bodrum katındaki rutubetli çalışma odasında, ayaklarını, ıslanmaması için tuğlaların üzerine koyarak çalıştığını düşünmem yetiyordu.”</st></p>
			<p><st c="1991">Lisedeyken öğrenci birliği başkanlığı yapan, üç ayrı spor dalında yarışan ancak üniversiteyi iki kez bırakan Tom Brokaw için bu insan, otoriter ama özenli biri olan siyaset bilimi profesörüydü. </st><st c="2186">Efsanevi basketbol koçu Mike Krzyzewski içinse bu insan; ortaokulu zar zor bitirmiş olan annesiydi. </st><st c="2286">Annesinin ağzından düşürmediği tavsiye şuydu: “Doğru otobüse bin; iyi insanlarla dolu olsun.” Bu söz, “Koç K”nın yaşamının ve kariyerinin ahlaki açıdan dönüm noktası olmuştu.</st></p>
			<p><st c="2460">Olaylar</st></p>
			<p><st c="2468">Görüştüğüm 100 kişiden 40’ı yaşamlarının dönüm noktası olarak başarısızlık, yaralanma gibi bir olaydan söz etti. </st></p>
			<p><st c="2582">Eski çalışma bakanı Robert Reich’in ilk bakışta ayırt edici özelliği boyudur. </st><st c="2660">“1,50 boyundayım; küçüklüğümden beri kısaydım” demişti. </st><st c="2716">Anasınıfından itibaren dalga geçilmiş, zorbalığa uğramıştı. </st><st c="2776">Bu yüzden kendisini koruyabilecek daha iri birilerini bulmayı öğrenmişti. </st><st c="2850">Kendisini kollayan insanlardan biri, ondan yaşça büyük bir çocuk olan Michael Schwerner’dı. </st><st c="2942">Yıllar sonra 1964’te, Mickey Schwerner ve iki genç insan hakları savunucusu, Ku Klux Klan tarafından Mississippi’nin Neshoba kentinde vahşice katledilmişti. </st><st c="3099">Bu katliam tüm ülkeyi şok etmiş, o yıl liseden mezun olan Reich’i ise dehşete düşürmüştü. </st><st c="3189">Bu olay Reich’i harekete geçirdi ve hayatı boyunca halka hizmet etmeye, toplumsal adalete sadık kalmaya karar vermesine yol açtı. </st><st c="3319">Şu anda California Üniversitesi Berkeley’de ders vermekte olan Reich, “Mickey beni korumuştu. </st><st c="3413">Ben de bunun karşılığında kendimi başkalarını korumaktan sorumlu hissettim” dedi. </st></p>
			<p><st c="3495">Okuldayken isyankâr ve belalı bir tip olan Tony Blair için belirleyici olay, babasının felç geçirmesiydi. </st><st c="3601">Babasının umut vaat eden siyasi kariyerini sona erdiren bu olay, Tony’nin disiplinli ve çalışkan biri haline gelmesine ve nihayetinde de İngiltere Başbakanı olmasına yol açmıştı. </st></p>
			<p><st c="3780">Mrs. </st><st c="3785">Fields kurabiyelerinin kurucusu Debbi Fields’ın, tevazuu elden bırakmadan başarıya ulaşma tutkusunu ortaya çıkaran olay ise bir sohbet sırasında statü olarak ondan yüksekte olan kaba birinin, bir sözcüğü yanlış telaffuz etmesi üzerine, kucağına sözlük fırlatmasıydı. </st></p>
			<p><st c="4052">Çevre </st></p>
			<p><st c="4058">Görüştüğüm kişilerin 15’i, yaşamlarında en büyük etkiyi yaratan şeyin çevre olduğunu söyledi. </st><st c="4152">Condoleezza Rice için bu ortam; okuma yazmayı Alabama’da, köle olarak çalıştığı bir pamuk tarlasında öğrenen babasının, büyük büyük annesi Julia Head ile başlayan ve nesilden nesile geçerek kendisine de bulaşan okuma ve öğrenme sevgisiydi. </st><st c="4392">Julia ile tarlada maraba olarak çalışan kocasının 1892 yılında dünyaya gelen çocuğu yani Rice’ın dedesi, azmetmiş ve üniversiteye gitmiş, Presbiteryen rahibi olmuştu. </st><st c="4559">Günün birinde eve, o dönem için yüksek bir ücret olan 90 dolarlık deri ciltli, altın yaldızlı dokuz kitapla gelmişti; Shakespeare, Hugo ve diğer ustaların yapıtları…</st></p>
			<p><st c="4724">Rice, “Dedem evde kitap olması gerektiğini düşünürdü. </st><st c="4779">Daha da önemlisi çocuklarının da okuması gerektiğine inanırdı” dedi. </st><st c="4848">Rice’ın babası iki kez master, halası Theresa ise Victoria dönemi edebiyatı alanında doktora yapmıştı. </st><st c="4951">Rice 1981’de siyaset bilimi doktorasını tamamladığında, babası, dedesinin aldıklarından geriye kalan beş kitabı ona vermişti. </st><st c="5077">Bu kitaplar şimdi Rice’ın şöminesinin üzerinde duruyor. </st></p>
			<p><st c="5133">Chris Matthews’un akademik dünyadan uzaklaşıp siyaset ve gazeteciliğe yönelmesini sağlayan şey, Svaziland’daki barış gücüne kabul edilmemesiydi. </st></p>
			<p><st c="5278">Colin Powell’ın hayatını etkileyen şey ise Güney Bronx’un Banana Kelley mahallesiydi. </st><st c="5364">Birbirine destek olan çalışkan insanların yaşadığı, çok sayıda farklı dilin konuşulduğu bu mahallede, sevgi dolu bir ailede büyümüştü. </st><st c="5499">Bana, “Tüm başarımı Banana Kelley’e borçluyum” dedi. </st></p>
			<p><st c="5552">Başarılı bir lider öz farkındalık sahibidir. </st><st c="5597">Son 36 yıl boyunca dünyanın en başarılı insanlarıyla yaptığım çalışma ve sohbetlerden çıkardığım ders budur. </st><st c="5706">Powell ya da Albright gibi bazı kişiler için yaşamının dönüm noktasını belirlemek ve benimsemek kolaydır. </st><st c="5812">Ancak birçok insan bu konuda zorlanabilir. </st><st c="5855">Terry Bradshaw’ın şu noktaya ulaşması üç zorlu sohbet gerektirmişti: “NFL seçmelerinde Pittsburgh Steelers tarafından birinci seçilen Bradshaw, koçlarına kulak asmamış, antrenmanları kaytarmıştı. </st><st c="6051">Kuzeyin büyük bir kentinde güneyli bir köylü çocuğu olarak, yaşadığı güvensizliği gizlemek için kabadayılık taslamaya başlamıştı. </st><st c="6181">Ancak yenilgilerin peş peşe gelmesi ve tribünde yuhalayanların artmasının ardından, bu umursamaz tutumunu sürdürmesi olanaksız hale gelmişti. </st><st c="6323">Evinde gözyaşları içinde dua ettiği bir gece, “kendine gel” diyen yumuşak bir ses duydu. </st><st c="6412">“Ertesi gün antrenmana gittiğimde, yeni bir tutum benimsedim” dedi. </st><st c="6480">Bu sayede dört Super Bowl birden kazanan üç oyun kurucudan biri haline gelmişti. </st></p>
			<p><st c="6561">Başarılı insan iç sesine kulak verir. </st><st c="6599">Yaşamındaki belirleyici anların farkına varır. </st><st c="6646">Bu sayede bir lider olarak güçlü ve zayıf yanlarını, önyargılarını daha rahat anlar. </st><st c="6731">Bu öz farkındalık ona, yaşamı boyunca yararlandığı bir enerji ve tutku sağlar. </st><st c="6810">Görüştüğüm bu 100 insan kadar parlak bir kariyerimiz olmayabilir ama yaşamımızın ve kariyerimizin dönüm noktasını kavrama ve kullanma becerisine hepimiz sahip olabiliriz. </st></p>
			<p><span><st c="6981">BERNIE SWAIN,</st></span><st c="6994"> Washington Speakers Bureau’nun kurucusu ve yönetim kurulu başkanıdır. </st><span><st c="7065">What Made Me Who I Am</st></span><st c="7086"> kitabının yazarıdır. </st><st c="7108">Kendisini Twitter’dan takip edebilirsiniz: @swain_bernie. </st></p>
			<p><br /><br /><br /><st c="7166">hbr.org, 5 Eylül 2016</st></p>
		</div>
	<div id="charCountTotal" value="7187"></div></body>
</html>
