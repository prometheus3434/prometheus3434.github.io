<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>OzFarkindalik-32</title>
    <meta http-equiv="Content-Type" content="text/html; charset=utf-8" />
  

</head>
  <body id="OzFarkindalik-32" lang="tr-TR" xml:lang="tr-TR">
		<div>
			<p><st c="0">Geribildirim hayati önemdedir, bundan kuşku yok. </st><st c="50">Performansınızı artırmanızı, yeteneklerinizi geliştirmenizi, beklentileri karşılamanızı, sorunları çözmenizi, terfi etmenizi ve bilançoya katkıda bulunmanızı sağlar. </st></p>
			<p><st c="216">Fakat birçok organizasyonda geribildirim yöntemi çalışmaz. </st><st c="275">İstatistikler durumu özetliyor: Müdürlerin sadece yüzde 36’sı performans değerlendirmelerini zamanında tamamlıyor. </st><st c="390">Yakın zamanda yapılan bir araştırmaya göre çalışanların yüzde 55’i son performans değerlendirmesinin haksız ve hatalı olduğunu düşünüyor. </st><st c="528">Dörtte biri ise iş hayatında kendini en çok korkutan şeyin bu değerlendirmeler olduğunu söylüyor. </st><st c="626">Üst düzey insan kaynakları yöneticilerine, performans yönetimi konusunda karşılaştıkları en büyük güçlük sorulduğunda, yüzde 63’ü müdürlerin geribildirim verme konusundaki isteksizliğini ya da beceriksizliğini işaret ediyor. </st><st c="851">Eğitmenlik ve akıl hocalığı mı? </st><st c="883">En iyimser ifadeyle yetersiz… </st></p>
			<p><st c="913">Şirketlerin çoğu bu sorunu, liderleri daha etkili ve daha sık geribildirim verme konusunda eğiterek aşmaya çalışır. </st><st c="1029">Esasen bunda bir sorun yoktur; yöneticilerin daha etkin iletişim kurması herkesin çıkarınadır. </st><st c="1124">Fakat geribildirim alan kişi duyduklarını sindiremediği sürece, verenlerin becerisini geliştirmek pek işe yaramaz. </st><st c="1239">Duyduklarını yorumlayarak değişmeye ya da değişmemeye karar verecek olan kişi geribildirimi alandır. </st><st c="1340">İnsanların geribildirimi, sadece verilmesi gereken bir şey olarak değerlendirmekten vazgeçmesi gerekir. </st><st c="1444">Geribildirim alma becerisinin de geliştirilmesi gerekir.</st></p>
			<p><st c="1500">Son 20 yıldır yöneticilere, zorlu sohbetler konusunda eğitmenlik yapıyoruz. </st><st c="1577">Bu süre zarfında, işe yeni başlayanlardan C katının duayenlerine dek hemen herkesin, geribildirim alma konusunda zorlandığına tanık olduk. </st><st c="1716">Kritik bir performans değerlendirmesi, iyi niyetli bir öneri ya da “sunumun kesinlikle ilginçti” gibi geribildirim olup olmadığı bile belli olmayan dolaylı bir yorum duygusal tepkiler doğurabilir. </st><st c="1913">İlişkilerin gerilmesine yol açabilir ve iletişimin kesilmesine neden olabilir. </st><st c="1992">Fakat işin iyi yanı da var: Geribildirim almak için gereken beceriler öğrenilebilir şeylerdir. </st><st c="2087">Geribildirimin uyandırdığı hisleri görüp kontrol edebilmek ve kötü bir eleştiriden bile bir değer yaratabilmek gerekir. </st></p>
			<p><st c="2207">Geribildirim neden alınamaz?</st></p>
			<p><st c="2235">Geribildirim almayı bu kadar güçleştiren şey nedir? </st><st c="2288">Süreç, insanın iki temel ihtiyacı olan öğrenme ve gelişme ile olduğunuz gibi kabul görme arasındaki gerilimi artırır. </st><st c="2406">Görünüşte masum bir öneri bile kızmanıza, gerilmenize, kötü muamele gördüğünüzü ve açıkça tehdit edildiğinizi hissetmenize yol açabilir. </st><st c="2543">“Sakın şahsi değerlendirme” türünden önlemler de darbeyi yumuşatamaz.</st></p>
			<p><st c="2612">Geribildirim alma konusunda daha iyi olmak; bu duyguları anlamak ve yönetmekle başlar. </st><st c="2700">Geribildirimlerin tepenizi attırmasının binlerce yolu olduğunu düşünebilirsiniz ancak aslında sadece üç yolu vardır.</st></p>
			<p><span><st c="2816">Gerçeklik tetikleyicisi, </st></span><st c="2842">geribildirimin içeriği ile harekete geçer. </st><st c="2885">Bir değerlendirme ya da tavsiyeyi yersiz, yararsız ya da asılsız bulursanız haksızlığa uğradığınızı hisseder, içerler, sinirlenirsiniz. </st></p>
			<p><span><st c="3021">İlişki tetikleyicisi, </st></span><st c="3043">geribildirimi veren insanla harekete geçer. </st><st c="3087">İletişimi, geribildirimi veren kişi hakkındaki inançlarınız (Bu konuda yetkin değil ki!) ve bu kişi ile geçmişteki etkileşimleriniz (Senin için yaptığım bunca şeyin ardından, bu saçma eleştirilere mi maruz kalacaktım) şekillendirir. </st><st c="3320">Bu yüzden, başkasından gelse kabul edebileceğiniz bir koçluğu, o kişiden geldiğinde reddedebilirsiniz. </st></p>
			<p><span><st c="3423">Kimlik tetikleyicisi,</st></span><st c="3444"> tamamen kendinizle olan ilişkinizle ilgilidir. </st><st c="3492">Geribildirim ister doğru olsun ister yanlış ya da ister makul olsun ister saçma, kendinize dair fikirlerinizin değişmesine neden oluyorsa yıkıcı bir etki yaratabilir. </st><st c="3659">Böyle zamanlarda bitkin düşebilir, savunmaya geçebilir, dengenizi yitirebilirsiniz.</st></p>
			<p><st c="3742">Bütün bu tepkiler doğal ve mantıklıdır; hatta kimi durumda kaçınılmazdır. </st><st c="3817">Çözüm bunları yok saymak değil, neler yaşandığının farkına varmak ve geribildirimden faydalanmayı bilmektir. </st></p>
			<p><st c="3926">Daha iyi bir alıcı olmak için </st><br /><st c="3956">atılması gereken altı adım</st></p>
			<p><st c="3982">Geribildirimi düzgün şekilde almak, bir sınıflandırma ve filtreleme sürecidir. </st><st c="4062">Karşınızdaki insanın bakış açısını anlamanız, uygunsuz gelen fikirleri bile anlamaya çalışmanız, farklı iş yapış yollarını denemeniz gerekir. </st><st c="4204">Aynı zamanda da gerçekten hatalı ya da yararsız eleştirileri görmezden gelmeyi, rafa kaldırmayı bilmelisiniz. </st><st c="4314">Fakat tepkili yaklaştığınızda bunları yapabilmeniz olanaksız gibidir. </st><st c="4384">Tetiklenen tepkileriniz sizi, bir şeyler öğrenmenize yardımcı olacak ayrıntılı bir sohbet yerine; reddetmeye, karşı çıkmaya, kaçmaya yöneltecektir. </st></p>
			<p><st c="4532">Aşağıdaki altı adım, çok değerli geribildirimleri çöpe atmanıza engel olacağı gibi yok saymanızda fayda olan yorumları kabullenerek bu doğrultuda hareket etmek gibi zararlı bir tutumu da engeller. </st><st c="4729">Bunlar geribildirimi alan kişiye yönelik tavsiyeler olarak dile getirilmiştir. </st><st c="4808">Ama geribildirim almanın güçlüğünü bilmek, geribildirim veren kişinin de daha etkin bir iletişim kurmasını sağlayacaktır. </st></p>
			<p><span><st c="4930">1. </st><st c="4933">Eğilimlerinizin farkında olun</st></span></p>
			<p><st c="4962">Hayatınız boyunca sürekli geribildirim alıyorsunuz. </st><st c="5015">Dolayısıyla birtakım tepki kalıplarınız olduğuna kuşku yoktur. </st><st c="5078">Kendinizi olgulara dayanarak mı savunuyorsunuz (“Bu düpedüz yanlış”), sunum yöntemine mi karşı çıkıyorsunuz (“Gerçekten e-postayla mı geribildirim veriyorsun”) yoksa karşı saldırıya mı geçiyorsunuz (“Siz var ya siz”)? </st><st c="5296">Yüzünüz gülüyor ama içiniz kan mı ağlıyor? </st><st c="5339">Haksızlığa uğradığınızı hissettiğinizde gözleriniz mi yaşarıyor? </st><st c="5404">Zamanla neler değişiyor? </st><st c="5429">Duyduğunuz an reddetme eğilimine girdiğiniz bir şeyi, zamanla düşünmeye başlıyor musunuz? </st><st c="5519">Peşinen kabul ettiğiniz şeylerin sonradan işe yaramaz olduğuna mı karar veriyorsunuz? </st><st c="5605">Mantıken hak veriyor ancak davranışlarınızı değiştirmekte güçlük mü çekiyorsunuz? </st></p>
			<p><st c="5687">Reklam sektöründe yönetici olan Michael, patronunun profesyonel davranmadığına dair laubali şakalarını duyduğunda beyninden vurulmuşa dönüyordu. </st><st c="5832">“Utançla doluyordum. </st><st c="5853">Tüm başarısızlıklarım aklıma üşüşüyor. </st><st c="5892">Sanki Google’da ‘Ne sorunum var’ araması yapmışım da 1,2 milyon sonuç çıkmış gibi… Arada babamın ve eski karımın sponsorlu reklamlarıyla da karşılaşıyorum. </st><st c="6048">Böyle bir haldeyken geribildirimi ‘olduğu gibi’ görmem çok zor” demişti. </st><st c="6121">Ancak şu anda Michael standart değerlendirme sürecinin farkında ve bu sayede hangi yönde ilerlemesi gerektiği konusunda daha iyi kararlar verebiliyor. </st><st c="6272">“Kendi kendime abarttığımı söylüyorum. </st><st c="6311">Uyuyup uyandığımda, bundan çıkarabileceğim dersler olup olmadığını belirleyebilecek hale geliyorum” diyor. </st></p>
			<p><span><st c="6418">2. </st><st c="6421">“Ne” ve “kim”i birbirinden ayırın</st></span></p>
			<p><st c="6454">Geribildirim hedefi 12’den vuruyorsa ve verilen tavsiyeler akıllıcaysa, bu geribildirimi kimin verdiğinin bir önemi olmamalıdır. </st><st c="6584">Ama olur. </st><st c="6594">Bir ilişki tetikleyicisine basıldığında, içerikle geribildirimi veren kişi (ya da bu yorumları nasıl, nerede, ne zaman yaptığı) hakkındaki duygularınızın iç içe geçmesi, öğrenme sürecinde kısa devreye yol açar. </st><st c="6805">Buna engel olmak istiyorsanız, mesaj ile mesajı veren kişiyi birbirinden ayırın. </st><st c="6886">Ardından da her ikisini ayrı ayrı değerlendirin. </st></p>
			<p><st c="6935">Bir ilaç şirketinde kimyager olarak çalışan Janet, 360 derece değerlendirme sırasında çalışma arkadaşlarından ve amirlerinden çok güzel yorumlar almıştı. </st><st c="7089">Ama kendisine doğrudan raporlama yapan insanların olumsuz geribildirimleri karşısında şaşkınlığa kapılmıştı. </st><st c="7198">İlk anda sorunun karşı taraftan kaynaklandığına karar vermişti: “Standartlarım yüksek ve bazıları bunu karşılayamıyor. </st><st c="7317">Baskıya alışkın değiller” diye düşünmüştü. </st><st c="7360">Bu şekilde konu, yönetim tarzından uzaklaşıp emrinde çalışanların yetersizliklerine gelmişti. </st><st c="7454">Bu da insanlar üstündeki etkisine dair önemli şeyler öğrenebilmesine engel olmuştu. </st></p>
			<p><st c="7538">Janet, sonunda jetonun düştüğünü söylemişti: “Sonunda onların performansı ile benim liderlik problemimin birbirinden bağımsız meseleler olduğunu ve her ikisinin de çözülmeye değer olduğunu görebildim.” Sorunları birbirinden ayırmayı ve ekibiyle her iki sorunu da konuşmayı başardı. </st><st c="7820">Akıllı bir karar vererek konuşmaya onlardan gelen geribildirimle başladı. </st><st c="7894">“Hangi davranışım işleri güçleştiriyor ve durumu düzeltmek için ne yapabilirim” diye sordu. </st></p>
			<p><span><st c="7986">3. </st><st c="7989">Eğitmenlik sınıfına sokun</st></span></p>
			<p><st c="8014">Bazı geribildirimler, (“Puanın 4” gibi) değerlendirmeye yöneliktir. </st><st c="8083">“Kendini şu şekilde geliştirebilirsin” gibi bazı geribildirimler ise eğitmenliğe yöneliktir. </st><st c="8176">Her ikisine de ihtiyacınız vardır. </st><st c="8211">Değerlendirmeler hangi noktada olduğunuzu, neler beklemeniz gerektiğini ve sizden neler beklendiğini anlatır. </st><st c="8321">Eğitmenlik; öğrenmenize ve kendinizi geliştirmenize, daha üst seviyelere ulaşmanıza olanak tanır. </st></p>
			<p><st c="8419">Bunları birbirinden ayırmak her zaman kolay olmayabilir. </st><st c="8476">Bir yönetim kurulu üyesi James’i arayarak bir sonraki çeyrek dönem CFO sunumuna kurum içi değerlendirmeler yerine, analistlerin tavsiyeleriyle başlamasını önermişti. </st><st c="8642">Bu yapıcı bir öneri midir yoksa geleneksel yaklaşımına yönelik bir eleştiri mi? </st><st c="8722">İnsanlar emin olamadığında en kötüsünü düşünür. </st><st c="8770">İyi niyetli eğitmenlik girişimlerini bile değerlendirme sepetine atar. </st><st c="8841">İnsanın yargılandığını hissetmesi kimlik tetikleyicisini harekete geçirir ve bunun sonucunda ortaya çıkan anksiyete, öğrenme fırsatını ortadan kaldırabilir. </st><st c="8998">Şüpheye düştüğünüzde hakkınızdaki yorumları, mümkün olduğunca eğitmenlik sınıfına sokmaya gayret edin. </st><st c="9101">Bu geribildirimi, geçmişteki iş yapış biçiminize yönelik bir suçlama olarak değil, farklı bir bakış açısıyla verilmiş, değerli bir tavsiye olarak görün. </st><st c="9254">James, bu yaklaşımı benimsediğinde “önerinin yarattığı duygusal yükün hafiflediğini” söylemişti. </st><st c="9351">“Bu yorumu, yönetim kurulu üyesinin çeyrek döneme dair bilgileri daha kolay kavramasını sağlayacak bir değerlendirme olarak görmeye karar verdim” demişti. </st></p>
			<p><span><st c="9506">4. </st></span><span><st c="9509">Geribildirimi çözümleyin</st></span></p>
			<p><st c="9533">Geribildirimin geçerli ve yararlı olup olmadığı bir bakışta anlaşılmaz. </st><st c="9606">Dolayısıyla kabullenmeye ya da reddetmeye karar vermeden önce, geribildirimi daha iyi anlamanızı sağlayacak birtakım analizler yapın. </st></p>
			<p><st c="9740">Farazi bir örnek verelim. </st><st c="9766">Satış departmanında çalışan Kara’ya, deneyimli meslektaşı Johann tarafından “daha iddialı” olması gerektiği söylenir. </st><st c="9884">Tepkisi bu tavsiyeyi reddetmek (“Bence yeterince iddialıyım”) olabilir. </st><st c="9956">Ya da geribildirimi kabullenebilir (“Gerçekten de harekete geçmeliyim”). </st><st c="10029">Ancak kararını vermeden önce Johann’ın aslında ne demek istediğini anlaması gerekir. </st><st c="10114">Daha fazla konuşması gerektiğini mi söylüyor yoksa daha ikna edici konuşması gerektiğini mi? </st><st c="10207">Daha mı çok gülümsemeli, yoksa daha mı az? </st><st c="10250">Bilmediğini kabullenecek özgüveni mi göstermeli, yoksa biliyormuş gibi mi davranmalı?</st></p>
			<p><st c="10335">Johann’ın “Daha iddialı olmalısın” gibi basit tavsiyesi bile, aslında toplantılarda ve müşterilerle birlikteyken izlediği Kara’ya dair gözlemleri ve edindiği izlenimlerin karmaşık bir bütününe dayanır. </st><st c="10538">Kara’nın bu genel tavsiyeyi eşelemesi ve onu gündeme getiren etkeni bulması gerekir. </st><st c="10623">Johann, ne yaptığına ya da yapamadığına tanık oldu? </st><st c="10675">Ne bekliyor, nasıl bir kaygı taşıyor? </st><st c="10713">Bir başka deyişle, bu geribildirim nereden kaynaklanıyor?</st></p>
			<p><st c="10770">Kara’nın bu geribildirimin amacını da anlaması gerekir. </st><st c="10827">Johann, tam olarak neyi farklı yapmasını istedi ve bunun nedeni ne? </st><st c="10895">Bu soruları açıklığa kavuşturacak bir konuşmanın ardından, Kara satış ekibindeki diğer isimler kadar iddialı olmadığını kabul edebilir ama yine de değişmesi gerektiği fikrine karşı çıkabilir. </st><st c="11087">Satış mesleğindeki kahramanları sakin, mütevazı, müşterilerinin ihtiyaçlarını öğrenmeye gayret eden insanlarsa, Kara’nın iyi bir satıcının nasıl olması gerektiği konusundaki görüşleri, Johann’ın “Glengarry Glen Ross” isimli filmdeki satışçı idealinden farklı olabilir. </st></p>
			<p><st c="11356">Hızla karar vermek yerine, geribildirimin nereden kaynaklandığını ve nereye gittiğini değerlendirmek için zaman ayırın. </st><st c="11476">Böylece daha iyi uygulamalara yönelik zengin ve bilgilendirici bir sohbete başlayabilirsiniz; bu tavsiyeye uymaya karar verseniz de vermeseniz de… </st></p>
			<p><span><st c="11623">5. </st><st c="11626">Tek bir şey isteyin</st></span></p>
			<p><st c="11645">Geribildirimi siz isterseniz ve karşınızdakini siz yönlendirirseniz, geribildirimin duygusal tepki uyandırma olasılığı azalır. </st><st c="11773">Bu yüzden yıllık performans değerlendirmenizi beklemeyin. </st><st c="11831">Yıl içinde de farklı insanlardan fikir alma fırsatları yaratın. </st><st c="11895">Ama “bana dair bir geribildirimin var mı” gibi büyük, odaklanmamış bir soru sorarak eleştirilere davetiye çıkarmayın. </st><st c="12013">Bir çalışma arkadaşınıza, patrona ya da size doğrudan raporlama yapan birine; “Sizce gelişmeme engel olan, yaptığım (ya da yapmadığım) bir şey var mı” diye sorarak süreci daha yönetilebilir hale getirin. </st><st c="12217">Bu kişi aklına gelen ilk davranıştan ya da listesindeki en önemli konudan söz edecektir. </st><st c="12306">Her koşulda, somut bilgi edinmiş ve ayrıntılara istediğiniz hızla girme fırsatı yakalamış olursunuz. </st></p>
			<p><st c="12407">Finansal hizmetler şirketinde fon yöneticisi olarak çalışan Roberto, 360 derece değerlendirmesini yorucu ve kafa karıştırıcı bulmuştu. </st><st c="12542">“18 sayfa dolusu tablo ve grafikle karşılaştım. </st><st c="12590">Bu geribildirimi açıklığa kavuşturmak için konuşabilecek birini bulamamak can sıkıcıydı” demiş, bu yüzden arkadaşlarının yanındayken kendisini kötü hissettiğini eklemişti. </st></p>
			<p><st c="12762">Roberto artık üç ayda bir, iki-üç kişiye gidiyor ve işine yarayabilecek tek bir değerlendirme istiyor. </st><st c="12865">“Hepsi aynı şeyi söylemiyor ama zaman içinde ortak temaları tespit ediyorum. </st><st c="12942">Bu da hangi yönde ilerlemekte olduğumu anlamamı sağlıyor. </st><st c="13000">Üstelik patronumla, ekibimle, hatta birtakım sorunlar yaşadığım çalışma arkadaşlarımla bile gerçekten güzel sohbetler yapabiliyoruz. </st><st c="13133">Bana değiştirebileceğim şeyi söylemekten mutluluk duyuyorlar. </st><st c="13195">Genelde de haklı çıkıyorlar. </st><st c="13224">Bu anlayış, birlikte daha sorunsuz şekilde çalışmamıza yardımcı oluyor” diyor. </st></p>
			<p><st c="13303">Araştırmalar, sadece övgü değil eleştirel geribildirimler de almaya gayret eden insanların daha yüksek performans değerlendirme puanı aldığını gösteriyor. </st><st c="13458">Bize göre bunun temel nedeni, başkalarından danışmanlık isteyenlerin, söylenenleri daha içtenlikle kabullenmesi ve kendini geliştirmeye çabalaması… Bir diğer neden de geribildirim isteyerek sadece insanların sizi nasıl gördüğünü öğrenmekle kalmamanız, aynı zamanda hakkınızdaki düşünceleri şekillendirme imkânı da bulmanız. </st><st c="13782">Yapıcı eleştiri istemek; mütevazı, saygılı, mükemmele ulaşma konusunda tutkulu ve özgüven sahibi bir insan olduğunuzu gösterir. </st></p>
			<p><span><st c="13910">6. </st><st c="13913">Küçük deneyler yapın</st></span></p>
			<p><st c="13933">Geribildirim istemeyi ve onu anlamayı başarmış olsanız bile, hangi tavsiyenin işinize yarayacağını, hangisinin yaramayacağını ayırt etmekte güçlük çekebilirsiniz. </st><st c="14097">Bunun için küçük deneyler yapmanızı öneriyoruz. </st><st c="14145">Bir tavsiyenin faydalı olduğuna dair kuşkunuz varsa ama risk düşük ve kazanç yüksekse, bu tavsiye denemeye değerdir. </st><st c="14262">Daha önce sözünü ettiğimiz CFO James, bir sonraki sunumda yönetim kurulu üyesinin tavsiyesini dinlemeye ve neler olacağını görmeye karar vermişti. </st><st c="14409">Bu değişim kimi direktörleri memnun etmişti. </st><st c="14454">Fakat formattaki değişiklik, diğerlerinin de tavsiyelerini dile getirmesine yol açmıştı. </st><st c="14543">James şu anda sunumlarını tersine mühendislik yöntemiyle çözümleyip yönetim kurulu üyelerinin en önemli kaygılarına çözüm getirmeye çalışıyor. </st><st c="14686">Bir hafta öncesinden e-posta göndererek akıllarında bir soru olup olmadığını öğreniyor. </st><st c="14774">Sunuma bu doğrultudaki yanıtlarla başlıyor ya da bunları daha sonra yanıtlayacağını ifade ediyor. </st><st c="14872">“Hazırlanmak daha zor olsa da sunumu yapmak kolaylaştı. </st><st c="14928">İşin en zor kısmı beklenmedik sorulara cevap bulmaktı. </st><st c="14983">Şu anda bunu daha kısa sürede hallediyorum” diyor. </st><st c="15034">Dikkate değer bir örnek. </st></p>
			<p><st c="15059">Biri size bir tavsiyede bulunduğunda, bunu test edin. </st><st c="15113">İşe yararsa ne güzel. </st><st c="15135">Yaramazsa tekrar deneyebilir, yaklaşımınızı değiştirebilir ya da testi sonlandırmaya karar verebilirsiniz. </st><st c="15242">Eleştirileri kabullenmek hiçbir zaman kolay olmaz. </st><st c="15293">Gelişiminiz açısından hayati önem taşıdığını bilseniz ve bu eleştiriyi getiren kişinin başarılı olmanızı istediğinden emin olsanız bile, duygusal tepkileriniz tetiklenebilir. </st><st c="15468">İçten içe size haksızlık edildiğini, kötü davranıldığını, tehdit edildiğinizi hissedebilirsiniz. </st></p>
			<p><st c="15565">Ortaya çıkabilecek tüm bu tepkilere rağmen gelişiminiz, eleştirilerden değer yaratma becerinize bağlıdır. </st><st c="15671">Gelişmek için patronunuzdan, çalışma arkadaşlarınızdan, çalışanlarınızdan daha fazla tavsiye almaya ve onlara daha fazla danışmaya bakın. </st><st c="15809">Karşınızdaki insanlar geribildirim verme konusunda iyi ya da kötü olabilir, geribildirim vermeye zaman bulamayabilir. </st><st c="15927">Ancak gelişiminiz açısından en önemli etken sizsiniz. </st><st c="15981">Aldığınız her türlü geribildirimden bir şeyler öğrenmeye kararlı olursanız mutlaka öğrenirsiniz. </st><st c="16078">Sizi kimse durduramaz. </st></p>
			<p><span><st c="16101">SHEILA HEEN ve DOUGLAS STONE, </st></span><st c="16131">Triad Consulting Group’un kurucu ortaklarıdır. </st><st c="16178">Harvard Hukuk Fakültesinde ders veren ikili, bu yazının da uyarlandığı </st><span><st c="16249">Thanks for the Feedback: The Science and Art of Receiving Feedback Well</st></span><st c="16320"> kitabının yazarlarıdır.</st></p>
			<p><span><br /><br /><br /><st c="16344">Harvard Business Review</st></span><st c="16368">, Ocak-Şubat 2014</st></p>
		</div>
	<div id="charCountTotal" value="16385"></div></body>
</html>
