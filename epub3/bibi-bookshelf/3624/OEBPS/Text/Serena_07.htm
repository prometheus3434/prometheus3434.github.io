<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_5" /></span></span></p>

    <p class="calibre18"> </p>

    <h2 class="calibre20"><a class="pcalibre1 pcalibre" id="bookmark6"></a><span class="font2"><i class="calibre9"><span class="calibre17">Üç</span></i></span></h2>

    <p class="calibre18"><span class="font2"><span class="calibre11">Rachel Harmon bahçeden çıkarken çiy taneleri pamuklu elbisesinin eteğini ıslattı, çıplak ayaklarına ve bileklerine değen çimler serin ve kaygandı. Sol kolunun kıvrımına Jacob yerleşmişti, sağ elinde ise büyük bir çanta vardı. Jacob sadece altı haftada bile çok büyümüştü. Yüz hatları da değişmişti, saçı yalnızca gürleşmekle kalmamış, daha koyulaşmıştı. Doğduğunda mavi olan gözleri ise artık kestaneler kadar kahverengiydi. Rachel bir çocuğun gözünün bu şekilde değişebileceğini bilmiyordu ve bu onu huzursuz etmişti. Bu gözler ona en son tren garında gördüğü gözleri hatırlatıyordu. Rachel yolun aşağısına, Dul Jenkins’in çiftlik evinin bulunduğu yere baktı ve bacadan yoğun bir duman çıktığını gördü, bu da yaşlı kadının iyileştiğini gösteriyordu. Bebek, onu sabahın serinliğine karşı korumak için annesinin sardığı battaniyenin içinde kıpırdandı.</span></span></p>

    <p class="calibre13"><span class="font2"><span class="calibre11">Rachel, “Dolu bir miden ve temiz bir bezin var,” diye fısıldadı, “o yüzden huysuz olmak için bir sebebin yok."</span></span></p>

    <p class="calibre18"><span class="font2"><span class="calibre11">Rachel battaniyeyi daha da fazla sıkıştırdı. İşaret parmağını Jacob’ın diş etlerinin bombelerinde gezdirince bebek, annesinin parmağını emmeye başladı. Rachel oğlunun dişlerinin ne zaman çıkacağını merak etti, Dul’a bunu da sormalıydı.</span></span></p>

    <p class="calibre18"><span class="font2"><span class="calibre11">Rachel, nehre doğru kıvrım kıvrım uzayan yolu takip etti. Beyaz çiçekli havuçların kenarlarında hâlâ çiy taneleri boncuk boncuk duruyordu. Büyük bir sarı-siyah örümcek, ağının ortasından sarkıyordu ve Rachel babasının, “Örümcek ağına baş harfinin örüldüğünü görürsen bu yakın zamanda öleceğin anlamına gelir,” dediğini hatırladı. Ağa yakından bakmadı, onun yerine batıda Clingman’s Dome Dağı’nın üzerinde bulut toplanmadığına emin olmak için gökyüzüne göz attı. Dul’un verandasına çıkıp kapıyı çaldı.</span></span></p>

    <p class="calibre18"><span class="font2"><span class="calibre11">Yaşlı kadın, “Sürgü açık,” deyince Rachel içeri girdi. Kulübenin içini tavada kızartılmış domuz yağının ağır kokusu dolduruyor, odanın kenarlarında ince bir duman fırıl fırıl dönüyordu. Dul Jenkins yavaşça şöminenin yanma çektiği hasır arkalıklı sandalyesinden kalktı.</span></span></p>

    <p class="calibre18"><span class="font2"><span class="calibre11">“Bırak da delikanlıyı tutayım.”</span></span></p>

    <p class="calibre18"><span class="font2"><span class="calibre11">Rachel dizlerini büküp büyük çantasını yere bıraktı. Kollarındaki bebeğin yönünü değiştirip Dul’a uzattı.</span></span></p>

    <p class="calibre18"><span class="font2"><span class="calibre11">“Bu sabah çok huysuz davranıyor,” dedi Rachel. “Diş çıkarmaya başladığını düşünüyorum.”</span></span></p>

    <p class="calibre13"><span class="font2"><span class="calibre11">Dul Jenkins, “Çocuğum, bebekler altı aylık olana kadar diş çıkarmaz,” diyerek dudak büktü. “Bağırsak iltihabı, kurdeşen veya kanaryaotu alerji yapmış olabilir. Böyle bir ufaklığın keyifsiz hissetmesi için çok fazla sebep var ama bu sebep dişleri değil.”</span></span></p>

    <p class="calibre18"><span class="font2"><span class="calibre11">Dul, Jacob’ı kaldırıp yüzünü inceledi. Altın tel çerçeveli gözlükleri gözlerini sanki yuvalarından fırlayacaklarmış gibi pörtlek gösteriyordu.</span></span></p>

    <p class="calibre18"><span class="font2"><span class="calibre11">Dul Jenkins, “Babana bir annen olsun diye tekrar evlenmesini söylemiştim ama beni dinlemedi,” dedi Rachel’a. “Evlenmiş olsaydı şimdi bebekler hakkında bir şeyler biliyor olurdun, belki de sana göz kırpıp gülümseyen ilk adamın seni bir hayal âlemine sürüklemesine izin vermezdin. Hâlâ bir çocuksun ve dünya hakkında henüz hiçbir şey bilmiyorsun, kızım.”</span></span></p>

    <p class="calibre18"><span class="font2"><span class="calibre11">Rachel artık iki aydır hep yaptığı gibi tahta zemine bakıp dinledi. Babasının cenazesindekiler da ona aşağı yukarı aynı şeyleri söylemişlerdi. Jacob’ı doğurtan ihtiyar kadın ve kasabada şimdiye kadar Rachel’a hiç dikkat etmemiş olan diğer kadınlar da böyle demişlerdi. Hepsi onu umursadıkları için, onun iyiliği için bunu söylediklerini iddia ediyordu. Dul Jenkins gibi bazıları gerçekten onu umursuyordu ama Rachel kimilerinin bunu sadece kötülüklerinden söylediğini biliyordu. Rachel onların dudaklarının aşağı kıvrılmasını izlerdi, üzgün ve ciddi gözükmeye çakşırlardı ama gözlerinde zalimce bir gülümseme olurdu.</span></span></p>

    <p class="calibre18"><span class="font2"><span class="calibre11">Dul Jenkins yine sandalyesine oturdu ve Jacob’ı kucağına yatırdı.</span></span></p>

    <p class="calibre18"><span class="font2"><span class="calibre11">“Bir çocuk babasının ismini taşımalı,” dedi, hâlâ Rachel sanki neredeyse on yedi yaşında değilmiş de beş yaşındaymış gibi konuşuyordu. “O zaman bir soyadı olur ve hayatını neden soyadı olmadığını açıklayarak geçirmek zorunda kalmaz.”</span></span></p>

    <p class="calibre18"><span class="font2"><span class="calibre11">Rachel, yaşlı kadınla göz göze gelmek için bakışlarını yerden kaldırarak, “Zaten soyadı var,” dedi, “ve bence Harmon iyi bir soyadı.”</span></span></p>

    <p class="calibre13"><span class="font2"><span class="calibre11">Birkaç dakika boyunca ateşin gürlemesi dışında bir ses çıkmadı. Bir tıslama sesi ve çatırtı geldi, sonra da gri, içi boş bir kütüğün kendi içinde çöküşünün ardından demir ocak altlığının altına kıvılcım ve kül saçışı duyuldu. Dul Jenkins tekrar konuştuğunda, sesi daha yumuşaktı.</span></span></p>

    <p class="calibre13"><span class="font2"><span class="calibre11">“Haklısın. Harmon iyi bir isim ve yaşlı bir kadına bunu hatırlatmak gerekmemeli.”</span></span></p>

    <p class="calibre13"><span class="font2"><span class="calibre11">Rachel büyük çantasından Jacob’ın emziğini, temiz bezlerini ve daha önceden sağdığı cam şişedeki sütü çıkardı. Hepsini masaya koydu.</span></span></p>

    <p class="calibre18"><span class="font2"><span class="calibre11">“Elimden geldiğince çabuk geleceğim.”</span></span></p>

    <p class="calibre18"><span class="font2"><span class="calibre11">Dul Jenkins, “Sen sadece geçinebilmek için o at ile ineği satıyorsun,” dedi hüzünle. “Buna sebep olan adam ise bir kraldan daha zengin. Bu dünya zor bir yer olabiliyor. Bebeklerin buraya gelirken ağlamasına şaşmamalı. Daha baştan gözyaşı döküyorlar.” Rachel ahıra giden yolu tekrar yürüyüp içeri girdi. Duraksadı ve bakışlarını tavanarasında ve çatı kirişlerinde gezdirdi. Her zamanki gibi onu seneler önce çok korkutmuş olan yarasayı hatırladı. Tavukların ta geride folluklarında gıdakladığını duyunca, döner dönmez yumurtaları toplaması gerektiğini aklına not etti. Gözleri ahırın karanlığına alıştı ve cisimler yavaş yavaş şekil ve hacim kazanmaya başladı; paslanan bir süt tenekesi, tavuklara sürülecek pire tozuyla dolu bir torba ve çürüyen bir yük arabası direksiyonu. Rachel son bir kez başını kaldırdı ve en içeri kadar girdi. Eyeri ve minderi raftan alıp orta bölmeye geçti. Koşum atı uyuyordu ve ağırlığını öbür bacağına verip sağ toynağını serbest bıraktı. Rachel çuvalı bohçaya koymadan önce, orada olduğunu anlaması için atın kalçasını okşadı. Kazmayı da eyere bağladı.</span></span></p>

    <p class="calibre18"><span class="font2"><span class="calibre11">“Yapmamız gereken bir yolculuk var, Dan,” dedi ata.</span></span></p>

    <p class="calibre18"><span class="font2"><span class="calibre11">Rachel, Dul Jenkins’in evinin önünden geçen yoldan gitmedi. Onun yerine Rudisell Deresinin dağdan aşağı Pigeon Nehrine karıştığı yere kadar takip etti. Mor yemişlerinin ağırlığıyla sarkan şekerciboyalarının saplarının her tarafı sardığı ve güneş ışığı vurdukça parıldayan altın başaklarla bezeli yol daraldı. Rachel, ormanın derinliklerinde <i class="calibre9">ginseng</i> yapraklarının da yakında parlaklıklarını göstermeye başlayacağını biliyordu. Hep bunun yılın en güzel zamanı olduğuna inanmıştı. Sonbahardan, hatta kızılcık dallarının sallanıp beyaz kelebek bulutları gibi pırıldadığı ilkbahardan bile daha güzeldi.</span></span></p>

    <p class="calibre18"><span class="font2"><span class="calibre11">Dan yolda itinayla yürüyordu, her zamanki gibi Rachel’a karşı nazik ve dikkatliydi. Babası bu atı Rachel doğmadan bir</span></span> <span class="calibre11"><span class="font2">sene önce almıştı. En sarhoş ve öfkeli zamanlarında bile babası hiçbir zaman hayvana kötü davranmamıştı, hiçbir zaman ata tekme atmamış veya küfretmemiş, hiçbir zaman ona yemek veya su vermeyi unutmamıştı. Atı satmak babasıyla bir bağı daha kaybetmek demekti.</span></span></p>

    <p class="calibre18"><span class="font2"><span class="calibre11">Rachel ve Dan toprak yola geldiler ve nehri güneye, Waynesville’e doğru takip ettiler. Güneş Rachel’ın sağ omzunun arkasından yükseliyordu. Birkaç dakika sonra genç kadın uzakta bir araba sesi duydu ve başını kaldırıp ona yaklaşan yeşil aracı görünce kalbi sıkıştı. Oysa gelen Packard değildi ve Rachel, hâlâ bir parçasının yaklaşan arabanın bir şekilde işleri düzeltmek için Colt Tepesi’ne gelen Bay Pemberton a ait olduğunu umduğundan ötürü utanç duydu. Son iki pazar günü kampın kilise ayinine gittiğinde kollarında Jacob’la yemek salonunun önünde oyalanıp Bay Pemberton’ın geçmesini beklerken de böyle hissetmişti.</span></span></p>

    <p class="calibre18"><span class="font2"><span class="calibre11">Araba, motorunu öksürterek ve arkasından gri bir toz bulutu bırakarak yoluna devam etti. Rachel kısa süre sonra taş bir çiftlik evini geçti, bacadan belli belirsiz şömine dumanlan tütüyordu. Tarlalarda ise dolgun lahanalar ve Rachel'dan daha uzun mısır yapraklan vardı, yolun daha yakınında ise sakız kabakları ve bal kabakları bol miktardaki otların içinden fışkırıyordu. Bütün bunlar, babası ekinleriyle ilgilenebilecek kadar uzun yaşayabilseydi Colt Tepesinde yapabilecekleri hasadı gösteriyordu. Karşı taraftan bir yük arabası geldi, iki çocuk arkadan bacaklarını sallıyordu. Sanki geçen aylarda başına gelen her şeyi hissetmiş gibi Rachel’a ciddiyetle baktılar. Yol düzleşti ve Pigeon Nehri’ne biraz daha yaklaştı. Sabahın eğimli ışığında nehir, altınlarla dolu bir damar gibi parlıyordu. Rachel, ama değersiz ahmak altınlarından, diye düşündü.</span></span></p>

    <p class="calibre18"><span class="font2"><span class="calibre11">Geçen ağustosu hatırladı, yemek zamanı geldiğinde Bay Pemberton’ın evine yemek götürürdü ve Colt Tepesi’nde birlikte büyüdükleri Joel Vaughn onu verandada beklerdi. Joel’in işi kimsenin Rachel’ı ve Bay Pemberton ı bölmediğinden emin olmaktı ve Joel tek kelime etmemiş olsa da ne zaman ön kapıyı açsa yüzünde endişeli bir ifade olurdu. Bay Pemberton hep arka odada olurdu ve Rachel evin içinden geçerken elektrikli ışıklara, buzluğa, şık masaya ve koltuklara bakardı. Bu kadar harikulade bir yerde olmak, sadece yarım saat için bile olsa Sears’ın Noel hediye kataloğunu incelerken hissettiği gibi bir duyguyla dolmasına neden oluyordu. Hatta daha da iyi hissettiriyordu çünkü önündekiler bir resim veya tasvir değil, eşyaların ta kendileriydi. Ama onu Bay Pemberton’ın yatağına getiren bu değildi. Bay Pemberton onu fark etmiş ve kamptaki diğer kızlar yerine -ve bu kızlara kendisi gibi genç olan arkadaşları Bonny ile Rebecca da dahildi- Rachel’ı seçmişti. Rachel âşık olduğuna inanmıştı, gerçi Bay Pemberton beraber yatmayı bırak, öptüğü ilk adam olduğundan bunu nasıl bilebilirdi ki? Rachel belki de Dul’un haklı olduğunu düşündü. Eğer o beş yaşındayken çekip giden bir annesi olmasaydı belki de Rachel daha doğru davranırdı.</span></span></p>

    <p class="calibre18"><span class="font2"><span class="calibre11">Sonra kendi kendine, “Ama belki de davranmazdım,” dedi. Ne de olsa sadece Joel’in değil, bir öğlen elinde tepsiyle eve girdiğini görünce “yapma” manasında onabaşını sallayan Bay Campbell’ın da uyarıcı bakışlarını görmezden gelmişti. Rachel her döndüğünde mutfaktaki yaşlıca kadınların ona attığı sert bakışlara sadece gülümsüyordu. Bir şeyler pişiren adamlardan biri ona, “Bay Pemberton’ın bugün çok iştahı var gibi gözükmüyor, en azından yemek konusunda,” gibi iğneleyici bir şey söylediğinde kızarıp bakışlarını yere indirirdi ama o zaman bile bir parçası yine de gurur duyardı. Bu, Bonny ve Rebecca “Saçın dağılmış,” diye fısıldadığında ve üçü dilbilgisi okuluna geri dönmüşler de bir oğlan onlardan birini öpmeye çalışmış gibi kıkırdadığında da böyleydi.</span></span></p>

    <p class="calibre18"><span class="font2"><span class="calibre11">Bir gün Bay Pemberton, Rachel yatağından ayrılmadan önce uyuyakalmıştı. Rachel onu uyandırmamak için yavaşça kalkmış, sonra evi oda oda gezmiş, gördüğü her şeye dokunmuştu. Yatak odasının altın yaldızlı oval aynasına, banyodaki gümüş testiye ve lavaboya, koridordaki Marvel termosifona, buzluğa ve meşeden yapılma raf saatine. Onu en çok etkileyen, böyle harika şeylerin odanın etrafına fazla düşünülmeden öylesine yerleştirilmiş gibi gözükmesiydi. <i class="calibre9">İnanılmaz olan bu,</i> diye düşünmüştü Rachel. Ona hazineler gibi gelen eşyalar başka biri tarafından doğru düzgün fark bile edilmeyebilirdi. Coxwell koltuklarından birine oturmuş ve kalçaları ile sırtını uzun tüylü kadifeye yerleştirmişti. Bu, bir bulut üzerinde oturmak gibiydi.</span></span></p>

    <p class="calibre18"><span class="font2"><span class="calibre11">Adet görmemeye başladığında bunun başka bir şeyden ileri geldiğine inanıp durmuştu. Bay Pemberton a, Bonny’ye veya Rebecca’ya söylememişti. Bir ay üç aya, sonra da dört aya dönüştüğünde bile bu saçma inançtan vazgeçmemişti. Kendi kendine, <i class="calibre9">her an tekrar başlayacak,</i> demişti. Kustuğu sabakılardan ve elbisesinin belden sıkmaya başlamasından sonra bile... Altıncı ayda Bay Pemberton, Boston’a dönmüştü. Kısa süre sonra Rachel’ın kimseye söylemesine gerek kalmamıştı çünkü bol önlüğüne rağmen karnı gerçeği kamptaki herkesle beraber babasına da gösteriyordu.</span></span></p>

    <p class="calibre18"><span class="font2"><span class="calibre11">Waynesville’in ötesindeki toprak yol eski Asheville Toll Yolu’yla birleşti. Rachel atından indi. Hayvanı dizgininden tutup şehre yönlendirdi. Adliyenin önünden geçerken iki kadın, Scott’un Marketi’nin önünde duruyordu. Konuşmayı kesip Rachel’ı izlediler, bakışları katı ve kınayıcıydı. Rachel, Dan’i Donaldson’ın dükkânının önüne bağladı ve dükkân sahibine at ile inek için yaptığı teklifi kabul ettiğini söylemek için içeri girdi.</span></span></p>

    <p class="calibre18"><span class="font2"><span class="calibre11">“Ve onları bu hafta sonuna kadar almayacaksınız değil mi?"</span></span></p>

    <p class="calibre18"><span class="font2"><span class="calibre11">Adam başını salladı ama kasasını açmadı.</span></span></p>

    <p class="calibre18"><span class="font2"><span class="calibre11">Rachel, “Bana şu anda ödeme yapmanızı umuyordum,” dedi.</span></span></p>

    <p class="calibre18"><span class="font2"><span class="calibre11">Bay Donaldson kasasından üç adet on dolarlık banknot çıkardı ve Raechel’a uzattı.</span></span></p>

    <p class="calibre18"><span class="font2"><span class="calibre11">"Ben gelmeden o atın bacağını sakatlamamaya dikkat et.”</span></span></p>

    <p class="calibre18"><span class="font2"><span class="calibre11">Rachel elbisesinin cebinden para çantasını çıkardı ve dolarları içine koydu.</span></span></p>

    <p class="calibre18"><span class="font2"><span class="calibre11">“Kyerini de almak ister misiniz?”</span></span></p>

    <p class="calibre18"><span class="font2"><span class="calibre11">“Kyere ihtiyacım yok,” dedi adam ters bir sesle.</span></span></p>

    <p class="calibre18"><span class="font2"><span class="calibre11">Rachel sokağın karşısına geçip Bay Scott’un dükkânına girdi. Bay Scott Rachel’ın beklediğinden daha yüklü bir fatura çıkardı, gerçi Rachel tam olarak ne beklediğini açıklayamazdı. Kalan iki dolan ile iki on sentini para çantasına koydu ve yandaki Merritt’in eczanesine girdi. Rachel dışarı çıktığında çantasında sadece on sentler kalmıştı.</span></span></p>

    <p class="calibre18"><span class="font2"><span class="calibre11">Dan’i çözdü ve atla beraber Dodson Cafe’den ve sonraki iki ufak dükkânın önünden geçtiler. Tam adliyenin oradan geçerlerken biri ismini haykırdı. Şerif McDowell, ofisinin kapısından çıktı. Üç ay önce olduğu gibi pazara özel şık kıyafetlerini giymemişti, üniformalıydı ve asker yeşili gömleğine gümüş bir rozet iğnelenmişti. Ona doğru yürürken Rachel, o gün şerifin kolunu omzuna doladığını ve banktan kalkmasına, gara girmesine yardım ettiğini, sonra da onu arabasıyla Colt Tepesi’ne bırakıp soğuk olmamasına rağmen şöminede ufak bir ateş yaktığını hatırladı. Dul Jenkins geceyi onunla geçirmek için gelene kadar beraber ateşin önünde konuşmadan oturmuşlardı.</span></span></p>

    <p class="calibre13"><span class="font2"><span class="calibre11">Şerif ona yetiştiğinde şapkasına dokundu.</span></span></p>

    <p class="calibre13"><span class="font2"><span class="calibre11">“Seni tutmak istemiyorum,” dedi. “Sadece sen ve bebeğin iyi misiniz diye kontrol etmek istedim.”</span></span></p>

    <p class="calibre18"><span class="font2"><span class="calibre11">Rachel şerifin gözlerine baktı ve içlerindeki olağandışı renk tonlarını yine fark etti. Bal rengiydiler ama yoncayla beslenen anlarınki gibi parlak değillerdi, onun yerine ıhlamur ağacı balının koyu kehribar rengindeydiler. Bu sıcak, rahatlatıcı bir renkti. Rachel, şerifin gözlerinde ufacık da olsa yargılayan bakışlar aradı ama adam onu yargılamıyordu.</span></span></p>

    <p class="calibre18"><span class="font2"><span class="calibre11">Rachel, “iyiyiz,” dedi ama para çantasında sadece yirmi sent kalmış olması tam tersini söylüyordu.</span></span></p>

    <p class="calibre18"><span class="font2"><span class="calibre11">Bir Model T tıkırdayarak yanlarından geçti ve atın korkup kaldırıma doğru çekilmesine sebep oldu. Şerif ve Rachel sokakta biraz daha durdular. Sonra sessizliğin içinde McDowell tekrar şapkasına dokundu.</span></span></p>

    <p class="calibre18"><span class="font2"><span class="calibre11">“Eh, dediğim gibi, sadece nasıl olduğunuzu görmek istedim. Herhangi bir yardıma ihtiyacın olduğunda haber ver.”</span></span></p>

    <p class="calibre18"><span class="font2"><span class="calibre11">Rachel, “Teşekkür ederim,” dedi ve bir an duraksadı. “Babamın öldürüldüğü gün yaptığınız her şey için de teşekkür ederim, özellikle de benimle kaldığınız için.”</span></span></p>

    <p class="calibre13"><span class="font2"><span class="calibre11">Şerif McDowell başını salladı. ‘memnuniyetle yaptım.” Şerif ofisine geri dönerken Rachel, Dan’in dizginlerini çekti ve onu adliyenin ötesine götürdü.</span></span></p>

    <p class="calibre18"><span class="font2"><span class="calibre11">Sokağın sonuna geldiğinde tahta iskeletli bir bina çıktı önlerine, dar bahçesinde çeşitli boyutlarda ve tonlarda bir düzine boş mermer mezar taşı vardı, içeriden çekiç ve keski sesleri geliyordu. Rachel atı en yakın kazığa bağladı ve mermer saçılmış bahçeyi geçti. Üzerinde LUDLOW SURRATT - TAŞÇI yazan açık kapıda duraksadı.</span></span></p>

    <p class="calibre18"><span class="font2"><span class="calibre11">Girişin yanında bir havalı baskı silindiri ve bir havalı çekiç duruyordu. Odanın ortasında bir çalışma tezgâhı vardı, üzerinde de tokmaklar, keskiler, oyma testeresi ve üzerine tebeşirle kelimeler ve sayılar yazılmış bir yazı tahtası duruyordu. Dört</span></span> <span class="calibre11"><span class="font2">duvarı saran taşların bazılarında isimler ve tarihler yazılıydı. Diğerleri ise İsa'lar, haçlar ve sarmal şeklindeki süsler dışında boştular. Hava tebeşir gibi kokuyordu, odanın kil zemini ise ince kar taneleriyle bezenmiş gibi beyazdı. Surratt alçak tahta bir sandalyede oturuyordu, önündeki çalışma tezgâhına bir taş dayamıştı. Kafasında bir şapka, üzerinde de bir önlük vardı. Çalışırken mermere doğru eğiliyordu, çekiç ve keski suratından sadece birkaç santim uzaktaydı.</span></span></p>

    <p class="calibre18"><span class="font2"><span class="calibre11">Rachel kapıyı çalınca Surratt arkasına döndü, kıyafetleri, elleri ve kirpikleri mermer tozuyla bembeyaz olmuştu. Çekiç ile keskiyi tezgâha koydu ve tek kelime etmeden atölyenin arkasına gitti. Rachel’ın babası öldükten bir hafta sonra sipariş ettiği kırka otuz beş santimlik mermer levhayı kaldırdı. Rachel hiçbir şey diyemeden levhayı kapının eşiğinin yanına koymuştu bile. Surratt geri çekildi ve Rachel’ın yanında durdu. Levhaya baktılar, mermere Abraham Harmon ismi kazınmıştı, üzerinde de Rachel’ın resim defterinden seçtiği gamalı haç duruyordu.</span></span></p>

    <p class="calibre18"><span class="font2"><span class="calibre11">“Bence iyi oldu,” dedi taşçı. “Beğendin mi?”</span></span></p>

    <p class="calibre18"><span class="font2"><span class="calibre11">Rachel, “Evet, efendim. İyi gözüküyor,” diye cevapladı, sonra bir an duraksadı. “Paranızın geri kalanına gelince. İş bitene kadar bulurum sanmıştım ama bulamadım.”</span></span></p>

    <p class="calibre18"><span class="font2"><span class="calibre11">Surratt bu habere çok da şaşırmış gözükmeyince Rachel başkalarının da ona benzer hikâyelerle geldiğini düşündü.</span></span></p>

    <p class="calibre13"><span class="font2"><span class="calibre11">Rachel ata doğrubaşını salladı. “Şu eyeri borcumun geri kalanı için alabilirsiniz.”</span></span></p>

    <p class="calibre18"><span class="font2"><span class="calibre11">“Babam tanıyordum. Bazıları onu öfkeli bulurdu ama ben onu severdim,” dedi Surratt. “Başka bir yöntem buluruz. O eyere ihtiyacın olacak.”</span></span></p>

    <p class="calibre13"><span class="font2"><span class="calibre11">“Hayır efendim, olmayacak. Atımı Bay Donaldson’a sattım. Bu hafta sonundan sonra eyere ihtiyacım yok.”</span></span></p>

    <p class="calibre18"><span class="font2"><span class="calibre11">“Bu hafta sonu mu?”</span></span></p>

    <p class="calibre18"><span class="font2"><span class="calibre11">“Evet, efendim,” dedi Rachel. “Atı da ineği de o zaman almaya gelecek.”</span></span></p>

    <p class="calibre18"><span class="font2"><span class="calibre11">Taşçı duyduklarını zihninde tarttı.</span></span></p>

    <p class="calibre18"><span class="font2"><span class="calibre11">“O zaman eyeri alırım ve ödeşmiş sayılırız. Donaldson’a eyeri beraberinde getirmesini söyle,” diyen Surratt bir Model T daha öksürerek geçince duraksadı. “Mezar taşını oraya taşıması için kimi tuttun?”</span></span></p>

    <p class="calibre18"><span class="font2"><span class="calibre11">Rachel heybesindeki bez çuvalı kaldırdı.</span></span></p>

    <p class="calibre18"><span class="font2"><span class="calibre11">“Ben yaparım diye düşündüm.”</span></span></p>

    <p class="calibre18"><span class="font2"><span class="calibre11">Surratt, “O taş göründüğünden daha ağır, neredeyse on beş kilo,” dedi. “Bu kadar ince bir çuvalı delip geçer. Ayrıca, oraya çıkardıktan sonra bir de taşı dikmen gerek.”</span></span></p>

    <p class="calibre18"><span class="font2"><span class="calibre11">Rachel, “Yanımda bir kazma var,” dedi. “Taşı iple eyere bağlamama yardım ederseniz halledebilirim.”</span></span></p>

    <p class="calibre18"><span class="font2"><span class="calibre11">Surratt arka cebinden kırmızı bir mendil çıkardı, yüzünü ekşitti ve kumaşla alnını ovdu. Mendili tekrar arka cebine koyduğunda bakışları yine Rachel’a döndü.</span></span></p>

    <p class="calibre18"><span class="font2"><span class="calibre11">“Kaç yaşındasın?’</span></span></p>

    <p class="calibre18"><span class="font2"><span class="calibre11">“Neredeyse on yedi.”</span></span></p>

    <p class="calibre18"><span class="font2"><span class="calibre11">“Neredeyse.”</span></span></p>

    <p class="calibre18"><span class="font2"><span class="calibre11">“Evet, efendim.”</span></span></p>

    <p class="calibre18"><span class="font2"><span class="calibre11">Rachel taşçının ona Dul Jenkins’in dediklerini söylemesini bekledi; <i class="calibre9">sadece küçük bir kızsın ve hiçbir şey bilmiyorsun.</i> Rachel, <i class="calibre9">taşçı bunu söylese haklı olur,</i> diye düşündü. Bütün sabah bir bebeğin diş çıkarma zamanından, aldıklarının parasına kadar her şeyi yanlış hesaplamışken nasıl tersim iddia edebilirdi ki?</span></span></p>

    <p class="calibre18"><span class="font2"><span class="calibre11">Surratt mezar taşma dayandı ve keski ile yontulmuş harflerden birinin üzerindeki beyaz toz tabakasını üfledi. Sanki son kez katılığını doğrulamak istercesine elini taşın üzerinde bir an daha tuttu. Ayağa kalktı ve deri önlüğünü çözdü.</span></span></p>

    <p class="calibre18"><span class="font2"><span class="calibre11">“O kadar meşgul değilim,” dedi. ‘Taşı kamyonetime koyup oraya çıkaracağım. Senin için dikeceğim de.”</span></span></p>

    <p class="calibre18"><span class="font2"><span class="calibre11">‘Teşekkür ederim. Bu çok büyük bir iyilik.”</span></span></p>

    <p class="calibre18"><span class="font2"><span class="calibre11">Rachel eski paralı yolu kullanarak Waynesville’in içinden geçti ve kuzeye doğru ilerledi ama kısa süre sonra eski paralı yolu bırakıp farklı bir yola saptı. Arazi bir müddet sonra daha dik ve daha kayalık hale geldi, çapanın çelik başı üzengiye çarpıp şıngırdıyordu. Oksijen azaldıkça at daha zor nefes almaya başladı, yumuşak burun delikleri her hava çekişinde yükseliyordu. Sular sıçratarak sığ ve berrak bir derenin içinden geçtiler. Orman güllerinin kösele gibi yapraklan Rachel’ın elbisesine sürtünüyordu.</span></span></p>

    <p class="calibre18"><span class="font2"><span class="calibre11">Rachel yarım saat daha ilerledi ve en yüksek dağ sırtına çıkmaya başladı. Orman kısa süreliğine geri çekildi ve ileride terk edilmiş bir çiftlik evi gözüktü. Ön kapı gıcırdayarak açıldı, insanların acilen buraya göçtüklerim belli edercesine verandaya tencereler, tabaklar ve çürümüş yorganlar saçılmıştı. Çiftlik evinin ön kapısının üzerindeki paslı at nalı, ev sakininin karşısına çıkabilecek iyi şansları yakalamak için yukarı çevrilmişti. Rachel, iyi bir <i class="calibre9">ginseng</i> hasadı geçirmezse kendi evinin de yakında aynı şekilde gözükebileceğim biliyordu. <i class="calibre9">Belli ki karşılarına yeteri kadar iyi şans çıkmamış,</i> diye düşündü.</span></span></p>

    <p class="calibre18"><span class="font2"><span class="calibre11">Dağlar ve ormanlar tekrar Rachel’ın etrafını kuşattı. Ağaçlar artık hep sert gövdeliydi. Gün ışığı birkaç kat gazlı bezin arasından süzülürcesine yapraklardan sızıyordu. Kuşlar cıvıldamıyordu ve Rachel’ın önüne ne geyik ne de tavşan fırlıyordu. Patikanın etrafında yetişen tek şey zehirli ve zehirsiz mantarlardı, duyulan tek ses ise palamutların Dan’in demir nallarının altında çatırdamasının ve kırılmasının sesiydi. Orman biraz önce yağmur yağmış gibi kokuyordu.</span></span></p>

    <p class="calibre18"><span class="font2"><span class="calibre11">Patika son bir kez yükseldi ve otoyolda sona erdi. Otoyolun karşısında terk edilmiş, beyaz renkli, ahşap bir kilise duruyordu. Geniş ön kapının üzerinde bir asma kilit vardı ve beyaz boyası grileşip soyulmaya başlamıştı. Artık o kadar çok insan kereste kampında yaşıyordu ki Peder Bolick ayinleri kilise yerine kampın yemek salonunda yapıyordu. Bay Surratt’ın kamyonu mezarlık kapısının yanına park edilmemişti ama Rachel taşın toprağa yerleştirilmiş olduğunu gördü. Dan’i kapıya bağladı ve içeri girdi. Mezar taşlarının arasında ilerledi, bazıları sadece üzerlerinde isim veya tarih olmayan dere taşlarıydı, bazıları sabuntaşı veya granitti, birkaçı da mermer. Orada yazılan isimler tanıdıktı; Jenkins, Candler, McDowell, Pressley ve Harmon. Rachel neredeyse babasının mezarına varmıştı ki dağın sırtının aşağısında, mezarlığın altında bir uluma duydu. Bu çobanaldatanların veya uzaktaki bir trenin sesi gibi yalnız bir sesti. Bir vahşi köpek sürüsü açıklığa doğru ilerledi, çenesini gökyüzüne kaldırmış olan köpek şimdi diğerlerine yetişmek için koşuyordu. Rachel eyere bağlı çapayı hatırladı ve köpekler yönlerini değiştirip dağ sırtından yukarı çıkarlarsa onu kullanabilirdi, ama köpekler kısa süre sonra ormana doğru kayboldu. Sonra etrafı saf sessizlik kapladı.</span></span></p>

    <p class="calibre18"><span class="font2"><span class="calibre11">Rachel mezar taşının yanında durdu. Taşçının yerleştirdiği taze toprak, mezarın rengini koyulaştırmıştı. Rachel’ın babası beraber yaşaması zor bir insandı, duygularını gösteremezdi ve çok fazla şey söylemezdi. Öfkesi yakılmayı bekleyen bir mutfak kibriti gibiydi, özellikle de içiyorsa... Rachel’ın annesiyle ilgili en net hatırladığı anılarından biri, sıcak bir günde ebeveynlerinin yatağında yatmaktı. Annesine yaz sıcağına rağmen mavi çarşafın serin ve kaygan hissettirdiğini söylemişti, sanki bir derenin içinde uyuyormuş gibi... “Saten olduğu için,” demişti annesi ve Rachel</span></span> <span class="calibre11"><span class="font2">çarşafın adının bile serin ve kaygan olduğunu düşünmüştü, bir derenin sesi gibi fısıltılıydı. Rachel, babasının çarşafı alıp şömineye attığı günü hatırlıyordu. Bu, annesinin gittiği gecenin ertesi sabahıydı ve babası saten çarşafı alevlerin derinliklerine tıkarken Rachel’a annesinden bir daha hiç bahsetmemesini, bahsederse ağzına bir tane çarpacağını söylemişti. Rachel babasının onu gerçekten tokatlayıp tokatlamayacağını öğrenme riskine hiç girmemişti. Cenazede yaşlıca bir kadın, babasının annesi gitmeden önce farklı bir adam olduğunu iddia etmişti. Öfkeye ve sertliğe o kadar meyilli olmadığını, içince kötü biri haline gelmediğini söylemişti. Rachel, bu adamı hatırlayamamıştı.</span></span></p>

    <p class="calibre18"><span class="font2"><span class="calibre11">Yine de kendi kendine bir çocuk yetiştirmişti, hem de bir kız çocuğu. Rachel babasının herhangi bir adamın kendi başına çıkarabileceği kadar iyi iş çıkardığını düşünüyordu. Hiçbir zaman yemek ve kıyafet için dilenmek zorunda kalmamıştı. Babasının ona öğretmediği, belki de öğretemediği birçok şey vardı ama Rachel ekinleri, bitkileri ve hayvanları öğrenmişti. Bir çiti nasıl onaracağını ve bir kulübenin yarıklarını nasıl dolduracağını da. Rachel bunları yaparken babası onu izlerdi. Gün gelip de bu işleri yapamayacak duruma gelirse, kızının tüm bunların altından kolayca kalkabileceğinden emin olmak istiyordu. Rachel, babasının amacım ancak şimdi fark edebilmişti. Bu bir sevgi çeşidi değilse neydi?</span></span></p>

    <p class="calibre18"><span class="font2"><span class="calibre11">Rachel mezar taşma dokundu ve sağlamlığını, katılığını elleriyle hissetti. Bu ona babasının ölmeden iki hafta önce yaptığı beşiği hatırlattı. Babası beşiği getirip Rachel’ın yatağının yanma koymuştu, bunu bebek için yaptığını tasdikleyen tek kelime bile etmemişti. Ama Rachel beşiğin yapılışındaki özeni ve babasının bunu en sert ve en dayanıklı tahta olan cevizden yaptığını fark etmişti. Beşiğin sadece uzun süre dayanması için değil, aynı zamanda güzel de gözükmesi için emek harcanmıştı çünkü babası beşiği kumlamış ve sonra ketentohumu yağıyla cilalamıştı.</span></span></p>

    <p class="calibre18"><span class="font2"><span class="calibre11">Rachel elini ömründen daha uzun süre dayanacağını ve böylece yasından daha uzun süre kalacağını bildiği taştan çekti. Rachel kendi kendine, <i class="calibre9">onu ilahi bir toprağa gömdüm ve öldüğünde giymekte olduğu kıyafetlerini yaktım,</i> dedi. Ölüm sertifikasını imzaladım ve şimdi de mezar taşı dikildi. Yapabileceğim her şeyi yaptım. Rachel kendine bunları söylerken içindeki yasın, bir daha hiçbir zaman çıkamayacağı karanlık, dipsiz bir kuyuya düşmüş gibi hissettirecek kadar yayıldığını ve derinleştiğini hissetti. Çünkü artık yapacağı hiçbir şey kalmamıştı, artık sadece babasının ölümüne katlanacaktı.</span></span></p>

    <p class="calibre18"><span class="font2"><span class="calibre11">Kendi kendine, <i class="calibre9">mutlu bir şey düşün,</i> dedi, babanın senin için yaptığı bir şeyi. Ufak bir şeyi. Birkaç dakika boyunca aklına hiçbir şey gelmedi. Sonra bir şey geldi, senenin bu zamanlarında olan bir şey. Yemekten sonra babası ahıra gitmişti, Rachel da bahçeye. Azalan gün ışığında koyu renkli badıçları, çit oluşturmaları için ektiği tatlı mısır sıralarına sokulan olgun sırık fasulyelerini toplamıştı. Babası ahırın ağzından seslenince, Rachel süt kovasını kulübeye taşıması gerektiğini düşünerek elindeki leğeni iki mısır sırasının arasına koymuştu.</span></span></p>

    <p class="calibre18"><span class="font2"><span class="calibre11">Rachel ahıra girdiğinde, “Güzel, öyle değil mi?’ demişti babası.</span></span></p>

    <p class="calibre18"><span class="font2"><span class="calibre11">Büyük gümüş ve yeşil rengi bir pervaneyi işaret ediyordu. Birkaç dakika boyunca ikisi de orada öylece durup günlük işleri bir kenara bırakmışlardı. Ahıra çizgi çizgi vuran ışık loşlaştıkça pervane parlıyor gibi görünüyordu. Sanki kanatlarının yavaşça açılıp kapanışı akşamın son ışığını topluyordu. Sonra yaratık havalanınıştı. Pervane geceye doğru uçarken babası büyük güçlü elini kaldırıp bir an Rachel’ın omzuna koymuştu. Alacakaranlıktaki pervane ve babasının elinin dokunuşu... <i class="calibre9">Bu da bir şey,</i> diye düşünmüştü Rachel.</span></span></p>

    <p class="calibre18"><span class="font2"><span class="calibre11">Patikadan aşağı dönerken cenazeden sonraki günleri hatırladı, evin sessizliği elle tutulur bir şeydi ve ödünç alacak veya geri verilecek bir şey için Dul Jenkins’i ziyaret etmeden bir gün bile geçirmemişti. Sonra bir sabah hüznünün azaldığını hissetmeye başlamıştı, sanki onu uzun zamandır kesen sivri bir şeyin ucu sonunda körelmiş ve yıpranmıştı. Aynı gün Rachel, babasının saçını hangi yöne ayırdığını hatırlayamamış ve bir kez daha beş yaşında annesi gittiğinde öğrendiği şeyi fark etmişti; sevilen biri kaybedildiğinde bunu dayanılabilir kılan şey, hatırlamak değil unutmaktı. Başta ufak şeyleri unutmak; mesela annesinin yıkandığı sabunun kokusunu, kilisede giydiği elbisenin rengini, bir süre sonra da sesini ve saçının rengini. Bu kadar çok şeyin unutulabilmesi Rachel’ı hayrete düşürüyordu ve unutulan her şey, o inşam içinizde daha az canlı yapıyordu, ta ki sonunda buna dayanabilene kadar. Daha fazla zaman geçtiğinde insan kendine hatırlama izni verebiliyordu, hatta hatırlamak isteyebiliyordu. Ama o zaman bile ilk günlerde hissedilen şeyler yeniden insanın kalbine yerleşiyor ve yaşlı, bir ağacın özüne yakın kısmına yerleştirilen eski dikenli teller gibi hâlâ orada olduğunu hatırlatabiliyordu.</span></span></p>

    <p class="calibre18"><span class="font2"><span class="calibre11">Ve şimdi de bu kahverengi gözlü bebek... <i class="calibre9">Onu sevme,</i> dedi Rachel kendi kendine. Senden ayırabilecekleri hiçbir şeyi sevme.</span></span></p>
  </div>
</body>
</html>
