<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_20" /></span></span></p>

    <p class="calibre18"><span> </span></p>

    <h2 class="calibre28"><span class="font2"><i class="calibre9"><span class="calibre17">On Yedi</span></i></span></h2>

    <p class="calibre18"><span class="font2"><span class="calibre11">Yeni yılın ilk pazarında, Pemberton’lar ve Harris, arabayla Waynesville Tasarruf ve Borçlar Kurumu’nun altı ay önce geri aldığı doğudaki Jackson County’de bulunan topraklara doğru ilerlediler. Harris birdenbire Townsend arazisini almaya söz vermeden önce bu bölgeyi görmekte ısrarcı olmuştu. Arka koltukta oturuyordu ve kendini sıcak tutmak için yün bir paltoyla bir viski matarası kullanıyordu. Bir önceki gün sulu kar yağmıştı ve artık sadece hafif bir çisenti ön camı lekeliyor olsa da buz kabuklan, köprülerde ve kayalıkların asfalta gölge düşürdüğü virajlarda durmaya devam ediyordu. Pemberton arabayı dikkatle sürüyordu, mümkün olan her an yolun ortasında kalıyordu ve bir yandan da keşke Serena gelmeye ısrar etmemiş olsaydı diye düşünüyordu.</span></span></p>

    <p class="calibre18"><span class="font2"><span class="calibre11">Harris öne eğildi ve matarayı onlara uzattı ama Pemberton’lar bu ikramı kabul etmediler. Harris matarayı cebine geri koydu ve çarşamba günkü <i class="calibre9">Asheville Citizen</i> gazetesini çıkarıp yüksek sesle okumaya başladı.</span></span></p>

    <p class="calibre18"><span class="font2"><span class="calibre11">“Dikkatimizi milli parkın yapılışına yoğunlaştırmamız bölgenin geleceği için çok önemli olsa da bir yandan da her yanı çevreleyen ama tehdit altında olan doğal güzelliklerimizi güvence altına almak için eyalet olarak harekete geçmeliyiz. Jackson County’nin Caney Deresi bölgesindeki dört bin hektarlık çiftlik arazisinin yakın zamandaki haczi, arazi sahipleri için trajik olsa da bölgemizde el değmemiş bir arazi almak için nadir bir fırsat sunuyor, hem de çok makul bir fiyata. Bu gizli mücevher, sert ağaçlar ve parıltılı akarsularla dolu, aynı zamanda da içinde bol bol bitki ve hayvan bulunuyor. Bölgemizin bu konulardaki baş otoritesi Bay Horace Kephart, bu alanın doğal kaynaklar konusunda güney Appalachia’da gördüğü yerler kadar zengin olduğuna inanıyor. Yine de Bay Kephart, şimdi harekete geçmek gerektiğini söylüyor. Arazi, Franklin’e yakınlığı sebebiyle Kuzey Carolina’nın batısı için kendi hesap defterlerini doldurmak dışında hiçbir endişe taşımayan borsa yatırımcılarının ilgisini çekmeye başladı. Kuzey Carolina, bu ülkenin geri kalanı gibi para kaynaklarını sonuna kadar kullandığı için eyaletimizin zengin sakinlerinin dizginleri ellerine alıp bütün Kuzey Carolinalılar için bir mirasa katkıda bulunmasının tam zamanı.”</span></span></p>

    <p class="calibre18"><span class="font2"><span class="calibre11">Harris gazeteyi katladı ve koltuğa vurdu.</span></span></p>

    <p class="calibre18"><span class="font2"><span class="calibre11">“Bu piçlerin böyle bir şey peşinde olduğunu biliyordum. Webb ve Kephart, cuma günü Tasarruf ve Borçlar Kurumu’na geri dönmüş. Bu konuda son derece sessiz davranıyorlarmış ama Luckadoo burada onlara yardım etmek isteyen biri olduğunu düşünüyor, çok paralı biri.”</span></span></p>

    <p class="calibre18"><span class="font2"><span class="calibre11">Pemberton, “Bu kim olabilir ki?” diye sordu.</span></span></p>

    <p class="calibre18"><span class="font2"><span class="calibre11">“Bence Comelia Vanderbilt ve o İngiliz züppe kocası Cecil,” dedi Harris. “Ahmak annesi Pisgah Ormanı’na iki bin hektarlık arazi vermişti, o yüzden böyle saçmalıklar aileden geliyor. Ayrıca Rockefeller’la arkadaşlar.”</span></span></p>

    <p class="calibre18"><span class="font2"><span class="calibre11">Harris mataradan bir yudum almaya yetecek kadar uzun süre durdu, hiddeti artıyordu.</span></span></p>

    <p class="calibre18"><span class="font2"><span class="calibre11">“Onlar olmalı,” diyerek köpürdü. “Başka kimsede böyle bir para yok. Neden lanet şatolarında kral ve kraliçeyi oynayıp başka insanların işinden uzak duramıyorlar ki? Webb’den tut da Rockefeller’a kadar hepsi Bolşevik’ten başka bir şey değiller.</span></span> <span class="calibre11"><span class="font2">Devletleri bu dağlardaki her hektara sahip olmadan tatmin olmayacaklar.”</span></span></p>

    <p class="calibre18"><span class="font2"><span class="calibre11">Pemberton, “insanlar sonunda olayın insanların işleri veya hoş bir manzara arasında tercihten ibaret olduğunu anladıklarında, bizimle hemfikir olacaklar,” dedi.</span></span></p>

    <p class="calibre18"><span class="font2"><span class="calibre11">Harris, “İşler veya hoş bir manzara,” dedi. “Bunu sevdim. Bunun Webb’in bir sonraki yazısının başlığı olmasını önerebiliriz. Herhalde Albay Townsend’e yazdığı sözde açık mektubu görmüşsünüzdür.”</span></span></p>

    <p class="calibre18"><span class="font2"><span class="calibre11">Serena, “Gördük,” dedi, “ama Townsend, Webb’in edebi değeri olmayan şiirlerinden veya Albright’ın tehditlerinden etkilenmeyecek kadar zeki bir işadamıdır.”</span></span></p>

    <p class="calibre18"><span class="font2"><span class="calibre11">Harris, “Bu park işini 1926’da başladığında kesmeliydim,” dedi. “Paramı yeni makinalara harcamış olmasaydım sırf hepsine inat iki araziyi de alırdım.”</span></span></p>

    <p class="calibre18"><span class="font2"><span class="calibre11">Pemberton, “Webb’in gösterişli tarifine rağmen bu arazinin Townsend’inkinden iyi olabileceğinden şüpheliyim,” dedi.</span></span></p>

    <p class="calibre18"><span class="font2"><span class="calibre11">Harris, “Belki de,” dedi, “ama birkaç saat ayırıp bakmaya değer, özellikle de Franklin’deki bazı insanlar buraya bakıyorsa. Genelde bu kadar kuzeydeki bir şeyle pek ilgilenmezler.”</span></span></p>

    <p class="calibre18"><span class="font2"><span class="calibre11">Harris, yine matarasından birkaç yudum alıp paltosunun cebine koydu. Güneş alçak bulutların arasından parlamaya başladı. Pemberton bunun sadece bir süre devam edeceğini düşündü, ama belki de asfalttaki buzların bir kısmını eritmeye ve dönüş yolunu kolaylaştırmaya yetecek kadar sürerdi. Bir süre sonra bir yol ayrımına geldiler. Pemberton, Luckadoo’nun ona aylar önce verdiği elle çizilmiş haritayı kontrol etmek için frene bastı. Sonra haritayı Serena’ya verdi ve sağa döndü. Yol geniş bir viraj yaptı ve kısa süre sonra solda Tuckaseegee Nehri belirdi. Su, pürüzsüz ve yavaş hareket ediyormuş gibi gözüküyordu, sanki soğuk hava nehri tembelleştirmiş gibiydi. Nehir yola doğru kıvrılmaya başladı ve önlerinde metal, tek şeritli bir köprü belirdi. Köprünün öteki tarafından başka bir otomobil geliyordu. Yaklaştıklarında Pemberton arabanın bir Pierce-Arrow olduğunu gördü.</span></span></p>

    <p class="calibre18"><span class="font2"><span class="calibre11">Harris, “Bu o kahrolası Webb’in arabası,” dedi sinirle. “Köprüde karşı karşıya gelirsek arabayı suya at.”</span></span></p>

    <p class="calibre18"><span class="font2"><span class="calibre11">İki araç köprüye aynı anda varacak gibi gözüküyordu ki Pierce Arrow fren yaptı. Köprünün demir iskeleti Pemberton’ın Packard’ı üzerinden geçerken titredi.</span></span></p>

    <p class="calibre18"><span class="font2"><span class="calibre11">Harris, “Dur,” dedi Pemberton a.</span></span></p>

    <p class="calibre18"><span class="font2"><span class="calibre11">Pemberton Pierce-Arrow’un yanında yavaşladı. Webb yalnız değildi. Gazetecinin yanında Kephart oturuyordu, fena halde akşamdan kalma gözüküyordu, gözleri kan çanağı gibiydi ve saçları taranmamıştı. Yıpranmış eski bir yünlü ceketin içinde kıvrılmıştı, kucağında da bir çift ıslak çizme vardı. Kephart, açıkça yol arkadaşının pahalı yünlü Ulster paltosunu kıskanarak dümdüz ileri bakıyordu. Harris camını indirdi, Webb de aynı şeyi yaptı.</span></span></p>

    <p class="calibre13"><span class="font2"><span class="calibre11">“Bugün yolda başka kimseyi görmeyi beklemiyordum,” dedi Webb. “Seni ve müttefiklerim Jackson County’ye ne getirdi?” Harris, “Sadece iyi bir arazi olduğuna dair aldığımız bilgiyi kontrol ediyoruz,” dedi. ‘Tabii bu seni hiç ilgilendirmez.”</span></span></p>

    <p class="calibre13"><span class="font2"><span class="calibre11">Webb, “Kuzey Carolina’nın insanlarını ilgilendirir diye düşünüyorum,” diye yanıt verdi.</span></span></p>

    <p class="calibre18"><span class="font2"><span class="calibre11">Harris, “Kuzey Carolina’ya ait bir işyeri olarak, onları biz ilgilendiriyoruz seni aptal ahmak,” dedi. “Bu eyaletteki insanlar aç kalmaktan kurtulmak için parklarındaki kökleri yerken, onlar da bunu fark edecek ve o ağaçlarınızı insan asmak için kullanacak. Bunu da arkadaşlarına iletebilirsin, onlara şatolarına bir hendek ve açılır kapanır köprü yaptırmalarını söyle.”</span></span></p>

    <p class="calibre13"><span class="font2"><span class="calibre11">“Neden bahsettiğin konusunda hiçbir fikrim yok,” dedi Webb. “Hayır, tabii ki yok. Tıpkı bu sabah şansa Jackson County’de bulunman için hiçbir sebep olmadığı gibi.”</span></span></p>

    <p class="calibre18"><span class="font2"><span class="calibre11">Webb, “Bir sebep var,” diye yanıtladı ve koltuktan bir Hawkeye marka fotoğraf makması kaldırdı. “Kephart özellikle etkileyici bir şelalenin nerede olduğunu biliyordu o yüzden birkaç fotoğraf çekti. Onlardan birini yarın ön sayfaya koyacağım.”</span></span></p>

    <p class="calibre18"><span class="font2"><span class="calibre11">Harris, Kephart’ın çizmelerine doğrubaşını sallayarak, “Bunu yaparken ıslanmış gibi gözüküyor,” dedi. “Düşüp boğulmaması ne yazık.”</span></span></p>

    <p class="calibre18"><span class="font2"><span class="calibre11">Webb çoktan camını kapamaya başlamıştı. “Durup konuşmak hoş oldu ama önümüzde çok yoğun bir hafta var.”</span></span></p>

    <p class="calibre18"><span class="font2"><span class="calibre11">Webb, el frenini indirdi ve Pieree Arrow çatırdayarak köprüden geçti.</span></span></p>

    <p class="calibre13"><span class="font2"><span class="calibre11">Harris, “Şelaleymiş,” diye mırıldandı.</span></span></p>

    <p class="calibre18"><span class="font2"><span class="calibre11">Kalabalık bir ceviz ve dişbudak ağacı korusunu, sonra gümüş kabuklan gövdesinden papirüs gibi sıyrılıp sarkan tek bir huş ağacının merkezinde yükseldiği bir çayın geçtiler. Ağacın yanında bir tuz yalağı ve tahta yemlik vardı. Yol, çiftlik evinde ani bir şekilde sonlandı ve herkes arabadan indi. Bir haciz bildirisi ön kapıya çivilenmişti, üzerine de kömür gibi gözüken bir şeyle <i class="calibre9">Hoover’ın cehenneme kadar yolu var</i> yazısı çiziktirilmişti. Ev, kısa zaman önce burada yaşanıldığı hissini veriyordu; odun yığınına yeni kavaklar konulmuştu, verandada da kumaş bir çuvalda balkabağı tohumlan ile misinalı ve kancalı şekerkamışından bir olta vardı. Nehrin üzerindeki bir daldan bir adet kepçe sarkıyor, öğlen güneşinin ışığını karga dışkısı gibi yansıtıyordu.</span></span></p>

    <p class="calibre18"><span class="font2"><span class="calibre11">Harris taze tekerlek izlerine işaret ederek, “Buraya gelmişler,” dedi.</span></span></p>

    <p class="calibre18"><span class="font2"><span class="calibre11">Harris eğildi ve tekerleğin girintisinin yanından birkaç taş aldı, onları bir süre inceledi ve tekrar yere attı. Daha ufak bir taş kaldırdı ve ona daha büyük bir dikkatle baktı.</span></span></p>

    <p class="calibre13"><span class="font2"><span class="calibre11">“İçinde biraz bakır olabilir,” dedi ve taşı cebine yerleştirdi. Serena veranda basamaklarını çıkıp pencereden dışarı baktı. “Bütün duvarlar sağlam meşelerden yapılma gibi gözüküyor,” dedi onaylayan bir tonda. “Birkaç duvarı yıkarsak burası yemek salonu olarak kullanılabilir.”</span></span></p>

    <p class="calibre13"><span class="font2"><span class="calibre11">“Beşte burada buluşalım mı?’ diye sordu Harris. Pemberton, ‘Tamam,” dedi. “Aman sakın Kephart’ın şelalesinin güzelliğini düşünerek zamanı şaşırma.”</span></span></p>

    <p class="calibre18"><span class="font2"><span class="calibre11">Harris, “Şaşırmam ama şelaleye işeyebilirim,” dedi zalimce. Harris, pantolon paçalarını botlarına soktu ve nehrin yukarısına doğru yürüyüp kısa süre sonra bir yeşil orman gülü karmaşası içinde kayboldu. Pemberton ve Serena, yamacın yukarısına doğru uzanan patikayı takip etti, ikindi güneşi bulutların arasından çıkmış, yamaca soğuk ışıklar yayıyordu. Geçen hafta yağan kar, daha büyük ağaçların altında hâlâ duruyordu ve üzerinden atladıkları bir kaynak buzla kaplanmıştı. Pemberton yavaş yürüyordu ve Serena’ya da öyle yapmasını söyledi. Yukarıya çıktıklarında birkaç uzun kestanenin yükseldiği bir alan da dahil bütün bölgeyi görebildiler.</span></span></p>

    <p class="calibre13"><span class="font2"><span class="calibre11">Pemberton, “Campbell haklı,” dedi. “Hektar başı elli, iyi para.” Serena, “Ama yine de Townsend’in fiyatı kadar iyi değil, hektar başı bir dolar daha fazla olsa bile,” dedi, “özellikle de nehrin üzerine bir viyadük yapmanın parası düşünülürse. Üstelik yavaş bir iş ve çalışma sırasında hep birkaç adam kaybediliyor.” “Bunu düşünmemiştim.”</span></span></p>

    <p class="calibre18"><span class="font2"><span class="calibre11">Serena elini paltosuna, yün kumaşın kamını kapladığı noktaya koydu. Pemberton başıyla bir bank kadar pürüzsüz ve düz bir kayayı işaret etti.</span></span></p>

    <p class="calibre18"><span class="font2"><span class="calibre11">“Oturup dinlen.”</span></span></p>

    <p class="calibre18"><span class="font2"><span class="calibre11">Serena, “Ancak sen de dinlenirsen,” dedi.</span></span></p>

    <p class="calibre18"><span class="font2"><span class="calibre11">Oturup engin dağların etrafa yayılışını izlediler, bazıları tahrip edilmişti ama çoğu henüz kesilmemişti. Batıda Tuckaseegee akıyordu, alçak sis akımları nehrin kenarlarını bulandırıyordu. İyice kuzeyde Mitchell Dağı, kar geleceğini gösteren grileşen gökyüzüne doğru uzanıyordu. Ormanın yakınlarından bir yumak mavi duman yükseldi, bu muhtemelen bir avcının kamp ateşiydi.</span></span></p>

    <p class="calibre18"><span class="font2"><span class="calibre11">Pemberton uzandı ve elini Serena’nın paltosunun içine yerleştirdi. Avucunu hafifçe karnına koydu ve birkaç saniye orada tuttu. Serena ona buruk bir şekilde gülümsedi ama onun elini çekmedi, onun yerine kendi elini de onunkinin üzerine yerleştirdi, konuşurken soğuktan ağzından buhar çıkıyordu.</span></span></p>

    <p class="calibre18"><span class="font2"><span class="calibre11">“Dünya tamamen önümüzde yatıyor, Pemberton.”</span></span></p>

    <p class="calibre18"><span class="font2"><span class="calibre11">Pemberton manzaraya baktı. “Evet, dünya göz alabildiğine önümüze serilmiş durumda.”</span></span></p>

    <p class="calibre18"><span class="font2"><span class="calibre11">Serena, “Daha da uzağı,” dedi. “Brezilya. Küba’nınkiyle aynı kalitede maun ormanları ama bunlar tamamen bizim olacak. Orada tek bir kereste şirketi bile iş yapmıyor, sadece kauçuk yetiştiriliyor.”</span></span></p>

    <p class="calibre18"><span class="font2"><span class="calibre11">Serena, Boston’dan ayrıldıklarından beri ilk defa Brezilya hakkında detaylı konuşuyordu ve Pemberton daha önce olduğu gibi yine Serena’nın hayallerine güler yüzlü bir alayla karşılık verdi.</span></span></p>

    <p class="calibre18"><span class="font2"><span class="calibre11">“O ağaçları daha önce toplamayı kimsenin düşünmemiş olması inanılmaz.”</span></span></p>

    <p class="calibre18"><span class="font2"><span class="calibre11">“Düşündüler,” dedi Serena, “ama çok çekingenler. Ormanlara giden yol yok. Haritalandırılmamış kilometrelerce bölge var. Amerika kadar büyük bir ülke ve bizim olacak.”</span></span></p>

    <p class="calibre13"><span class="font2"><span class="calibre11">Pemberton, “Önce burada başladığımız şeyi bitirmeliyiz,” dedi. “Brezilya için toplayacağımız yatırımcı parası burada da işimizi daha çabuk bitirmemizi sağlar.”</span></span></p>

    <p class="calibre18"><span class="font2"><span class="calibre11">Pemberton başka bir şey söylemedi. Bir süre daha önlerinde solan akşamüstü güneşi kadar huşu içinde beklediler, sonra yavaşça yamaçtan indiler. Pemberton toprağın buzlu olduğu yerlerde Serena’nın önüne geçiyor, onun kolunu tutuyordu. Çiftlik evine vardıklarında saat neredeyse beşti ama Harris hâlâ süratle dereyi ve çıkıntı kayaları arıyordu.</span></span></p>

    <p class="calibre18"><span class="font2"><span class="calibre11">Serena veranda basamaklarında beklerlerken, “Çok uzun süredir yok,” dedi. “Bu, bir şey bulduğuna işaret ediyor.”</span></span></p>

    <p class="calibre18"><span class="font2"><span class="calibre11">Harris, isminin anıldığını duymuş gibi orman güllerinin arasından çıktı. Çizmeleri çamura bulanmıştı ve elindeki kesikler düştüğünü gösteriyordu. Ama dereyi geçerken, kırpılmış bıyığının altından gizemli bir gülümseme yayıldı.</span></span></p>

    <p class="calibre18"><span class="font2"><span class="calibre11">Pemberton kampa geri giderlerken, “Ne dersin, Harris?” diye sordu.</span></span></p>

    <p class="calibre18"><span class="font2"><span class="calibre11">Harris, “Benim çıkarlarım için bu arazi daha iyi,” diye yanıtladı. “Çok fark yok ama beni ikna etmeye yetiyor. Burada kesinlikle daha fazla kaolin var. Belki bakır da.”</span></span></p>

    <p class="calibre18"><span class="font2"><span class="calibre11">Serena arka koltuğa döndü.</span></span></p>

    <p class="calibre18"><span class="font2"><span class="calibre11">“Keşke ben de aynı şeyi diyebilseydim ama Campbell haklı. Burada iyi keresteler var fakat kesinlikle Townsend’in arazisindeki kadar sert ağaç yok.”</span></span></p>

    <p class="calibre18"><span class="font2"><span class="calibre11">Harris, “Belki Luckadoo’nun Tasarruf ve Borçlar Kurumu’nun fiyatını hektar başı kırk beşe düşürmesini sağlayabiliriz,” dedi, “özellikle de hızlı satın almayı önerirsek.”</span></span></p>

    <p class="calibre18"><span class="font2"><span class="calibre11">Serena, “Belki,” dedi, “ama hektar başı otuz sekiz daha iyi olur.”</span></span></p>

    <p class="calibre18"><span class="font2"><span class="calibre11">“Onunla yarın konuşacağım,” dedi Harris. “Bence fiyatı düşürebiliriz.”</span></span></p>

    <p class="calibre18"><span class="font2"><span class="calibre11">Kampa döndüklerinde saat yediyi geçmişti. Pemberton ofisin önünde Harris’in Studebaker’ını park etmiş olduğu yerde durdu. Yaşlıca adam arka koltuktan yavaşça kalktı, yaşından çok boş matarasıyla alakası vardı bunun.</span></span></p>

    <p class="calibre18"><span class="font2"><span class="calibre11">Pemberton, “Waynesville’e gitmeden önce bir şey yemek ister misin?” diye sordu.</span></span></p>

    <p class="calibre18"><span class="font2"><span class="calibre11">“Kesinlikle evet,” dedi Harris. “O derenin yukarısına aşağısına koşuşturmak beni bir at kadar acıktırdı.”</span></span></p>

    <p class="calibre18"><span class="font2"><span class="calibre11">Pemberton, Serena’ya baktı ve gözkapaklarının ağırlaştığını gördü.</span></span></p>

    <p class="calibre18"><span class="font2"><span class="calibre11">“Sen eve gidip dinlen. Ben Harris’in yemek yemesine eşlik edip bizim yemeğimizi getireceğim.”</span></span></p>

    <p class="calibre18"><span class="font2"><span class="calibre11">Serena başını sallayıp gitti. Saat yedi olmasına rağmen yemek salonundaki ışıklar yanıyordu. Binanın duvarlarının içinden düzensiz bir koro, Davut’un Mezmuru’nu söylüyordu.</span></span></p>

    <p class="calibre18"><span class="font2"><span class="calibre11">Pemberton, “Bolick’in Noel’de ve yılbaşında fazladan ayin yapmasına izin verdik,” dedi. “Elektriğe birkaç dolar fazla vermek işçileri dindar tutmaya değiyor ama bir dahaki sefere daha az rahatsız eden bir kamp rahibi getirteceğim.”</span></span></p>

    <p class="calibre18"><span class="font2"><span class="calibre11">Harris başını salladı. “Din çok iyi bir iş yatırımı. Bunu kesinlikle devlet tahvillerine tercih ederim.”</span></span></p>

    <p class="calibre18"><span class="font2"><span class="calibre11">Pemberton, Harris’le yan verandaya çıkıp kapıyı açtı. Ocağın üzerinde bırakılmış tencerelere ve gri suyla dolu iki yüz litrelik fıçıların yanma yığılmış kirli bulaşıklara rağmen mutfak boştu. Pemberton, Bolick’in gür sesinin şarkıların yerini aldığı ana salonun kapışma doğru başını salladı.</span></span></p>

    <p class="calibre18"><span class="font2"><span class="calibre11">“Bir aşçı ve hizmetçi getireceğim.”</span></span></p>

    <p class="calibre18"><span class="font2"><span class="calibre11">Harris, “Ben de seninle geleceğim,” dedi, “yıllık din ihtiyacımı karşılarım.”</span></span></p>

    <p class="calibre18"><span class="font2"><span class="calibre11">Adamlar salonun arkasına geçti, çizmeleriyle attıkları adımlar tahta zeminde yankılanıyordu. Masaların önüne konulmuş uzun tahta bankları işçiler ve aileleri doldurmuştu. Kadınlar ve çocuklar önde, erkekler ise yanlardaydı. Rahip Bolick, birbirine çivilenmiş, kırıldı kırılacak kilise mihrabını oluşturan iki sebze sandığının arkasında duruyordu. Kilise mihrabının üzerinde büyük deri kaplı bir İncil bulunuyordu, geniş sayfalan tahtanın iki tarafından da dışarı sarkmıştı.</span></span></p>

    <p class="calibre18"><span class="font2"><span class="calibre11">Pemberton ona en yakın bankları taradı ve aşçısını buldu, bankların arasındaki geçici koridora girdi ve adama işaret etti. Birkaç masayı geçti ve sonunda bir hizmetçi buldu ama kadın o kadar kendinden geçmişti ki Pemberton onun dikkatini çekebildiğinde neredeyse Bolick’in yanma gelmişti. Kadın yerinden kalktı ve yavaşça dizlerden ve popolardan oluşan engebeli yolu geçti. Ama Pemberton artık ona bakmıyordu.</span></span></p>

    <p class="calibre18"><span class="font2"><span class="calibre11">Oğlan annesinin kucağında oturuyordu, gri bir battaniyeye sarılmıştı. Elinde oyuncak bir tren tutuyor ve ciddi bir özenle çelik tekerlekleri bacağında ileri geri yuvarlıyordu. Pemberton dikkatle çocuğun hatlarını inceledi. Fotoğrafın çekildiği günden beri çok büyümüştü ama bu daha hiçbir şeydi. Pemberton a göre daha dikkat çekici olan, yüzünün daha incelmiş, daha belirgin hatlara sahip hale gelmiş olmasıydı. Birkaç telden ibaret saçları da artık gürdü. En etkileyici olanı ise maun kadar koyu gözleriydi. Pemberton’ın gözleri. Rahip Bolick konuşmayı bıraktı ve yemek salonu sessizleşti. Çocuk treni yuvarlamayı bırakıp rahibe baktı, sonra yakınında duran daha iri adama takıldı gözleri. Birkaç saniye boyunca doğrudan Pemberton a baktı.</span></span></p>

    <p class="calibre18"><span class="font2"><span class="calibre11">Cemaat banklarda rahatsızca kıpırdandı, Rahip Bolick aradığı pasajı bulmak için İncil’in büyük sayfalarını çevirirken çoğu kişinin gözü Pemberton’daydı. Pemberton izlendiğini anlayınca salonun arkasına, Harris’in ve mutfak işçilerinin beklediği yere döndü.</span></span></p>

    <p class="calibre18"><span class="font2"><span class="calibre11">Harris, “Bir an çıkıp vaazı sen vereceksin sandım,” dedi.</span></span></p>

    <p class="calibre18"><span class="font2"><span class="calibre11">Aşçı ve hizmetçi mutfağa girdi ama Harris ile Pemberton birkaç saniye daha bekledi. Bolick aradığı pasajı buldu ve bakışlarını Pemberton a dikti. Birkaç saniye boyunca çıkan tek ses bir işçinin tırnaklarını kesmeye hazırlanırken çıkardığı geri yaylanan bıçağın hafif çıtırtısıydı.</span></span></p>

    <p class="calibre18"><span class="font2"><span class="calibre11">Rahip Bolick, “Ovadya kitabından,” dedi ve okumaya başladı.</span></span></p>

    <p class="calibre18"><span class="font2"><i class="calibre9"><span class="calibre11">“Kaya kovuklarında yaşayan, evini yükseklerde kuran sen! Yüreğindeki gurur seni aldattı. İçinden, ‘Beni kim yere indirebilir?’ diyorsun.”</span></i></span></p>

    <p class="calibre18"><span class="font2"><span class="calibre11">Harris gülümsedi. “Sanırım muhterem peder bize hitap ediyor.”</span></span></p>

    <p class="calibre18"><span class="font2"><span class="calibre11">Pemberton, “Hadi,” dedi ve Bolick okumaya devam ederken mutfağa doğru bir adım attı.</span></span></p>

    <p class="calibre18"><span class="font2"><span class="calibre11">Harris, Pemberton’ın kolunu kavradı.</span></span></p>

    <p class="calibre18"><span class="font2"><span class="calibre11">“Sence de adamı dinlememiz gerekmez mi Pemberton ?”</span></span></p>

    <p class="calibre18"><span class="font2"><span class="calibre11">“Serena yemeğini bekliyor,” dedi Pemberton kısaca ve Bolick pasajı okumayı bitirirken Harris’in elinden kurtuldu.</span></span></p>

    <p class="calibre18"><span class="font2"><span class="calibre11">Rahip, İncil’i sanki ince kâğıttaki mürekkep birbirine bulaşmaya meyilliymiş gibi yavaş ve derin bir hassasiyetle kapadı.</span></span></p>

    <p class="calibre18"><span class="font2"><span class="calibre11">“Tanrı’nın sözleri,” diyerek vaazı bitirdi.</span></span></p>

    <p class="calibre18"><span class="font2"><span class="calibre11">Harris yemek yiyip gittikten sonra Pemberton Serena ve kendisi için aldığı yemekle beraber eve girdi. Tabakları masaya koydu ve arka odaya gitti. Serena uyuyordu, Pemberton onu uyandırmadı. Onun yerine yavaşça yatak odasının kapısını kapadı. Pemberton mutfağa gidip yemek yemedi ama koridordaki dolaba gitti ve babasının ufak sandığını açtı. Hisse senetlerinin, tahvillerin ve diğer yasal evrakların arasında bir şeyler aradıktan sonra, halasının sandığına koyması için ısrar ettiği inek derisi kaplı fotoğraf albümünü buldu. Sandığı usulca kapadı ve ofise yürüdü.</span></span></p>

    <p class="calibre18"><span class="font2"><span class="calibre11">Campbell ön odada maaş bordroları üzerinde çalışıyordu. Pemberton yalnız olmak istediğini söyleyince tek kelime etmeden gitti. Şöminede turuncu ve san korlar parıldıyordu ve Pemberton ocak ayaklığının üzerine yonga ve iri bir dişbudak kütüğü koydu. Alt çekmeceden Jacob’ın fotoğrafını çıkarırken sırtına gelen ısının arttığını hissetti. Ateşin pembemsi parıltısı arttı ve kısa süre sonra masanın yüzeyine yansıdı. Pemberton lambayı kapadı ve senelerdir ilk defa bir salonla geniş şöminesini düşündü. İlk hatırası o şömineydi, onu sıcaklığıyla görünmez bir battaniye gibi sarıyordu. Yün pantolonlu yabancı adamlar flüt çalar, uzun saçlı kadınlar dalgalanan elbiseleriyle dans ederken ışık şöminenin mermer yüzeyinde titreşiyordu. Pemberton onlara ne zaman yeteri kadar baksa, figürler sallanan alevler ve gölgeler içinde hareket etmeye başlıyordu. Pemberton, dikkatle fotoğraf albümünü açtığında yağmurlu bir günde bir tavanarasına girmenin hissiyatını yaşadı. Kurumuş cilt, çevrilen her karton sayfada gıcırdıyor ve uzun zaman önce saklanan şeylerin kokusunu yayıyordu. Pemberton, iki yaşındaki halinin bir fotoğrafını bulduğunda sayfalan çevirmeyi bıraktı.<a class="pcalibre1 pcalibre" id="bookmark19"></a></span></span></p>
  </div>
</body>
</html>
