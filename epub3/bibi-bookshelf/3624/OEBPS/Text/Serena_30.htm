<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font2"><span class="calibre11"><br class="calibre7" id="calibre_pb_28" /></span></span></p>

    <p class="calibre13"><span> </span></p>

    <h2 class="calibre1"><span class="font2"><i class="calibre9"><span class="calibre17">Yirmi Dört</span></i></span></h2>

    <p class="calibre18"><span class="font2"><span class="calibre11">Pemberton, cumartesi akşamı asfalt yolu alçalan tepelerin arasından Pigeon Nehri vadisine doğru takip etti. Bir ay önce kızılcık çiçekleri solup Pemberton’ın geçtiği ormana dökülmüştü, yerdeki bitki örtüsü artık kızılcık ve meşe yapraklarının parlak yeşili ile dağ defneleri ve orman güllerinin daha koyu yeşiliyle kaplıydı. Pemberton kısa süre sonra böyle değersiz ağaçları ve çalıları kökünden kurutacak ve sert ağaçları kesmeyi ve toplamayı kolaylaştıracak bir zehir çıkacağını düşünüyordu.</span></span></p>

    <p class="calibre18"><span class="font2"><span class="calibre11">Pemberton işaret parmağını kaldırdı ve boynunun etrafındaki ipek kravatı gevşetti. Düğününden beri ilk defa şık giyinmişti. Beyaz Hint pamuklu kumaştan takımı bedenini hafifçe sarıyordu ama yine de onu daraltıyordu. Fakat bu, Serena’yı tanıştıkları akşam giydiği elbiseyle görmeye değerdi. Elbise şimdi de o zamanki gibi Serena’nın bedeninin dekoltelerini ve kıvrımlarını gösterirken hareket halindeymiş gibi gözüküyordu. İnce, yeşil ipek boynundan bileğe kadar dökülüyordu. Pemberton sağ elini Serena’nın dizine yerleştirdi. İpeğin yumuşaklığının altındaki pürüzsüz teni hissettiğinde Pemberton bu tenin vadettiği zevkin endişelerini bastırmasını bekledi. Ama başardı olamadı. Yol vadiden yukarı tırmanmaya başladığında Pemberton elini kaldırdı ve Packard’ı düşük bir vitese aldı.</span></span></p>

    <p class="calibre18"><span class="font2"><span class="calibre11">Elini vites kolunda tutarak, “Dün akşam McDowell’ın kantine geldiğini duydum,” dedi. “Adamlara Campbell'ı soruyordu."</span></span></p>

    <p class="calibre18"><span class="font2"><span class="calibre11">Serena, “Soru soruyorsa cevapları yok demektir,” diye yanıtladı ve bedenini Pemberton a dönecek şekilde çevirdi. “Meeks’in işleri nasıl gidiyor?”</span></span></p>

    <p class="calibre18"><span class="font2"><span class="calibre11">“ilk haftası olduğunu düşünürsek oldukça iyi. Yerel şiveyle sorun yaşıyor ama maaş bordrosu numaralarını doğru yazmış.”</span></span></p>

    <p class="calibre18"><span class="font2"><span class="calibre11">Arazi düzleşti ve sonra French Broad Nehri’ni geçerlerken alçaldı, nehir ikindi yağmurundan sonra kahverengi ve kabarıktı. Akşamüzeriydi ve Packard Asheville’in yarımdan geçerken sokak lambalarının ışıklan titriyordu. Swannanoa Nehri’ni geçtiler, sonra Biltmore arazisinin ana kapısından girip malikâneye giden üç kilometrelik dolambaçlı yolu almaya başladılar. Orman yola çok yakındı ve Packard’ın farları dışında başka hiçbir ışık görünmüyordu.</span></span></p>

    <p class="calibre18"><span class="font2"><span class="calibre11">Yol viraj yapıp tekrar düzeldi ve çimenli bir düzlük ortaya çıktı. Pemberton son virajı aldı ve malikâne ışıklardan oluşan bir kayalık gibi önlerinde belirdi. Kuleler ve tepeleri, siluet halinde yukarı yükseliyordu. Parmaklıklardan öne doğru yaratık heykelleri eğiliyordu, çatık kaşlı yüzleri pencerelerin parıltısıyla arkadan aydınlanmıştı. Kireçtaşı kaplamalar, bir sağlamlık ve Vanderbilt Ailesi’nin dünyadaki yerinin borsa ve endüstrideki değişimlerin ötesinde olduğuna dair bir güven gösteriyordu.</span></span></p>

    <p class="calibre13"><span class="font2"><span class="calibre11">Serena alayla, “Sanki Chambord Şatosu’nu iç bölgeye taşımışlar gibi,” derken Pemberton frene bastı ve Packard diğer arabaların arkasındaki yerini aldı.</span></span></p>

    <p class="calibre18"><span class="font2"><span class="calibre11">Malikânenin ana girişinde siyah smokinli ve silindir şapkalı bir görevli Serena’nın kapısını açtı ve araba anahtarlarını aldı. Pemberton’lar geniş basamakları çıkan diğer misafirlere katıldılar. Mermer aslanları geçerlerken Serena elini Pemberton’ın önkoluna yerleştirip sıkı sıkı tuttu ve eğilip onu yanağından öptü. Bunu yaptığında Pemberton huzursuzluğunun bir kısmının geçtiğini hissetti.</span></span></p>

    <p class="calibre18"><span class="font2"><span class="calibre11">Önlerindeki üç çiftin içeri girmesini beklediler. Pemberton elini Serena’nın bel çukuruna koydu ve elini aşağıya doğru hareket ettirdi. Serena’nın kalçalarının üstünü okşarken parmaklarında ve avucunda ipeğin serinliğini hissetti. Aklına bir görüntü o kadar büyük bir canlılıkla geldi ki sanki önünde camla çerçevelenmiş gibiydi: Pemberton arkasından odaya girerken Serena, Revere Sokağı’ndaki apartmanında şafağın ışığı altında Ram’s Head paltosunu şezlonga koyuyordu. Pemberton a içecek bir şey veya oturacak bir yer teklif etmemişti, paltosunu almayı bile önermemişti. Ona sadece kendini sunmuştu, sol eh çoktan elbisenin yeşil askısında, omzundan aşağı çekip bırakmış ve göğsünün soluk küresini açığa çıkarmıştı, al meme ucu soğuktan boncuk gibiydi. Yol öne ilerledi ve Pemberton ı hayallerinden uyandırdı.</span></span></p>

    <p class="calibre18"><span class="font2"><span class="calibre11">Giriş salonunda smokinli bir uşak öne çıktı ve gümüş bir tepsideki şampanya kadehlerini uzattı. Pemberton ev sahipleriyle konuşmak üzere öne adım atmadan önce Serena’ya bir kadeh verip kendine de bir kadeh aldı.</span></span></p>

    <p class="calibre18"><span class="font2"><span class="calibre11">John Cecil isimler değiş tokuş edildikten sonra, “Evimize hoş geldiniz,” dedi ve eğilerek selam verdi.</span></span></p>

    <p class="calibre18"><span class="font2"><span class="calibre11">Ev sahibinin sol kolu arkasındaki genişliğe doğru açıldı. Cecil, Pemberton’ın elini sıktı ve Serena’yı ağırbaşlı bir şekilde yanağından öptü. Cornelia Cecil, yaklaşıp dudaklarını Pemberton’ın yanağına sürttü ve sonra Serena’ya dönüp ona sarıldı.</span></span></p>

    <p class="calibre18"><span class="font2"><span class="calibre11">“Çok üzgünüm, hayatım. Lydia Calhoun bana yakın zamanda yaşadığın talihsizliği anlattı. Bir bebeği o kadar uzun süre taşıyıp kaybetmek çok korkunç bir şey olsa gerek.” Bayan Cecil sarılmayı bıraktı ama elini Serena’nın beline koydu. “Ama buradasın ve çok iyi gözüküyorsun. Bu şükredilecek bir şey.”</span></span></p>

    <p class="calibre18"><span class="font2"><span class="calibre11">Başka kadınlar başsağlığı dileklerini iletmek için yanına geldiklerinde Serena’nın omuzları gerginleşti. Pemberton hızla Serena’nın koluna girdi ve kadınlara karısıyla birkaç dakika görüşmesi gerektiğini söyledi. Odanın öbür ucuna yürüdüler. Yalnız kaldıkları anda Serena kristal şampanya kadehinden büyük bir yudum aldı.</span></span></p>

    <p class="calibre18"><span class="font2"><span class="calibre11">Müzik odasına doğru ilerlerlerken, “Bunlardan bir tanesine daha ihtiyacım olacak,” dedi.</span></span></p>

    <p class="calibre18"><span class="font2"><span class="calibre11">Müzik odasında bir caz grubu “Saint Louis Blues” şarkısını çalıyordu. Birkaç çift dans ediyordu ama çoğu ellerinde içkilerle kenarda duruyordu. Serena ve Pemberton kapı eşiğinin yanında durdular.</span></span></p>

    <p class="calibre18"><span class="font2"><span class="calibre11">Harris arkalarından yaklaşırken, “Ortaklarım!” dedi yüksek sesle.</span></span></p>

    <p class="calibre18"><span class="font2"><span class="calibre11">Harris’in yanında, ellilerinde gözüken smokinli bir adam vardı. Bd adam da sarsılmayan adımlarla yürüyorlardı ve ellerinde viski vardı. Harris boş eliyle Pemberton’ın omzunu kavradı.</span></span></p>

    <p class="calibre18"><span class="font2"><span class="calibre11">Harris yanındaki adama doğru başını sallayarak, “Bradley Calhoun,” dedi. “Gidip Lowenstein’ı getireceğim.”</span></span></p>

    <p class="calibre18"><span class="font2"><span class="calibre11">Harris uzaklaşırken Pemberton elini uzattı. Calhoun’un el sıkışı katı ve özgüvenliydi ama bu avucunun dolgun yumuşaklığını saklayamıyordu. Calhoun, Serena’nın elini tuttu ve bir öpücük kondurdu, bunu yaparken de içkisi etrafa sıçradı.başını kaldırdı ve uzun, san-gri bir saç tutamını abartılı bir jestle geriye attı.</span></span></p>

    <p class="calibre18"><span class="font2"><span class="calibre11">Calhoun görgülü bir Güney aksanıyla, “Kartalları evcilleştiren kadın,” dedi. “Ününüz sizden önce geliyor, Bayan Pemberton.”</span></span></p>

    <p class="calibre18"><span class="font2"><span class="calibre11">“Umarım bir iş ortağı olarak da öyledir,” diye karşılık verdi Serena.</span></span></p>

    <p class="calibre18"><span class="font2"><span class="calibre11">Harris, Lowenstein’la birlikte döndü, Pemberton’ın beklediğinden daha genç bir adamdı. New Yorklu adam, lacivert bir gabardin takım giyiyordu. Pemberton bunun Lowenstein’ın kendi kıyafet mağazalarından birinde üretildiğini düşündü. Havalı Calhoun’un aksine, Lowenstein kendi başına bir yerlere gelmiş bir adamın dikkatli suskunluğunu taşıyordu. Yüzü çoktan alkolden kızarmış olan Harris kadehini kaldırınca diğerleri de kadehlerini kaldırdı.</span></span></p>

    <p class="calibre18"><span class="font2"><span class="calibre11">Harris, “Bu dağlarda kazanılmış servetlere,” dedi ve herkes içti.</span></span></p>

    <p class="calibre18"><span class="font2"><span class="calibre11">Serena şampanya kadehini havada tutmaya devam ederek, “Ama neden kendimizi sadece buradakilerle sınırlayalım ki,” diye ekledi, “özellikle de başka bir yerde kazanılacak bu kadar çok şey varken.”</span></span></p>

    <p class="calibre18"><span class="font2"><span class="calibre11">Lowenstein, ‘Peki orası neresi, Bayan Pemberton ?” diye sorarken kelimeleri belki de Avrupai şivesinin kalıntılarını bastırmak için vurgulayarak telaffuz etmişti.</span></span></p>

    <p class="calibre18"><span class="font2"><span class="calibre11">“Brezilya.”</span></span></p>

    <p class="calibre18"><span class="font2"><span class="calibre11">Lowenstein, Harris’e şaşkın bir bakış atarak, “Brezilya mı?” dedi. “Planlarınızın yerel arazi yatırımları için olduğunu varsaymıştım.”</span></span></p>

    <p class="calibre18"><span class="font2"><span class="calibre11">Serena, “Kocam ve ben bundan daha hırslıyız,” dedi. “Bence siz de ihtimalleri öğrendiğinizde böyle olacaksınız.”</span></span></p>

    <p class="calibre18"><span class="font2"><span class="calibre11">Lowensteinbaşını iki yana salladı.</span></span></p>

    <p class="calibre18"><span class="font2"><span class="calibre11">“Ben burada iş yapmayı umuyordum, Brezilya’da değil.”</span></span></p>

    <p class="calibre18"><span class="font2"><span class="calibre11">“Ben de,” dedi Calhoun.</span></span></p>

    <p class="calibre18"><span class="font2"><span class="calibre11">Pemberton, “Beyler, yerel alımlar da kesinlikle ihtimaller dahilinde,” dedi ve bir şeyler daha diyecekti ama Serena sözünü kesti.</span></span></p>

    <p class="calibre18"><span class="font2"><span class="calibre11">“Buradaki yatırımınızda bir dolara iki alacakken Brezilya’da bir dolara sekiz dolar alırsınız.”</span></span></p>

    <p class="calibre18"><span class="font2"><span class="calibre11">"Bir dolara sekiz dolar mı?” dedi Lowenstein. “Buna inanmakta zorlanıyorum, Bayan Pemberton.”</span></span></p>

    <p class="calibre18"><span class="font2"><span class="calibre11">“Peki ya sizi arazi, makine fiyatlarını ve işçi maaşlarını göstererek ikna edersem?” diye karşılık verdi Serena. “Her şeyi kanıtlayacak dokümanlarım mevcut. Onları yarın Asheville’e getiririm ve kendiniz incelersiniz.”</span></span></p>

    <p class="calibre18"><span class="font2"><span class="calibre11">Harris, ‘Tanrım, Bayan Pemberton,” diye tükürükler saçarak konuştu, ses tonu eğlenmişlikle sinirlilik arasındaydı. “Onları bir Güney Amerika yatırımına girmeleri için zorlamaya çalışmadan önce bu beyefendilerin içkilerinden yudum almalarına bile doğru düzgün izin vermediniz.”</span></span></p>

    <p class="calibre13"><span class="font2"><span class="calibre11">Calhoun, Harris’in itirazlarını durdurmak için elini kaldırdı. “Böyle bir öneriyi sırf Bayan Pemberton’ın yanında olmanın zevki için yarın hatta herhangi bir gün dinleyebilirim.”</span></span></p>

    <p class="calibre18"><span class="font2"><span class="calibre11">“Peki ya siz, Bay Lowenstein?” dedi Serena.</span></span></p>

    <p class="calibre18"><span class="font2"><span class="calibre11">Lowenstein, “Kendimi Brezilya’da yatırım yaparken göremiyorum,” dedi, “şartlar ne olursa olsun.”</span></span></p>

    <p class="calibre18"><span class="font2"><span class="calibre11">Calhoun, “Bayan Pemberton’ı bir dinleyelim, Lowenstein,” dedi. “Harris, Bayan Pemberton’ın kereste konusunda şimdiye kadar tanıştığı bütün erkeklerden daha bilgili olduğunu iddia ediyor. Değil mi Harris?”</span></span></p>

    <p class="calibre18"><span class="font2"><span class="calibre11">“Buna hiç şüphe yok,” dedi Harris.</span></span></p>

    <p class="calibre18"><span class="font2"><span class="calibre11">Lowenstein, “Peki ya Jackson County’deki yeni kamp?” diye sordu. “Bu sizi uzun süre boyunca Kuzey Carolina’da tutmayacak mı?’</span></span></p>

    <p class="calibre18"><span class="font2"><span class="calibre11">Serena, “Ağaçları kesmeye başlamaya hazırız,” diye yanıtladı. “En fazla bir sene içinde oradaki işimiz bitmiş olur.”</span></span></p>

    <p class="calibre18"><span class="font2"><span class="calibre11">Lowenstein, “Brezilya,” diyerek derin derin düşündü. “Peki ya sen Harris? Sen Brezilya’yla ilgileniyor musun, İnka altınlarıyla falan?”</span></span></p>

    <p class="calibre18"><span class="font2"><span class="calibre11">“Hayır,” dedi Harris. “Bayan Pemberton çok ikna edici olabilse de Kuzey Carolina’da kalmayı düşünüyorum.”</span></span></p>

    <p class="calibre18"><span class="font2"><span class="calibre11">Calhoun, “Çok yazık,” dedi. “Seninle Pemberton’ların aynı arazide hem maden çıkarıp hem de kerestecilik yapması bana oldukça dâhiyane geliyor.”</span></span></p>

    <p class="calibre18"><span class="font2"><span class="calibre11">Harris, “Evet,” derken garsona bir içki daha istediğini işaret etti. “Pemberton’lar yerin üzerindekileri alıyor, ben de aşağısındakileri.”</span></span></p>

    <p class="calibre18"><span class="font2"><span class="calibre11">Lowenstein, “Peki ya yerin aşağısında ne buldunuz?” diye sordu. “Bu arazide hangi madenlerin çıkartıldığını bilmiyorum.”</span></span></p>

    <p class="calibre13"><span class="font2"><span class="calibre11">Serena, “Bay Harris bu konuda oldukça ketum davrandı,” dedi.</span></span></p>

    <p class="calibre18"><span class="font2"><span class="calibre11">Harris, “Doğru,” diyerek bunu kabul etti, “ama artık arazinin yanındaki kırk hektarı satın aldığım ve derenin kaynağına kadar araziye tamamen sahip olduğum için daha konuşkan olabilirim.”</span></span></p>

    <p class="calibre13"><span class="font2"><span class="calibre11">Calhoun, “Herhalde altın olduğunu kastetmiyorsun?” dedi.</span></span></p>

    <p class="calibre18"><span class="font2"><span class="calibre11">Harris bardağını boşalttı ve yüzünü geniş bir gülümseme kapladı.</span></span></p>

    <p class="calibre18"><span class="font2"><span class="calibre11">“Altodan daha iyi. Franklin’in yakınında onsla ölçülen yakutlar buldular. Kendi gözlerimle elma kadar büyük bir tane gördüm. Safir ve ametist de vardı. Hepsi, Jackson County arazimizin elli kilometre çevresinde.”</span></span></p>

    <p class="calibre18"><span class="font2"><span class="calibre11">Lowenstein, “Yani senin arazin de benzer bulgular vadediyor gibi gözüküyor, öyle mi?” diye sordu.</span></span></p>

    <p class="calibre18"><span class="font2"><span class="calibre11">Harris cebine uzanarak, “Esasında bir vaatten öte,” dedi.</span></span></p>

    <p class="calibre18"><span class="font2"><span class="calibre11">Harris, kaybolan bozuk parayı gösteren bir illüzyonist havasıyla elini açtı ve bozuk para yerine ufak gümüş bir enfiye tenekesi açığa çıkardı. Harris kapağı açtı ve içindekileri avucuna döktü.</span></span></p>

    <p class="calibre18"><span class="font2"><span class="calibre11">Lowenstein, “Onlar ne?” diye sordu ve gözyaşı damlaları boyutunda, hepsi kurumuş kan rengindeki bir düzine taşı iyi görebilmek için dikkatle baktı.</span></span></p>

    <p class="calibre18"><span class="font2"><span class="calibre11">‘Yakut,” dedi Harris. “Bunlar birkaç dolardan fazla edemeyecek kadar küçük ama daha fazla olduğuna emin olabilirsiniz, özellikle de bunları derenin içinde ve etrafında bulduğuma bakılırsa.”</span></span></p>

    <p class="calibre18"><span class="font2"><span class="calibre11">Calhoun, ‘Yani büyük bir zuladan akıntıyla aşağı sürüklenmiş, bunu mu kastediyorsun?” diye sordu.</span></span></p>

    <p class="calibre18"><span class="font2"><span class="calibre11">“Aynen öyle ve genelde aşağı sürüklenenler sadece ufak olanlardır.”</span></span></p>

    <p class="calibre18"><span class="font2"><span class="calibre11">Harris taşları enfiye tenekesine geri koydu ve sonra cebine uzanıp diğerleriyle aynı boyutta bir taş çıkardı fakat bu mordu.</span></span></p>

    <p class="calibre13"><span class="font2"><span class="calibre11">“Ametist,” dedi. ‘İnanır mısınız, lanet şey tam da çiftlik evinin yanındaydı. Bahçenin her tarafında rodolit pembe laller de vardı, bu da size gösterdiğim şeylerden daha fazlasını bulmak için doğru yer olduğunun kesin bir göstergesi.”</span></span></p>

    <p class="calibre18"><span class="font2"><span class="calibre11">Calhoun, “Safirler ve yakutlar,” diye haykırdı. “Kulağa gerçek bir para madeni gibi geliyor.”</span></span></p>

    <p class="calibre18"><span class="font2"><span class="calibre11">Lowenstein, “Kıyının gerisindeki bu iç bölgelerde böyle zenginliklerin yatabileceğine hiç inanmazdım,” dedi.</span></span></p>

    <p class="calibre18"><span class="font2"><span class="calibre11">Serena, “Anlaşılan buna inanması o kadar zordu ki anlaşmayı imzalamadan önce bu konudan bahsetmenin faydası yoktu,” dedi. “Değil mi, Harris?’</span></span></p>

    <p class="calibre13"><span class="font2"><span class="calibre11">Harris güldü. “Beni yakaladınız, Bayan Pemberton.”</span></span></p>

    <p class="calibre13"><span class="font2"><span class="calibre11">Serena, Pemberton a döndü.</span></span></p>

    <p class="calibre13"><span class="font2"><span class="calibre11">“Eminim Bay Harris anlaşmamızın ağaçlar kesilmeden maden operasyonlarına başlamasına izin vermediğini fark etmiştir.” Pemberton, “Evet,” dedi. “Bazı bölgelerin bütün bir on yıl boyunca kesilmemiş kalmasına karar verebiliriz.”</span></span></p>

    <p class="calibre13"><span class="font2"><span class="calibre11">Harris’in yüzü bir an düştü, sonra bu ifade sert bir yüz ekşitmesine dönüştü.</span></span></p>

    <p class="calibre13"><span class="font2"><span class="calibre11">Harris, “Her içtiğimde dilime bir mandal takmam gerekiyor,” diye mırıldandı. “Yüzde ondan fazlasını vermem.”</span></span></p>

    <p class="calibre13"><span class="font2"><span class="calibre11">Calhounbaşını hayranlıkla iki yana salladı.</span></span></p>

    <p class="calibre18"><span class="font2"><span class="calibre11">“Çoğu kişi bu yaşlı tilkiyi kurnazlıkta alt edemezdi. Ben olsam yüzde yirmi isterdim Bayan Pemberton, böylece üçkâğıtçılığını ona iyice ödetmiş olursunuz.”</span></span></p>

    <p class="calibre13"><span class="font2"><span class="calibre11">Serena, “Bunun önemli olduğundan pek emin değilim,” diye yanıtladı. “Bu yakutları nehrin ne kadar yukarısında buldun?” Harris, “Kesinlikle çok yukarısında değil,” dedi. “Daha dereye yeni gitmiştim ki ilk yakutu gördüm.”</span></span></p>

    <p class="calibre13"><span class="font2"><span class="calibre11">“İlk gün ne kadar uzağa gitmiştin?” diye sordu Serena. “Yani derenin yukarısına doğru demek istiyorum.”</span></span></p>

    <p class="calibre13"><span class="font2"><span class="calibre11">“Yarım kilometre ama sonra kaynağa kadar çıktım. Bu neredeyse bir buçuk kilometre eder.”</span></span></p>

    <p class="calibre13"><span class="font2"><span class="calibre11">“Peki, yakutları nehrin ne kadar yukarısında buldunuz?” Lowenstein, “Nereye varmaya çalışıyorsunuz Bayan Pemberton ?” diye sordu.</span></span></p>

    <p class="calibre13"><span class="font2"><span class="calibre11">Harris, “Çok uzakta değil,” dedi ve nahoş bir kokunun ilk esintisini fark ediyormuş gibi burnunu hafifçe kaldırdı.</span></span></p>

    <p class="calibre13"><span class="font2"><span class="calibre11">Serena, “Çiftlik evinin elli metre civarında diye tahmin ediyorum,” dedi.</span></span></p>

    <p class="calibre18"><span class="font2"><span class="calibre11">Harris, "Herhalde ...” derken kekeledi. “Ama taşlar kesilmemiş veya temizlenmemişti. Çoğu insan onların yakut olduğunu bile anlamazdı.”</span></span></p>

    <p class="calibre18"><span class="font2"><span class="calibre11">Harris birkaç saniye boyunca konuşmadı. Mavi gözleri anladığı şeyle büyürken, başı sanki bedeninin bir parçası hâlâ onu gerçeklerden caydırmayı umuyormuşçasına ileri geri sallanıyordu.</span></span></p>

    <p class="calibre18"><span class="font2"><span class="calibre11">Harris, “O orospu çocuğu Kephart dereyi değerli taşlarla doldurdu,” dedi ve her an kristal bardağını duvara fırlatabilirmiş gibi havaya kaldırdı. “Kahretsin!”</span></span></p>

    <p class="calibre18"><span class="font2"><span class="calibre11">Harris bir kez daha lanet okudu, bu sefer yakındaki birkaç çiftinbaşını çevirmesine sebep olacak kadar yüksek sesle konuşmuştu. Serena’nın yüzü, gözleri dışında durgun gözüküyordu. Pemberton daha önce benzer bakışlara maruz kalmış olan Buchanan’la Ceheney’i düşündü. Sonra sanki bir kepenk düşmüş gibi Serena’nın kontrolü tekrar kendini gösterdi.</span></span></p>

    <p class="calibre18"><span class="font2"><span class="calibre11">Harris yüzü renklenerek, “Bilardo salonunda Webb’i gördüm,” dedi. “Bu akşam onunla iki çift laf edeceğim. Kephart’la sonra konuşurum.”</span></span></p>

    <p class="calibre18"><span class="font2"><span class="calibre11">Pemberton eğlenmiş gözüken Calhoun’a ve dinlemesi mi yavaşça uzaklaşması mı gerektiğine karar verememiş gözüken Lowenstein’a baktı.</span></span></p>

    <p class="calibre18"><span class="font2"><span class="calibre11">Serena, “Eski meselelere kafa yormayalım,” dedi, “özellikle de önümüzde bu kadar çok şey vadeden yeni yatırımlar varken.”</span></span></p>

    <p class="calibre18"><span class="font2"><span class="calibre11">Harris içkisini bitirdi ve bıyığındaki kehribar renkli viski damlasını sildi. Serena’ya açık bir hayranlıkla baktı.</span></span></p>

    <p class="calibre18"><span class="font2"><span class="calibre11">Harris, “Sizin gibi bir kadınla evlenmiş olsaydım Bayan Pemberton, şu anda J.P. Morgan’dan daha zengin olurdum,” dedi ve Lowenstein ile Calhoun’a baktı. “Ben bu Brezilya işiyle ilgili tek kelime duymadım ama Bayan Pemberton başarılı olabileceğini düşünüyorsa ben de yardımda bulunurum ve siz de aynı şeyi yaparsanız kârlı çıkarsınız.”</span></span></p>

    <p class="calibre13"><span class="font2"><span class="calibre11">Calhoun, “Yarın hep beraber Asheville’de konuşacağız,” dedi.</span></span></p>

    <p class="calibre13"><span class="font2"><span class="calibre11">Lowenstein da hemfikir olduğunu belirterekbaşını salladı.</span></span></p>

    <p class="calibre13"><span class="font2"><span class="calibre11">“Güzel,” dedi Serena.</span></span></p>

    <p class="calibre13"><span class="font2"><span class="calibre11">Grup, “Aşk Yuvası” şarkısını çalmaya başladı ve birkaç çift el ele dans pistine yürüdü. Harris, Webb’in lobide durduğunu görünce yüzü birden ekşidi.</span></span></p>

    <p class="calibre13"><span class="font2"><span class="calibre11">“Pardon,” dedi. “O adamla biraz konuşmam gerekiyor.”</span></span></p>

    <p class="calibre13"><span class="font2"><span class="calibre11">Calhoun, “Kavga dövüş çıkmasın, Harris,” dedi.</span></span></p>

    <p class="calibre13"><span class="font2"><span class="calibre11">Harris tam olarak ikna edici olmayan bir şekildebaşını salladı ve sonra odadan çıktı.</span></span></p>

    <p class="calibre13"><span class="font2"><span class="calibre11">Şarkı biterken Cecil, caz grubunun bulunduğu sahneye çıktı ve yemek zamanının gelmek üzere olduğunu duyurdu.</span></span></p>

    <p class="calibre13"><span class="font2"><span class="calibre11">Ev sahibi, “Ama önce size Renoir tablosunu göstermek için Chippendale Odası’na gideceğiz,” dedi, “renkleri daha iyi gözüksün diye yeni çerçevelendi.”</span></span></p>

    <p class="calibre18"><span class="font2"><span class="calibre11">Bay ve Bayan Cecil, misafirleri mermer merdivenlerden yukarı, ikinci katın salonuna yönlendirdi. Comelia’nın gerçek boyuttaki bir portresini geçerlerken Serena tabloyu daha yakından incelemek için durdu. Hafifçebaşını iki yana sallayıp diğerleri geçip giderken yanında kalmış olan Pemberton a döndü.</span></span></p>

    <p class="calibre13"><span class="font2"><span class="calibre11">“Buna nasıl katlandığını anlayamıyorum.”</span></span></p>

    <p class="calibre13"><span class="font2"><span class="calibre11">Pemberton, “Neye?” diye sordu.</span></span></p>

    <p class="calibre13"><span class="font2"><span class="calibre11">“Saatler boyunca süren hareketsizliğe.”</span></span></p>

    <p class="calibre13"><span class="font2"><span class="calibre11">Pemberton’lar geniş salonda ilerledi ve Frederick Olmsted’in portresiyle bir Currier&amp;Ives taşbaskı resmini geçtiler. Koridor, yan yana duran birkaç başka odaya çıkacak şekilde sola döndüğünde altlarındaki bordo halı adımlarını yumuşatıyordu. Üçüncü odada Renoir tablosunun etrafına toplanmış olan Cecillere ve diğer misafirlere katıldılar.</span></span></p>

    <p class="calibre18"><span class="font2"><span class="calibre11">Mavi bir tuvalet giyen ve inci takan bir kadın, “Olağanüstü,” diye belirtti. “Koyu çerçeve gerçekten de renkleri daha özgür bırakıyor, özellikle de atkıdaki maviyi ve sarıyı.”</span></span></p>

    <p class="calibre18"><span class="font2"><span class="calibre11">Birkaç misafir hürmetle kır saçlı, yaşlı bir adamın yaklaşmasına izin vermek üzere geriye çekildi. Adam mekanik bir oyuncak gibi kısa ve sert adamlarla ilerliyordu, bu benzerlik başının etrafındaki metal şeritle ve metali, işitme cihazının kulağa takılan plastik kısmına bağlayan kablolarla artıyordu. Adam ceketinin cebinden bir kelebek gözlük çıkardı ve dikkatle tabloyu inceledi. Pemberton’ların arkasındaki biri, adamın Ulusal Sanat Galerisi’nde eski bir küratör olduğunu fısıldadı.</span></span></p>

    <p class="calibre18"><span class="font2"><span class="calibre11">Adam yüksek sesle, “Fransız modernist stilinin bu ülkedeki en katışıksız örneği,” diye beyan etti ve geriye doğru bir adım attı.</span></span></p>

    <p class="calibre18"><span class="font2"><span class="calibre11">Serena, Pemberton a doğru eğilip konuştu. Yakınlarında olan Harris kıkırdadı.</span></span></p>

    <p class="calibre18"><span class="font2"><span class="calibre11">Cecil, ‘Teki ya siz, Bayan Pemberton,” dedi. “Sizin de Renoir’la ilgili bir görüşünüz var mı?”</span></span></p>

    <p class="calibre18"><span class="font2"><span class="calibre11">Serena konuşurken tabloya baktı.</span></span></p>

    <p class="calibre18"><span class="font2"><span class="calibre11">“Renoir bana resimle ilgili az şey bilen insanlara uygun bir ressam gibi geliyor. Onu çekingen ve duygusal buluyorum, diğer odadaki Currier&amp;Ives taşbaskı resminden farksız.”</span></span></p>

    <p class="calibre18"><span class="font2"><span class="calibre11">Cecil’in yüzü kızardı. Eski küratöre bunun aksini çürütmesini rica ediyormuş gibi döndü ama görünüşe göre yaşlı adamın işitme cihazı bu konuşmayı iletmeyi başaramamıştı.</span></span></p>

    <p class="calibre18"><span class="font2"><span class="calibre11">Cecil, “Anlıyorum,” dedi ve ellerini önünde kavuşturdu. “Eh, yemek vakti, o yüzden aşağı inebiliriz.”</span></span></p>

    <p class="calibre18"><span class="font2"><span class="calibre11">Ziyafet salonuna ilerlediler. Serena uzun maun masayı taradı ve Webb’i masanın şöminenin yanındaki diğer ucunda buldu. Pemberton’ın elini tuttu ve onu doğrudan gazetecinin karşısındaki sandalyelere yönlendirdi. Gazeteci, Pemberton’lar otururken karısına döndü.</span></span></p>

    <p class="calibre18"><span class="font2"><span class="calibre11">“Bay ve Bayan Pemberton,” dedi. “Sana çok fazla bahsettiğim büyük keresteciler.”</span></span></p>

    <p class="calibre18"><span class="font2"><span class="calibre11">Bayan Webb hafifçe gülümsedi ama konuşmadı.</span></span></p>

    <p class="calibre18"><span class="font2"><span class="calibre11">Garsonlar yemeğin ilk tabağı olan mercimek ve kereviz çorbalarını getirdi ve misafirler kaşıklarını kaldırırken oda sessizleşti. Pemberton çorbasını bitirdiğinde Flaman duvar kilimlerini, üç taşlı şömineleri, iki devasa avizeyi ve balkondaki org platformunu inceledi.</span></span></p>

    <p class="calibre18"><span class="font2"><span class="calibre11">“Kıskandın mı, Pemberton ?” diye sordu Webb.</span></span></p>

    <p class="calibre18"><span class="font2"><span class="calibre11">Pemberton odayı birkaç saniye daha taradı vebaşını iki yana salladı.</span></span></p>

    <p class="calibre18"><span class="font2"><span class="calibre11">Serena, “Kim bunu neden kıskansın ki?” dedi. “Sadece birkaç tane manasız süs. Pahalı süsler ama ne işe yararlar ki?’</span></span></p>

    <p class="calibre18"><span class="font2"><span class="calibre11">Webb, “Ben bunun kişinin dünyaya bir iz bırakması için oldukça etkileyici bir yol olduğunu düşünüyorum,” dedi. “Büyük firavunların piramitlerinden çok da farklı değil.”</span></span></p>

    <p class="calibre18"><span class="font2"><span class="calibre11">“Bunun daha iyi yollan var,” diyen Serena, Pemberton’ın tuttuğu elini kaldırarak cilalı maunu ovdu. “Değil mi Pemberton ?’</span></span></p>

    <p class="calibre18"><span class="font2"><span class="calibre11">Bayan Webb ilk defa konuştu.</span></span></p>

    <p class="calibre18"><span class="font2"><span class="calibre11">“Evet, mesela ulusal bir parkı mümkün kılmak gibi.”</span></span></p>

    <p class="calibre18"><span class="font2"><span class="calibre11">Serena, “Fakat kocanızın söylediklerine ters bir şey söylüyorsunuz,” dedi. “Bir şey olduğu gibi bırakılırsa geriye hiçbir iz kalmaz.”</span></span></p>

    <p class="calibre18"><span class="font2"><span class="calibre11">Garsonlar çorba kâselerini ve naneyle süslü limon şerbeti tabaklarını değiştirdiler. Sırada yeni yakalanmış levrek filetoları vardı. Başlangıç yemeği bordo halkalarla süslü, ortasında da altınla GWV yazılmış olan kemik porselenlerde servis edilmişti. Serena, Bacarrat kristalinin bir parçasını kaldırdı ve bardağa işlenmiş olan harfleri daha iyi görebilmek için kristali ışığa tuttu.</span></span></p>

    <p class="calibre18"><span class="font2"><span class="calibre11">Serena, “Dünyaya bırakılmış harika bir iz daha,” dedi.</span></span></p>

    <p class="calibre18"><span class="font2"><span class="calibre11">Salonda bir ses yankılanmaya başladı ve birkaç dakika sonra bir kuyruklu piyano sürüklenerek ortaya çıktı. Piyanoyu yerleştiren iki işçi, ana kapının hemen dışarısındaydı. Caz orkestrasının piyanisti tabureye oturduğunda, şarkıcı dikkatle ayağa kalktı ve Bayan Cedi’den bir işaret gelmesini bekledi. Sonra piyanist çalmaya başladı, şarkıcı da kısa süre sonra ona katıldı.</span></span></p>

    <p class="calibre13"><span class="font2"><span class="calibre11">Bir şey kesin ve hiçbir şey daha kesin değil Zenginlerin daha çok parası olur, fakirlerin ise çocuğu. O sırada,</span></span></p>

    <p class="calibre18"><span class="font2"><span class="calibre11">Zamanlar arasında...</span></span></p>

    <p class="calibre18"><span class="font2"><span class="calibre11">Bayan Webb, “Bu şarkı favorilerinizden mi Bayan Pemberton?” diye sordu.</span></span></p>

    <p class="calibre18"><span class="font2"><span class="calibre11">“Pek sayılmaz.”</span></span></p>

    <p class="calibre18"><span class="font2"><span class="calibre11">“Belki de Bayan Cecil sizin şerefinize çalmıştır diye düşünmüştüm. Yakın zamandaki talihsizliğinizden sonra sizi neşelendirmek için.”</span></span></p>

    <p class="calibre18"><span class="font2"><span class="calibre11">Serena, ‘Düşündüğümden daha fazla nüktedanlık gösteriyorsunuz, Bayan Webb,” dedi. “Sizin de kocanız gibi ahmağın biri olduğunuzu sanmıştım.”</span></span></p>

    <p class="calibre18"><span class="font2"><span class="calibre11">Webb kelimeyi düşünerek, “Ahmak," dedi. “Acaba o zaman Harris ne oluyor? Lobide yanına geldi. Görünüşe göre cazip hale getirilmiş bir iddiayı yutmuş.”</span></span></p>

    <p class="calibre18"><span class="font2"><span class="calibre11">Serena kısaca, “Bizimle açık konuşsaydı biz bunu anlardık,” dedi.</span></span></p>

    <p class="calibre18"><span class="font2"><span class="calibre11">Webb, “Haldi olabilirsiniz Bayan Pemberton,” dedi, ‘fakat biri açıkça Harris’in kendi iyiliği için bir ortaklığa ihanet edeceğine güvenmiş.”</span></span></p>

    <p class="calibre18"><span class="font2"><span class="calibre11">Pemberton, “Bence ihanet kelimesi yaptığı şey için fazla kaçıyor,” dedi.</span></span></p>

    <p class="calibre18"><span class="font2"><span class="calibre11">Serena, “Bence kaçmıyor,” dedi.</span></span></p>

    <p class="calibre18"><span class="font2"><span class="calibre11">Webb şöyle bir elini salladı.</span></span></p>

    <p class="calibre18"><span class="font2"><span class="calibre11">“Yine de Albay Townsend, Albright’ın teklifini kabul etti ve bütün evraklar imzalandı. Biliyorsunuz ki o arazi kilit noktaydı. Bütün proje o arazi olmadan suya düşebilirdi ama artık Tennesee tarafındaki bütün park bölgesi satın alındı.”</span></span></p>

    <p class="calibre18"><span class="font2"><span class="calibre11">Pemberton, “O zaman bu yeterli olmalı,” dedi. “Sen ve arkadaşların Tennessee’de park yapıp Kuzey Carolina’yı rahat bırakabilirsiniz.”</span></span></p>

    <p class="calibre18"><span class="font2"><span class="calibre11">Webb, “Korkarım olay böyle ilerlemiyor, Bay Pemberton,” dedi. “Bu bize bütün dikkatimizi Kuzey Carolina’ya yöneltme özgürlüğü tanıyor. Önerilen park bölgesinin üçte ikisi alındığından kamulaştırma yasasını uygulamak daha da kolay olacak. Bakan Albright’ın bana söylediğine göre belki de gelecek sonbahar kadar yakın bir zamanda gerçekleşecek bu.”</span></span></p>

    <p class="calibre18"><span class="font2"><span class="calibre11">Serena, “O zamana kadar arazideki bütün ağaçları kestirmiş olacağız,” dedi.</span></span></p>

    <p class="calibre18"><span class="font2"><span class="calibre11">Webb, “Belki de,” diye kabul etti, “ve o ormanın tekrar yetişmesi kırk ya da elli yıl sürebilir. Ama tekrar yetiştiğinde Büyük Smoky Dağları Ulusal Parkı’nın bir parçası olacak.”</span></span></p>

    <p class="calibre18"><span class="font2"><span class="calibre11">Serena, “O zamana kadar Pemberton la bütün bir ülkenin ağaçlarını kesmiş oluruz,” dedi.</span></span></p>

    <p class="calibre18"><span class="font2"><span class="calibre11">Birkaç saniye boyunca kimse konuşmadı. Pemberton, Harris’e bakındı ve onu beş sandalye ötede, genç bir kadının söylediği bir şeye gülerken buldu.</span></span></p>

    <p class="calibre18"><span class="font2"><span class="calibre11">Webb, “Ama bu arazinin ağaçlarını kesemeyeceksiniz,” dedi. “Cicero’nun söylediği gibi, <i class="calibre9">ut sementem feceris ita metes</i></span></span><a class="pcalibre1 pcalibre" id="footnote2"></a><span class="calibre11"><a class="pcalibre1 pcalibre" href="#bookmark22"><i class="calibre9"><sup class="calibre23">2</sup></i></a><span class="font2"><i class="calibre9">."</i></span></span></p>

    <p class="calibre18"><span class="font2"><span class="calibre11">Serena, “Cicero’nun nasıl öldüğünü biliyor musunuz?” diye sordu. “Bu kesinlikle sizin gibi yazı işlerinde uğraşan birinin bilmesi gereken bir şey.”</span></span></p>

    <p class="calibre18"><span class="font2"><span class="calibre11">Webb, “Bu hikâyeyi duydum,” dedi. “Eğer amacınız buysa kolay kolay korkmam, Bayan Pemberton.”</span></span></p>

    <p class="calibre18"><span class="font2"><span class="calibre11">Bayan Webb, “Ben hikâyeyi bilmiyorum,” dedi Serena’ya. ‘Tehditlerinizin açıklanmasını tercih ederim.”</span></span></p>

    <p class="calibre18"><span class="font2"><span class="calibre11">Serena, “Cicero, Antonius ve Fulvia’yla düşman oldu,” diye devam etti. “Onlar iktidara geçmeden önce Roma’dan gidebilirdi ama altın sözlerinin onu koruyabileceğini sandı. Kocanızın da farkında olduğu gibi sözleri onu koruyamadı. Cicero’nun başı Roma Meydanı’ndaki kürsüye konuldu ve Fulvia saçındaki altın firketeleri çıkartıp onun dilini deldi. Cicero’nun başı köpeklere atılana kadar firketelerini oradan çıkarmadı.”</span></span></p>

    <p class="calibre18"><span class="font2"><span class="calibre11">Pemberton, “Kulak verilmesi gereken bir tarih dersi,” dedi Webb’e.</span></span></p>

    <p class="calibre18"><span class="font2"><span class="calibre11">“Antonius’un ölüm şeklinden daha fazla kulak verilmesi gereken bir ders değil, Bay Pemberton,” dedi Webb.</span></span></p>

    <p class="calibre13"><span class="font2"><span class="calibre11">Pemberton’lar bire kadar kampa dönmedi ama geldiklerinde Galloway verandanın basamaklarında bekliyordu.</span></span></p>

    <p class="calibre18"><span class="font2"><span class="calibre11">Serena, Galloway’i gördüğünde, “Demek ki onu uyandırmamıza gerek yokmuş,” dedi.</span></span></p>

    <p class="calibre18"><span class="font2"><span class="calibre11">Pemberton motoru kapadı. Ofis verandasındaki ışık, konuşurken Serena’nın yüzünü görmeye yetecek kadar parlak değildi.</span></span></p>

    <p class="calibre18"><span class="font2"><span class="calibre11">“Harris’in yaptığı şeyi aynı şartlar altında olsak bizim de yapmayacağımızdan emin değilim. Ve çok da fazla para kaybetmedik.”</span></span></p>

    <p class="calibre18"><span class="font2"><span class="calibre11">Serena, “Bizi yara alabilir bir hale getirdi,” dedi. “Bu bir enfeksiyon gibi Pemberton. Dağlanmazsa yayılır. Brezilya’da böyle olmayacak. Yatırımcılarımız bir kıta ötede olacak.” Serena duraksadı. “Bunun başka türlü olmasına izin vermemeliydik. Sadece biz olacağız.”</span></span></p>

    <p class="calibre18"><span class="font2"><span class="calibre11">Birkaç saniye boyunca ikisi de konuşmadı.</span></span></p>

    <p class="calibre18"><span class="font2"><span class="calibre11">Serena, “İstediğimiz bu değil mi?’ diye sordu.</span></span></p>

    <p class="calibre18"><span class="font2"><span class="calibre11">Pemberton bir kere daha duraksadıktan sonra, “Haklısın,” dedi.</span></span></p>

    <p class="calibre18"><span class="font2"><span class="calibre11">“Sorum haklı olup olmamam değildi,” dedi Serena, sesi yavaş çıkmıştı, içindeki bir şey neredeyse hüzne benziyordu. “İstediğimiz bu mu?”</span></span></p>

    <p class="calibre18"><span class="font2"><span class="calibre11">Pemberton karanlığın yüzünü saklamasından ötürü memnun olarak, “Evet,” dedi.</span></span></p>

    <p class="calibre18"><span class="font2"><span class="calibre11">Serena verandada Galloway’le konuşurken Pemberton araba kapısını açtı ve eve girdi. Kendine sert bir viski koydu ve şömineye bakan Coxwell koltuğuna oturdu. Serin hava hâlâ aylar uzakta olsa da şömine ocağının üzerine kalın bir ak meşe kütüğü yerleştirilmişti, etrafında da gazete ve yongalar vardı. Serena’nın sesi duvarın içinden geçiyordu, çıkan kelimeler boğuktu ama Galloway'e ne yapılmasını istediğini söylerken ses tonu sakin ve ölçülüydü. Pemberton, Serena’nın yüzünü görebilse çehresinin Gallosvay’i</span></span> <span class="calibre11"><span class="font2">Waynesville’e bir mektup yazmaya gönderirken olduğundan hiç farklı olmayacağını, en az o kadar durgun gözükeceğini biliyordu. Bir şeyi daha fark etmişti, o da Serena’nın Lowenstein’la Calhoun’u yeni Brezilya girişimine yatırım yapmaya ikna edebileceğiydi. Kocası gibi onun her şeyi yapabileceğine inanacaklardı.</span></span></p>
  </div>
</body>
</html>
