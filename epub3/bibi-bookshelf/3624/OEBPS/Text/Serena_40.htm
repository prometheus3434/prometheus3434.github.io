<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <span class="font"><span class="calibre14"><br class="calibre16" id="calibre_pb_38" /></span></span>

    <h2 class="calibre1"><a class="pcalibre1 pcalibre" id="bookmark26"></a><span class="font2"><i class="calibre9"><span class="calibre17">Otuz Üç</span></i></span></h2>

    <p class="calibre18"><span class="font2"><span class="calibre11">Duman tabakasının arasından birkaç metreden fazlasını görebilecek kadar ışığın geçmesi, sabahın ortalarını buldu. O zaman bile küllü hava insanın gözünü yaşartıyordu. Gecekonducular tarafından birleştirilen tahta ve tenekeden yapılma kulübelerle beraber vadideki kesilmiş ağaç dallarının ve kütüklerinin çoğu da yanmıştı. Dumandan ve isten kirlenen adamlar, vadinin tüten zemininde ileri geri hareket ediyor, kalan ateş tutamlarını söndürmek için dereden çamurlu su kovaları taşıyorlardı. Uzaktan bakınca insandan çok, üzerlerinde yürüdükleri küllerin ve közlerin doğurduğu karanlık yaratıklara benziyorlardı. Önceki gün yağmur yağmış olmasaydı kamptaki bütün binalar yanmış olurdu.</span></span></p>

    <p class="calibre18"><span class="font2"><span class="calibre11">Snipes’ın ekibi kantinin basamaklarında oturuyordu. Yanlarında, kanıtlanmış bıçkıcılık yeteneği sayesinde tekrar işe alınmış olan Mclntyre vardı. Kilise lideri dönüşünden beri tek bir kelime etmemişti. Ekip, bir zamanlar Pemberton’ların evi olan siyah kareyi incelerken de konuşmuyordu. Snipes piposunu yaktı ve düşünceli bir nefes çekti, sonra da dumanın paylaşmak üzere olduğu bilgeliğin bir işaretiymiş gibi yuvarladığı dudaklarından çağıldamasına izin verdi.</span></span></p>

    <p class="calibre18"><span class="font2"><span class="calibre11">Snipes, “Benim gibi eğitimli bir adam onları doğal elementiyle öldürmeye çalışmazdı,” diye düşüncesini belirtti.</span></span></p>

    <p class="calibre18"><span class="font2"><span class="calibre11">Henryson, “Ateşi mi kastediyorsun?” diye sordu.</span></span></p>

    <p class="calibre13"><span class="font2"><span class="calibre11">“Aynen öyle. Bu balıklara su atmak gibi.”</span></span></p>

    <p class="calibre13"><span class="font2"><span class="calibre11">“Sen olsan ne yapardın?”</span></span></p>

    <p class="calibre13"><span class="font2"><span class="calibre11">Snipes piposuna biraz daha tütün sıkıştırırken, “Ben olsam kalplerine tahta bir kazık çakardım,” dedi. “Birçok bilgili otorite bu tip durumlarda bunun yapılması gerektiğini öne sürüyor.” Henryson, “Bir süre önce Şerif Bowden’ın, McDowell’ı kelepçelediğini gördüm,” dedi. “Ona vuruyordu ama üzerindeki sinekleri kovmaktan başka bir şey yapmıyormuş gibi gözüküyordu. Ne kadar istese de yeni şerif diğer üçüyle aynı ligde değil.”</span></span></p>

    <p class="calibre13"><span class="font2"><span class="calibre11">Ross, “Cehennemin kuzeyinde onlarla aynı ligde biri olduğuna şüpheliyim,” diye haykırdı.</span></span></p>

    <p class="calibre18"><span class="font2"><span class="calibre11">Birkaç saniye boyunca adamlar sessizliğe büründü. Hepsi birden, eskiden olsa adamların yorumlarını duyduktan sonra doğaçlama yarım düzine vaaz derleyecek olan Mclntyre’a bakıyordu. Döndüğünden beri Mclntyre’ın sessizliği adamlar arasında birçok varsayıma sebep olmuştu. Snipes, başına gelenlerin Mclntyre’ın eski zamanlardaki keşişlerinki gibi bir sessizlik yemini etmesine sebep olduğunu öne sürmüştü. Stewart, Mclntyre’ın eskiden papanın dediği her şeye şiddetle karşı olduğunu ama belki de uçan yılanın onun bu konudaki görüşünü değiştirmiş olabileceğini düşünüyordu. Henryson, Mclntyre’ın konuşmadan önce belli bir vahiy beklediği fikrine kapılmıştı.</span></span></p>

    <p class="calibre13"><span class="font2"><span class="calibre11">Ross, “Mclntyre’ın belki sadece boğazı ağrıyordur,” dedi. Ross’un esprisine hiçbiri gülmedi veya kıkırdamadı, Ross da ağzından çıkar çıkmaz dediğinden pişman olmuş gibiydi çünkü hepsi, en şüpheci olan Ross bile kilise liderinin tamamen değiştiğine inanıyordu.</span></span></p>

    <p class="calibre18"><span class="font2"><span class="calibre11">Serena ve Pemberton, o sabahın geç saatlerinde Waynesville’den çağırılan doktor taralından kontrol edildikten sonra kantinde kalan parçalardan derledikleri kot pantolonları ve pamuk gömlekleri giydiler. Kantinde bulamadıkları diğer eşyaları alması için bir işçiyi şehre gönderdiler. Serena, mutfak görevlilerinin birkaçı Campbell’ın eski evini onlara hazırlaması için toplarken Pemberton da kalan tek tük ateşin söndürüldüğünden emin olmaya gitti. Ateşin sıçrayışlarını takip ederken Pemberton, hektarlar dolusu ağaç kütüğü ve ağaç dalının yanmasına rağmen ev dışında tek bir binanın bile kaybedilmediğini gördü. Bu işler bittikten sonra karı koca ofiste kaldılar.</span></span></p>

    <p class="calibre18"><span class="font2"><span class="calibre11">Serena, “Sanırım atla dağ sırtına çıkmalıyım,” dedi, “sadece kabloların zarar görmediğinden emin olmak için.”</span></span></p>

    <p class="calibre18"><span class="font2"><span class="calibre11">Pemberton masadaki faturalara ve alınacaklara baktı, sonra ayağa kalktı.</span></span></p>

    <p class="calibre18"><span class="font2"><span class="calibre11">“Seninle geleceğim. Evraklar bekleyebilir.”</span></span></p>

    <p class="calibre18"><span class="font2"><span class="calibre11">Serena masanın etrafını dolaştı ve sargılı elini Pemberton’ın ensesine koydu. Eğildi ve onu tutkuyla öptü.</span></span></p>

    <p class="calibre18"><span class="font2"><span class="calibre11">Serena, “Seni yanımda istiyorum,” dedi. “Sadece bu sabah değil, bütün gün.”</span></span></p>

    <p class="calibre18"><span class="font2"><span class="calibre11">Ahıra gittiler ve atlarına eyer vurdular. Serena, kartalı tüneğinden serbest bıraktı ve atlarıyla ahırdan dışarı çıktılar. Öğle güneşi tren raylarına vuruyordu ve kirli ışıkta bile birbirine geçen metal hafif bir pırıltı yayıyordu. Pemberton rayları sökme zamanının geldiğim biliyordu, dağ kollarından başlayıp geriye doğru ilerlemeliydiler. Tekrar gömleğini çıkarıp adamlarla beraber çalışmayı ve gücünü kanıtlamayı sabırsızlıkla bekliyordu. Bunu yapmayalı çok uzun zaman geçmiş gibiydi, bütün günlerini ofiste, bankadaki bir köle gibi sayıların üzerine eğilerek geçirmişti. Meeks işine alıştığından artık Pemberton daha fazla dışarı çıkabilecekti, özellikle de yeni kampta. Pemberton ve Serena, vadi zemini boyunca ilerlerlerken ılık küller, atların nalları ve ön bacaklarında siyah lekeler bırakıyordu. Yüzlerinden ve kollarından is yıkayan bitkin işçilerin yanlarından geçtiler, adamlar kerestecilerden çok gösteriden sonra maskelerini çıkaran, zenci kılığına girmiş beyaz komedyenlere benziyorlardı. Adamlar konuşmuyorlardı, çıkan tek ses kuru öksürükleriydi. Söndürülen son alevler mezarlığın olduğu yerdeydi ve sanki ölülerin ruhları bile daha misafirperver bir bölgeye gitmek için alazlanmış vadiyi terk ediyormuşçasına mezarlıktan duman tutamları yükseliyordu.</span></span></p>

    <p class="calibre18"><span class="font2"><span class="calibre11">Pemberton ve Serena, Shanty Dağı’na giden Rough Fork Deresi’ni takip ettiler, yolun yarışma geldiklerinde arkalarında bir haykırış duydular ve Meeks’in onlara doğru yaklaştığını gördüler. Muhasebeci kampa gelmeden önce hiç ata binmemişti ve sırtını eğik,başını da kısrağın boynuna yakın tutuyordu. Meeks, Pemberton’lara yetiştiğindebaşını kaldırdı ve usulca konuştu. Belli ki yüksek bir sesin atın fırlamasına yol açacağından korkuyordu.</span></span></p>

    <p class="calibre18"><span class="font2"><span class="calibre11">“Galloway aradı,” dedi Serena’ya.</span></span></p>

    <p class="calibre18"><span class="font2"><span class="calibre11">Serena, Pemberton a döndü.</span></span></p>

    <p class="calibre18"><span class="font2"><span class="calibre11">“Sadece bir dakika sonra sana yetişirim.”</span></span></p>

    <p class="calibre18"><span class="font2"><span class="calibre11">Pemberton, “Hayır,” dedi. “Beklerim.”</span></span></p>

    <p class="calibre18"><span class="font2"><span class="calibre11">Serena, sanki sözlerine karşı çıkacak bir özellik alıyormuşçasına birkaç saniye boyunca Pemberton’ın yüzüne baktı. Tatmin olarakbaşını salladı.</span></span></p>

    <p class="calibre18"><span class="font2"><span class="calibre11">“Anlat,” dedi Meeks’e.</span></span></p>

    <p class="calibre18"><span class="font2"><span class="calibre11">Meeks biraz bıkkınlıkla, “Galloway ‘onları’, ‘onlar’ her kimse, Knoxville’e kadar takip etmiş ve bilet almamışlar,” dedi. “Ayrıca o gelmeden önce hiçbir yük treninin yola çıkmadığını o yüzden anlaşılan ‘onların’ hâlâ orada olduğunu söylememi istedi.”</span></span></p>

    <p class="calibre18"><span class="font2"><span class="calibre11">Meeks cebinden bir parça kâğıt çıkarmak üzere yavaşça eyerin üzerinde doğruldu.</span></span></p>

    <p class="calibre18"><span class="font2"><span class="calibre11">“Bana bir telefon numarası verdi ve emirlerinizi beklediğini söyledi.”</span></span></p>

    <p class="calibre18"><span class="font2"><span class="calibre11">Serena uzatılan kâğıdı görmezden gelerek, “Git onu ara,” dedi. “Onların muhtemelen gidecek yerlerinin ve paralarının olmadığını, o yüzden Knoxville’de aramaya başlaması gerektiğini söylediğimi söyle Galloway’e.”</span></span></p>

    <p class="calibre18"><span class="font2"><span class="calibre11">“Resepsiyonist olarak da işe alındığımı bilmiyordum,” diye homurdandı Meeks ve kampa geri dönmek üzere yola koyuldu.</span></span></p>

    <p class="calibre18"><span class="font2"><span class="calibre11">Serena ve Pemberton dağın zirvesine ulaşana kadar bir daha durmadılar. Duman, güneşin kararmış bir bakır rengi almasına neden oluyordu. Etraflarındaki ışık da değişmişti, özel bir teknikle basılan bir fotoğraf gibi hafifçe boyalıydı. Serena kartalı çözdü, kolunu kaldırdı ve gökyüzüne doğrulttu. Kuş havalandı, engin kanatlarını sanki sadece havayı değil, dünyanın kendisini de geriye itiyormuş gibi çırpıyordu. Sola döndü, bir an yukarıya giden bir hava akımına yakalandı, sonra yükselerek uçmaya devam etti.</span></span></p>

    <p class="calibre18"><span class="font2"><span class="calibre11">Pemberton, kampa doğru, evin olduğu yerdeki kararmış boşluğa baktı. Baca ufalanınıştı ama basamaklar sağlamdı, bir evden geriye son kalanlardan çok bir darağacı için yapılan basamaklara benziyorlardı. McDowell’ın daha önce oturduğu sandalye, hâlâ basamaklara bakıyordu.</span></span></p>

    <p class="calibre18"><span class="font2"><span class="calibre11">Serena, dizginini çekerek atını Pemberton a yaklaştırdı, bacağı onunkine değiyordu. Pemberton elini uzattı ve Serena’nın uyluğunu okşadı. Serena elini onunkinin üzerine yerleştirdi ve Pemberton’ın elinin, teninin üzerine iz bırakmasını istiyormuşçasına sertçe bastırdı.</span></span></p>

    <p class="calibre18"><span class="font2"><span class="calibre11">“Eski şerifimiz konusunda ne yapmalıyız?' diye sordu Serena.</span></span></p>

    <p class="calibre18"><span class="font2"><span class="calibre11">Pemberton, “Onu öldürmeliyiz,” dedi, ‘istersen ben yapabilirim."</span></span></p>

    <p class="calibre13"><span class="font2"><span class="calibre11">Serena, “Hayır, Tennessee’den gelir gelmez Galloway yapabilir,” dedi.</span></span></p>

    <p class="calibre13"><span class="font2"><span class="calibre11">Pemberton yukarı balonca kartalın dairelerinin küçüldüğünü gördü. Kuş bir şey görmüştü.</span></span></p>

    <p class="calibre13"><span class="font2"><span class="calibre11">“Güney Afrika’da ne avlayacak?”</span></span></p>

    <p class="calibre13"><span class="font2"><span class="calibre11">Serena, “Yerlilerin, mızrağın demiri dedikleri bir yılanı,” dedi. “Onlar çıngıraklı yılanlardan çok daha ölümcül.”</span></span></p>

    <p class="calibre18"><span class="font2"><span class="calibre11">Pemberton, “Benim avcılığıma gelince dağ aslanımı elde edemeyeceğim gibi gözüküyor,” diye fikir yürüttü, “ama bir jaguar avlamak da kesinlikle aynı derecede zor olur.”</span></span></p>

    <p class="calibre13"><span class="font2"><span class="calibre11">Serena, “Sana daha da yakışır,” dedi.</span></span></p>

    <p class="calibre18"><span class="font2"><span class="calibre11">Pemberton onun kurşun grisi irislerine, içlerindeki altın beneklere ve sonra gözbebeklerine baktı. Oraya bakıp bunca kesinliği kabul edecek cesarete sahip olalı ne kadar vakit geçti, diye merak etti.</span></span></p>

    <p class="calibre13"><span class="font2"><span class="calibre11">Serena, “Şu anda uzun zamandır olmadığın kadar evlendiğim adama benziyorsun,” dedi.</span></span></p>

    <p class="calibre13"><span class="font2"><span class="calibre11">“Yangın bana neyin önemli olduğunu hatırlattı.”</span></span></p>

    <p class="calibre13"><span class="font2"><span class="calibre11">‘Teki, neymiş?”</span></span></p>

    <p class="calibre13"><span class="font2"><span class="calibre11">“Sadece sen.”</span></span></p>

    <p class="calibre13"><span class="font2"><span class="calibre11">Üzerlerinden kartalın gölgesi geçti. Sonra kuş kendini yere doğru attı ve elli metre aşağıya indi. Kuş avıyla savaşıyordu, yılarını çıngırakları başta öfkeyle vızıldıyordu ama kısa süre sonra sesleri aralıklı hale geldi.</span></span></p>

    <p class="calibre18"><span class="font2"><span class="calibre11">Serena, “Nisan başından beri kırk ikinci yılanını öldürdü,” dedi. “Onu Jackson County’ye götürmeliyim, soğuk hava yılardan inlerine göndermeden önce bir kısmını öldürsün.”</span></span></p>

    <p class="calibre18"><span class="font2"><span class="calibre11">Serena eyer cebinden metal bir düdük çıkarıp çaldı ve sonra yemi başının üzerinde salladı. Kuş aşağı uçtu ve iki büyük kanat çırpışıyla dağ sırtından, atların yanındaki bölgeye süzüldü. Toprak rengindeki çıngıraklı yılanı, bir dal parçası gibi yere koydu. Pemberton’ın atı kişneyip geriye doğru eşkin eşkin gitti ve Pemberton, dizginleri hızla çekmek zorunda kaldı ama Arap, kuşa ve avına o kadar alışıktı kibaşını bile çevirmedi. Yılan karnının üzerine döndü ve Pemberton, kuşun gagasının yılanın orta bölümünde yarık açtığı yeri gördü, mor bağırsak sicimlerini çekip çıkarmıştı. Yılanın kuyruğu birkaç saniye daha halsizce sallandı, sonra kıpırtısız kaldı.</span></span></p>

    <p class="calibre18"><span class="font2"><span class="calibre11">Pemberton, Galloway’in sarsılıp tıkırdayarak kampa giren arabasının sesini duyduğunda, iki akşamüstü geçmişti. Ofis penceresine gitti ve Galloway’in tutuk bir şekilde arabadan çıkışını izledi, erik renkli bir leke yüzünün sol tarafını karartmıştı. Sol göz çukuru morarmıştı, gözü de ince bir çizgiden ibaretti. Galloway kesilen ağaçların dal ve kütükleri arasına yürüdü ve Serena’yı görene kadar iyi gözüyle etrafı taradı. Serena atını kampa doğru sürüyordu, gün bitmişti. Galloway onunla görüşmek için aksayarak dağ sırtına çıktı. Kopan eh ve yaralı yüzüyle tehlikeli bir makineye yanlamasına düşmüş bir adama benziyordu.</span></span></p>

    <p class="calibre18"><span class="font2"><span class="calibre11">Pemberton yerine geri oturdu. Kendi kendine, Galloway<sup class="calibre23">&gt;</sup>in yüzünün çocuğun kaderi açısından neye alamet olduğunu düşünmemesini söyledi. Bunun yerine yangını düşünmeye çalıştı; alevlerin Serena’yla onu sardığı, yaşayacaklar mı ölecekler mi bilmediği ama beraber yaşayacakları ya da beraber ölecekleri gerçeği dışında başka hiçbir şeyin önemli olmadığı anları... Birkaç dakika sonra Galloway’in arabası hareket etti ve vadiden uzağa ilerledi. Serena ofisten çıktı.</span></span></p>

    <p class="calibre18"><span class="font2"><span class="calibre11">“Galloway eski şerifimizi ziyaret edecek,” dedi Serena, ama Galloway’in yaraları konusunda bir açıklama yapmadı, Pemberton da sormadı.</span></span></p>

    <p class="calibre18"><span class="font2"><span class="calibre11">Serena durup yakında taşınacakları için köşede yığılmış dosya kutularına baktı.</span></span></p>

    <p class="calibre18"><span class="font2"><span class="calibre11">“Burada iyi iş çıkardık,” dedi<a class="pcalibre1 pcalibre" id="bookmark27"></a>.</span></span></p>
  </div>
</body>
</html>
