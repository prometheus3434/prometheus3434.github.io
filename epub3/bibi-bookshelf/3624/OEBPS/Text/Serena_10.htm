<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_8" /></span></span></p>

    <h2 class="calibre25"><i class="calibre9"><span class="calibre17">Altı</span></i></h2>

    <p class="calibre18"><span class="font2"><span class="calibre11">Pazar sabahının geç saatlerinde kar durmuştu ve Buchanan’la Pemberton’lar kampın bir kilometre güneybatısında, Galloway’in bir ay boyunca tuzak kurduğu çayırda ava çıkmaya karar verdiler. Şans oyunlarına olan merakı ara sıra oynadığı pokerden daha öteye gitmeyen Wilkie, Waynesville’de kaldı. Genç Vaughn, çiftlik vagonunu tedariklerle doldurdu, gri yün golf şapkası kızıl saçlarına doğru aşağı çekilmişti. Galloway, bir çiftçiden ülkenin en iyi av köpekleri sayılan Plott ve Redbone cinslerinden oluşan bir sürü satın almıştı. Galloway, vagonun ön tahtasında Vaughn’la beraber oturuyordu, aralarında da çiftçinin ödüllü Plott av köpeği Shakes vardı, köpeklerin geri kalanları malzemelerle beraber arka tarafta duruyordu. Pemberton’lar ve Buchanan onları at sırtında takip ediyordu, doğuya yönelip dağlıların kuşatma dedikleri V şeklindeki geçide girmeden önce Balsam Dağı’nı geçtiler.</span></span></p>

    <p class="calibre18"><span class="font2"><span class="calibre11">“Galloway çayıra mısır ve elmalarla tuzak kurdu,” dedi Pemberton. “Böylece geyikler gelir, belki de bir ayı.”</span></span></p>

    <p class="calibre18"><span class="font2"><span class="calibre11">“Hatta belki senin panterin geyikleri takip eder,” dedi Serena.</span></span></p>

    <p class="calibre18"><span class="font2"><span class="calibre11">Buchanan, “Adamların geçen hafta Noland’da bulduğu geyiğe bak,” dedi Galloway’e. “Onu bir dağ aslanının öldürmediğini nereden biliyorsun?”</span></span></p>

    <p class="calibre18"><span class="font2"><span class="calibre11">Galloway arkasını döndü, sol gözünü kısmıştı. Dudakları sanki gülümsemesini yok etmek istermişçesine sağa doğru eğildi.</span></span></p>

    <p class="calibre18"><span class="font2"><span class="calibre11">“Çünkü göğsü yırtılıp açılmamıştı. Bazı kediler her şeyden önce dili ve kulakları yer, ama panterler öyle yapmaz. Panter önce kalbi yer.”</span></span></p>

    <p class="calibre18"><span class="font2"><span class="calibre11">Geçide sallanıp sarsılarak giren vagonu takip ettiler. Aşağı doğru inerlerken iki taraftaki sarp kayalıklar daha yakından sıkıştırmaya başladı. Artık tek sıra halinde ilerliyorlardı, atların bilek eklemleri darlaşan meyilli yolu ustaca geçiyordu. Galloway yolun yarısında vagonu durdurdu ve alt dallan kırılmış bir meşe ağacını inceledi.</span></span></p>

    <p class="calibre18"><span class="font2"><span class="calibre11">“En azından bir ayı var,” dedi, ‘Ve böyle bir ağacı tırmandığına göre iri bir tane olmalı.”</span></span></p>

    <p class="calibre18"><span class="font2"><span class="calibre11">Kısa süre sonra bir kayalığın tam altından geçtiler, kayalardan buz mızrakları sarkıyordu. Vaughn ve Galloway en dar noktada durdular ve demir jantlı sol tekerlekleri teker teker kaldırıp bir kaya çıkıntısının üzerinden geçirdiler. Bu sırada da üç av köpeğiyle sandviçlerle dolu bir erzak dolabını düşürdüler. Pemberton eyerinin iplerini sıkıştırmak için duraksadı. İşi bittikten sonra yola baktı ve Serena’nın otuz metre ileride olduğunu gördü. Arap atı karla o kadar uyumluydu ki Serena bir an havada duruyormuş gibi gözüktü. Pemberton gülümsedi ve bu illüzyonu bir keresteci ekibinin görmüş olmasını diledi. Serena Bilded’ı yendikten sonra adamlar Serena’ya çeşit çeşit güçler atfediyordu, bazıları neredeyse uhrevi şeylerdi.</span></span></p>

    <p class="calibre18"><span class="font2"><span class="calibre11">Sonunda yol yine genişledi ve yolun bittiği yerde bir açıklığa geldiler. Galloway vagonun arkasına atladı ve köpeklere tasma taktı.</span></span></p>

    <p class="calibre18"><span class="font2"><span class="calibre11">“Benekli olanların cinsleri ne?’ diye sordu Serena.</span></span></p>

    <p class="calibre13"><span class="font2"><span class="calibre11">“Onlara Plott deniyor, yerel bir tür,” diye açıkladı Pemberton. “Özellikle yabandomuzları ve ayılar için yetiştiriliyorlar.”</span></span></p>

    <p class="calibre18"><span class="font2"><span class="calibre11">“Geniş göğüsleri etkileyici. Cesaretleri de etkileyici mi?’</span></span></p>

    <p class="calibre18"><span class="font2"><span class="calibre11">“Geniş göğüsleri kadar,” dedi Pemberton.</span></span></p>

    <p class="calibre18"><span class="font2"><span class="calibre11">Vagondan gerekli olacak şeyleri aldılar ve giderek sıklaşan ormanın içlerine ilerlediler. Galloway, Vaughn ve köpekler çok arkadaydı. Pemberton ve Buchanan artık yürüyerek ilerliyordu, bir ellerinde atların dizginleri, diğer ellerinde de tüfekleri vardı.</span></span></p>

    <p class="calibre18"><span class="font2"><span class="calibre11">Serena onları çevreleyen ağaçlara doğru başını sallayarak, “Oldukça fazla kavak ve meşe ağacı var,” diye belirtti.</span></span></p>

    <p class="calibre18"><span class="font2"><span class="calibre11">“En değerli arazilerimizden,” dedi Pemberton. “Campbell en ufağının yirmi beş metre yükseklikte olduğu bir laleağacı korusu buldu.”</span></span></p>

    <p class="calibre18"><span class="font2"><span class="calibre11">Buchanan artık Pemberton’ın yanından yürüyordu.</span></span></p>

    <p class="calibre18"><span class="font2"><span class="calibre11">“Bu borsanın çöküşü, Pemberton. Bunun bizim için uzun vadede etkileri ne olacak merak ediyorum.”</span></span></p>

    <p class="calibre18"><span class="font2"><span class="calibre11">“Birçok işten daha iyi durumda olacağız,” diye yanıtladı Pemberton. “Bizim için en kötü kısmı, daha az binanın inşa edilecek olması.”</span></span></p>

    <p class="calibre18"><span class="font2"><span class="calibre11">“Belki de tabut ihtiyaçları bunu dengeler,” dedi Serena. “Anlaşılan Wall Street’te onlara çok fazla ihtiyaç varmış.”</span></span></p>

    <p class="calibre18"><span class="font2"><span class="calibre11">Buchanan duraksadı, Pemberton’ın paltosunu dirseğinden kavradı ve öne eğildi. Pemberton adamın Bay Rum tıraş losyonunun ve Woodbury saç toniğinin kokusu aldı, anlaşılan Buchanan’ın av hazırlığının içinde şekillendirilmiş saçlar ve pürüzsüz yanaklar da vardı.</span></span></p>

    <p class="calibre18"><span class="font2"><span class="calibre11">“içişleri Bakanı bu araziyle ilgileniyor. Hâlâ bunu düşünmememiz gerektiğini mi söylüyorsun?”</span></span></p>

    <p class="calibre18"><span class="font2"><span class="calibre11">Serena birkaç adım öndeydi ve konuşmak için döndü ama Buchanan elini kaldırdı.</span></span></p>

    <p class="calibre13"><span class="font2"><span class="calibre11">“Kocanızın fikrini soruyorum, Bayan Pemberton, sizin değil.”</span></span></p>

    <p class="calibre18"><span class="font2"><span class="calibre11">Serena birkaç saniye boyunca Buchanan'a baktı. Gözbebekleri içindeki daha derin bir noktaya çekilirken, irislerindeki altın benekler daha da fazla ışık emiyormuş gibiydi. Sonra döndü ve yürümeye devam etti.</span></span></p>

    <p class="calibre18"><span class="font2"><span class="calibre11">Pemberton, “Benim fikrim karımınkiyle aynı,” dedi. “İyi kâr etmediğimiz sürece satmayız.”</span></span></p>

    <p class="calibre18"><span class="font2"><span class="calibre11">İki yüz metre daha yürüdükten sonra arazi kısa süreliğine yükseldi, ardından daha keskin bir açıyla alçalmaya başladı. Kısa süre sonra da ağaçların arasından dümdüz bir çayır çıkıverdi. Galloway bir önceki gün büyük bir torba dolusu mısır almıştı ve bir düzine geyik sükûnetle son kalanları yiyordu. Taze kar, avcıların adımlarını usulca atmalarını sağladığı için Pemberton’lar ve Buchanan atlarını bağlayıp ormanın kalanını geçerek çayırın kenarında konumlandıklarında hiçbir geyik başını kaldırmadı.</span></span></p>

    <p class="calibre18"><span class="font2"><span class="calibre11">Hepsi birer geyik seçti ve tüfeklerini kaldırdı. Pemberton şimdi dediğinde ateş ettiler. İki geyik yere devrildi ve kıpırtısız kaldı ama Buchanan’ınki büyük bir hızla diğer taraftaki ağaçlara koştu. Düştü, ayağa kalktı, sonra ormanın derinliklerine doğru kayboldu.</span></span></p>

    <p class="calibre18"><span class="font2"><span class="calibre11">Galloway, kısa süre sonra Pemberton’lar ile Buchanan’a katıldı. Plott ve Redbone av köpekleri tasmaları alçakta uçan uçurtmalara bağlıymış gibi Galloway’i farklı yönlere savuruyorlardı. Galloway çayıra geldiğinde öncü köpeği ve sonra diğerlerini serbest bıraktı. Av köpekleri yaralı geyiğin kaçtığı uzak ormana doğru havlayarak atıldılar.</span></span></p>

    <p class="calibre18"><span class="font2"><span class="calibre11">“Bu alanın tek bir çıkış yolu var. Bu çayırın yanını kuşatıp birini de ortaya koydunuz mu dört ayaklı hiçbir şey kaçamaz.”</span></span></p>

    <p class="calibre18"><span class="font2"><span class="calibre11">Galloway bir dizinin üzerine çöktü ve etrafı dinledi, sol eli yandaki ormanda koşan köpeklerin titreşimim hissedebilecekmiş gibi karın üzerindeydi.</span></span></p>

    <p class="calibre18"><span class="font2"><span class="calibre11"> “Şu pahalı tüfeklerinizi hazırlasanız iyi olur,” dedi. “Bu tarafa geliyorlar.”</span></span></p>

    <p class="calibre18"><span class="font2"><span class="calibre11">Akşamüstü olduğunda Pemberton’lar ve Buchanan bir düzine geyik öldürmüştü. Galloway çayırın ortasında leşlerden bir tepe yaptı, kan kara kırmızı izler bırakmıştı. Buchanan üçüncü geyiğinden sonra yorulmuş ve son vuruşları Pemberton’lara bırakmaktan memnun olarak tüfeğini bir ağaca dayayıp oturmuştu. Günün ortasında dallardan dökülen buzların seslerini duymuşlardı. Orman romatizmalı bir diz gibi takırtılar ve çatırtılar çıkarmıştı ama şimdi ısı düşmüştü ve etraf av köpeklerinin yaygarası dışında sessizdi.</span></span></p>

    <p class="calibre18"><span class="font2"><span class="calibre11">Gri gökyüzünün izin verdiği kadar parlayan güneş Balsam Dağı’nın üzerinde batmaya başladığı an Plott ve Redbone köpeklerinin yankılanan ulumaları hızlanıp seri havlamalara dönüştü. Galloway ve Vaughn ormanın kenarında, Pemberton’ın bulunduğu yerden çok uzakta olmayan bir noktada bekliyorlardı, ellerinde de tüfek vardı. Havlamalar daha çok çınlamaya başladı, artık neredeyse ağlıyormuş gibi daha ısrarcıydılar.</span></span></p>

    <p class="calibre18"><span class="font2"><span class="calibre11">Galloway nefesi soğuk yüzünden duman çıkararak, “Bir ayı buldular, çıkardıkları yaygaraya bakılırsa çok büyük bir tane,” dedi. “Annem bugün avda şanslı olacağımızı söylemişti.”</span></span></p>

    <p class="calibre18"><span class="font2"><span class="calibre11">Köpeklerin havlamaları uzayıp ulumalara dönüştüğünde Pemberton, Galloway’in annesini düşündü. Gözleri, işçilerin mavi florit dedikleri sabah sisiyle dolu alanlarla aynı renkteydi. İçe doğru büyüyen iki oyuğu dolduran buğular gibi... Pemberton o gözlerin ona doğru dönüp üzerinde kaldığını hatırlıyordu. Bunun her şeye inananları kandırmak için bir yol olduğunu biliyordu ama ne olursa olsun kadın bu konuda çok başarılıydı.</span></span></p>

    <p class="calibre18"><span class="font2"><span class="calibre11">“Hazır olsanız iyi olur, ayı geliyor ve çayıra geldikten sonra boşa zaman geçirmeyecektir,” diyen Galloway, Serena’ya dönüp göz kırptı. “Erkek veya kadın olmanızı da umursamaz."</span></span></p>

    <p class="calibre18"><span class="font2"><span class="calibre11">Buchanan tüfeğini alıp açıklığın solunda pozisyon aldı, Serena ortadaydı, Pemberton da sağda. Galloway, Serena’nın arkasına doğru ilerledi, etrafı dinlerken gözleri kapalıydı. Av köpekleri artık çılgıncasına uluyup kesik kesik havlarlarken ayı döndü ve takipçilerine pençesiyle vurdu. Sonra Pemberton, ayının kendisini duydu, peşindeki köpek seliyle beraber ormanda paldır küldür ilerliyordu.</span></span></p>

    <p class="calibre18"><span class="font2"><span class="calibre11">Ayı, çayırda Serena’yla Pemberton’ın arasındaki alana geldi. Ayı bir an duraksadı ve en büyük Plott’un arka bacağına vurdu, ayının pençesi köpeğin yan tarafını çizdi. Büyük Plott kalkıp saldırmadan önce bir an karda uzandı. Ayının pençesi köpeği aynı taraftan yakaladı, bu sefer daha aşağıya denk gelmişti ve Plott takla atarak havaya fırladı. Metrelerce öteye düştü, köpeğin kalçasının sağ tarafı ayakkabı bağcıkları kadar ince parçalara ayrılmıştı.</span></span></p>

    <p class="calibre18"><span class="font2"><span class="calibre11">Ayı direkt Pemberton a doğru ilerledi, sadece yirmi metre ötekisindeyken onu görünce sola dönmeye karar vermişti ki Pemberton tetiği çekti. Kurşun ayının omzuyla göğsü arasına isabet etti. Bu sağ ön bacağı eğilmiş hayvanın yana doğru düşmesi için yeterliydi. Av köpekleri ayının üzerine atılarak hayvanın midesine doğru saldırdılar. Ayı arka bacakları üzerinde doğrulunca köpekler de ayının kanının etrafından sarkan postlar gibi yükseldiler.</span></span></p>

    <p class="calibre18"><span class="font2"><span class="calibre11">Hayvan öne doğru düştü ve Pemberton a doğru taarruza geçmeden önce bir an kendini toparladı. Fakat ikinci kurşunu ayının kamına girmeden önce Pemberton bir Plott’un kulağının ucunu uçurdu. Üçüncü bir atış için vakit yoktu. Ayı kalktı ve ağırlığını Pemberton a üzerine verdi. Pemberton da kendini geniş, ağır bir gölge tarafından yutulmuş gibi hissetti. Ayı Pemberton ı kavrarken, tüfek Pemberton’ın elinden kayıp düştü. Pemberton içgüdüyle hareket edip iyice ayının kollarının arasında kaldı, o kadar yakındı ki hayvanın pençeleri ağır yünlü avcı ceketinin arkasını çizmekten daha fazlasını yapamıyordu. Köpekler üzerlerine atıldı, sanki artık onun da ayının parçası olduğuna inanıyormuşçasına Pemberton a doğru davranıp onu ısırmaya çalışıyorlardı. Pemberton’ın başı, ayının göğsünün derinliklerine gömülmüştü. Pemberton, hayvanın kürkünü, etini, altındaki göğüs kafesini, kalbinin atışlarının hızlanışını ve kalbinden yayılan ısıyı hissetti. Ayının kokusunu alıyordu, kürkünün miskini, dökülen kanını duyuyordu ve ayı her nefes verdiğinde meşe palamudunun topraksı aromasında ormanın kokusunu alıyordu. Köpeklerin ulumaları dahil, her şey daha yavaş, daha belirgin ve yüksek hale geldi. Ayı hafifçe sendeleyip dengesini tekrar kazandığında Pemberton hayvanın bütün cüssesini hissetti. Köpeklere pençe sallarken ayıran sol kolu omzuna vurdu. Ayı kükrerken Pemberton, sesin boğaza doğru yukarı çıkmadan ve ağızdan dışarı gürlemeden önce ayının göğsünün derinliklerinde biriktiğini duydu.</span></span></p>

    <p class="calibre18"><span class="font2"><span class="calibre11">Plott’lar onları çevreleyip zıplıyorlardı, ayıya dişleriyle ve tırnaklarıyla birkaç saniye tutunduktan sonra uzağa doğru düşüp tekrar etraflarını çevreliyorlardı. Redbonelar ise kesik kesik havlıyor ve ayının bacakları ısırmak için öne doğru atılıyorlardı. Sonra Pemberton yaranda bir tüfeğin namlusunu ve silahın ateşlenirkenki çınlamasını duydu. Ayı iki adım geriye tökezledi. Pemberton arkasını döndü ve Serena’nın ayının gözlerinin hemen üzerine ikinci bir atış yaptığını gördü. Hayvan bir an sallandı, sonra yere yıkıldı ve sıkı çalışan köpekler örtüsünün altında kayboldu.</span></span></p>

    <p class="calibre18"><span class="font2"><span class="calibre11">Pemberton da yerde yatıyordu, ayı mı onu itmişti yoksa sadece düşmüş müydü emin değildi. Yüzünün kara dayalı kısmı hissizleşmeye başlayana kadar yerinden kıpırdamadı. Sonra önkolunun yardımıyla başını kaldırdı. Birkaç saniye boyunca didişen sürünün ortasında durup Vaughn’un onları ayıdan teker teker uzağa çekmesi için av köpeklerine tasma takan Galloway’i izledi. Pemberton a doğru ayak sesleri çıtırdadı ve sonra durdu. Serena yanına eğildi, Pemberton’ın yüzündeki ve omuzlarındaki karı silkelerken yüzü şefkatle doluydu. Ayının kucaklayışının salt fizikselliğinden sonra Pemberton, vücudu çok durgun bir suya usulca konulmuşçasına bir tür hafiflik hissediyordu.</span></span></p>

    <p class="calibre18"><span class="font2"><span class="calibre11">Serena oturur bir pozisyona gelmesine yardım edince, Pemberton’ın başı birkaç saniye boyunca döndü ve geriye bir sersemlik bıraktı. Kar kanla kaplıydı ve Pemberton aralarında kendi kam olup olmadığını merak etti. Serena onun avcı ceketim çıkardı ve yün gömleğiyle ekose fanilasını kaldırdı. Kıyafetleri geri koymadan önce elini Pemberton’ın sırtında ve kartımda gezdirdi.</span></span></p>

    <p class="calibre18"><span class="font2"><span class="calibre11">Serena, Pemberton’ın ceketini giymesine yardım ederken, “İç organlarını<span> </span> deştiğine emindim,” dedi.</span></span></p>

    <p class="calibre18"><span class="font2"><span class="calibre11">Pemberton, Serena’nın gözlerinin dolduğunu fark etti. Serena döndü ve ceketinin koluyla yüzünü sildi. Saniyeler içinde tekrar kocasına döndüğünde gözleri kuruydu. Pemberton kafa karışıklığının ona gözyaşlarını hayal mi ettirdiğini merak etti.</span></span></p>

    <p class="calibre18"><span class="font2"><span class="calibre11">Buchanan da yanlarına gelmişti. Pemberton’ın tüfeğini kardan kaldırmıştı ama onunla ne yapacağından emin değilmiş gibi gözüküyordu.</span></span></p>

    <p class="calibre18"><span class="font2"><span class="calibre11">“Onu ayağa kaldırmak için yardımıma ihtiyacın var mı?” diye sordu.</span></span></p>

    <p class="calibre18"><span class="font2"><span class="calibre11">“Hayır,” diye yanıtladı Serena.</span></span></p>

    <p class="calibre18"><span class="font2"><span class="calibre11">“Peki ya silahı?”</span></span></p>

    <p class="calibre18"><span class="font2"><span class="calibre11">Serena başıyla bir erguvan fidanına dayanan tüfeğini işaret etti.</span></span></p>

    <p class="calibre18"><span class="font2"><span class="calibre11">“Benimkinin yanma koy.”</span></span></p>

    <p class="calibre18"><span class="font2"><span class="calibre11">Birkaç dakika sonra Galloway son köpeği de bir ağaca bağlamıştı. Vaughn yaralı köpeğin yanma eğildi, bir eliyle Plott’un başını okşarken diğer eliyle yaralan inceliyordu. Galloway ayıya doğru yürüdü ve botuyla hayvanın gerçekten öldüğünü doğrulamak için devasa kalçalarına tekme attı.</span></span></p>

    <p class="calibre18"><span class="font2"><span class="calibre11">“Bu kaliteli bir siyah ayı,” dedi. “Beş yüze satılacağına iddiaya girerim.”</span></span></p>

    <p class="calibre18"><span class="font2"><span class="calibre11">Galloway gözlerini ayıdan ayırıp Serena’nın çizmelerini, pantolonunu, avcı ceketini ve yüzünü inceledi. Yüzüne bakarken bile sadece Serena’ya değil, onun içinden ormana da bakıyormuş gibi gözüküyordu.</span></span></p>

    <p class="calibre18"><span class="font2"><span class="calibre11">“Daha önce hiçbir kadının ayı vurduğunu görmemiştim,” dedi, “ve sizin yaptığınız gibi ayıya doğrudan saldıracak cesareti olan sadece birkaç erkek tanıyorum.”</span></span></p>

    <p class="calibre18"><span class="font2"><span class="calibre11">“Pemberton da aynı şeyi benim için yapardı,” dedi Serena.</span></span></p>

    <p class="calibre18"><span class="font2"><span class="calibre11">Galloway, Serena’nın kocasının kalkmasına yardım edişini izlerken yüzünü bir sırıtış kapladı. “Bundan eminsin misin?” dedi. “Bir ayıyla baş etmek Harmon gibi bir ayyaşla baş etmekten daha zordur.”</span></span></p>

    <p class="calibre18"><span class="font2"><span class="calibre11">Vaughn yaralı Plott’u kollarında tutuyordu. Genç ayıya yaklaşıp köpeğe ayının öldüğünü gösterdi.</span></span></p>

    <p class="calibre18"><span class="font2"><span class="calibre11">Vaughn, “Colt Tepesi’nde o ayının başını sizin için plakaya monte edebilecek birini tanıyorum Bayan Pemberton,” dedi. ‘Veya isterseniz postunu sepileyebilir.”</span></span></p>

    <p class="calibre18"><span class="font2"><span class="calibre11">Serena, “Hayır, onu geyiklerle bırakın,” dedikten sonra Galloway’e döndü. “Batıda leşler dağ aslanlarını çekmek için kullanılır. Burada da işe yarayacağını düşünüyorum.”</span></span></p>

    <p class="calibre18"><span class="font2"><span class="calibre11">“Belki de,” dedi Galloway, Serena’yla konuşmasına rağmen Pemberton a bakıyordu. “Kocanıza bu dağlara ilk geldiğinde söylediğim gibi, etrafta hâlâ bir panter varsa büyük ve zekidir. Tam tersi o, Pemberton’ın izini sürebilir. O ayı gibi kocanıza yaklaşmasına izin verirseniz, onu kucaklamaktan daha fazlasını yapar.” Pemberton, “O dağ aslanını bulup bana onu vurma şansı verirsen sana yirmi dolarlık bir altın vereceğim,” dedi ve Vaughn’a dönmeden önce Galloway’e dik dik baktı. “Ya da beni ona yönlendirebilecek başka herhangi birine.”</span></span></p>

    <p class="calibre18"><span class="font2"><span class="calibre11">Atlara ve yük arabasına geri yürüdüler ve kampa doğru yola koyuldular. Galloway vagonu sürerken Vaughn yaralı köpeği kollarında tutuyordu. Vagonun altındaki paslı yaylar kalkıp inerken ritmik bir şekilde gıcırdıyordu ve sallantılı hareketi Vaughn’un köpeği uyutmak için sallıyor gibi gözükmesine sebep oluyordu. Yük arabasının yatağında diğer köpekler soğuğa karşı birbirine sokulmuştu. Arazi yukarı doğru eğim almaya başladı ve arkalarındaki beyaz alanın yerini hızla meşelerin ve kavakların kalın gövdeleri aldı. Dağ sırtının tepesine vardıklarında Pemberton ve Serena diğerlerinin önden gitmesine izin verdi. Pemberton’ın nabzı hâlâ hızlı atıyordu ve Serena’nınkinin de hızlı attığını biliyordu. Patika kısa süre sonra sadece günün son ışıklan altındaki ağaçların arasında kaldı. Soğuk, ceket kollarından ve yakalarından içeri sızıyordu. Atlarını birbirine yakın sürüyorlardı. Serena uzanıp Pemberton’ın elini sıktı. Pemberton, karsının elinin soğukluğunu hissetti.</span></span></p>

    <p class="calibre18"><span class="font2"><span class="calibre11">“Eldiven takmalıydın.”</span></span></p>

    <p class="calibre18"><span class="font2"><span class="calibre11">“Soğuğu hissetmeyi severim,” dedi Serena. “Hep severdim, çocukken bile. Babam kerestecilerin çalışmak için çok soğuk olduğunu iddia ettiği günlerde beni kampta yürütürdü. Bu onları utandırıp kulübelerinden ormana çıkartırdı.”</span></span></p>

    <p class="calibre18"><span class="font2"><span class="calibre11">“Bunun bir fotoğrafını bile saklamamış olman çok kötü,” dedi Pemberton. Bir keresinde aile fotoğrafları olup olmadığını sormuş ve Serena da evle beraber fotoğrafların da yandığını söylemişti. “Bu bazı işçilerimizin hava konusunda sızlanmasını kesebilirdi.” İlerlemeye devam ettiler, son yokuşu geçip vadi zeminine inene kadar bir daha konuşmadılar. Uzakta kamp ışıklan parlıyordu. Arazide hiç ağaç yoktu ve kar hafif mavi bir tona çalıyordu. Pemberton, loş ışığın sığ bir denizde karşıya geçiyorlarmış gibi bir görüntü yarattığını fark etti.</span></span></p>

    <p class="calibre13"><span class="font2"><span class="calibre11">“Ayıyı beraber öldürmemiz hoşuma gitti,” dedi Serena. “Öldürme kısmında senin payın daha büyük.”</span></span></p>

    <p class="calibre18"><span class="font2"><span class="calibre11">“Hayır, zaten midesinden vurulmuştu. Ben sadece son atışı yaptım.”</span></span></p>

    <p class="calibre18"><span class="font2"><span class="calibre11">Etraflarında çivit mavisi gökyüzünden elenerek serpilen birkaç kar tanesi girdapta gibi döndü. Çıkan tek ses atın toynakları altında ezilen karın çıtırtısıydı. Sessiz loşlukta Pemberton ve Serena, sadece kendilerinin olduğu uçsuz bucaksız bir alana girmiş gibiydi. Pemberton bunun gece seviştiklerinde olduğundan çok da farklı olmadığını hissetti.</span></span></p>

    <p class="calibre18"><span class="font2"><span class="calibre11">“Harris’in bugün gelememesi yazık oldu,” dedi Serena.</span></span></p>

    <p class="calibre18"><span class="font2"><span class="calibre11">“Bir dahaki sefere geleceğine söz verdi.”</span></span></p>

    <p class="calibre18"><span class="font2"><span class="calibre11">“Glencoe bölgesiyle ilgili bir şey dedi mi?”</span></span></p>

    <p class="calibre13"><span class="font2"><span class="calibre11">“Hayır, sadece bu gereksiz milli park işiyle ve bunun olmasını engellemek için birlik olmamız gerektiğiyle ilgili konuşmak istiyor.” “Herhalde birlik olması gerekenlerin arasında iş ortaklarımız da var.”</span></span></p>

    <p class="calibre13"><span class="font2"><span class="calibre11">“Onlar da bu park yapılırsa bizim kadar çok şey kaybeder.” “Onlar çekingen adamlar, özellikle Buchanan,” dedi. “Wilkie sadece yaşlanmış ama bu, Buchanan’ın doğasında var. Onlardan ne kadar erken kurtulursak o kadar iyi.”</span></span></p>

    <p class="calibre18"><span class="font2"><span class="calibre11">“Yine de ortaklara ihtiyacımız olacak.”</span></span></p>

    <p class="calibre18"><span class="font2"><span class="calibre11">Serena üzerleri karla kaplı kütüklerin arasından geçerlerken, "O halde Harris gibi adamlar olsun ve elimizden geldiğince çabuk, büyük hisse sahibi olduğumuz ortaklıklara geçelim,” dedi. “Bir Pinkerton dedektifi tutup Tennessee’de bu parkla ilgili gerçekten ne oluyormuş öğreneceğim. Dedektife Kephart’ı da araştırmasını söyleyeceğim. Bakalım John Muir</span></span><a class="pcalibre1 pcalibre" id="_ednref6"></a><a class="pcalibre1 pcalibre" href="../Text/Serena_47.htm#_edn6" title=""><span><span class="msoendnotereference"><span class="calibre11">[vi]</span></span></span></a> <span class="font2"><span class="calibre11">kadar harika bir vatandaş mı?’ Orman artık rüzgârdan korumuyordu ve soğuk hava, ayının Pemberton’ın ceketinde açtığı yırtıkların arasından geçiyordu. Pemberton, Serena’nın babasının kereste kampında işçileri bundan daha soğuk günlerde evinden çıkardığını hayal etti.</span></span></p>

    <p class="calibre13"><span class="font2"><span class="calibre11">Kampa girerken, “Galloway’e söylediğin şey doğruydu,” dedi. “Ayı sana saldırsaydı ben de aynı şeyi senin için yapardım.” Serena, “Biliyorum,” diyerek Pemberton’ın elini daha da fazla sıktı. “Bunu tanıştığımız geceden beri biliyorum.”</span></span></p>
  </div>
</body>
</html>
