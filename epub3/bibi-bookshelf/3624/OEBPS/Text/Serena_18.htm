<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_16" /></span></span></p>

    <p class="calibre18"><span class="font2"><span class="calibre11"> </span></span></p>

    <h2 class="calibre20"><span class="font4"><i class="calibre9"><span class="calibre17">On Üç</span></i></span></h2>

    <p class="calibre18"><span class="font2"><span class="calibre11">Rachel kerestecilerin ne kadar çok yiyebildiklerini, bunun odunları atabileceğin hızdan daha hızlı yakan koca bir ateşi canlandırmak gibi olduğunu unutmuştu. Genç kız erken vardiyada çalışıyordu, bu en zoruydu çünkü kahvaltı kampın en kapsamlı yemeğiydi. Rachel, her sabah feneri yakıp Jacob’ı Dul Jenkins’in evine götürüyor, sonra gara yürüyüp trenle kampa geliyordu. Sabah beş buçukta uzun masaları kurmaya yardım ediyor; teneke çatalları, kaşıkları ve kahve fincanlarım, biraz sonra yemekle doldurulacak olan kalın an kilinden tabaklan ve kâseleri yerleştiriyordu. Bütün bu süre içinde alev kazanları gürlüyordu, ağızları açılıp içlerine dişbudak parçaları tıkılıyordu, ısıları ince dökme demir bölmelerden geçip ikili dört yüz elli kiloluk Burton marka çiftlik ocaklarına geliyordu. Fırın kapaklarının içinde ekmek hamuru yükseliyor ve pembeleşiyor, ocak gözlerinde ise tencereler fazla ısınmış motorlar gibi tıkırdayıp buhar çıkartıyorlardı. Mutfaktaki hava duman ve ısıdan yoğunlaşıyor, kısa süre içinde en kötü temmuz günündeki akşamüstünden daha sıcak ve daha nemli hale geliyordu, işçilerin derileri içeri girip çıkarken terden yağlı bir şekilde parlıyordu. Sonra bir metre genişlikteki fırın raflarından yemek getiriliyor, yirmi ve kırk litrelik tencerelerden kepçeyle alınıp tabaklara koyuluyordu. Tırmık diskleri kadar geniş siyah tavalardansa kaydırılarak ve kazdırılarak almıyordu. Dört litrelik kâseler haşlanmış elma, kızarmış patates, hububat ve yulaf ezmesiyle dolduruluyordu. Hasır ekmek sepetlerine tepeleme kedi başı bisküvileri konuluyordu ve domuz sırtı yağıyla dolu tabaklar ile tereyağıyla dolu sosluklar ve bir litrelik böğürtlen reçeli kavanozları bulunuyordu. En son kahve geliyordu, tüten demlikler tabaklara konuyordu ve neredeyse bütün adamların kahvelerini sade içmelerine rağmen yanlarında krema ve şeker kaplan da oluyordu.</span></span></p>

    <p class="calibre18"><span class="font2"><span class="calibre11">Birkaç saniye boyunca her şey bekliyordu - mutfak işçileri, uzun tahta banklar, tabaklar, çatallar ve bardaklar. Sonra, baş aşçı çekiçle ana kapının dışında asılı duran bir metrelik tren rayını çınlatıyordu. Kereste ekipleri içeri giriyordu ve adamlar on beş dakika boyunca değil Rachel ve diğer mutfak işçileriyle, birbirleriyle bile doğru düzgün konuşmuyorlardı. Ağızları hâlâ çakşırken ellerini kaldırıp boş kâseleri ve tabaklan işaret ediyorlardı. On beş dakika geçtikten sonra iş çam çalmıyordu. Adamlar o kadar hızlı gidiyordu ki gölün içine bir şey atıldıktan sonra suyun dalgalanınaya devam etmesi gibi bırakılan çatallar ve kaşıklar hafifçe titreşmeyi sürdürüyordu.</span></span></p>

    <p class="calibre18"><span class="font2"><span class="calibre11">Masalar hemen toplanıyordu ama bulaşıklar ve bir sonraki yemeğin hazırlıkları, mutfak işçileri yemek yiyene kadar erteleniyordu. Rachel hep iş günlerinin en güzel anlarının bunlar olduğunu hissediyordu; aceleyle adamları besledikten sonra nefes alma ve çalışanlarla beraber konuşma şansı. Dul Jenkins dışında herhangi bir yetişkinle doğru düzgün konuşmadığı aylarda sabırsızlıkla beklediği bir şeydi bu. Ama eski arkadaşlarından Bonny evlenmiş ve South Carolina’ya taşınmıştı ve Rebecca da kovulmuştu. Yaşça büyük olan kadınlar daha önce onunla pek ilgilenmezdi, şimdi daha da az ilgileniyorlardı. Rebecca’nın yerini alan, Grassy Bald’dan gelme Çora Pinson adlı kadın da özellikle arkadaş canlısı davranmamıştı ama diğer kadınlardan daha gençti ve yeni işe alınmıştı. Rachel üç hafta boyunca tek başına yemek yedikten sonra Çora ve Mabel Sorrels’ın tek başlarına oturduğu masaya tabağını koydu.</span></span></p>

    <p class="calibre18"><span class="font2"><span class="calibre11">Rachel, “Sizinle oturmamın bir mahzuru var mı?’ diye sordu.</span></span></p>

    <p class="calibre18"><span class="font2"><span class="calibre11">Bayan Sorrels sanki Rachel cevap vermeye uğraşmaya değmezmiş gibi sadece baktı. Konuşan Çora Pinson oldu.</span></span></p>

    <p class="calibre18"><span class="font2"><span class="calibre11">“Ben fahişelerle oturmam.”</span></span></p>

    <p class="calibre18"><span class="font2"><span class="calibre11">İki kadın birden tabaklarını kaldırıp Rachel’a sırtlarını döndüler ve başka bir masaya geçtiler.</span></span></p>

    <p class="calibre18"><span class="font2"><span class="calibre11">Rachel oturup tabağına baktı. Başka birkaç kadının daha fısıldamaya tenezzül etmeden onun hakkında konuştuğunu duyabiliyordu. Kendi kendine, <i class="calibre9">hadi hiç rahatsız olmuyormuşsun gibi yemek ye,</i> dedi. Bisküvisinden bir ısırık aldı, çiğnedi ve boğazından talaş gibi geçmesine rağmen lokmayı yuttu. Çatalını bir parça haşlanmış elmaya batırdı ama elmayı ağzına götürmedi, sadece lokmaya uzun uzun baktı. Joel Vaughn, tabağını karşısına koyana kadar onu görmemişti bile. Joel Vaughn mavi ve siyah yünlü ceketini çıkarıp boş bir sandalyenin üzerine koydu.</span></span></p>

    <p class="calibre18"><span class="font2"><span class="calibre11">Bir sandalyeyi geri çekip otururken, “O yaşlı kurnazları umursama,” dedi. “Onları her sabah arkada gizlice çekerken görüyorum. Rahip Bolick’in o pis tütün suyunun çenelerinden kahverengi salyalar gibi aktığını görmesini istemiyorlar.”</span></span></p>

    <p class="calibre18"><span class="font2"><span class="calibre11">Joel bu sözleri kadınların onu duyabileceği kadar yüksek sesle söylemişti. Rachel başını eğdi ama dudakları bir gülümsemeyle kıvrılmıştı. Çora Pinson ve Mabel Sorrels burunlarından soluyarak kalktılar ve tepsileriyle mutfağa gittiler.</span></span></p>

    <p class="calibre18"><span class="font2"><span class="calibre11">Joel gri şapkasını çıkardı ve Rachel onu tanıdığından beri taranamayacak dolaşıklıkta olan parlak turuncu kıvırcık saçlarını açığa çıkardı.</span></span></p>

    <p class="calibre18"><span class="font2"><span class="calibre11">“Senin ufaklık haziran mısırları gibi büyüyor,” dedi Joel. “Pazar günü kilisede gördüğümde sen tutuyor olmasaydın kim olduğunu anlamazdım. Bebeklerin bu kadar çabuk büyüdüğünü bilmiyordum ama sanırım biz erkekler böyle konular hakkında çok fazla şey bilmiyoruz.”</span></span></p>

    <p class="calibre18"><span class="font2"><span class="calibre11">“Ben de bilmiyordum,” diye yanıtladı Rachel. “Bebekler hakkında fazla bir şey bilmiyor gibiyim.”</span></span></p>

    <p class="calibre18"><span class="font2"><span class="calibre11">‘Tombul ve sağlıklı, bence bu yeteri kadar çok şey bildiğini gösteriyor,” diyen Joel çatalına uzanırken başıyla Rachel’ın tabağını işaret etti. “Sen de yesen iyi olur.”</span></span></p>

    <p class="calibre18"><span class="font2"><span class="calibre11">Joel, bakışlarını eğdi ve diğer işçiler gibi dikkatle yemeğini yedi. Rachel ona baktı, bu kadar değişmesine rağmen aslında hiç değişmemiş olması onu şaşırtmıştı. Çocukken Joel birçok oğlana göre daha ufak tefekti ama ergenlik yıllarında onlara yetişmişti, sadece onlardan daha uzun değil, daha geniş omuzlu ve daha kaslıydı. Artık bir erkekti, dudağının üzerinde ince bir bıyık bile vardı. Ama yüzü aynıydı, çilli ve her an sırıtmaya hazırdı, içinde muziplik olduğu belli olan bir oğlandı. Zehir gibi bir zekâsı vardı ve nazikti, bu nezaket sözlerinde olduğu kadar yeşil gözlerinde de görülebilirdi. Joel çatalı masaya bıraktı ve kahve fincanını dudaklarına götürdü, bir yudum aldı, sonra bir tane daha.</span></span></p>

    <p class="calibre13"><span class="font2"><span class="calibre11">“Bir süredir iyi gidiyorsun,” dedi Rachel. “İnsanların söylediğine göre çok geçmeden Bay Campbell gibi bir denetçi olacaksın. Ama bu hiç şaşırtıcı değil. Okuldaki herkesten daha zekiydin.” Joel’in yüzü pembeleşip kızardı. Adeta çilleri bile koyulaşmıştı. “Sadece bana ne zaman ihtiyaçları olursa o işe bakıyorum. Ayrıca buradan gideceğim için elimden geldiğince çabuk başka bir iş bulacağım.”</span></span></p>

    <p class="calibre18"><span class="font2"><span class="calibre11">Rachel, “Neden gitmek istiyorsun?” diye sordu.</span></span></p>

    <p class="calibre18"><span class="font2"><span class="calibre11">Joel onun gözlerine baktı.</span></span></p>

    <p class="calibre18"><span class="font2"><span class="calibre11">“Çünkü onları sevmiyorum,” dedi ve yemeğine döndü.</span></span></p>

    <p class="calibre18"><span class="font2"><span class="calibre11">Rachel kapı eşiğinin oradaki saate baktı ve işe dönme vaktinin geldiğini gördü. Çanak çömleklerin ve metallerin iki yüz litrelik fıçılarda yıkanıp durulanmasının şıngırtılarını duyabiliyordu ama kalkmak istemiyordu. Kelimelere aç olmanın yemeğe aç olmakla aynı şey olduğunu fark etti çünkü ikisi de insanın içinde bir boşluk bırakıyordu, bir gün daha dayanmak için doldurulması gereken bir boşluk. Rachel küçükken, bir çiftlikte yalnızca babasıyla birlikte yaşamanın hissedebileceği en büyük yalnızlık olduğunu düşündüğünü hatırladı.</span></span></p>

    <p class="calibre18"><span class="font2"><span class="calibre11">Joel tabağındaki son lokmayı bitirirken, “O okulda iyi zamanlarımız oldu,” dedi Rachel. “Ayrılana kadar o zamanların ne kadar iyi olduğunu bilmiyordum ama sanırım bu işler böyle oluyor.”</span></span></p>

    <p class="calibre18"><span class="font2"><span class="calibre11">“Eğleniyorduk,” dedi Joel, “Bayan Stephens huysuz, yaşlı bir domuz olsa da.”</span></span></p>

    <p class="calibre18"><span class="font2"><span class="calibre11">“Bir keresinde Amerika’da nereye gitmek istediğimizi sorduğunu, senin de ondan ve okuldan ne kadar uzağa gidebilirsen oraya gitmek istediğini söylediğini hatırlıyorum. Bu onu gerçekten çok sinirlendirmişti.”</span></span></p>

    <p class="calibre18"><span class="font2"><span class="calibre11">Yemek salonu sessizleştiğinde Galloway yan kapıyı açıp içeri adım attı, odayı tararken başı hafifçe sağa eğilmişti. Joel’i buldu ve başıyla ofisi işaret etti.</span></span></p>

    <p class="calibre18"><span class="font2"><span class="calibre11">“Gidip ne istediğine baksam iyi olur," dedi Joel ve ayağa kalktı.</span></span></p>

    <p class="calibre13"><span class="font2"><span class="calibre11">Rachel da kalktı ve usulca, “Bay veya Bayan Pemberton’ın benim hakkımda bir şey dediğini duydun mu?’ diye sordu.</span></span></p>

    <p class="calibre18"><span class="font2"><span class="calibre11">Joel, “Hayır,” dedi yüzü gölgelenerek.</span></span></p>

    <p class="calibre13"><span class="font2"><span class="calibre11">Söylemek istediği bir şeyler daha varmış gibi görünüyordu ama bu her neyse oyuncu bir sesle veya yüzünde bir gülümsemeyle</span></span> <span class="font1"><span class="calibre26">söylenebilecek bir şey değildi. Sonuçta bir şey demedi. Şapkasını taktı ve ceketini giydi.</span></span></p>

    <p class="calibre18"><span class="font2"><span class="calibre11">“Benimle oturduğun için teşekkür ederim,” dedi Rachel.</span></span></p>

    <p class="calibre18"><span class="font2"><span class="calibre11">Joelbaşını salladı. O, kapıdan dışarı çıkarken Rachel yemek salonunun geniş penceresinden Bayan Pemberton ı gördü. Atıyla birlikte, ormanda yürüyen son ekiplerin arasında hızla hareket ediyordu. Rachel, Bayan Pemberton ve at yamaca tırmanmaya başlayana kadar bekledi. Sandalyeden kalktı ve tam bakışlarını pencereden uzağa çevirecekti ki kendi yansımasını gördü. Tabağını almak için eğilmedi, kendi yansımasına bakmaya devam etti. Önlüğüne ve saçları topuz yapılmış olmasına rağmen, Rachel hâlâ güzel olduğunu gördü. Elleri mutfak işleri yüzünden kuru ve kırışıktı ama yüzü çizgisiz ve pürüzsüzdü. Vücudu henüz mutfaktaki diğer kadınlarınki gibi sarkık ve şekilsiz değildi. Kirli önlüğü bile güzelliğini gizleyemiyordu.</span></span></p>

    <p class="calibre18"><span class="font2"><span class="calibre11">Bir keresinde Rachel elbisesini ve iç çamaşırını çıkarmadan önce yatağa girmeyi beklediğinde, Bay Pemberton ona örtülü kalmak için fazla güzelsin, demişti. Rachel ilk birkaç seferden sonra sevişmelerinin, Bay Pemberton için olduğu kadar kendisi için de bir zevk olduğunu hatırladı, utanmamak için dudaklarını ısırmak zorunda kaldığım. Bay Pemberton uyurken evde yürüdüğünü, buzluğa, koltuklara ve altın yaldızlı aynaya dokunduğunu hatırladı. Duvarda veya masanın üzerinde bir sevgili resmi yoktu, bir keresinde Bayan Buchanan’ın Boston’dan geldiği gibi öylece çıkıp gelen bir kadın da yoktu. En azından Serena’ya kadar yoktu.</span></span></p>

    <p class="calibre18"><span class="font2"><span class="calibre11">Biri mutfaktan Rachel’ın adım haykırdı ama Rachel pencereden uzaklaşmadı. Yine tren istasyonunda Serena Pemberton’ın hançeri ağzından tutup inci sapı ona uzattığı akşamüstünü hatırlamıştı. Rachel, hançerin sapını kavrayıp babasını dakikalar önce öldüren bıçağı öteki kadının kalbine ne kadar kolay doğrultmuş olabileceğini düşündü. Kendi yansımasına bakmaya devam ederken birden hayatta tek bir gerçek seçime sahip olmakla ilgili yanılıp yanılmadığını merak etti. Garda Serena Pemberton ona ikinci bir şans sunmuş muydu aslında? Babasına mal olmuş bile olsa Bay Pemberton la yatmış olmayı doğru seçim kılacak ikinci bir seçim şansı... Rachel kendi kendine, <i class="calibre9">bu kadar korkunç bir şeyi düşünme,</i> dedi.</span></span></p>

    <p class="calibre18"><span class="font2"><span class="calibre11">Dönüp mutfağa girdi, tabağını ve çatalını bulaşıkları istifledikleri meşe masaya koyduktan sonra arka kapıya en yakın olan fıçının yanma yerleşti. Sağ eline ovalama fırçasını, sol eline de Octagon sabun parçasını aldı. Ellerini gri suya batırdı ve ten rengi sabunu köpürtmek için fırçanın sert kıllarına sürttü. Rachel temizlemek için ilk tabağı aldığında, diğer mutfak işçilerinden biri omzuyla arka kapıyı açtı. Ellerinde ofisten gelen kahvaltı tabakları ve çatal bıçaklar dolu teneke bir varil vardı.</span></span></p>

    <p class="calibre18"><span class="font2"><span class="calibre11">Kadın, “Bayan Pemberton bir kahve daha istiyor,” dedi baş aşçı Beason’a.</span></span></p>

    <p class="calibre18"><span class="font2"><span class="calibre11">Beason mutfağı taradı ve bakışları Rachel’ı geçip Çora Pinson’da kaldı.</span></span></p>

    <p class="calibre18"><span class="font2"><span class="calibre11">“Kahve demliğini ofise götür,” dedi Beason ona.</span></span></p>

    <p class="calibre18"><span class="font2"><span class="calibre11">Çora Pinson arka kapıdan çıkarken Rachel, Bayan Pemberton’ın o büyük ata binerkenki halini düşündü; dik duruyordu ve omuzlan arkadaydı, dümdüz ileri bakıyordu. Yanlara bakmasına gerek yoktu çünkü biri onun ve atın önüne gelse bunu umursamak zorunda değildi. O ve beygir önlerinde kim varsa üzerinden geçer ve birini çiğneyip toprağa gömmüş olmayı hiç umursamazlardı.</span></span></p>

    <p class="calibre18"><span class="font2"><i class="calibre9"><span class="calibre11">Beni yemeğinin yanma yaklaştırmaması çok akıllıca</span></i></span><span class="font2"><span class="calibre11">, diye düşündü Rachel.<a class="pcalibre1 pcalibre" id="bookmark15"></a></span></span></p>
  </div>
</body>
</html>
