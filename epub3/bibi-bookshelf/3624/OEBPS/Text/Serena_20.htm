<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_18" /></span></span></p>

    <p class="calibre18"><span class="font2"><span class="calibre11"> </span></span></p>

    <h2 class="calibre28"><span class="font4"><i class="calibre9"><span class="calibre17">On Be</span></i></span><span class="font4"><i class="calibre9"><span class="calibre17">ş</span></i></span></h2>

    <p class="calibre18"><span class="font2"><span class="calibre11">Grup, pazar sabahı kantinin önünde toplandı. Galloway, Cook Deresi’nin su başındaki terk edilmiş bir çiftlik arazisinde avlanmalarını önermişti, burası bütün sonbahar boyunca av hayvanlarını kendine çekmiş bir elmalıktı. Taze izler hâlâ birçok geyiğin burada olduğunu gösteriyordu. Galloway, <i class="calibre9">etraftaki bir panteri çekecek kadar fazla,</i> diye eklemiş ve ne olur ne olmaz diye Pemberton’ın yirmi dolarlık altını ön cebinde taşıdığından emin olmuştu. Vaughn, Galloway ve köpekler yük arabasında ilerlerken diğer adamlar da at sırtında onları takip etti.</span></span></p>

    <p class="calibre18"><span class="font2"><span class="calibre11">Avcı grubu, Noland Dağı’nı ve sonra Indian Sırtı’nın geçti ve son ağaçları kesilmiş arazinin ötesine ilerledi. Buchanan ve Harris yan yana gidiyorlardı. Pemberton da onları takip ediyordu. Kısa süre sonra ağaçlar onları sarmaladı ve yeni düşmüş yapraklar patikayı yumuşattı. Büyük birkaç sert ağaç Pemberton’ın gözünden kaçmamıştı ama geçtikleri ağaçların çoğu beyaz çam ve köknardı, bir derenin yanında ise huş ağaçları korusu vardı. Pemberton bunu Buchanan’a belirtti, o da cevap olarak başını salladı, bakışlarını önüne dikmişti. Vadiye doğru inişe geçtiler. Patikaları bir dereyi takip ediyordu ve Harris’in gözleri açıktaki kaya yatağını taradı.</span></span></p>

    <p class="calibre18"><span class="font2"><span class="calibre11">Pemberton, “Sence burada değerli bir şey olabilir mi?" diye sordu.</span></span></p>

    <p class="calibre13"><span class="font1"><span class="calibre26">"Yukarıda granit vardı, belki bir taş ocağına yetecek kadar vardır ama bu daha ilginç.”</span></span></p>

    <p class="calibre18"><span class="font2"><span class="calibre11">Harris atını bir akçaağaca bağladı ve derenin karşısına yürüdü. Parmağını bir çıkıntıdan geçen daha açık renkteki çizgilerde gezdirdi.</span></span></p>

    <p class="calibre13"><span class="font2"><span class="calibre11">“Bakır,” dedi Harris, “ama patlatma ve tortu örnekleri olmadan ne kadar olduğunu söylemek imkânsız.”</span></span></p>

    <p class="calibre13"><span class="font2"><span class="calibre11">“Ama kömür yok mu?” diye sordu Pemberton. “Appalachia’nın yanlış taralındayız,” dedi Harris. “Kömür, Allegheny yaylasında var. Doğu yamaçlarında kömür bulabilmek için Pensilvanya’ya gitmen gerekir.”</span></span></p>

    <p class="calibre18"><span class="font2"><span class="calibre11">Harris derenin kenarına eğilip parmaklarıyla kumu eledi. Birkaç ufak taş aldı ve suya atmadan önce her birini birer saniye inceledi.</span></span></p>

    <p class="calibre13"><span class="font2"><span class="calibre11">Pemberton, “Özel bir şey mi arıyorsun?” diye sordu.</span></span></p>

    <p class="calibre13"><span class="font2"><span class="calibre11">“Hayır,” diye yanıtladı Harris ve ayağa k<span class="calibre3">alkı</span>p fitilli kadife pantolonunun üzerindeki ıslak kumlan silkeledi.</span></span></p>

    <p class="calibre18"><span class="font2"><span class="calibre11">Daha yaşlıca olan adam tekrar ata binerken, “Dün gece Albay Townsend’le konuştum,” dedi Pemberton. “Albright’a olduğu kadar bize de satmaya hevesli.”</span></span></p>

    <p class="calibre13"><span class="font2"><span class="calibre11">Harris, “iyi,” dedi. “Townsend için çalışan bir jeolog tanıyorum. Bana bir rapor göndermesini isteyeceğim.”</span></span></p>

    <p class="calibre13"><span class="font2"><span class="calibre11">“Ayrıca Jackson County’de ümit vadediyor gibi duran üç bin hektarlık bir alan bulduk, yeni haciz konulmuş.”</span></span></p>

    <p class="calibre18"><span class="font2"><span class="calibre11">Harris, “Kim için ümit vadediyor?” dedi haşince. “Glencoe Sırtı’ndaki bölge de ‘ümit vadediyordu’ ama sadece sen ve karın için.” ilerlemeye devam ettiler. Patika daraldı ve yük arabasının arkasında tek bir sıra halinde yol aldılar, önde Buchanan vardı, sonra Pemberton. Harris hâlâ arazinin jeolojisini incelediğinden</span></span> <span class="calibre11"><span class="font2">geride kalıyordu. Buchanan, Londra’dan sipariş ettiği siyah çift kuyruklu bir tilki avında giyilen ceketlerden giyiyordu ve patikanın en dar yerine geldiklerinde, Pemberton bakışlarını Buchanan’ın ceketine kilitledi. Koyu renk kumaş, geçmişten bir anıyı daha kolay hatırlamasını sağladı.</span></span></p>

    <p class="calibre18"><span class="font2"><span class="calibre11">Buchanan’ın düğünü, Boston’ın merkezindeki Saint Mark’s Kilisesi’nde olmuştu. Pemberton’ın resmi nikâhının aksine büyük ve zarif bir etkinlikti. Buchanan, sağdıçlar ve gelinin babası smokin giymişti ve sonraki davet Otel Touraine’de verilmişti. Misafirler salona girerlerken Buchanan ve karısı karşılama sırasının başında durmuşlardı. Pemberton ortağının elini sıkıp Elizabeth’e sarılmıştı. Pemberton onlar sarılırlarken gelinin belinin ne kadar ince olduğunu fark etmişti. Buchanan’ın ofisindeki yeni bir fotoğrafa göre kum saatine benzeyen vücudunu hâlâ koruyordu.</span></span></p>

    <p class="calibre18"><span class="font2"><span class="calibre11">Pemberton bir an gözlerini kapadı ve karşılama sırasında bir sonraki kişinin kim olduğunu gözünde canlandırmaya çalıştı. Buchanan’ın ebeveynleri ölmüştü o yüzden bir sonrakiler Elizabeth’in ebeveynleri olmalıydı. Gözlerinin önünde sadece beyaz saçlardan ve gözlükten ibaret soluk bir yüz belirdi ve sonra kayboldu. Elizabeth’in annesine dair hiçbir şey hatırlayamıyordu, Buchanan’ın kardeşlerine dair de. Kalıcı bir etki bırakmamış olmaları iyiye işaretti. Hep başkalarındaki korkutuculuğu fark etmekte iyi olduğuna inanırdı.</span></span></p>

    <p class="calibre18"><span class="font2"><span class="calibre11">Pemberton, “Kardeşlerini düşünüyordum, Buchanan,” dedi. “Biri erkek biri kız mıydı?”</span></span></p>

    <p class="calibre18"><span class="font2"><span class="calibre11">Buchanan dizginleri sağ eline alıp arkasını döndü.</span></span></p>

    <p class="calibre18"><span class="font2"><span class="calibre11">“İki erkek kardeş,” dedi.</span></span></p>

    <p class="calibre18"><span class="font2"><span class="calibre11">“Ne iş yapıyorlar?”</span></span></p>

    <p class="calibre18"><span class="font2"><span class="calibre11">“Biri Dartmouth’ta tarih dersi veriyor. Diğeri ise İskoçya’da mimarlık okuyor.”</span></span></p>

    <p class="calibre18"><span class="font2"><span class="calibre11">Pemberton, “Peki ya Bayan Buchanan’ın babası?” diye sordu. "Onun işi ne?”</span></span></p>

    <p class="calibre18"><span class="font2"><span class="calibre11">Buchanan cevap vermedi. Onun yerine Pemberton a merak ve şüphe karışımıyla baktı. Harris de onları dinliyordu ve sohbete katıldı.</span></span></p>

    <p class="calibre18"><span class="font2"><span class="calibre11">“Bu suskunluk onun içki kaçakçısı veya genelev sahibi olduğunu gösterir, Pemberton. Hangisiyse bir daha Boston’dayken ürününü denemek için elimden geleni yapacağım.”</span></span></p>

    <p class="calibre18"><span class="font2"><span class="calibre11">Pemberton, “Eminim münasebetsiz bir şey değildir,” dedi. “Belki bir bankacı veya avukattır diye düşünmüştüm.”</span></span></p>

    <p class="calibre18"><span class="font2"><span class="calibre11">Buchanan konuşurken arkaya dönmeye zahmet etmeden, “Doktor,” dedi kısaca.</span></span></p>

    <p class="calibre18"><span class="font2"><span class="calibre11">Pemberton başını salladı. Gelecek pazarlıklar tahmin ettiğinden daha kolay olacaktı, bu iyi haberi yakında Serena’yla paylaşacaktı. Bu akşam Avukat Covington’ı arayacak ve ona Buchanan’ın üçüncü hissesine teklifte bulunmak için gerekli dokümanları hazırlatacaktı. Sağ eliyle eyerdeki kılıfın içindeki tüfeğe dokundu. Tek bir iyi nişan alınmış atış. Sonra geriye sadece o ve Serena kalacaktı.</span></span></p>

    <p class="calibre18"><span class="font2"><span class="calibre11">Kısa süre sonra ağaçlar kayboldu ve adamlar eski bir çayıra girdi. Sarkan kahverengi tel örgüleriyle çekirge çitleri hâlâ duruyordu. Süt sağma izleri hafif ama görünürdü, eğimli arazide bir Aztek harabesinin geniş basamakları gibi girintiler oluşturuyorlardı. Sis demetleri kovuklara ve vadilere sımsıkı tutunsa da çayıra güneş ışığı giriyordu.</span></span></p>

    <p class="calibre18"><span class="font2"><span class="calibre11">Harris gökyüzüne doğru bakarak, “Avlanmak için iyi bir gün,” dedi. “Yine yağmur yağacağından korkuyordum ama görünüşe göre akşama kadar dışarıda kalabileceğiz.”</span></span></p>

    <p class="calibre18"><span class="font2"><span class="calibre11">Pemberton onunla hemfikir oldu ama neden o kadar uzun süre dışarıda olmayacaklarını biliyordu. Akşamüstünün erken saatlerinde yine Serena’nın yanında olacaktı. Kendi kendine, <i class="calibre9">bu şeyi yap,</i> dedi, kelimeleri şafakta uyandığından beri yaptığı gibi bir mantraymışçasına tekrarlıyordu.</span></span></p>

    <p class="calibre18"><span class="font2"><span class="calibre11">Cook Deresi’nden sular sıçratarak geçtiler ve kısa süre sonra çiftlik arazisine geldiler. Meyve bahçelerinde otlayan hiç geyik yoktu, o yüzden Galloway ve Vaughn köpekleri serbest bıraktı ve köpekler meyve bahçesinin karşısına sallanan bir dalga gibi geçip hızla geçidin derinliklerine girdi. Vaughn yük arabasını boşalttı ve pişirme ateşi için odun topladı.</span></span></p>

    <p class="calibre18"><span class="font2"><span class="calibre11">Pemberton, “Harris’e meyve bahçesinin yukarısını vereceğiz,” dedi Buchanan’a. “Biz de seninle aşağısını alırız.”</span></span></p>

    <p class="calibre18"><span class="font2"><span class="calibre11">Pemberton ve Buchanan meyve bahçesinin çökmüş bir çiftlik evinde bittiği yere yürüdüler, evin yanında da bir ahır ve kuyu vardı. Çürüyen bir ipten kuyu kovası sarkıyordu, kuyunun ağzının yanında da paslı bir su tası vardı. Pemberton su tasını karanlığa bıraktı ve su sesi duymayınca şaşırmadı.</span></span></p>

    <p class="calibre18"><span class="font2"><span class="calibre11">Pemberton, “Sen bu tarafta avlan,” dedi. “Ben de ahırın yakınında olacağım.”</span></span></p>

    <p class="calibre18"><span class="font2"><span class="calibre11">Pemberton birkaç adım attı, sonra durup arkasını döndü.</span></span></p>

    <p class="calibre18"><span class="font2"><span class="calibre11">“Neredeyse unutuyordum, Buchanan. Bayan Pemberton sana ‘tüy gibi çarpmak’ sözünün çıkış noktası konusunda yanıldığını söylememi istedi.</span></span></p>

    <p class="calibre18"><span class="font2"><span class="calibre11">“Nasıl yani?” diye sordu Buchanan.</span></span></p>

    <p class="calibre18"><span class="font2"><span class="calibre11">“Bu sözün gerçekten de İngiltere’den geldiğini söylüyor. Tüy derken okun üzerindeki tüyleri kastediyor. Rakibine tüy gibi çarpmak da okun tüyünün bile vücuda girecek kadar derinde olduğu anlamına geliyor.”</span></span></p>

    <p class="calibre18"><span class="font2"><span class="calibre11">Buchanan hafifçe başını salladı.</span></span></p>

    <p class="calibre18"><span class="font2"><span class="calibre11">Pemberton ahıra doğru yürüdü, gri tahtaların içindeki saman ve gübre kokusu hâlâ havadaydı. Ahırın önü çökmüştü ama arka kısmın iskeleti düz kalmıştı. Ahır, yandan eğilmiş devasa bir hayvanın taşlaşmış kalıntılarına benziyordu. Pemberton yaklaştığında, çiftliğin arka duvarında bir şey olduğunu gördü. Çürüyen çivilerle tutturulan solmuş deri paçavraları ve kürkten başka bir şey olmasa da Pemberton bunun ne olduğunu anladı. Sarımsı kahverengi kürk yumağına dokundu.</span></span></p>

    <p class="calibre18"><span class="font2"><span class="calibre11">Köpeklerin ara ara ulumaları sıklaştığında yarım saat geçmişti. Kısa süre sonra bir geyik Harris’in vuruş alanına girdi. Harris iki kere ateş etti ve birkaç dakika sonra bir geyik meyve bahçesinin orta sırasından Pemberton ve Buchanan’a doğru sendeledi. Hayvan kalçasından vurulmuştu ve düştüğünde Pemberton onun bir daha kalkmayacağını anladı. Buchanan meyve bahçesine doğru ilerledi. Pemberton, ‘Kurşununu sakla,” dedi. “Köpekler onu öldürür.” Buchanan, Pemberton a dik dik bakmak için durarak, “Lanet kurşuna param yeter,” diye cevap verdi.</span></span></p>

    <p class="calibre18"><span class="font2"><span class="calibre11">Pemberton emniyet mandalını açtı, berrak sabah havasında çıkan çıtırtı o kadar yüksekti ki bir an Buchanan’ın sesi duymuş olduğunu düşündü. Ama Buchanan’ın gözleri geyikteydi. Hayvanın başı kalktı, koyu gözleri geriye doğru kaydı. Hayvan, ön bacaklarıyla havada adımlıyordu ve boş bir çabayla kalkmaya çakşırken gövdesinden dışarı kan fışkırdı. Buchanan nişan aldı ama geyiğin kıvranıyor olması kafasına nişan almaşım zorlaştırıyordu. Buchanan şık İngiliz av ceketini çıkarıp yanma koydu. Pemberton onun ceketini çimenlere koymasına rağmen yine de güzelce katladığını fark etti, son anına kadar görgü kurallarına uyan bir adamdı. Buchanan’ın titizliğindeki bir şey Pemberton’ın son kaygısını yok etti.</span></span></p>

    <p class="calibre18"><span class="font2"><span class="calibre11">Buchanan namlusunu geyiğin kafatasına dayadı ve geyiğin başı kıpırtısız kalacak şekilde sertçe bastırdı. Pemberton meyve bahçesine girdi ve o da tüfeğiyle nişan aldı.</span></span></p>

    <p class="calibre18"><span class="font2"><span class="calibre11">Doktor Cheney, sadece onun ve avcı grubunun zaten bildiği şeyi doğrulayabilecek olsa da Vaughn, Buchanan’ın atının sırtında ava grubunun önünden hızla kampa gitmişti. Yük arabası son yamacı çıkıp kampa vardığında akşamüstünün erken saatleriydi. Sahne neredeyse Mısır’a özgü gibiydi, Buchanan muşambaya sarılıydı, Plottlar ve Redbonelar da eski firavunların sahiplerini öteki dünyaya uğurlayan hayvanları gibi cesedin etrafına toplanmışlardı. Pemberton ve Harris yük arabasını takip ediyordu, Buchanan’ın siyah av ceketi arabanın yedek lastik haznesinin üst kısmına bir yas bayrağı gibi bağlanmıştı. Yük arabası ofisin önünde durdu.</span></span></p>

    <p class="calibre18"><span class="font2"><span class="calibre11">Kafile tam durmuştu ki Frizzell’ın yeşil kamyonu sarsılarak kantinin yanına geldi. Pemberton fotoğrafçının bir kaza olduğunu duyduğunu ve ölü adamın bir dağlı olduğunu sandığını düşünüyordu. Doktor Cheney ve Wilkie, ofis verandasına çıktılar. Dişbudak kütüğünde oturmakta olan Şerif McDowell da ayağa kalkıp yük arabasına yürüdü.</span></span></p>

    <p class="calibre18"><span class="font2"><span class="calibre11">Üç adam birkaç dakika boyunca cesede bakmak dışında hiçbir şey yapmadı. Galloway geldi ve yedek lastik haznesini yerinden çıkarıp Plott’ları ve Redbone’ları yük arabasından uzağa kovaladı. Son köpek de uzaklaştığında Doktor Cheney arabaya tırmandı. Buchanan’ın cesedini tahtalı yatakta sırtüstü uzanacak şekilde kefenden çıkardı ve kurşunun omurgasını parçalamadan önce kalbinden geçtiği yeri inceledi. Cheney usulca, “Tüfek,” dedi, bunu McDowell’a olduğu kadar kendine de söylemişti. Doktor Cheney yük arabasının yatağından bir şey aldı ve oval şeklin üzerindeki kanı silerek donuk bir beyazlık ortaya çıkardı. Şerif McDowell ellerini yük arabasının yarana dayadı ve öne doğru eğildi.</span></span></p>

    <p class="calibre13"><span class="font2"><span class="calibre11">“O bir düğme mi?”</span></span></p>

    <p class="calibre13"><span class="font2"><span class="calibre11">Doktor Cheney, “Hayır,” dedi, “bir omur parçası.”</span></span></p>

    <p class="calibre18"><span class="font2"><span class="calibre11">Wilkie’nin yüzü kireç gibi oldu. Şerif McDowell, hâlâ atlarının üzerinde olan Pemberton ve Harris’e döndü.</span></span></p>

    <p class="calibre13"><span class="font2"><span class="calibre11">“Onu kim vurdu?”</span></span></p>

    <p class="calibre18"><span class="font2"><span class="calibre11">“Ben vurdum,” dedi Pemberton. “Meyve bahçesindeydi. Daha uzakta olması gerekiyordu, ahırın orada. Yoksa vuruş alanımda olmazdı.”</span></span></p>

    <p class="calibre13"><span class="font2"><span class="calibre11">Şerif McDowell, ‘Yanında başka biri var mıydı?” diye sordu.</span></span></p>

    <p class="calibre13"><span class="font2"><span class="calibre11">“Hayır.”</span></span></p>

    <p class="calibre13"><span class="font2"><span class="calibre11">McDowell ölü adama baktı.</span></span></p>

    <p class="calibre18"><span class="font2"><span class="calibre11">“Ateşin tam kalbin ortasına isabet etmesi ilginç. Ben buna oldukça olağanüstü bir kaza derim.”</span></span></p>

    <p class="calibre18"><span class="font2"><span class="calibre11">Harrisle beraber atlarından inerlerken, “Ben buna özellikle talihsiz bir kaza derim,” dedi Pemberton.</span></span></p>

    <p class="calibre18"><span class="font2"><span class="calibre11">Şerif bakışlarını kaldırıp sağ elinde cilaladığı bir çizme, diğer elinde ise siyah dönmüş bir bezle Pemberton’ın verandasından onları izleyen Serena’ya baktı.</span></span></p>

    <p class="calibre13"><span class="font2"><span class="calibre11">“Bayan Pemberton ortağınızın kaybından ötürü çok fazla üzülmüşe benzemiyor.”</span></span></p>

    <p class="calibre18"><span class="font2"><span class="calibre11">“Onun doğasında duygularını dışa yansıtmak yok,” dedi Pemberton.</span></span></p>

    <p class="calibre18"><span class="font2"><span class="calibre11">“Peki ya sen Wilkie?” diye sordu McDowell. “Ortağının kaza eseri olması dışında neden vurulmuş olabileceğiyle ilgili bir şüphen var mı?”</span></span></p>

    <p class="calibre18"><span class="font2"><span class="calibre11">Wilkie çabucak, “Hiç yok,” dedi ve ofise doğru yürüdü. Sağ pantolon paçası ıslanana kadar fark etmemiş gözüktüğü çamurlu bir çukura bastı.</span></span></p>

    <p class="calibre18"><span class="font2"><span class="calibre11">Şerif McDowell muşambayla Buchanan’ınbaşını ve gövdesinin üst kısmını örttü, sadece bacakları görülebiliyordu. Birkaç keresteci yük arabasına bakmaya gelmişti. Buchanan’ın cesedine umursamazlıkla gözlerini diktiler.</span></span></p>

    <p class="calibre18"><span class="font2"><span class="calibre11">McDowell, “Cesedini trene koyun,” dedi kerestecilere. “Otopsi yaptıracağım.”</span></span></p>

    <p class="calibre18"><span class="font2"><span class="calibre11">Adamlar cesedi yük arabasından kaldırırlarken, şerif köpeklerin arasında duran Galloway’e baktı.</span></span></p>

    <p class="calibre18"><span class="font2"><span class="calibre11">“Ekleyecek bir şeyin var mı?”</span></span></p>

    <p class="calibre18"><span class="font2"><span class="calibre11">“Bu bir kazaydı,” dedi Galloway.</span></span></p>

    <p class="calibre18"><span class="font2"><span class="calibre11">McDowell, “Bunu nereden biliyorsun?” diye sordu.</span></span></p>

    <p class="calibre18"><span class="font2"><span class="calibre11">Galloway, Pemberton a doğrubaşını salladı, birkaç kahverengi ve san yumru dışında dişsiz bir şekilde srıttı.</span></span></p>

    <p class="calibre18"><span class="font2"><span class="calibre11">“Bunu bilerek yapacak kadar iyi nişancı değil.”</span></span></p>

    <p class="calibre18"><span class="font2"><span class="calibre11">McDowell yaylı arabadan kıpırdamamış olan Vaughn’a baktı. Genç, korkmuş duruyordu.</span></span></p>

    <p class="calibre18"><span class="font2"><span class="calibre11">“Peki ya sen, Joel?”</span></span></p>

    <p class="calibre18"><span class="font2"><span class="calibre11">“Hayır, efendim,” diyen Vaughn konuşurken tahta zemine bakıyordu. “Ben atlarla ve yük arabasıyla kalmıştım.”</span></span></p>

    <p class="calibre18"><span class="font2"><span class="calibre11">“Başka bir şey var mı, Şerif?” diye sordu Pemberton.</span></span></p>

    <p class="calibre18"><span class="font2"><span class="calibre11">McDowell tepki vermedi ama birkaç dakika sonra arabasına binip gitti. Harris de gitti. Galloway, köpekleri yük arabasına geri yönlendirdi. Vaughn’dan dizginleri aldı ve arabanın tozlu izlerini kampa doğru takip etti. Pemberton verandada Wilkie’ye katılmak üzere döndüğünde fotoğrafçının kamyonunun gittiğini gürdü.</span></span></p>

    <p class="calibre18"><span class="font2"><span class="calibre11">Wilkie bir sandalyede oturuyordu. Alnını normalde sadece bir süs olan mavi ipek bir mendille sildi. Pemberton verandada Wilkie’ye katıldı ve ortağının önüne bir sandalye çekti.</span></span></p>

    <p class="calibre18"><span class="font2"><span class="calibre11">Pemberton, “Senden otuz yaş genç birinin bu kadar ani ölmesi seni düşündürüyor olmak,” dedi. “Hatta seni üçüncü hissem satıp Boston’a gitmeye, kalan zamanını bu barınılmaz dağlarda geçirmek yerine rahatlık içinde geçirmeye ikna ediyor olmak.”</span></span></p>

    <p class="calibre18"><span class="font2"><span class="calibre11">Pemberton sandalyesini ortağına yaklaştırdı, artık dizleri birbirine değiyordu. Pemberton, Boston’dan her ay gönderilen tıraş kreminin kokusunu alabiliyor ve Wilkie’nin sol kulak memesinin tam altındaki ufak tıraş bıçağı kesiğini görebiliyordu.</span></span></p>

    <p class="calibre18"><span class="font2"><span class="calibre11">“Belki de politikacılar perşembe sabahı sana kur yaparken buna benzer şeyler düşünüyordun.”</span></span></p>

    <p class="calibre13"><span class="font2"><span class="calibre11">Wilkie, Pemberton a değil kucağındaki ipek mendile bakıyordu. Yaşlı adamın nasırlı parmaklan, dokusundan büyütenmişçesine kumaşı ovuyordu. Bu garip bir şekilde çocuksu bir hareketti ve Pemberton, Wilkie’nin o anda bunaklığa boyun eğip eğmediğini merak etti.</span></span></p>

    <p class="calibre18"><span class="font2"><span class="calibre11">“Bayan Pemberton la sana park heyetinin önerdiği paranın yarısını ödeyeceğiz.”</span></span></p>

    <p class="calibre18"><span class="font2"><span class="calibre11">Wilkie, “Yarısını?” derken bu teklifin adaletsizliği onu Pemberton’ın gözlerine bakmaya itti.</span></span></p>

    <p class="calibre18"><span class="font2"><span class="calibre11">“Kalan yıllarını rahatlık içinde yaşamana yeter de artar bile. Bunu bir tür kamulaştırma yetkisi olarak düşün.”</span></span></p>

    <p class="calibre18"><span class="font2"><span class="calibre11">Wilkie, “Ama yansı,” derken sesi hoşnutsuzluk ve öfke arasında gidip geliyordu.</span></span></p>

    <p class="calibre18"><span class="font2"><span class="calibre11">Yaşlı adam Pemberton’ın arkasına, sıralı evlerden birinden gelen köpeğe baktı. Köpek, yük arabasının biraz önce durduğu yerde eğildi, uzun diliyle Buchanan’ın kanının nemlendirdiği toprağı yaladı. Bir köpek daha geldi, yeri kokladı ve o da toprağı yalamaya başladı.</span></span></p>

    <p class="calibre18"><span class="font2"><span class="calibre11">Wilkie acı acı, “Tamam,” dedi.</span></span></p>

    <p class="calibre18"><span class="font2"><span class="calibre11">Pemberton, “Bu akşam evrakları hazırlarız,” dedi. “Doktor Cheney, bir noter ve Campbell tanığımız olabilir. Campbell’dan evrakları Avukat Covington’a götürmesini isteyeceğim. Bütün işlemi yarın Covington’ın ofisinde yaptırabiliriz. Ve el sıkışacağız tabii. Ne de olsa bu unutulmuş arazide de olsak centilmenleriz.”</span></span></p>

    <p class="calibre18"><span class="font2"><span class="calibre11">Pemberton elini uzattı. Wilkie de elini kaldırdı ama görünmez bir ağırlığı kaldırıyormuşçasına yavaşça sıktı. Yaşlı adamın avucu nemliydi ve Pemberton’ın kendine güvenen el sıkışına uymak için çaba harcamadı.</span></span></p>

    <p class="calibre18"><span class="font2"><span class="calibre11">Pemberton, Wilkie’yi verandada bıraktı. Eve yürüdü ve içeri girdi. Serena’yı arka odanın penceresinden dağ sırtının zirvesine doğru yükselmeden önce çeyrek kilometreyi kaplayan kütükler ile kırık dal parçalarına bakarken buldu. Çizmeleri köşede bir gazetenin üzerinde kuruyordu. Giydiği uzun gri pamuklu çoraplarını da çıkarmıştı. Loş ışıkta Serena’nın ayakları ve bilekleri kaymaktaşı gibi solukça parlıyordu.</span></span></p>

    <p class="calibre18"><span class="font2"><span class="calibre11">Pemberton gelip arkasında durdu, kollarını karısının beline sardı ve başını Serena’nınkine yaklaştırdı. Serena arkasına dönmedi, geriye doğru ona yaslandı. Pemberton kalçasının kıvrımını kasıklarında hissetti; arzusu sadece bedenini değil, bütün odayı doldurmuştu sanki. Hava hafif ama hissedilebilir bir elektrik akımıyla yüklü gibiydi. Pencereden girebilen eğimli loş ışık, odaya bal rengine yakın bir ton veriyordu.</span></span></p>

    <p class="calibre18"><span class="font2"><span class="calibre11">“Demek halloldu,” diyen Serena sağ eliyle Pemberton’ın elini tutup kendi uyluğuna bastırdı.</span></span></p>

    <p class="calibre18"><span class="font2"><span class="calibre11">“Evet.”</span></span></p>

    <p class="calibre18"><span class="font2"><span class="calibre11">“Peki ya şerif?”</span></span></p>

    <p class="calibre18"><span class="font2"><span class="calibre11">“Şüpheleniyor ama bunun kaza olmadığını gösterecek bir kanıtı veya tanığı yok.”</span></span></p>

    <p class="calibre13"><span class="font2"><span class="calibre11">“En yaşlı ortağımız kendi hissesini satmayı kabul etti mi?” Pembertonbaşını salladı.</span></span></p>

    <p class="calibre18"><span class="font2"><span class="calibre11">“Buchanan’ın kardeşleriyle ilgili ne öğrendin?”</span></span></p>

    <p class="calibre18"><span class="font2"><span class="calibre11">“Biri öğrenci, diğeri de profesör.”</span></span></p>

    <p class="calibre18"><span class="font2"><span class="calibre11">Serena pencereden dışarı bakarken, “Hepsi iyi haber,” dedi. “Bıçkıevinde daha fazla vakit geçirmen gerekecek, en azından başta, ama birkaç ekipbaşını terfi ettireceğiz ve birkaç yeni adamı işe alacağız. Duyduğuma göre Wilkie ve Buchanan oradayken bile her gün operasyonu yürüten ekip başlarıymış. Campbell bir süre sonra yardım edebilir ama başta Jackson County arazisine gitmesi gerekiyor, Townsend’in bölgesine de.”</span></span></p>

    <p class="calibre18"><span class="font2"><span class="calibre11">Serena’nın eli birkaç santim aşağı indi, parmaklan Pemberton’ınkileri uyluğunun kıvranma göre şekillendirdi. Pemberton’ın odaya girdiğinden beri hissettiği akım yoğunlaştı, sanki etraflarını saran altın ışık enerjinin doğrudan Serena’dan Pemberton a akmasını sağlayan bir iletim hattıydı. Pemberton’ın bir parçası, elini Serena’yı yatağa yönlendirecek şekilde kıpırdatmak için yanıp tutuşuyordu ama bir diğer parçası, değen bağlar ayrılmasın ve akım dağılmasın diye hafifçe bile olsa kıpırdamak istemiyordu. Serena da aynı enerjiyi hissediyormuş gibiydi çünkü eli aynı yerde kaldı. Hafifçe kıpırdandı ve bedenini Pemberton’ınkine daha fazla dayadı.</span></span></p>

    <p class="calibre18"><span class="font2"><span class="calibre11">“Onu sırtından vurmadın değil mi?”</span></span></p>

    <p class="calibre18"><span class="font2"><span class="calibre11">Pemberton, “Hayır,” dedi.</span></span></p>

    <p class="calibre18"><span class="font2"><span class="calibre11">“Vurmayacağını biliyordum. Ama böyle konular önemi değil. Biz onların ötesindeyiz, Pemberton.”</span></span></p>

    <p class="calibre18"><span class="font2"><span class="calibre11">“O öldü,” diye yanıtladı Pemberton. ‘Tek önemli olan bu. Olay halloldu, bitti ve istediğimizi aldık.”</span></span></p>

    <p class="calibre18"><span class="font2"><span class="calibre11">“En azından bugün,” dedi Serena. “Gerçek bir başlangıç.” Pemberton başını eğdi ve Serena’nın sadece akşam banyosundan sonra ve Pemberton’ın ısrarlı isteği üzerine sürdüğü, Noel’de sipariş ettiği Fransız kolonyasını kokladı. Bu kokunun ve Serena’nın boynuna değen dudaklarının hissinin diğer her şeyi bastırmasına izin verdi.</span></span></p>

    <p class="calibre18"><span class="font2"><span class="calibre11">Serena elini Pemberton’ınkinden çekti ve onun kollarından ayrıldı. Soyunmaya başladı ve kıyafetlerinin yere düşmesine izin verdi. Serena tamamen çıplak kaldığında döndü ve bedenini tamamen Pemberton’ınkine dayadı. Pemberton’ın pantolonu Buchanan’ı yük arabasına taşımaya yardım ettiği için hâlâ nemliydi ve Serena geriye çekildiğinde Pemberton, onun kamının altına hafifçe sürünmüş olan kırmızı izi fark etti. Serena da bunu gördü ama bir bez almak için banyoya gitmedi.</span></span></p>

    <p class="calibre18"><span class="font2"><span class="calibre11">Pemberton yatağa oturdu ve çizmeleri ile kıyafetlerini çıkardı. Bir prezervatif almak için komodinin çekmecesini açmaya davrandı ama Serena bileğini kavradı ve Pemberton’ın elini sıkı sıkı kalçasına dayadı.</span></span></p>

    <p class="calibre18"><span class="font2"><span class="calibre11">“Vârisimizi yapma zamanı geldi.”<a class="pcalibre1 pcalibre" id="bookmark17"></a></span></span></p>
  </div>
</body>
</html>
