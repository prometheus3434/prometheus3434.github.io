<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_7" /></span></span></p>

    <h2 class="calibre25"><i class="calibre9"><span class="calibre17">Be</span></i><i class="calibre9"><span class="calibre17">ş</span></i></h2>

    <p class="calibre18"><span class="font2"><span class="calibre11">Kış erken geldi. Bir cumartesi sabahı adamlar yan yana evlerinde uyandıklarında yerde on beş santimlik kar olduğunu gördüler. Yatakların altından tek parça yün iç çamaşırları ve battaniyeler çıkarılmıştı. Eğreti pencereler muşambalar, tahtalar ve teneke parçalan ile bir ayı sansarının yıpranmış kalıntıları da dahil ayı ve geyiklerin yayvan postları gibi her türlü paçavrayla kaplanmıştı. Daha küçük boşluklar bezler, gazeteler veya tütün ve çamur sıvalarıyla tıkarımıştı, işçiler dışarı çıkmadan önce altı aydır çivilerde asılı duran paltoları ve ceketleri giymişlerdi. Yemekhaneye ceket kollarını çekiştirip yakalanın düzelterek yürümüşlerdi. Bazdan geniş cepli av ceketleri, siyah redingotlar veya deri kısa yelekler giyerken çoğu, oduncu ceketi giyiyordu. Bazıları daha zengin oldukları günlerde veya askerlik yıllarında giydikleri şeyleri kuşanmıştı: çizgili denizaltı mürettebatı ceketleri ve kadife yakalı paltolar, moleskin takım üstleri ve Birinci Dünya Savaşı’ndan ceketler. Bazıları atalarından onlara kalan şeyleri giyiyordu: yirminci yüzyıl öncesi klasik model rakun ve geyik derisinden yapılmış olanlar dahil aşınmış iş ceketleri, hatta akceviz ve mavi renkleri ile bölgede çok uzun zaman önce kullanılan daha eski gocuklar...</span></span></p>

    <p class="calibre18"><span class="font2"><span class="calibre11">Snipes’ın ekibi karın en derin olduğu ve rüzgârın yamaçta dalgalanıp en büyük sert tahtalı ağaçların bile üst kısımlarını büktüğü Noland Dağı’nın zirvesinde çalışıyordu. Dunbar, sert bir</span></span> <span class="calibre11"><span class="font2">rüzgâr dağdan Tennessee’ye doğru esince fötr şapkası kafasından uçtu, şapka dönüp ters çevriliyor, yaralı bir kuş gibi önce düşüp sonra yükseliyordu.</span></span></p>

    <p class="calibre18"><span class="font2"><span class="calibre11">Dunbar somurtarak, “Başıma bağlamalıydım,” dedi. “O şapka bana iki dolara mal olmuştu.”</span></span></p>

    <p class="calibre18"><span class="font2"><span class="calibre11">“Bağlamaman iyi olmuş,” diye karşılık verdi Ross. “Onunla beraber uçup Knoxville’e kadar yere konamayabilirdin.”</span></span></p>

    <p class="calibre18"><span class="font2"><span class="calibre11">Ekipler, öğle yemeklerini karım temizleyip ateş yaktıkları bir çalılık yığınının etrafında yediler. Adamlar birbirine yakın duruyordu; sadece ısınmak için değil, ayrıca alevleri rüzgârla savrulup yüzlerini kum gibi yakan kar tanelerinden korumak için de safları sıklaştırmışlardı. Eldivenlerini çıkardılar ve sanki ona teslim oluyormuş gibi hissizleşmiş ellerini ateşe doğru tuttular.</span></span></p>

    <p class="calibre18"><span class="font2"><span class="calibre11">Dunbar, “Şu rüzgârın ulumasına baksana,” dedi. “Sesini duyan da bütün dağı havaya kaldıracak sanır.”</span></span></p>

    <p class="calibre18"><span class="font2"><span class="calibre11">Ross, ‘Daha ekim yeni geldi ama çoktan yerde kar var,” dedi. “Sert bir kış geliyor.”</span></span></p>

    <p class="calibre18"><span class="font2"><span class="calibre11">“Babam tüylü tırtılların yaz boyu daha kalın bir tüy tabakasıyla kaplı olduğunu söyledi ve bunun doğruluğunu göreceğiz,” dedi Stewart. “Babam bunun tek işaret olmadığını söyledi. Yabanarılarının yuvalarını yere yakın yaptıklarını belirtti.”</span></span></p>

    <p class="calibre18"><span class="font2"><span class="calibre11">Mclntyre, “Bunlar pagan inanışları Stewart,” dedi cemaat mensubuna, “ve bunlardan uzak dursan iyi olur.”</span></span></p>

    <p class="calibre13"><span class="font2"><span class="calibre11">Snipes, “Biraz bilimsel bir yanı da var,” diye araya girdi. “O tüylü tırtıllar sert bir kışa dayanmak için daha gür tüyler çıkartıyorlar. Bunda hiç paganlık yok. Tüylü tırtıllar sadece Tanrı’nın onlara verdiği bilgiyi kullanıyorlar. Yabanarıları da aynı şekilde.” “Takip etmen gereken işaretler yalnızca İncil’dekiler,” dedi Mclntyre.</span></span></p>

    <p class="calibre18"><span class="font2"><span class="calibre11">Ross, “Peki dinamit kulübesinin üzerinde yazan ‘Sigara İçmek Yasaktır’ işaretine ne diyorsun?” diyerek farklı bir noktaya dikkat çekti. “Onu takip etmememiz gerektiğini mi söylüyorsun?”</span></span></p>

    <p class="calibre18"><span class="font2"><span class="calibre11">Mclntyre, “Dalga geçebilirsin,” dedi Ross’a, “ama bu olağandışı hava dünyanın son günlerinde olduğumuzun kesin bir göstergesi. Güneş kararacak ve ay ışığını göstermeyecek.”</span></span></p>

    <p class="calibre18"><span class="font2"><span class="calibre11">Mclntyre, gri ve barut rengi gökyüzüne deşifre etmeyi sadece kendisinin becerebildiği ruhani bir yazıymış gibi bakıyordu. Siyah rahip şapkasını gökyüzüne doğru kaldırdı, gördüğü şeyden ötürü tatmin olmuş gibiydi.</span></span></p>

    <p class="calibre18"><span class="font2"><span class="calibre11">“Bundan sonra kıtlık ve salgın hastalıklar gelecek,” diye iddia etti. ‘Terden dikenler dışında hiçbir bitki çıkmayacak ve tavşanlar kadar büyük çekirgeler evinizdeki tahta bile dahil her şeyi yiyecek ve gökten yılanlar, akrepler ve bütün bu korkunç şeyler yağacak.”</span></span></p>

    <p class="calibre18"><span class="font2"><span class="calibre11">“Ve bunun her an olabileceğini mi düşünüyorsun?” diye sordu Ross.</span></span></p>

    <p class="calibre18"><span class="font2"><span class="calibre11">“Evet,” diye yanıtladı Mclntyre. “Nuh Peygamber o gemiyi inşa ederken kendinden ne kadar eminse ben de bundan o kadar eminim.”</span></span></p>

    <p class="calibre18"><span class="font2"><span class="calibre11">“O zaman herhalde işe giderken şemsiye getirmeye başlasak iyi olur,” dedi Ross.</span></span></p>

    <p class="calibre13"><span class="font2"><span class="calibre11">“Biz’ diye bir şey yok,” dedi Mclntyre. “Bütün bunlar olmadan önceki gün aniden dünyadan alınacağım. Bununla baş etmek zorunda kalacak olan, diğer kâfirler ile sizlersiniz.”</span></span></p>

    <p class="calibre18"><span class="font2"><span class="calibre11">Adamlar ateşi birkaç dakika daha izledi, sonra Dunbar vadinin güney yamacına baktı. Kar, kesilen ağaç kütüklerini saklıyordu ama çalılık yığınları arazide kabristan tepeleri gibi beyaz tümsekler oluşturmuştu.</span></span></p>

    <p class="calibre18"><span class="font2"><span class="calibre11">“Beklediğim kadar çok hayvan izi yok.”</span></span></p>

    <p class="calibre18"><span class="font2"><span class="calibre11">Ross, ‘Tennessee’ye çekildiler,” dedi. “Onları oraya güdüyoruz, buna karşı koymayı bıraktılar.”</span></span></p>

    <p class="calibre18"><span class="font2"><span class="calibre11">Snipes, “Belki oraya yapılacak olan yeni parkı duymuşlardır,” dedi. ‘İki bacaklı canlıların neredeyse hepsi kovulduğu için orada rahat kalacaklarını düşünmüşlerdir.”</span></span></p>

    <p class="calibre18"><span class="font2"><span class="calibre11">“Geçen hafta amcamı evinden kovdular,” dedi Dunbar. “Devlet malı olduğunu söylediler.”</span></span></p>

    <p class="calibre18"><span class="font2"><span class="calibre11">“Devlet malı olması ne demek?” diye sordu Stewart.</span></span></p>

    <p class="calibre18"><span class="font2"><span class="calibre11">“Çok şanssızsın demek,” diye yanıtladı Ross.</span></span></p>

    <p class="calibre18"><span class="font2"><span class="calibre11">“Deep Deresi’nin aşağısında yaşayan münzevinin adı neydi?” diye sordu Dunbar. “Hani şu kitap yazan...”</span></span></p>

    <p class="calibre18"><span class="font2"><span class="calibre11">“Kephart,” dedi Ross.</span></span></p>

    <p class="calibre18"><span class="font2"><span class="calibre11">“Evet,” dedi Dunbar, “o ve Asheville’deki gazeteci bu arazinin park olmasından yana. Washington’da da onların tarafında önemli insanlar var.”</span></span></p>

    <p class="calibre18"><span class="font2"><span class="calibre11">“Onlara ihtiyaçları olacak,” dedi Ross. “Harris’le Pemberton’lara, ilçe adliyesinden vali konağına kadar bütün cüzdanları şişirmeleri konusunda güvenebilirsin.”</span></span></p>

    <p class="calibre13"><span class="font2"><span class="calibre11">“Şerif McDowell’ın cebini değil ama,” diye itiraz etti Dunbar. “O en başından beri onlara hiç yakın durmadı. Rayları döşemeye yardım etmiştim, o yüzden Şerif McDowell’ın Pemberton’ı şehirde çok hızlı araba kullanmaktan tutukladığı sabah oradaydım.” “Buna tanık olduğunu hiç bilmiyordum,” dedi Stewart. “Gerçekten Pemberton ı kelepçelemekle tehdit etti mi?”</span></span></p>

    <p class="calibre13"><span class="font2"><span class="calibre11">Dunbar, “Kesinlikle etti,” dedi. “Hatta Pemberton’ı polis arabasında götürecekti ama Buchanan onu kendi götüreceğini söyledi.” “Pemberton ı o hücrede bütün gece tuttuğunu duymuştum,” dedi Snipes.</span></span></p>

    <p class="calibre18"><span class="font2"><span class="calibre11">“Bütün gece değil,” diye yanıtladı Dunbar. “Sulh yargıcının onu çıkarması bir saatten az sürdü. Ama Pemberton ı o hücreye tıktı ve bu civarda bunu yapacak başka kimse yoktur.”</span></span></p>

    <p class="calibre18"><span class="font2"><span class="calibre11">Alevler sönmeye başladı, o yüzden Ross ve Snipes kalkıp daha fazla odun buldu. Kan silkip attılar ve dikkatle ağaç dallarını kalan ateşin üzerine çaprazlama yerleştirdiler. Ateş yavaşça tekrar canlandı ve çardağı saran bir bitki gibi odunlara tırmandı. Alevler kıvrılıyor, öne doğru gelip sonra geri çekiliyor, sonunda bir dala sıkıca tutunuyorlardı. Adamlar turuncu renkli alevin canlanmasını izlediler, bütün dallar alev alana kadar kıpırdamadılar ve konuşmadılar. Mclntyre, ateşe sanki yeni bir kehaneti bekliyormuş gibi dikkatle bakıyordu.</span></span></p>

    <p class="calibre18"><span class="font2"><span class="calibre11">Kar daha büyük taneler halinde yağmaya başladı ve Dunbar’ın kafasının üzerinde beyaz bir birikinti oluşturdu. Dunbar parmaklarını saçlarının arasından geçirdi ve eline yapışan kar tanelerini diğerlerine gösterdi.</span></span></p>

    <p class="calibre18"><span class="font2"><span class="calibre11">“O panterin izlerini bu kadar kalın ve yumuşak bir karda görmek güzel olurdu,” dedi.</span></span></p>

    <p class="calibre18"><span class="font2"><span class="calibre11">“Tabii burada gerçekten de bir panter kaldıysa,” diye karşılık verdi Ross. “Kimse dokuz senedir bir panter öldürmedi.”</span></span></p>

    <p class="calibre18"><span class="font2"><span class="calibre11">“Ama insanlar onu sık sık gördüklerini iddia ediyorlar,” diye belirtti Stewart.</span></span></p>

    <p class="calibre13"><span class="font2"><span class="calibre11">“İncil’in Esinlenme kitabında kıyamet günü geldiğinde dünyada aslanlar olacağı söylenir,” dedi Mclntyre alevlere bakmaya devam ederek. “En azından başlarının olacağı, vücutlarının kalan yarısında da biz insanlarınki gibi bacakları olacağını yazıyor.” “Pantolon da giyecekler mi?” diye sordu Ross. “Yoksa pantolon giyen sadece Babil’in Fahişesi mi?”</span></span></p>

    <p class="calibre13"><span class="font2"><span class="calibre11">Stewart ateşten uzağa bir adım attı ve tulumunun bakır düğmelerini çözmeden önce rüzgârı arkasına aldı.</span></span></p>

    <p class="calibre18"><span class="font2"><span class="calibre11">“Dikkatli ol Stewart,” dedi Snipes, “yoksa Dunbar’ın şapkasına işeyeceksin.”</span></span></p>

    <p class="calibre18"><span class="font2"><span class="calibre11">Stewart hafifçe doğuya döndü. Tulumunu düğmeledi ve geri oturdu.</span></span></p>

    <p class="calibre18"><span class="font2"><span class="calibre11">“Peki ya sence Snipes?” diye sordu Dunbar. “Sence burada dağ aslanları var mı yoksa bu sadece insanların hayal gücünün bir ürünü mü?”</span></span></p>

    <p class="calibre18"><span class="font2"><span class="calibre11">Snipes konuşmadan önce soruyu birkaç dakika düşündü.</span></span></p>

    <p class="calibre18"><span class="font2"><span class="calibre11">“Birçok bilim inşam burada panter olmadığını söyleyecektir çünkü panter dışkısı, kürkü, dişi veya kuyruğu gibi karşı konulamayacak kanıtlar yok. Başka bir deyişle, söz konusu hayvanın bir parçasına rastlanmadı. Ya da daha da önemlisi yaratığın kendisini görmek mümkün olmadı. Bilim insanları bir şeyin var olduğuna dair en iyi kanıtın onu görmek olduğunu iddia eder, ister bir panter olsun ister bir kuş, hatta bir dinozor bile.”</span></span></p>

    <p class="calibre18"><span class="font2"><span class="calibre11">Snipes dinleyenlerin onu anlayıp anlamadıklarına bakmak için duraksadı ve daha fazla açıklamanın gerekli olduğuna karar verdi.</span></span></p>

    <p class="calibre18"><span class="font2"><span class="calibre11">“Başka türlü söylemek gerekirse, ayak parmağınızı çarpıp bir bilim insanına ne olduğunu söylerseniz parmağınızın morardığını veya kanadığını görmediği sürece bunun tek kelimesine inanmaz. Ama filozoflar ve ilahiyatçılar gibi kişiler dünyada görmeseniz de gördükleriniz kadar gerçek şeyler olduğunu söylüyor.”</span></span></p>

    <p class="calibre18"><span class="font2"><span class="calibre11">“Ne gibi?” diye sordu Dunbar.</span></span></p>

    <p class="calibre18"><span class="font2"><span class="calibre11">“Eh,” dedi Snipes, “sevgi var, bu bir. Ve cesaret, ikisini de göremezsiniz ama gerçekler. Ve hava tabii. Bu en önemli örneklerden biri. Hava olmasaydı bir dakika bile hayatta kalamazdınız ama şimdiye kadar kimse havanın zerresini bile görmedi.”</span></span></p>

    <p class="calibre18"><span class="font2"><span class="calibre11">Stewart yardımcı olmak amacıyla, “Ve insan pireleri,” dedi. “Pireleri göremezsiniz ama bir pire yığınına girdiğinizde bir hafta kaşınırsınız.”</span></span></p>

    <p class="calibre18"><span class="font2"><span class="calibre11">“Yani etrafta hâlâ bir panter olduğuna inandığını mı söylüyorsun?” dedi Dunbar.</span></span></p>

    <p class="calibre18"><span class="font2"><span class="calibre11">“Bundan emin değilim,” diye yanıt verdi Snipes. “Tek söylediğim bu yaşlı dünyada gözün gördüğünden fazlası olduğu.”</span></span></p>

    <p class="calibre13"><span class="font2"><span class="calibre11">Ekip başı duraksadı ve avuçlarını ateşe doğru yaklaştırdı.</span></span></p>

    <p class="calibre18"><span class="font2"><span class="calibre11">“Ve karanlık. Karanlığı hava gibi göremezsin ama etrafını tamamen sardığında karanlık olduğunu çok iyi bilirsin.”</span></span></p>
  </div>
</body>
</html>
