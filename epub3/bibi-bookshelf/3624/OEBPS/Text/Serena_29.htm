<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_27" /></span></span></p>

    <p class="calibre18"><span> </span></p>

    <h2 class="calibre1"><span class="font2"><i class="calibre9"><span class="calibre17">Yirmi Üç</span></i></span></h2>

    <p class="calibre18"><span class="font2"><span class="calibre11">Serena’ya altı hafta boyunca yatakta kalması söylenmişti ama bir ay geçtiğinde Serena kesici ekipleri denetlemeye geri döndü. Ön verandadan indiğinde Galloway onu bekliyordu. Beraber ahıra girdiler ve Serena Arap’la dışarı çıktı, kartal da tüneğinin üzerindeydi. Genç kadın yavaşça atını kamptan dışarı sürdü, Galloway paytak yürüyüşüyle daimi ve azimli bir gölge gibi onu takip ediyordu. Arazi, Rough yol ayrımından Wash Sırtı’na kadar temizlenmişti. Vadinin ormanları uzaktan, kesilmişten çok engin bir buzul tarafından düzleştirilmiş gibi duruyordu. Yağmurlar azalmış olsa da alüvyonlarla hız kaybeden dereler, alçak arazileri geçmeyi riskli bir iş haline getiriyordu. Adamlar tökezleyip kayıyor, küfrederek ve yüzleri ile kıyafetlerinden çamur silerek geliyorlardı. İki işçi bu kötü ortamda kemiklerini kırdı ve birkaçı aletlerini kaybetti. Bir zamanlar deniz kenarında ağaç kesmiş olan bir bıçkıcı, bu vadi ile Charleston County bataklığının arasındaki tek farkın su mokasenlerinin olmayışı olduğunu söyledi.</span></span></p>

    <p class="calibre18"><span class="font2"><span class="calibre11">Pemberton, Serena ve Galloway’in çorak arazide hızlı hızlı yürüyüp Cove Deresi’nin yukarısında kaybolmasını izledi. Sabah boyunca Pemberton faturalar üzerinde çalıştı ve Harrisle iki olası yatırımcıyla görüşme konusunda konuştu. Pemberton her yarım saatte bir masasından kalkıp batıya, Serena’nın olduğu yere bakıyordu. On bir olduğunda Buchanan’ın ölümünden beri bıçkıevi operasyonunu denetleyen adam olan Scruggs’ı kontrol etme vakti gelmişti. Ama Pemberton kamptan ayrılmak konusunda isteksizdi ve bunun sebebi sadece Serena için endişelenmesi değildi. Kendini bildi bileli Campbell ilk defa işe gelmemişti. Pemberton, Vaughn’u buldu ve ona ofiste kalıp telefonlara bakmasını söyledi. Pemberton arabasını kamptan dışarı sürerken Serena’nın atıyla Half Acre Tepesi’ni tırmanıyor olduğunu gördü, işçilerin dağ havasındaki oksijen azlığının Serena’yı hiç etkilememesine ne kadar şaşırdıklarını hatırladı. Serena, arazinin en yüksek yerlerine gittiği ilk günlerde bile bundan etkilenmemişti. Benim nereden geldiğimi unutuyorlar, demişti Serena ona.</span></span></p>

    <p class="calibre18"><span class="font2"><span class="calibre11">Pemberton bıçkıevine vardığında Scruggs’ı gölün orada kütük arabasına tomruk taşıyan iki işçiyi denetlerken buldu. Adamlar iki buçuk metrelik kargılarını akrobat gibi kullanarak hızla gölün yüzeyinde ilerledi ve işin tehlikesini saklayan bir özgüvenle kütükten kütüğe atladılar. Pemberton yaşça büyük adamın Ingledew olduğunu gördü, operasyona başladığından beri bıçkıevinde çalışan bir ekip başıydı bu. Ingledew kesici botları giyiyordu, botların çelik uçlan tahtaya pençe gibi tutunuyordu. Ama yanındaki genç, bir aydır bıçkıevinde olmasına rağmen hâlâ çıplak ayakla çalışıyordu.</span></span></p>

    <p class="calibre18"><span class="font2"><span class="calibre11">“Şu Jacob Ballard mı?’</span></span></p>

    <p class="calibre13"><span class="font2"><span class="calibre11">Scruggs, “Evet efendim,” derken sesinde hafif bir şaşkınlık vardı. “Onu tanıdığınızı bilmiyordum.”</span></span></p>

    <p class="calibre13"><span class="font2"><span class="calibre11">Pemberton, “Maaş bordrosundan adını hatırlıyorum,” dedi. “Neden hâlâ kesici botları almamış?’</span></span></p>

    <p class="calibre18"><span class="font2"><span class="calibre11">Scruggs, “Ona almasını söylüyorum,” dedi, “ama her pazar Sevierville’deki bir kıza kur yapıyor. Genç Ballard parasını ona incik boncuk alarak harcamayı tercih ediyor.”</span></span></p>

    <p class="calibre13"><span class="font2"><span class="calibre11">Pemberton ve Scruggs gencin çıplak ayakla nehrin neredeyse tamamı kapalı yüzeyinden geçmesini izledi, şimdi tomruğu kereste arabasına yönlendirirken kargısını zıpkın gibi tutuyordu. Arkasındaki Ingledew da bir tomruğu karışık bir durumdan kurtarıyordu. Çoğu sıkışmış kütük hemen yerinden çıkıyordu ama bazıları dikiş gibi birbirlerine geçmişti, tek bir kütük ilerleyeceğine sıkışmış bütün kütükler beraber ilerliyor, iki adamı eğilmeye ve kütüğü elleriyle kurtarmaya zorluyordu.</span></span></p>

    <p class="calibre18"><span class="font2"><span class="calibre11">Scruggs, “Bu işte iyi, öyle değil mi?” dedi. “Öze<span class="calibre3">llikl</span>e de bu kadar acemi olmasına rağmen... Gölün üzerinden bir su örümceği gibi kayıp geçiyor.”</span></span></p>

    <p class="calibre18"><span class="font2"><span class="calibre11">Pemberton, Ballard’ın başka bir kütüğe doğru koşuşturmasını, sonra tomruğu üçüncü bir işçinin tekerlekli arabaya götürmek için beklediği kütük arabasına doğru kakmasını izlerlerkenbaşını salladı. Ballard zayıftı ama Pemberton kütükleri itiş biçiminden onun da diğer birçok dağcı gibi güçlü olduğunu anlayabiliyordu.</span></span></p>

    <p class="calibre18"><span class="font2"><span class="calibre11">Pemberton tam gidecekken Ingledew’in bir tıkanıklığı daha açtığını ve geniş bir kavağın alt gövdesini kurtarıp kavağı Ballard’ın üzerinde ilerlediği tek parça kütüğe doğru ittiğini gördü. Kavak kütüğü, genç işçinin sadece bir metre arkasında duran daha ufak bir kütüğe çarptı ve bu kütük de gencin üzerinde ilerlediği kütüğe çarptı. Bu hafif bir dokunuştan fazla değildi ama kütüğü yuvarlamaya yetti ve Ballard düştü. Yerde duran gizli bir kapıdan geçermişçesine ayaklarından başlayarak bacakları, gövdesi ve sonra başı kütüklerin arasındaki ufak delikte kayboldu. En son bir el ve bileğinin birkaç santimi dışarıda kaldı. Ballard bir şekilde sağ eliyle kargıya tutunmayı başardı. Birkaç saniye boyunca Pemberton bunun onu kurtarabileceğini düşündü çünkü kargının iki tarafı da kütüklere takılmıştı. Pemberton elin kargın tutuşunu izledi ve Ingledew yardım etmek için kütükleri aşarken bağırarak çocuğun tutunmaya devam etmesini sağlamaya çalıştı. Ingledew yakınlaşınca gencin düştüğü yere yakın olan kütük hareket etti ve Ballard’ın düştüğü boşluk, kargıyı kavramak için dışarı uzanmış yumruk kadar dar hale geldi.</span></span></p>

    <p class="calibre18"><span class="font2"><span class="calibre11">Beş saniyesi daha olsaydı Ingledew onu dışarı çekebilirdi, ama Ballard’ın eli kargıyı bırakıp son kez bir kütüğü tırmalayarak kavramaya çalıştı ve bir parça kesik ağaç kabuğu kopardı. Boşluğun son aralığı elle beraber kayboldu. Ingledew telaşla kütükler arasında bir delik açtı ama Pemberton da diğer işçiler gibi gölün sakin yüzeyinin altında derenin eski akıntılarının hâlâ girdap gibi döndüğünü biliyordu. Ingledew hareket etmeye devam etti, o yakınlarda daha fazla delik açarken Pemberton ve Scruggs, Ballard’ın aşağıdan itmesiyle sallanan veya sarsılan bir kütük topluluğu arıyordu. Artık kütük arabasını taşıyan adam da suyun üzerindeydi ama Ballard kaybolmuştu. Yirmi dakika sonra Ingledew ve diğer adamlar pes edip göl kenarına çıktı.</span></span></p>

    <p class="calibre18"><span class="font2"><span class="calibre11">Kamptaki ve belki de ülkedeki tek Katolik olan Scruggs başını eğip haç çıkardı.</span></span></p>

    <p class="calibre18"><span class="font2"><span class="calibre11">“O kütükler oğlanı bir tabut kapağı gibi hapsetti,” dedi usulca.</span></span></p>

    <p class="calibre18"><span class="font2"><span class="calibre11">Pemberton gölün kütüklü yüzeyine bakıyordu, göl artık o kadar sakindi ki kütükler suda değil de toprakta duruyor gibi görünüyorlardı. Pemberton a birdenbire dünyanın yer ve gökyüzü arasındaki uzaklığı arttırılmış gibi geldi, ardından da hastane sedyesinde bayılmasına sebep olana benzer bir baş dönmesi hissetti. Pemberton bir an bacaklarının onu taşıyamayacağından korktu. Bu duygunun geçmesini beklerken dizlerini hafifçe büküp başını eğdi ve ellerini uyluklarına koydu.</span></span></p>

    <p class="calibre18"><span class="font2"><span class="calibre11">Scruggs, ‘İyi misiniz?” diye sordu.</span></span></p>

    <p class="calibre18"><span class="font2"><span class="calibre11">Pemberton, “Sadece bana bir saniye verin,” dedi ve yavaşça başını kaldırdı.</span></span></p>

    <p class="calibre18"><span class="font2"><span class="calibre11">Pemberton sadece Scruggs’ın değil, Ingledew’in ve diğer işçinin de onu izlediğini gördü. Scruggs onu tutmak üzere uzandı ama</span></span></p>

    <p class="calibre18"><span class="font2"><span class="calibre11">Pemberton onu eliyle uzaklaştırdı. Yavaş nefesler alıp gökyüzü ve yer arasındaki boşluğun daralmasını bekledi ve sonunda kendini topladı.</span></span></p>

    <p class="calibre18"><span class="font2"><span class="calibre11">“Bir süre ofiste oturmak ister misiniz, Bay Pemberton ?” diye sordu Scruggs.</span></span></p>

    <p class="calibre18"><span class="font2"><span class="calibre11">Pemberton başını iki yana salladı. Baş dönmesinin yerini mide bulantısı almıştı ve mide bulantısı daha kötüleşmeden buradan gitmek istiyordu.</span></span></p>

    <p class="calibre18"><span class="font2"><span class="calibre11">Pemberton, ‘Yarın kampa gel, sana yeni bir adam bulalım,” derken çoktan arabasına yürümeye başlamıştı. “Ve bu sefer ilk haftalık maaşıyla kesici botu almasını sağla.”</span></span></p>

    <p class="calibre18"><span class="font2"><span class="calibre11">Scruggs, “Olur efendim,” dedi.</span></span></p>

    <p class="calibre18"><span class="font2"><span class="calibre11">Pemberton, Packard’a bindi ve bıçkıevinden görülemeyecek bir yere gelene kadar ilerledi. Sonra yolun dışına park edip kapıyı açtı ve midesinin daha fazla dayanabilecek kadar güçlü olup olmadığını görmek için bekledi.</span></span></p>

    <p class="calibre18"><span class="font2"><span class="calibre11">Pemberton kampa döndüğünde Campbell’ın hâlâ gelmediğini gördü, o yüzden ikinci vinçli traktörün sorununa bakması için Campbell yerine Vaughn’u gönderdi. Pemberton masasındaki faturalara döndü ama üçüncü kez kalkıp pencerenin yanında durduktan sonra, hesap defterini tekrar Mosler kasasına koyup ahıra döndü. Atma bindi ve Wash Sırtına kadar olan kesilmiş kütüklerle çamurları geçti, burada Serena bir ekip lideriyle konuşuyordu. Pemberton yaklaşırken kartalın başlıklı kafası ona doğru döndü.</span></span></p>

    <p class="calibre18"><span class="font2"><span class="calibre11">Pemberton ona atıyla yaklaşırken, “Bana bakmaya mı geldin Pemberton ?” diye sordu Serena.</span></span></p>

    <p class="calibre18"><span class="font2"><span class="calibre11">“Sen de aynı şeyi yapardın.”</span></span></p>

    <p class="calibre18"><span class="font2"><span class="calibre11">“Doğru,” diye kabul etti Serena ve uzanıp Pemberton’ın yanağına dokundu. “Ama biraz bitkin gözüken sensin. İyi misin?”</span></span></p>

    <p class="calibre18"><span class="font2"><span class="calibre11">Pemberton, “İyiyim,” dedi.</span></span></p>

    <p class="calibre18"><span class="font2"><span class="calibre11">Ekip başı Serena’ya son bir soru sorarken Pemberton, Ballard’ın elinin kargıyı kavrayışını düşündü. Gencin bulanık suda asılı kalıp bırakıp bırakmamayı, kendini kurtarmayı veya kurtarılmayı beklemeyi kafasında tarttığını hayal etti. O saniyeler dakikalar gibi gelmiş olmalıydı, Pemberton bunu biliyordu, ayı onu sardığında böyle olmuştu. Scruggs, tabut kapağı gibi gencin üzerine kapandı, demişti. Pemberton çocuğun gerçekten böyle hissetmiş olacağını düşündü, o kadar karanlık ve umutsuz.</span></span></p>

    <p class="calibre18"><span class="font2"><span class="calibre11">Ekip başı anladığını belirterek Serena’yabaşını salladı. Yıpranmış fötr şapkasını çıkardı ve Pemberton atını Arap’ın yanına getirirken adamlarının yanına döndü.</span></span></p>

    <p class="calibre18"><span class="font2"><span class="calibre11">“Harris aradı,” dedi Pemberton. “Bu hafta sonu Cecillerde muhtemel yatırımcılarımızla görüşeceğiz.”</span></span></p>

    <p class="calibre18"><span class="font2"><span class="calibre11">Serena, ‘Yani sonunda şatoyu göreceğim,” dedi. “Harris onlar hakkında başka ne dedi?”</span></span></p>

    <p class="calibre18"><span class="font2"><span class="calibre11">“Calhounlar eskidirler. Asheville’de yaz tatili yapıyorlar ve arada Cecillerle kalıyorlar, o yüzden orada buluşacağız. Lowenstein de New York’ta bir işadamı, hem de çok başarılı bir işadamı.”</span></span></p>

    <p class="calibre18"><span class="font2"><span class="calibre11">“Neden burada?”</span></span></p>

    <p class="calibre18"><span class="font2"><span class="calibre11">“Karısında tüberküloz var.”</span></span></p>

    <p class="calibre18"><span class="font2"><span class="calibre11">Pemberton durdu ve ormanın derinliklerine yürüyen işçileri izledi, tekrar konuştuğunda hâlâ onları izliyordu.</span></span></p>

    <p class="calibre18"><span class="font2"><span class="calibre11">“Brezilya’ya gelince, Harris sadece bu bölgede yatırım yapmayı düşündüklerini söyledi.”</span></span></p>

    <p class="calibre18"><span class="font2"><span class="calibre11">Serena, “O zaman fikirlerini değiştirmemiz gerekecek,” dedi.</span></span></p>

    <p class="calibre18"><span class="font2"><span class="calibre11">Birkaç saniye boyunca ikisi de konuşmadı. Kartal kanatlarını kaldırdığında, kuşun kösteği ve fırdöndüleri hışırdadı. Serena kartalın sırtını işaret parmağının arkasıyla okşayınca kuş sakinleşti.</span></span></p>

    <p class="calibre18"><span class="font2"><span class="calibre11">Pemberton, “Bugün bıçkıevinde bir adam kaybettik,” dedi. “Scruggs’ın takdir ettiği yeni işçilerden birini.”</span></span></p>

    <p class="calibre18"><span class="font2"><span class="calibre11">“Scruggs onu beğendiyse o zaman bu büyük bir kayıp. Scruggs işçileri değerlendirmekte başardı,” diyen Serena doğuya, kampa bakarken duraksadı. “Campbell geldi mi?”</span></span></p>

    <p class="calibre18"><span class="font2"><span class="calibre11">“Hayır,” dedi Pemberton.</span></span></p>

    <p class="calibre18"><span class="font2"><span class="calibre11">“Demek ki gerçek.”</span></span></p>

    <p class="calibre18"><span class="font2"><span class="calibre11">“Ne gerçek?”</span></span></p>

    <p class="calibre18"><span class="font2"><span class="calibre11">“Bir bıçkıcı onun bizi bıraktığını iddia etti,” dedi Serena. “Galloway’i peşinden göndermeden önce ona sabaha kadar vakit tanıyacağız.”</span></span></p>

    <p class="calibre18"><span class="font2"><span class="calibre11">“Onu neden geri getirelim ki? Bizim için çalışmak istemiyorsa canı cehenneme.”</span></span></p>

    <p class="calibre18"><span class="font2"><span class="calibre11">Serena, “Kime para ödediğimizi ve niye ödediğimizi biliyor,” diye yanıtladı, “bu bir sorun olabilir. Ayrıca işçiler sadakatin gerekliliğini anlamalı.”</span></span></p>

    <p class="calibre18"><span class="font2"><span class="calibre11">“Campbell çenesini kapalı tutar. Galloway onu geri getirirse adamlara burayı kendi başımıza yürütemiyoruz gibi gözükür.”</span></span></p>

    <p class="calibre18"><span class="font2"><span class="calibre11">Serena, “Onu geri getirmeyecek,” derken hem Pemberton a hem de arkasındaki adama hitap etti.</span></span></p>

    <p class="calibre18"><span class="font2"><span class="calibre11">Galloway gövdesi kendi dar omuzlarından geniş olan bir kestane ağacına yaslanıyordu. Mavi kot bir gömlek giyiyor olmasına rağmen Galloway o kadar kıpırtısız durmuştu ki Pemberton onu görmemişti. Galloway, Pemberton ı fark ettiğine dair bir belirtide bulunmadı ama Pemberton, Galloway’in bunca zamandır onları dinlediğini biliyordu. Hâlâ dinliyordu. Pemberton bir an başını eğdi. Sol eli hafifçe içeri katlandı ve başparmağının işaret parmağının altınını ovaladığını gördü. Aklına çocukluğundan türbanlı bir cinin bir lambayı ovalamasının görüntüsü geldi. Avucunu sıktı ve başını kaldırdı.</span></span></p>

    <p class="calibre18"><span class="font2"><span class="calibre11">“Tamam,” dedi.</span></span></p>

    <p class="calibre18"><span class="font2"><span class="calibre11">Stewart o akşam adamlar aletlerini bırakıp kampa yarım kilometre yürümeden önce bir dakika dinlenirken, “Mclntyre daha iyi,” dedi. “Karısıyla beraber, hepinizin önerdiği şeyi yaptık.”</span></span></p>

    <p class="calibre18"><span class="font2"><span class="calibre11">Ross, “Onu bir sopaya mı astınız?” diye sordu.</span></span></p>

    <p class="calibre18"><span class="font2"><span class="calibre11">“Hayır, onu güneş ışığına çıkardık. Yatağından çıkmıyordu, o yüzden karısıyla beraber onu yatağıyla dışarı taşıdık. Onu ve yatağı gölge bulunmayan inek çayırına koyduk.”</span></span></p>

    <p class="calibre18"><span class="font2"><span class="calibre11">“Hiç işe yaradı mı?” diye sordu Henryson.</span></span></p>

    <p class="calibre18"><span class="font2"><span class="calibre11">“Bir süre yaramış gibi gözüktü,” dedi Stewart. “Hiç konuşmuyordu ama baltasını alıp ateş için odun keseceği bir noktaya geldi. Ancak sonra büyük bir baykuş çayırın üzerinden kanatlarını çırparak geçti ve onu yine gerginliğe sürükledi. Mclntyre bunun yaklaşan kötü bir şeyin habercisi olduğunu düşündü.”</span></span></p>

    <p class="calibre18"><span class="font2"><span class="calibre11">Ross boğazını temizleyip tükürdü ve başıyla kütük ve ağaç dallan arasından çeyrek kilometre öteye, güneye doğru Pemberton’larla Galloway’in belirdiği noktayı işaret etti. Galloway yürüyordu ama Pemberton’lar at sırtındaydı, Serena’nın koluna tünemiş olan kartal da bir nöbetçi kadar hareketsizdi.</span></span></p>

    <p class="calibre18"><span class="font2"><span class="calibre11">Ross, “Kötü bir şeyin yaklaştığını haber veren bir şey istiyorsanız işte orada,” dedi.</span></span></p>

    <p class="calibre18"><span class="font2"><span class="calibre11">Henryson başını salladı. “Ölümlerin üçlü halde geldiğini söylerler ve bu doğru değilse ben de İngiltere kralıyım.”</span></span></p>

    <p class="calibre18"><span class="font2"><span class="calibre11">Adamlar duraksayıp çorak araziye baktı ve Pemberton’larla Galloway’in aşağılarından geçmesini izledi. Serena’nın beyaz beygiri çıplak arazinin önünde parıldıyordu, Galloway de kafileyi takip ediyordu, akşam güneşine karşı şapkasının kenarını indirmişti.</span></span></p>

    <p class="calibre18"><span class="font2"><span class="calibre11">Ross, “Kütük Kol’un şapkasındaki çıngıraklara bakın,” dedi. “Dişlerini saplamaya hazır bir çıngıraklı yılanınmışçasına yukarı doğru kalkıklar.”</span></span></p>

    <p class="calibre18"><span class="font2"><span class="calibre11">Henryson öne eğildi ve bacağına üst üste çarpan bir daim bıraktığı yumruk boyutundaki morluğu incelemek için pantolonunun paçasını yukarı sıyırdı.</span></span></p>

    <p class="calibre18"><span class="font2"><span class="calibre11">“Kütük Kol’un o çıngırakları takmasının iyi bir şey olduğunu düşünüyorum,” dedi, “özellikle de arada sırada birazcık sallanıyorlarsa. En azından bu şekilde etrafta olduğunu anlarız. O adam kendi gölgesinden bile saklanabilir.”</span></span></p>

    <p class="calibre18"><span class="font2"><span class="calibre11">Adamlar birkaç saniye boyunca sessiz kaldı.</span></span></p>

    <p class="calibre18"><span class="font2"><span class="calibre11">“Campbell bugün işe gelmedi,” dedi Henryson.</span></span></p>

    <p class="calibre18"><span class="font2"><span class="calibre11">Stewart, “Ve bu hiç ona özgü bir hareket değil,” diye ekledi.</span></span></p>

    <p class="calibre18"><span class="font2"><span class="calibre11">Henryson pantolonunun paçasını indirerek, “Kıyafet dolu bir çanta taşıyıp ön kapısını açık bırakmak da ona özgü bir davranış değil,” dedi. “Vaughn dün gece işemek için geç saatte kalkmış ve onu arabasını yükleyip dışarı giderken görmüş. Campbell m olacakları önceden gördüğünü sanıyorum. Her zaman zeki bir adamdı.”</span></span></p>

    <p class="calibre18"><span class="font2"><span class="calibre11">Ross, “Söylediğim gibi,” diye belirtti. “Campbell diğer herkes gibi işler çok tehlikeli olduğunda kendisini kolluyor.”</span></span></p>

    <p class="calibre18"><span class="font2"><span class="calibre11">Stewart, “Bence onların bunca zalimliğinin bir parçası olmaktan bıktı,” dedi. “Bunu söylemese bile hiçbir zaman onlarla arkadaş olmadığı belliydi.”</span></span></p>

    <p class="calibre18"><span class="font2"><span class="calibre11">Henryson, "Onun böyle gitmesine tahammül edemeyeceklerdir.” derken gözleri Pemberton’larda ve Galloway’deydi.</span></span></p>

    <p class="calibre18"><span class="font2"><span class="calibre11">Ross, “Evet,” diye hemfikir oldu. “Muhasebe tutan biri çeklerin nereye gittiğini bilir, buna Raleigh’teki senatörlerden birinin ceplerini dolduran çekler de dahil.”</span></span></p>

    <p class="calibre18"><span class="font2"><span class="calibre11">Henryson, “Sizce Bayan Pemberton, Kütük Kol’u üzerine salmadan önce Campbell’a ne kadar mühlet verecek?” diye sordu.</span></span></p>

    <p class="calibre18"><span class="font2"><span class="calibre11">“Herhalde bir gün,” dedi Ross. “Sadece işe bir eğlence katmak için.”</span></span></p>

    <p class="calibre18"><span class="font2"><span class="calibre11">“Bazıları Galloway’in annesinin ona cinayetlerinde yardım ettiğini iddia ediyor,” dedi Stewart. “Tek yapması gereken şey kişiye iyice bakmakmış. Sonra Galloway’e ne yapması gerektiğini söylüyormuş. Bazıları böyle diyor.”</span></span></p>

    <p class="calibre18"><span class="font2"><span class="calibre11">Snipes tartışmayı bölmeden konuşmaya girmenin yolunu bularak, “Bu yorumun gerçek olma olasılığı var,” dedi. “Bilim adamları bile bazı insanların bir şeyleri bilmek konusunda belirsiz yollan olduğunu savunuyor.”</span></span></p>

    <p class="calibre13"><span class="font2"><span class="calibre11">Ross, “O yüzden ben hiçbir zaman ona Kütük Kol demeyeceğim,” dedi Henryson’a. “Onun hoşlanmadığı kişiler arasında olmak istemiyorsanız size de ona böyle dememenizi öneririm.” Üçlünün Rough Fork Deresi’nin vadiye aktığı arazi kıvrımına girmesini izlediler. Kaybolan şekilleri, serap gibi titreyip puslanıyordu. Sonra hava onları yutmuş gibi yok oldular.</span></span></p>
  </div>
</body>
</html>
