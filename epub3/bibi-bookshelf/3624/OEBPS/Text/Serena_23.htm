<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_21" /></span></span></p>

    <p class="calibre18"><span> </span></p>

    <h2 class="calibre29"><span class="font2"><i class="calibre9"><span class="calibre17">On</span></i></span> <span class="font2"><i class="calibre9"><span class="calibre17">Sekiz</span></i></span></h2>

    <p class="calibre18"><span class="font2"><span class="calibre11">Gece yine sulu kar yağdı ama sabah olduğunda gökyüzü mavi ve bulutsuzdu. Buz, Noland Dağı’nın kalan sert ağaçlarına kırılgan gömlek kolları gibi tutunuyordu, hepsi güneş tam üzerlerine vurduğunda renk değiştirme konusunda birer mucize yaratıyordu, işçilerin çoğu yamacı tırmanırken gözlerini elleriyle örtüyordu ama birkaçı gözleri ışıktan yanana kadar bakışlarını çevirmiyordu, buzların güzelliği o derece güzeldi. Son adam da yamacı tırmandığında ısınan buz dallardan kayıp düşmeye başladı. Başta daha ufak parçalar donuk toprağa çanlar gibi çınlayarak düşüyordu. Sonra su gibi berrak buz yağışları hızla yerdeki bitki örtüsünü kaplamaya başladı, buzlar her adımın altında çıtırdayıp kınlıyordu. Adamlar buzların üzerinden sanki kırılmış devasa bir aynanın kalıntılarıymışçasına geçiyordu.</span></span></p>

    <p class="calibre18"><span class="font2"><span class="calibre11">Pemberton kahvesini ofis masasının üzerine koymuştu ki Harris aradı, sesi normale göre daha da öfkeliydi.</span></span></p>

    <p class="calibre18"><span class="font2"><span class="calibre11">“Webb ve Kephart, Jackson County arazisi için bir teklifte bulunmuş,” dedi. “Luckadoo teklifleri açar açmaz gelmişler ve ona fiyatı tamı tamına ödemeye hazırlarmış.”</span></span></p>

    <p class="calibre18"><span class="font2"><span class="calibre11">“Ceciller de onlarla mıymış?”</span></span></p>

    <p class="calibre18"><span class="font2"><span class="calibre11">“Kesinlikle hayır. Sence şatolarından böyle bir şey için gelmeye tenezzül ederler mi? İş bitene kadar bekleyecekler ve o lanet şelaleye isimlerini verecekler.”</span></span></p>

    <p class="calibre13"><span class="font2"><span class="calibre11">"Hâlâ bu işin arkasında Ceciller’in olduğuna mı inanıyorsun?” Harris, “Kimin onlara arka çıktığı zerre kadar bile umurumda değil!” diye bağırdı. “O kahrolası Luckadoo, Webb ve Kephart’ın parası olduğunu sanıyor. Beni nezaketen aradı.”</span></span></p>

    <p class="calibre13"><span class="font2"><span class="calibre11">“Bu işte ne kadar ilerlemişler?”</span></span></p>

    <p class="calibre18"><span class="font2"><span class="calibre11">“Peşinat için her şeyi ikisi de imzalamış. Geriye yalnızca para transferi kalmış.” Harris duraksadı. “Kahretsin, dün gece Luckadoo’yu aramam gerektiğini biliyordum.”</span></span></p>

    <p class="calibre13"><span class="font2"><span class="calibre11">Pemberton, “O iyi bir arazi ama Townsend’inki de iyi,” dedi. “Sen de dün aynı şeyi söyledin.”</span></span></p>

    <p class="calibre13"><span class="font2"><span class="calibre11">“Benim istediğim arazi bu.”</span></span></p>

    <p class="calibre18"><span class="font2"><span class="calibre11">Pemberton konuşmaya devam edecekti ama Harris’in hiddetinin ona dönmesi riskini almak istediğinden pek emin değildi, bu konuda Serena’yla beraber bir karara varmaları gerekiyordu.</span></span></p>

    <p class="calibre13"><span class="font2"><span class="calibre11">“Sadece Webb ve Kephart’a nispet yapmak istemediğine emin misin?”</span></span></p>

    <p class="calibre18"><span class="font2"><span class="calibre11">Harris birkaç saniye boyunca cevap vermedi. Pemberton yaşlıca adamın nefesinin yavaşladığını duyabiliyordu. Harris konuştuğunda sözleri ölçülü ama aynı derecede saldırgandı.</span></span></p>

    <p class="calibre13"><span class="font2"><span class="calibre11">“Bu işi yapmazsak Pemberton, hiçbir iş yapmayız, buna Townsend’in arazisi de dahil.”</span></span></p>

    <p class="calibre13"><span class="font2"><span class="calibre11">“Ama eğer alım satım mevzusunda bu kadar ilerledilerse...” “Luckadoo’ya para ödersek hâlâ araziyi alabiliriz. Beni aramasının tek sebebi zaten buydu. Sadece daha pahalı olacak.” “Ne kadar daha pahalı?”</span></span></p>

    <p class="calibre18"><span class="font2"><span class="calibre11">Harris, “Üç yüz,” dedi. “Luckadoo bize karar vermemiz için bir saat veriyor. Dediğim gibi, bu işi yaparız ya da bir daha beraber hiçbir iş yapmayız. Böyle olacak, o yüzden karar ver.”</span></span></p>

    <p class="calibre13"><span class="font2"><span class="calibre11">“Önce Serena’yla konuşmalıyım.”</span></span></p>

    <p class="calibre18"><span class="font2"><span class="calibre11">Harris bir an sesini alçaltarak, “O zaman onunla konuş,” dedi. “O, çıkarınız için uzun zaman boyunca neyin en iyi olduğunu bilecek kadar zeki.”</span></span></p>

    <p class="calibre18"><span class="font2"><span class="calibre11">“Seni elimden geldiği kadar çabuk arayacağım.”</span></span></p>

    <p class="calibre18"><span class="font2"><span class="calibre11">Harris, “Öyle yap,” dedi. “Ve bunun bir saati geçmemesine dikkat et.”</span></span></p>

    <p class="calibre18"><span class="font2"><span class="calibre11">Pemberton telefonu kapadı ve ahıra yürüdü. Serena arka bölmede kartallaydı, parmaklan kuşa yedirdiği çiğ etten kızarmıştı. Pemberton ona telefon konuşmasını anlattı. Serena kartala son bir parça et verdi ve başlığı tekrar başına geçirdi.</span></span></p>

    <p class="calibre18"><span class="font2"><span class="calibre11">“Harris’in parasına ihtiyacımız var,” dedi Serena. “Bu seferliğine suyuna gitmemiz gerek ama Avukat Covington’dan, anlaşmaya Harris’in arazinin keresteleri kesilmeden herhangi bir maden çıkarma işlemine başlayamamasını sağlayacak bir madde koymasını iste. Harris orada kaolin ve bakır dışında bir şey daha bulmuş olmalı, bizim bilmemizi istemediği bir şey. Kendi jeologumuzu tutup ne olduğunu öğreneceğiz, sonra da Harris bize bir yüzdesini, iyi bir yüzdesini vermeden keresteleri kesmeyi reddedeceğiz.”</span></span></p>

    <p class="calibre18"><span class="font2"><span class="calibre11">Serena bölmeden çıktı. Pemberton a teneke bir tabak uzatıp tahta mandalı kaldırdı ve bölme kapısını kapadı. Tabakta birkaç ipliksi kalıntı kalmıştı. Çoğu işçi, Serena’nın, kuşu daha vahşileştirmek adına hayvanların kalplerini de yedirdiğini iddia ediyordu ama Pemberton onun böyle bir şey yaptığını hiç görmemişti ve bunun sadece Serena’yla ilgili kampta dönen efsanelerden bir tanesi daha olduğuna inanıyordu.</span></span></p>

    <p class="calibre18"><span class="font2"><span class="calibre11">“Harris’i arasam iyi olur.”</span></span></p>

    <p class="calibre18"><span class="font2"><span class="calibre11">Serena, “Covington’ı da ara,” dedi. “Harris, Luckadoo'yla konuşurken onun da orada olmasını istiyorum.”</span></span></p>

    <p class="calibre18"><span class="font2"><span class="calibre11">Pemberton, “Townsend’in arazisini almamamız, şüphesiz Albright’ı çok sevindirecektir,” dedi, “ama en azından bununla bir cephede Webb ve Kephart’ı alt edeceğiz.”</span></span></p>

    <p class="calibre18"><span class="font2"><span class="calibre11">Serena, “Bundan o kadar emin değilim,” dedi.</span></span></p>

    <p class="calibre18"><span class="font2"><span class="calibre11">İkinci bir vinçli traktör alındıktan sonra, adamlar artık iki cephede birden çalışıyordu. Nisanın ilk pazartesi günü geldiğinde kuzeyli ekipler Davidson Yolu’nu geçmiş ve Shanty Dağı’na ilerlemişlerdi. Güneydeki ekipler ise Straight Deresi’ni batıya doğru tekip etmişlerdi. Son yağmurlar ilerlemeyi yavaşlatmıştı, adamlar çamurda güç bela yürüyor ve bu yağmur çamur daha fazla kazaya sebep oluyordu. Snipes’ın ekipleri Shanty’nin batı ucunda çalışıyordu. Mclntyre düşen yılan olayından sonra düzelmediğinden onun yerine Henryson adında bir adam alınmıştı. Henryson ve Ross, Bearpen Körfezi’nde beraber büyümüş olan ikinci göbek kuzenlerdi. İki adam da dünyayı ve içinde yaşayanları keskin ve kötümser bir zekâyla inceliyordu. Snipes onların bu ortak aksiliklerim fark etmiş ve bunun ileride yapılabilecek bazı felsefi tartışmaların konusu olabileceğini ima etmişti.</span></span></p>

    <p class="calibre18"><span class="font2"><span class="calibre11">Bütün gün soğuk bir yağmur yağmıştı ve sabahın ilerleyen saatlerinde işçiler çamurdan tırmıklanmış ve tam oluşmamış Ademlere benziyorlardı, henüz insan şeklim almamışlardı. Snipes ara verileceğini işaret ettiğinde adamlar daha gür yapraklı ağaçların onlara sağlayabileceği sığınakları bulmak için uğraşmadılar. Sadece durdukları yere aletlerim bıraktılar ve çamurlu toprağa oturdular. Hepsi bir olup kampa ve günün sonunda getireceği sıcaklık ve kuruluğa özlem duyuyordu. Sanki kampın varlığı, ıslanmış kafalarında yarattıkları bir hayalmişçesine görülür bir şüpheyle baktılar.</span></span></p>

    <p class="calibre18"><span class="font2"><span class="calibre11">Ross tütününü ve sarma kâğıtlarını çıkardı ama hiç şansı olmamasına rağmen kuru bir kibrit bulsa bile onların alev alamayacak kadar ıslak olduklarını gördü.</span></span></p>

    <p class="calibre13"><span class="font2"><span class="calibre11">Ross sefil bir hâlde, “Kıçıma çeyrek kilelik mısır yetiştirmeye yetecek kadar çamur bulaştı,” dedi.</span></span></p>

    <p class="calibre13"><span class="font2"><span class="calibre11">Henryson, “Benim sadece saçımda bile bir kulübenin yarıklarını dolduracak kadar var,” dedi.</span></span></p>

    <p class="calibre18"><span class="font2"><span class="calibre11">“Keşke büyük bir yaban domuzu olsaydım diyorum, o zaman en azından çamurun içinde koşmaktan zevk alırdım.” Stewart içini çekti. “Dünyada bundan daha kötü bir iş olamaz.”</span></span></p>

    <p class="calibre18"><span class="font2"><span class="calibre11">Dunbar başıyla iş arayan birkaç kişinin oturduğu kantin basamaklarına işaret etti, potansiyel işçiler olarak dayanıklılıklarını kanıtlama umuduyla yağmura katlanıyorlardı.</span></span></p>

    <p class="calibre13"><span class="font2"><span class="calibre11">“Yine de bu işleri isteyen insanlar var.”</span></span></p>

    <p class="calibre13"><span class="font2"><span class="calibre11">“Ve her gün daha <span class="calibre3">fazlası</span> geliyor,” dedi Henryson. “Waynesville’den geçen yük vagonlarından köpekten zıplayan pireler gibi atlıyorlar.” Ross, “Hem uzaktan hem de yakından geliyorlar,” dedi. “Zor zamanların en çok bu tepelerde kök saldığını düşünürdüm ama bu ekonomik bunalım neredeyse her yere kök salmış gibi gözüküyor.” Adamlar birkaç dakika boyunca konuşmadı. Ross asık suratla ıslanmış sigarasına bakmaya devam ederken, Snipes tulumundaki çamuru kazıyarak temizliyor, kirlerin arasında parlaklığın kalıntılarını açığa çıkarmaya çalışıyordu. Stewart yağmurdan korumak için kare bir muşambaya sardığı cep İncil’ini çıkardı. Okurken dudaklarını oynatıyordu.</span></span></p>

    <p class="calibre13"><span class="font2"><span class="calibre11">Stewart İncil’i arka cebine koyduğunda, “Mclntyre daha iyi mi?” diye Dunbar sordu.</span></span></p>

    <p class="calibre18"><span class="font2"><span class="calibre11">Stewart, “Azıcık bile bir gelişme yok,” dedi. “Karısı onu sinir hastanesine götürdü ve bir süre ona elektroşok vermenin iyi olacağını düşünmüşler.”</span></span></p>

    <p class="calibre18"><span class="font2"><span class="calibre11">“Elektroşok mu?” diye haykırdı Dunbar.</span></span></p>

    <p class="calibre18"><span class="font2"><span class="calibre11">Stewart başını salladı. “Doktorlar öyle dedi. Boston’da ve New York’ta konuştukları yeni bir şey olduğunu iddia ettiler. Bir araba aküsünü ateşleyen o aynı kablolardan varmış ve onları kulaklarına takıp bütün vücudunda yukarıdan aşağıya kadar elektrik akımı geçireceklermiş.”</span></span></p>

    <p class="calibre18"><span class="font2"><span class="calibre11">Dunbar, ‘Tanrı merhamet etsin,” dedi, “Mclntyre’ı insan mı sanıyorlar ampul mü?”</span></span></p>

    <p class="calibre18"><span class="font2"><span class="calibre11">Stewart, “Karısı da bu fikri hiç sevmedi, ben de ona katılıyorum,” dedi. “Böyle bir şeyin birine iyi geleceğini nasıl savunabilirler?”</span></span></p>

    <p class="calibre18"><span class="font2"><span class="calibre11">Snipes adamlar iş yapmayı bıraktığından beri ilk defa konuşarak, “Bunda bilimsel bir ilke yatıyor,” dedi. “Vücudun çalışması için belli bir miktar elektriğe ihtiyacı var. Bir radyo, telefon veya hatta evrenin kendisi gibi. Mclntyre gibi bir adam söz konusu olduğunda, sanki aküsü boşalmış ve yeniden doldurulması gerek gibi görünüyor olabilir. Elektrik de köpekler gibi insanın en iyi dostlarından biridir.”</span></span></p>

    <p class="calibre18"><span class="font2"><span class="calibre11">Stewart, Snipes’ın sözlerini birkaç saniye düşündü.</span></span></p>

    <p class="calibre18"><span class="font2"><span class="calibre11">“Peki, o zaman neden Raleigh’de katilleri falan öldürmek için kullanıyorlar?”</span></span></p>

    <p class="calibre18"><span class="font2"><span class="calibre11">Snipes, Stewart’a bakıp kaderinin hep sınıfında bir Stewart bulunması olduğunu bilen bir öğretmen tavrıyla başını iki yana salladı.</span></span></p>

    <p class="calibre18"><span class="font2"><span class="calibre11">“Elektrik doğadaki birçok şey gibidir, Stewart. İki tür insan var, iyi ve kötü, tıpkı iki tür hava olduğu gibi, iyi ve kötü, öyle değil mi?”</span></span></p>

    <p class="calibre18"><span class="font2"><span class="calibre11">Ross, “Peki ya yağmurlu bir gün, fasulye hasadım düşünen adam için iyi bir günken balık tutmaya giden biri için kötü bugün olmasına ne demeli?” diye araya girdi.</span></span></p>

    <p class="calibre18"><span class="font2"><span class="calibre11">Snipes, “O bu tartışmayla alakalı değil,” diye cevabı yapıştırıp Stewart’a geri döndü.</span></span></p>

    <p class="calibre18"><span class="font2"><span class="calibre11">‘Yani ne demek istediğimi anlıyorsun, her şeyin bir iyisi, bir de kötüsü var.”</span></span></p>

    <p class="calibre18"><span class="font2"><span class="calibre11">Stewartbaşını salladı.</span></span></p>

    <p class="calibre18"><span class="font2"><span class="calibre11">“Eh,” dedi Snipes. “Bilimsel ilke işte burada işliyor. Her neyse, Mclntyre’da iyi türden elektrik kullanacaklar çünkü sadece bedenine giriyor ve her şeyin düzgün çalışmasını sağlıyor. Suçlularda kullandıkları elektrik, beyinlerini ve iç organlarını yakıyor. O kötü olanı.”</span></span></p>

    <p class="calibre18"><span class="font2"><span class="calibre11">Yağmur akşamüstü de hâlâ azalmamıştı ama Serena, Pemberton’ın itirazlarına rağmen Arap’a bindi ve Galloway’in ekibinin Straight Deresinin üzerindeki eğimli araziyi kestiği güney cephesini kontrol etmek için ilerledi. Eğimli zemin, yere ayak basmayı güneşli bugünde bile güvensiz hale sokardı, yağmurda ise işçiler kayarak işlerini yapmaya devam ediyorlardı. İşleri daha da güçleştirecek şekilde Galloway’in ekibinin yeni bir baş kesicisi vardı. Yeteri kadar güçlü ama deneyimsiz, on yedi yaşında bir delikanlıydı. Galloway fıçı kalınlığındaki ak meşenin neresine çentik atacağını gösteriyordu ki gencin dizi büküldü ve balta ileri doğru sallandı.</span></span></p>

    <p class="calibre18"><span class="font2"><span class="calibre11">Bıçağın girişi, Galloway ve sol eli ayrılırken yumuşak, ete özgü bir ses çıkardı. Önce el düştü, avuç tarafı yere dönüktü ve parmaklan ölen bir örümceğin bacakları gibi içeri büküldü. Galloway geriledi ve ak meşeye dayandı, yukarı kaldırdığı bileğinden gömleğine ve kot pantolonuna kanlar sıçrıyordu. Diğer bıçkıcı, sanki birinin bir zamanlar öbürünün parçası olduğunu bağdaştıramıyormuş gibi önce Galloway’in bileğine, sonra da kopmuş ele baktı. Genç, baltayı elinden düşürdü. İki işçi hareket etmekten aciz gözüküyordu, Galloway’in bacakları büküldüğünde bile... Galloway’in sırtı hâlâ ağaca dayalıydı ve kayarak oturma pozisyonu aldığında ağacın kabukları Galloway’in gömleğine duyulur bir sesle sürtündü.</span></span></p>

    <p class="calibre18"><span class="font2"><span class="calibre11">Serena attan indi ve paltosunu çıkarıp aylardır gizlediği durumu gözler önüne serdi. Eyerinden bir çakı çıkardı ve Arap’ın dizginini keserek yaralı adamın önkoluna bağladı. Deriyi sıktı ve kan Galloway’in bileğinden akmayı kesti. Adamlar yaralı ekip başını kaldırdılar ve Serena arkasına binene kadar onu atta dik halde tuttular. Serena kampa geri döndü, bir kolu Galloway’in belindeydi, işçiyi şişkin karnına bastırıyordu.</span></span></p>

    <p class="calibre18"><span class="font2"><span class="calibre11">Kampa vardıklarında Campbell ve başka bir adam Galloway’i beygirden indirdi ve onu Doktor Cheney’in vagonuna taşıdı. Pemberton birkaç dakika sonra geldi ve ölü bir adama baktığını sandı. Galloway’in yüzü tebeşir gibi bembeyazdı ve gözleri fora edilmiş gibi geriye kaçmak üzereydi, adam kesik kesik nefes alıyordu. Cheney yaranın üzerine bir şişe tentürdiyot boşalttı. Sargıya bakmak için önkoldaki kam sildi.</span></span></p>

    <p class="calibre13"><span class="font2"><span class="calibre11">Doktor Cheney, “Bunu kim bağladıysa son derece iyi iş çıkarmış,” dedi ve Pemberton a döndü.</span></span></p>

    <p class="calibre18"><span class="font2"><span class="calibre11">“Yaşama şansı olması için onu hastaneye götürmelisin,” dedi. “Bununla uğraşmak istiyor musun, istemiyor musun?”</span></span></p>

    <p class="calibre18"><span class="font2"><span class="calibre11">Pemberton, “Trenin gelmesi gerek,” dedi.</span></span></p>

    <p class="calibre18"><span class="font2"><span class="calibre11">Campbell, “Ben arabamla götürürüm,” diye karşılık verdi.</span></span></p>

    <p class="calibre18"><span class="font2"><span class="calibre11">Pemberton vagonun kapısından izleyen Serena’ya döndü. Serena onaylayarak başını salladı. Campbell, Galloway’i getirmeye yardım etmiş olan işçiye işaret etti. Birlikte, yaralı adamı masadan kaldırdılar. Kollarını omuzlarına doladılar ve onu Campbell’in</span></span></p>

    <p class="calibre18"><span class="font2"><span class="calibre11">Dodge’una sürüklediler. Galloway’in çizme uçlan ıslak toprakta iki ufak saban izi bırakıyordu. Ancak arabaya vardıklarında, Galloway kendini konuşabilecek kadar toparlayabildi ve başını Pemberton’la Doktor Cheney’in onu izlediği vagon kapısına çevirdi.</span></span></p>

    <p class="calibre18"><span class="font2"><span class="calibre11">Nefes nefese, “Yaşayacağım,” dedi. “Öyle kehanette bulunuldu.”</span></span></p>

    <p class="calibre18"><span class="font2"><span class="calibre11">Campbell’in arabası hızla ilerlerken Pemberton, Serena’ya bakındı ve onun Arap’ın üzerinde çoktan Straight Deresi’ne dönmekte olduğunu gördü. Serena’nın paltosu ormanda kalmıştı ve Pemberton birkaç adamın onun kanuna hayretle baktığını fark etti, işçilerin Serena’yı yağmur veya yıldırım gibi bir doğa olayıymışçasına cinsiyetten öte gördüklerim düşündü. Doktor Cheney de Serena’nın hamileliğinden kampın geri kalanı kadar bihaberdi. Bu durum, Pemberton’ın doktorun tıbbi bilgisinin en alt düzeyde olduğuna dair inancım tekrar doğrulamıştı.</span></span></p>

    <p class="calibre18"><span class="font2"><span class="calibre11">Pemberton ofisine dönecekken sıralı evlere doğru göz attı ve Galloway’in annesinin verandada durduğunu, sisli gözlerinin biraz önce olan olayların yönüne doğru çevrilmiş olduğunu gördü.</span></span></p>

    <p class="calibre18"><span class="font2"><span class="calibre11">Bir hafta sonra Galloway kampa geri geldi. Galloway, Pemberton Kereste Şirketinin özellikle de her gün iş için yalvaran adamlar gelirken merhamet edip de iş vermeyeceğini bilecek kadar yaralanmış adam görmüştü. Pemberton, Galloway’in annesini alıp onu Cove Deresi’ndeki eski evlerine götürmeye geldiğini varsaydı. Ama Galloway evine geldiğinde durmak yerine yürümeye devam etti, bedeni kaybedilmiş eh tasdiklemeye isteksizmişçesine hafifçe sağa yatıyordu. Vadiyi geçti ve birkaç kereste ekibinin çalıştığı dağ sırtına geldi. Birkaç saniye boyunca Pemberton, Galloway'in sol elinin kaybının intikamını almayı planlıyor olması ihtimalini tarttı, bu diğer işçileri gelecekte daha dikkatli hale getireceği için tam olarak kötü bir şey sayılmazdı.</span></span></p>

    <p class="calibre18"><span class="font2"><span class="calibre11">Galloway dönüp Serena'nın ve atın yaranda yürürken Pemberton. Doktor Cheney'le arka odadaydı. Hava neredeyse tamamen kararmıştı ve Pemberton pencereden Serena’nın gelişim gözlüyordu. Serena ve Galloway ofisi geçip ahıra ilerledi, Galloway Arap’ın arka ayaklarının yanında yürümek için çabalıyordu. Birkaç dakika sonra çıktıklarında Galloway hâlâ sahibini takip etmeyi öğrenmiş bir köpeğin tavrıyla Serena’nın arkasından yürüyordu. Serena ona kısa bir şeyler söyledi. Sonra Galloway annesinin bulunduğu eve doğru yürüdü.</span></span></p>

    <p class="calibre13"><span class="font2"><span class="calibre11">Serena oturup tabağını doldururken, “Galloway’i maaş bordrosunda tutmaya devam etmeliyiz,” dedi.</span></span></p>

    <p class="calibre13"><span class="font2"><span class="calibre11">Pemberton, “Tek eliyle bizim için ne yapabilir ki?” diye sordu. “Ondan istediğim her şeyi. Her şeyi.”</span></span></p>

    <p class="calibre13"><span class="font2"><span class="calibre11">Doktor Cheney yemeğindenbaşını kaldırarak, “Sadece sağ kolu eksik olan bir sağ kol adamı,” dedi. “Hem de solak bir kadın için.” “Galloway gibi bir adamın sadece tek elle neler yapabileceğine şaşırırsınız, Doktor. Çok becerikli ve istekli.”</span></span></p>

    <p class="calibre18"><span class="font2"><span class="calibre11">Cheney, “Hayatını kurtardığınız için mi?” diye sordu. “Sayısız hayat kurtarmış biri olarak, sevgili hanımefendi, böyle bir şükranın geçici olduğunu söyleyebilirim.”</span></span></p>

    <p class="calibre13"><span class="font2"><span class="calibre11">“Bu durumda değil. Annesi çok fazla şey kaybedeceği ama kurtarılacağı bir zamanın geleceği kehanetinde bulunmuş.”</span></span></p>

    <p class="calibre13"><span class="font2"><span class="calibre11">Doktor Cheney gülümsedi. “Şüphesiz ruhunun cüzdanının içerikleri sayesinde kurtarılacağı dini bir toplantıya göndermedir.” “Bir kadın tarafından kurtarılacağını söylemiş,” diye ekledi Serena. “Bu yüzden o kadını korumayı ve hayatı boyunca istediği her şeyi yapmayı bir onur meselesi haline getirmeliymiş.”</span></span></p>

    <p class="calibre18"><span class="font2"><span class="calibre11">Doktor Cheney sesinde sahte bir hayal kırıklığıyla, “Ve siz o kadın olduğunuza inanıyorsunuz,” dedi, “Sizin kadar aydın bir kadının kehanetlere inanmayacağını sanırdım.”</span></span></p>

    <p class="calibre18"><span class="font2"><span class="calibre11">“Benim neye inandığımın bir önemi yok,” dedi Serena. “Galloway buna inanıyor.”<a class="pcalibre1 pcalibre" id="bookmark20"></a></span></span></p>
  </div>
</body>
</html>
