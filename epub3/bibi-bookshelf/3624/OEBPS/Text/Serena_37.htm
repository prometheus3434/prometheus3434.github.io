<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_35" /></span></span></p>

    <p class="calibre18"><span> </span></p>

    <h2 class="calibre20"><span class="font2"><b class="calibre5"><i class="calibre9"><span class="calibre17">Otuz</span></i></b></span> <span class="font6"><i class="calibre9"><span class="calibre17">Bir</span></i></span></h2>

    <p class="calibre18"><span class="font2"><span class="calibre11">Rachel rayları geçti ve kısa süre sonra kaldırıma çıktı, cebinde yiyecek almak için yirmilik banknotlardan biri vardı. Bir yük arabası gıcırdayarak kaldırım kenarından geçti. Bir Holstein ineğinin siyah beyaz kafası, tahta tirizlerin arasından dışarı sarkıyordu. Rachel gübrenin ve samanın kokusunu aldı, bu Kingsport’taki koku karışımından çok daha belirgin ve tanıdıktı. Muhtemelen birinin süt ineği olacak, diye düşünen Rachel, kaldırımdan aşağı bir adım attı. Sonra olduğu yerde kaldı.</span></span></p>

    <p class="calibre18"><span class="font2"><span class="calibre11">İlk gördüğü şey yokluk oldu, insan formunda bileğin ve elin olması gereken yerde bir boşluk vardı. Adam postanenin önünde yayılmış oturuyordu, ağzının kenarında bir kibrit vardı. Uzaktan görmüş bile olsa, Rachel’ın aklında hiç şüphe yoktu. Siyah, düzleştirilmiş saçları, ufak tefek sırım gibi vücudu ve başının hafifçe yana eğik duruşu... Günün azalan ışıkları birden daha fazla geldi, daha yoğun; sanki Rachel güneş ışığının içinden bir parmak geçirse, teninin sarılaştığını görecekti. Yavaşça geriledi, </span></span><span class="font2"><span class="calibre3"><span class="calibre11">hızlı</span></span></span> <span class="font2"><span class="calibre11">bir hareketin adamın bakışlarını daha yakından geçenlerden uzaklaştıracağından korkmuştu.</span></span></p>

    <p class="calibre18"><span class="font2"><span class="calibre11">Rachel adamın görüş alanından uzaklaştığında koştu, başta Bayan Sloan’un evine doğru gitti. Sonra bedeni ve zihni bir olup döndü ve Bayan Sloan’un evi yerine gara doğru koşmaya başladı. Girişe vardığında içeri girmeden önce sakinleşmek için duraksadı.</span></span></p>

    <p class="calibre13"><span class="font2"><span class="calibre11">Kendi kendine, <i class="calibre9">seni görmedi ve nerede kaldığınızı bilmiyor,</i> dedi. <i class="calibre9">Zamanımız var.</i></span></span></p>

    <p class="calibre18"><span class="font2"><span class="calibre11">Bilet gişesinin arkasında tıknaz, ay yüzlü bir adam telli bir defterdeki sayıları inceliyordu.başını kaldırınca, Rachel adamda güven veren bir özellik aradı ve bunu papyonunda ve gözlüğünde buldu. Bir doktorun takacağı şeylere benziyor, diye düşündü.</span></span></p>

    <p class="calibre18"><span class="font2"><span class="calibre11">Adam, “Evet efendim,” dedi, ses tonu ne arkadaş canlısı ne de soğuktu.</span></span></p>

    <p class="calibre18"><span class="font2"><span class="calibre11">“Sadece tek eli olan bir adam, benden çok da uzun değil. Buraya geldi mi?’</span></span></p>

    <p class="calibre18"><span class="font2"><span class="calibre11">“Yani bugün mü?”</span></span></p>

    <p class="calibre18"><span class="font2"><span class="calibre11">“Bugün ya da dün.”</span></span></p>

    <p class="calibre18"><span class="font2"><span class="calibre11">Adambaşını iki yana salladı.</span></span></p>

    <p class="calibre18"><span class="font2"><span class="calibre11">“Hatırladığım kadarıyla hayır.”</span></span></p>

    <p class="calibre18"><span class="font2"><span class="calibre11">“Emin misiniz? Önemli.”</span></span></p>

    <p class="calibre18"><span class="font2"><span class="calibre11">Adam, “Çok insan görüyorum,” dedi, “ama sanırım böyle birini hatırlardım.”</span></span></p>

    <p class="calibre18"><span class="font2"><span class="calibre11">Rachel dönüp pencereden dışarı baktı, sonra tezgâha yirmi dolarlık banknotu koydu.</span></span></p>

    <p class="calibre18"><span class="font2"><span class="calibre11">“Bu, beni ve bir çocuğu ne kadar uzağa götürür?”</span></span></p>

    <p class="calibre18"><span class="font2"><span class="calibre11">“Ne yöne gidiyorsunuz?”</span></span></p>

    <p class="calibre18"><span class="font2"><span class="calibre11">Rachel birkaç saniye boyunca cevap vermedi. Bilet satıcısının arkasındaki duvarda Amerika'nın haritası duruyordu, üzerim örümcek ağı gibi siyah çizgiler sarıyordu. Rachel, Tennessee’yi buldu, sonra bakışlarıyla çizgi dantellerini kuzeybatıya doğru takip etti.</span></span></p>

    <p class="calibre18"><span class="font2"><span class="calibre11">“Seattle, Washington’a gitmek istiyoruz.”</span></span></p>

    <p class="calibre18"><span class="font2"><span class="calibre11">Adam, “Yirmi dolar sizi Saint Louis’e kadar götürür,” dedi.</span></span></p>

    <p class="calibre13"><span class="font2"><span class="calibre11">Rachel birkaç saniye boyunca eve gidip daha fazla para almayı düşündü.</span></span></p>

    <p class="calibre13"><span class="font2"><span class="calibre11">“Trene bindiğimizde yolun geri kalanı için bilet alabilir miyiz?” Bilet satıcısı evet anlamındabaşını salladı.</span></span></p>

    <p class="calibre13"><span class="font2"><span class="calibre11">“O zaman yolun bir kısmı yetmek zorunda,” dedi Rachel. “Tren ne zaman kalkıyor?”</span></span></p>

    <p class="calibre13"><span class="font2"><span class="calibre11">“Bir buçuk saat sonra.”</span></span></p>

    <p class="calibre13"><span class="font2"><span class="calibre11">“Daha erken yola çıkan bir tane var mı?’</span></span></p>

    <p class="calibre13"><span class="font2"><span class="calibre11">“Sadece yük trenleri.”</span></span></p>

    <p class="calibre13"><span class="font2"><span class="calibre11">Rachel birkaç saniye duraksadı, sonra banknotu uzattı. Adam, “Bunlar sizi Saint Louis’e götürecek,” dedi ve Rachel’ın önüne iki biletle para üstü olan iki çeyrekliği koydu.</span></span></p>

    <p class="calibre13"><span class="font2"><span class="calibre11">Rachel biletleri aldı ama çeyreklikleri tezgâhta bıraktı.</span></span></p>

    <p class="calibre13"><span class="font2"><span class="calibre11">“Size anlattığım adam. Eğer gelip soru sorarsa...”</span></span></p>

    <p class="calibre13"><span class="font2"><span class="calibre11">Adam tezgâhtaki bozuk paraları alıp yelek cebine yerleştirdi. “Hiçbir kadına ve çocuğa bilet satmadım,” dedi.</span></span></p>

    <p class="calibre18"><span class="font2"><span class="calibre11">Rachel garın kapısında duraksadı, rayları geçip eve girmeden önce geriye, şehre doğru baktı. Bayan Sloan mutfak masasında elma soyuyordu, Jacob ise arka odada uyuyordu.</span></span></p>

    <p class="calibre13"><span class="font2"><span class="calibre11">Rachel, “Şerifin bana dikkat etmem gerektiğini söylediği adamı şehrin merkezinin dışarısında gördüm,” dedi.</span></span></p>

    <p class="calibre18"><span class="font2"><span class="calibre11">Aceleyle arka odaya gitti. Yastığının altındaki parayı ve hançeri aldı ve onları en çok ihtiyaç duyacağım düşündüğü eşyalarla beraber heybeye tıktı. Bayan Sloan odaya girdi.</span></span></p>

    <p class="calibre13"><span class="font2"><span class="calibre11">“Sana yardım etmek için ne yapabilirim?”</span></span></p>

    <p class="calibre18"><span class="font2"><span class="calibre11">“Eltinizin evine gidin ve orada kalın,” diyen Rachel, Jacob’ı yataktan kaldırdı. “Şerifi arayın ve ona Galloway’in burada olduğunu söyleyin.”</span></span></p>

    <p class="calibre18"><span class="font1"><span class="calibre26">Yaşlıca kadın, Rachel’a yaklaştı, damarlı ellerinde oyuncak tren ve bilye dolu çorap vardı.</span></span></p>

    <p class="calibre18"><span class="font2"><span class="calibre11">Bayan Sloan, “Bunları unutma,” dedikten sonra oyuncak treni de çoraba soktu ve ucunu düğümledi. “Bunları bırakırsan, Jacob çok üzülür.”</span></span></p>

    <p class="calibre18"><span class="font2"><span class="calibre11">Rachel çorabı elbise cebine koydu ve Jacob’la beraber hızla evden çıkıp yük vagonuna doğru ilerleyerek rayları geçti. Burası bekleyecek en iyi yerdi çünkü buradan hem evi hem de garı görebiliyordu. Rachel kendi kendine, izle ama izlenme, dedi. Son rayı geçip omzunun arkasından şehre doğru baktı ve kimseyi görmedi. Jacob huysuzlandı.</span></span></p>

    <p class="calibre18"><span class="font2"><span class="calibre11">“Sessiz ol,” dedi Rachel.</span></span></p>

    <p class="calibre18"><span class="font2"><span class="calibre11">Hızla böğürtlen çalılarının arasından geçti ve dikenler elbisesine takıldığında durmadı. Kendi binmeden önce Jacob’la heybeyi yük vagonuna koydu.</span></span></p>

    <p class="calibre18"><span class="font2"><span class="calibre11">Başta sadece alacakaranlık vardı. Rachel gözleri yavaşça karanlığa alışırken iki çürüyen battaniyenin arasına sokulmuş, mısır yapraklarından yapılma bir şilte gördü, yanında da sararan gazetelerle boş bir sardalya tenekesi vardı. Rachel, burada kim kalıyorsa hava biraz serinlemeden geri gelmez, diye düşündü. Jacob’la heybeyi yere koydu, sonra yük arabasının arkasına doğru ilerleyip eğreti şilteyi baş ve işaret parmaklan arasına sıkıştırıp eşiğe doğru kaydırdı. Ot minderin içinden gri flu bir şey fırladı, Rachel’ın bacaklarının arasından geçerken bedeni ve uzun kuyruğu, onun bileğine süründü ve sonra gri şey eşikten dışarı ilerledi. Dikenli çalılar arasında bir hışırtı duyuldu, sonra hiç ses gelmedi.</span></span></p>

    <p class="calibre18"><span class="font2"><span class="calibre11">Rachel yatağı ayakkabısıyla dürttü, içinden başka hiçbir şey çıkmayınca onu kapıya kadar kaydırdı. Oturdu ve eğilip Jacob’ı kucağına alırken mısır yapraklan hışırdadı. Bir yük treni geçerken yük vagonu zangırdadı, tren o kadar yavaş ilerliyordu ki Rachel önünden geniş ve yüksek bir şekilde geçen her vagonun üzerindeki kelimeleri ve sayılan okuyabiliyordu. Yük arabasının birkaç sürgülü metal kapısı açıktı. Birinden bir evsiz dışarı bakıyordu.</span></span></p>

    <p class="calibre18"><span class="font2"><span class="calibre11">Personel vagonu kayıp geçtikten sonra Rachel bakışlarını eve çevirdi. Kısa süre sonra Bayan Sloan dışarı çıktı, elinde bavulu vardı. Yaşlı kadın kararlı bir yürüyüşle şehre ilerledi. Birkaç dakika sonra bir adam gara girdi, dışarı çıktı ve o da şehre doğru ilerledi. Gün, sonbahara göre sıcaktı ve yük arabası günün ısısını fırın gibi depoluyordu. Rachel’ın alnında ter damlaları oluştu ve elbisesinin kumaşı kürek kemiklerinin arasına yapışmaya başladı.</span></span></p>

    <p class="calibre18"><span class="font2"><span class="calibre11">Jacob öne eğildi ve eşiğe tutunan bir kertenkeleyi işaret etti. Kertenkelenin sırtı ve bacakları bir eğreltiotu kadar parlak yeşildi. Boğazında kırmızı bir et kabarcığı genişleyip küçülüyordu ama onun dışında yaratık tamamen hareketsiz duruyordu.</span></span></p>

    <p class="calibre18"><span class="font2"><span class="calibre11">Rachel, “Güzel, değil mi?’ dedi Jacob’a.</span></span></p>

    <p class="calibre18"><span class="font2"><span class="calibre11">Birkaç saniye sonra kertenkele paslı metalin daha yukarısına süründü ve tekrar durdu. Kertenkelenin yeşili donuklaşıp açık bir kahverengiye dönüştü ve kısa süre sonra paslı metalin üzerinde seçilemeyecek kadar kadar uyumlu bir renk aldı. Rachel, bu kesinlikle işimize yarayacak bir numara olurdu, diye düşündü.</span></span></p>

    <p class="calibre18"><span class="font2"><span class="calibre11">Jacob, Rachel’ın kucağının gerisine yerleşti, yük vagonunun sıcaklığı konusunda huysuzlanmayacak kadar uykuluydu. Nefesi, uykunun ahengini tutturdu ve kısa süre sonra alacakaranlık bastırdı. Gökyüzünde soluk, şişkin bir ay belirdi ve dünyaya yaklaşırken daha az parlak yıldızları dışarı itti. Yeri kırağı gibi ince bir beyazlık kapladı. Bir yük treni daha geçti. Rachel kendi kendine, bir saatten az kaldı, dedi ve bakışları evden gara kaydı.</span></span></p>

    <p class="calibre18"><span class="font2"><span class="calibre11">Yük vagonu sonunda serinlemeye başladı, günün ısısı ışıkla beraber dışarı sızıyordu. Bir adam ve kadın gara girdi, dışarı çıktı ve treni beklemek için tahta bir banka oturdu. Kısa süre sonra başka yolcular da çifte katıldılar. Işıklar yakıldı ve gara sarı bir parıltı verdi. Kimse Bayan Sloan’un evine yaklaşmıyordu. Bir şey yük vagonunun kapısının yanında hışırdayınca Rachel, bir farenin tedirginlikle burnunu uzattığını gördü.</span></span></p>

    <p class="calibre18"><span class="font2"><span class="calibre11">“Kışt,” dedi ve fare yaklaşmaya cüret ederse fırlatmak için yataktan bir mısır yaprağı çıkardı ama Rachel’ın sesiyle fare tekrar yerdeki bitki örtüsünün arasında kayboldu.</span></span></p>

    <p class="calibre18"><span class="font2"><span class="calibre11">Jacob uyandı ve yaygara koparmaya başladı. Rachel bezini kontrol etti ama kuruydu. O zaman aç diye düşündü ve çocuğu ot yatağa koydu. Heybedeki mısır unu krakerlerden birini çıkarıp Jacob’a verdi. Ay ışığı yoğunlaşmaya devam ediyordu ve tren rayları gümüşle kaplı gibi pırıldıyorlardı. Yukarıdan belli belirsiz bir bulut bile geçmiyordu. Rachel gökyüzüne baktı ve ayın artık beyaz olmadığım, turuncu bir ton alacak şekilde koyulaştığını gördü.</span></span></p>

    <p class="calibre18"><span class="font2"><span class="calibre11">Bayan Sloan’un evinin arka odasından bulanık bir ışık yandı. Işık kaybolunca, Rachel bunun onun hayal gücünün eseri olduğunu umdu ama sonra ışık mutfağa geçti, kısa süreliğine arka odada belirmeden önce parıldayan fosforlu mantar gibi etrafta dolandı. Rachel gözlerini kıstı ve fenerin ışığının Bayan Sloan’un bahçesinden geçişini bekledi ya da daha yoğun bir gölgenin gelmesini.</span></span></p>

    <p class="calibre18"><span class="font2"><span class="calibre11">Ama hiçbir şey görmedi. Galloway elindeki ışık gibi tamamen kaybolmuştu. Rachel, doğrudan merkeze, gara veya bize doğru yürüyor olabilir, diye düşündü ve Jacobla beraber yük vagonunun gerilerine ilerledi. Buna inanmasa da dakikalar geçmiş olmalıydı çünkü yolcu treninin geldiğini duymuştu. Rachel, heybeyle Jacob’ı toparladı. Dikenli çalılar bacağını kavradı ve her seferinde bir an boyunca Galloway’in onu yakaladığını sandı.</span></span></p>

    <p class="calibre18"><span class="font2"><span class="calibre11">Rachel, sonunda ayaklarının altında közler hissetti. Parlayan rayların üzerine çıkmadı, onun yerine kenardan yürüdü. Tren</span></span> <span class="calibre11"><span class="font2">düdüğünü öttürünce birkaç adım daha attı. Garın yanında büyük bir meşe yükseliyordu ve dallan ay ışığının birazını kapıyordu. Rachel ağacın altında, karanlığın biriktiği yerde durdu, gar ışığının parıltısının birkaç metre ötesinde. Platformda toplanmış yolcuları inceledi, garın geniş pencerlerinden birinden içeri baktı ama kimseyi görmedi. Tren, istasyonun önüne geldi ve sarsılarak durdu.</span></span></p>

    <p class="calibre18"><span class="font2"><span class="calibre11">Trenden iki adam indi fakat inenler sadece bu kadardı ve kısa süre sonra tren yeni yolcularını almaya başladı. Rachel cebindeki biletleri çıkarıp yaklaştı ve tam garın verandasına çıkmaya hazırlanmıştı ki bir şey onu durdurdu. Bu görülmeyen ama hissedilen bir şeydi; çocukken bir keresinde tam hortumu kaldıracakken durduğu ve parmaklarının dokunacağı yerde bir çeyreklik büyüklüğünde bir karadul örümceği olduğunu gördüğü zamanki gibi. Son yolcular bindi ama Rachel yine de kıpırdamadı. Sonra onu gördü, garın öteki tarafındaki gölgelerin içindeydi. Son bilet sahibi binip tren uzaklaştığında, işaretçi görevlinin pirinç feneri veda ederek öne arkaya sallandı.</span></span></p>

    <p class="calibre18"><span class="font2"><span class="calibre11">Rachel garın ışıltısından uzağa döndü ve meşenin koyu gölgesinde ayaklarını göremedi. Rachel, eğer takılıp düşersem ve bu ufaklık avazı çıktığı kadar bağırırsa kesinlikle sonumuz gelir, diye düşündü. Hayaller onu ele geçirmeye başladı, sola ya da sağa tek bir yanlış adım atsa onu düşürecek bir çukur veya paslı  bir kazık olabileceğini düşündü. Kendi kendine, buraya geldiğin yolu takip etmek zorundasın, dedi. Başka şansı olmadığı için karanlığa doğru bir adım attı. Sonra bir adım daha attı, ayağını tedirginlikle önüne koydu. İnce buzla kaplı bir gölü geçmek gibi, diye düşündü. Bir parçası o ilk çatırtıyı bekleyerek etrafı dinliyor gibiydi. Yedi adım attıktan sonra ağacın gölgesinden çıktı.</span></span></p>

    <p class="calibre18"><span class="font2"><span class="calibre11">Rachel yük vagonuna doğru yürüdü, artık daha hızlıydı. Dikenli çalılardan ve otlardan birazcık daha uzun olacak şekilde eğilerek yürüyordu. Düşünebildiği tek şey, şehre inmeye çalışıp şehrin kanun adamını bulmaktı ama Şerif McDowell, onu kuzeni dışında kimseye güvenmemesi konusunda uyarmıştı, bu kimselerin rozeti bile olsa. Ay ışığı o kadar şiddetli ve yoğundu ki Rachel, Bayan Sloan’un evini rahatça görebiliyordu. O anda, bir ekim günü babasının buna avcı ayı dediğini, ayda kan olmasının arazide de kan olacağı anlamına geldiğini iddia ettiğini hatırladı. Rachel daha hızlı yürüdü ve Jacob’la beraber yük vagonuna elinden geldiğince çabuk bindi. Bayan Pemberton ile Galloway’in aya, yıldızlara ve bulutlara hâkim olduğu hissini üzerinden atamıyordu. Onu ve Jacob’ı bulmak için bu geceyi, sadece bu geceyi beklemiş olduklarını hissediyordu. Kendi kendine, aya bakma, dedi. Rachel yük vagonunun arkasına ilerledi ve Jacob’ı daha sıkı tuttu.</span></span></p>

    <p class="calibre18"><span class="font2"><span class="calibre11">Bir tren sesi duydu, bu gardan çıkan tren değildi, dağlardan vadiye gelen bir yük treniydi. Motor istasyonun karşı tarafındaki kömür kaydırma oluğunun önünde durdu. Rachel, Jacob’ı ve heybeyi kaldırdı ve raylarda daha önce durduğu yere indi. Garı ve Galloway’in on beş dakika önce durduğu gölgeli uzak köşeyi inceledi. Galloway orada yoktu. Son kömürler oluktan takırdayarak düştü ve tren hareket etmeye başladı. Motorlu vagon garın önünden geçti ve peşindeki birkaç vagon da onu takip ettikten sonra Rachel heybeyi ve Jacob’ı alıp hızla trene doğru yürüdü. Artık sadece ay değil, garın ışığı da onları gözler önüne seriyordu. Daha yakın bir raya çıktı ve tren yavaşça önünden geçti. Beşinci vagonun kapısı açıktı ama Rachel ona zamanında yetişemedi. Açık bir vagon daha gelene kadar altı vagon gıcırdayarak geçti. Rachel, Jacob’la heybeyi içeri koydu, sonra kendi de içeri atladı. Tren eski yük vagonunun yanından, kısa bir süre sonra da binaların karanlık arka taraflarından geçti.</span></span></p>

    <p class="calibre18"><span class="font2"><span class="calibre11">Galloway geliyordu, personel vagonunun yanındaydı ama aralarındaki mesafeyi vagon vagon geçiyordu, koşmuyordu bile ama yine de istikrarlı bir şekilde yaklaşıyordu. Tökezledi, doğruldu ve ilerledi. Gülümsüyordu ve işaret parmağını sitemle sallıyordu. Rachel daha önce korkunun bir tadı olduğunu bilmiyordu ama vardı. Tadı, tebeşir ve metal gibiydi. Rachel, Jacob’ı vagonun derinliklerine doğru itti, o kadar derine itmişti ki çocuğun sırtı sarsılan çeliğe dayanmıştı. Rachel’ın kaburgaları kalbinin etrafını ayarlı pense gibi sıktı.</span></span></p>

    <p class="calibre18"><span class="font2"><span class="calibre11">Tren hızlandı ama bu kadarı yeterli değildi. Galloway’in yüzü vagonun yanında belirdi. Artık koşuyordu, elini uzatmıştı. Galloway’in boynunda pis bir sicimden yapılma bir askı ipi vardı, ucundan bir bıçak sarkıyordu. Rachel hançeri düşündü ama onu heybeden almaya vakti yoktu. Göğsünde ileri geri sallanırken pırıltılı bıçağıyla Galloway, elini uzatıp kapıyı kavradığında Rachel, elbisesinin cebindeki çorabı çıkardı. Galloway yanlarında koşmaya devam etti, içeri atlamak için kendini topluyordu. Tren düdüğü son bir uyan gibi öttü.</span></span></p>

    <p class="calibre18"><span class="font2"><span class="calibre11">Galloway beline kadar vagonun içine girmişti, başı ve karnı metal zemindeydi, bacakları ise henüz dışarıda sallanıyordu. Rachel çorabı kulak hizasına kaldırdı. Duraksadı ve çorabın içindekilerin yeterli olmasını diledi, sonra onu elinden geldiğince sertçe Galloway’in pis pis bakan suratına indirdi. Adamın gözleri beyaza döndü. Bir an bedeninin yansı vagonda, yansı dışarıda bir şekilde dengede kaldı. Sonra Rachel, ayakkabısının topuğunu onun ahuna doğru bastırıp geri itti. Galloway bir oluğa yuvarlandı. Rachel dışarı eğildi ve personel vagonunun Galloway’in düştüğü yerden geçişini izledi. Rayları izlemeye devam etti ama Galloway yerinden kalkmadı. Jacob artık avazı çıktığı kadar bağırıyordu, Rachel onu kollarına aldı.</span></span></p>

    <p class="calibre18"><span class="font2"><span class="calibre11">“Artık iyiyiz,” dedi Rachel. “İyiyiz.”</span></span></p>

    <p class="calibre18"><span class="font2"><span class="calibre11">Yük vagonunun zemininde saman vardı ve Rachel bir kısmını bir köşeye yığdı. Jacob’la üzerine yattılar, Rachel’ın kolları çocuğu sarıyordu. Artık Kingsport’tan çıkmışlardı ve güneye, Smoky Dağları’na doğru ilerliyorlardı. Ara sıra bir çiftlik evini geçiyorlardı, pencerelerinden yayılan loş ışık bir anlığına metal zemini hızla geçiyor, sonra kayboluyordu. Trenin sallantılı kalp atışları kısa süre sonra çocuğu da Rachel’ı da uyuttu. Genç kadın, rüyasında Jacob’la beraber sadece tek bir yeşil mısır sapının yetiştiği bir mısır tarlasında durduklarını gördü. Jacob’la sapın bir köşesindeki yapraklan çekiyorlardı ve mısır değil, bir bıçak buluyorlardı.</span></span></p>

    <p class="calibre18"><span class="font2"><span class="calibre11">Rachel karanlıkta uyandı ve bir an nerede olduğundan emin olamadı. Jacob’ı daha sıkı sardı ve tekrar uyumaya çalıştı ama başaramadı. Trenin rayların üzerinden geçişini ve Jacob’ın ölçülü nefeslerini dinledi. Rachel, tekerleklerin yavaşlamasını bekledi ve sonunda yavaşladıklarında Jacob’la beraber dışarı çıkıp sıra sıra rayları geçtiler. Ağır ağır ilerleyen yük vagonlarının etrafından yürüyüp gara geldiler. Ön kapının üzerindeki tabelada Knoxville yazıyordu. Rachel içeri girdi ve tren programını kontrol ettikten sonra tezgâhın arkasındaki duvara monte edilmiş telefonu ödünç alıp alamayacağını sordu. Gar görevlisini, ödemeli arama yapmak için, diyerek rahatlattı. Ahizeyi kulağına götürdü ve telefona doğru eğildi. Rachel operatörle konuşurken Jacob da siyah, bez ciltli kordonu sıkıca tutuyordu.</span></span></p>

    <p class="calibre18"><span class="font2"><span class="calibre11">McDowell telefonu ilk çalışında açtı.</span></span></p>

    <p class="calibre18"><span class="font2"><span class="calibre11">“Neredesiniz?’ diye sordu ve Rachel ona cevabı söyler söylemez bir sonraki trenin ne zaman yola çıkacağını sordu.</span></span></p>

    <p class="calibre18"><span class="font2"><span class="calibre11">“ihtiyacımız olan tren dört saat sonra yola çıkıyor.”</span></span></p>

    <p class="calibre18"><span class="font2"><span class="calibre11">McDowell tekrar, “Bir sonraki tren,” dedi, “herhangi bir yere giden.”</span></span></p>

    <p class="calibre18"><span class="font2"><span class="calibre11">“Otuz dakika sonra Chattanooga’ya giden bir tane var.”</span></span></p>

    <p class="calibre18"><span class="font2"><span class="calibre11">“Ona binin. Chattanooga’ya vardığınızda Seattle’a bir bilet al.”</span></span></p>

    <p class="calibre18"><span class="font2"><span class="calibre11">Rachel, “Onun çoktan buraya doğru yaklaştığını düşünüyorsunuz, değil mi?” dedi.</span></span></p>

    <p class="calibre18"><span class="font2"><span class="calibre11">“Bence bu muhtemel.”</span></span></p>

    <p class="calibre18"><span class="font2"><span class="calibre11">Birkaç saniye boyunca aralarındaki kilometreler boyu hattan sadece parazit sesi duyuldu.</span></span></p>

    <p class="calibre18"><span class="font2"><span class="calibre11">McDowell, “Chattanooga’ya git yeter,” dedi. “Bu akşam bunu bitireceğim, tamamen sonlanacak.”</span></span></p>

    <p class="calibre18"><span class="font2"><span class="calibre11">“Nasıl?”</span></span></p>

    <p class="calibre18"><span class="font2"><span class="calibre11">“Bu seni ilgilendirmez. Git biletlerini al.”</span></span></p>

    <p class="calibre18"><span class="font2"><span class="calibre11">Rachel onun dediğini yaptı. Rachel, diğer gar görevlisine yeteri kadar para vermediğini düşünerek bu seferkine beş dolarlık bir banknot uzattı. Sonra Galloway’i tarif etti.</span></span></p>

    <p class="calibre18"><span class="font2"><span class="calibre11">Gar görevlisi banknota baktı ve yüzünde, rahatlatma veya anlayış bulunmayan bir gülümseme belirdi.</span></span></p>

    <p class="calibre18"><span class="font2"><span class="calibre11">Gar görevlisi, “Herhalde ciddi bir belanın içindesiniz,” dedi, “ve öğrendiğim bir şey varsa o da başı belada olan insanların bitli veya ishal kişilerden farklı olmadığı. Onlara fazla yaklaşırsan belaları sana da bulaşıyor.”</span></span></p>

    <p class="calibre18"><span class="font2"><span class="calibre11">Gar görevlisi, konuşurken sanki daha geniş bir kitlenin onu dinlediğini umacak kadar sözlerinden memnunmuşçasına Rachel’ın ötesine bakıyordu.</span></span></p>

    <p class="calibre18"><span class="font2"><span class="calibre11">Genç kadın adamla göz göze geldi ve adamın yüzündeki kendini beğenmiş sırıtış kaybolana kadar gözlerine bakmaya devam etti. Rachel artık öfke, korku hatta yorgunluk bile hissetmiyordu. Kalan tek şey Jacob’la ya hayatta kalacakları ya da kalmayacaklarını hissiz bir şekilde kabullenişiydi. Bir şey ya olacak ya da olmayacaktı ve durum bundan ibaretti. Rachel bedeninin dışında bir yerde gibiydi, kendini ve çocuğunu uzak bir seyir noktasından izliyordu. Konuştuğunda ses tonunun soğukluğunu dışarıdan da hissedebiliyordu.</span></span></p>

    <p class="calibre18"><span class="font2"><span class="calibre11">“Bize ya yardım edersiniz ya da etmezsiniz, beyefendi. Belalarımızı hafife alıp kendi ukala sözlerinize gülebilirsiniz. Paramı almayı reddedebilir veya paramı alıp yine de nerede olduğumuzu söyleyebilirsiniz. Ne isterseniz onu yapın. Ama tek bir şeyden haberiniz olsun. Eğer o adam bizi bulursa bu çocuğun boğazını boydan boya bir bıçakla kesecek ve bir domuz ağılındaki domuz yavrusu gibi tüm kanını akıtacak. O kan, öldüren kişi yüzünden olduğu kadar, sizin yüzünüzden de akmış olacak. Bunu yapmış olmakla baş edebilecekseniz o zaman buyurun ona söyleyin.” Gar görevlisi elini beş dolarlık banknota koydu ama parayı kendine doğru çekmedi. Artık Rachel’a değil, Jacob’a bakıyordu.</span></span></p>

    <p class="calibre13"><span class="font2"><span class="calibre11">“Ona da başka kimseye de söylemeyeceğim,” dedi ve banknotu Rachel’a geri uzattı.</span></span></p>
  </div>
</body>
</html>
