<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_31" /></span></span></p>

    <p class="calibre18"><span> </span></p>

    <h2 class="calibre20"><span class="font2"><i class="calibre9"><span class="calibre17">Yirmi Yedi</span></i></span></h2>

    <p class="calibre18"><span class="font2"><span class="calibre11">Rachel sabahın geç saatlerinin ışığını görmeden önce hissetmişti, güneşin ısısı ve parlaklığı tamamen kapalı gözkapaklarının üzerine yaslanmıştı. Jacob’ın düzenli nefes alış verişlerini duydu ve bir şey, uyanışın ilk anlarında hatırlanmayan o şeylerden biri, Rachel’ın Jacob’ın nefesinin önemini anlamasına sebep oldu, nefes <i class="calibre9">alıyor</i> oluşunun önemini. Kollarını çocuğa doladı ve onu göğsüne doğru bastırdı. Jacob hafifçe huysuzlandı ama nefesi kısa süre sonra yine rahatlayarak uykunun sükûnetine döndü. Rachel o zaman her şeyi hatırladı: kulübenin kapısında beliren şerif, çabucak üzerine geçirdiği elbise ile ayakkabılar ve Jacob’ın ihtiyaç duyacağı şeylerle doldurduğu heybe. Şerif ona belki de hiçbir şey yoktur, sadece bir şakadır ama riske atmak istemiyorum demişti. Onu lojmana götürmüş ve Rachel’la Jacob’a o geceliğine kendi odasını vermişti. Rachel sabahın ilk ışıklan pencereden girene kadar uyuyamamış ve koridordaki ayaklı duvar saatinin şafağa doğru zamanı ahenkle çalmasını dinlemişti, sonra Jacob inleyince onu emzirmişti. Ancak o zaman uyuyakalmıştı.</span></span></p>

    <p class="calibre18"><span class="font2"><span class="calibre11">Şimdi ise, akşamüstünün erken saatlerinde oğluyla birlikte Şerif McDowell’ın polis arabasındaydı ve bir kızak patikasından daha geniş olmayan bir yoldan Deep Deresi’ne doğru ilerliyorlardı. Bir virajı daha aldılar, yol artık ağaçların arasında dolanan bir boşluktan başka bir şey değildi. Fidan dalları arabanın yanlarını çiziyordu ve koltuk yaylan Rachel’la Jacob’ın altında gıcırdayıp sallanıyordu. Yol son bir sert dönüş yaptı ve sonra tamamen kayboldu. Artık önlerinde bir akçaağaç korusu ve yarım metrelik bir patika vardı. Şerif geriledi ve arabayı geldikleri yöne çevirdi. Motoru kapadı ama arabadan çıkmadı. Rachel’ın nerede oldukları konusunda hiçbir fikri yoktu. Şerife nereye gittiklerim sorduğunda ki şerifin ev sahibesi onu ve Jacob’ı adliyeye getirdiğinden beri ağzından sadece bu sözler çıkmıştı, kanun adamı sadece güvenli bir yere gittiklerini söylemişti. Şerif dikiz aynasına bakıp Rachel’la göz göze geldi.</span></span></p>

    <p class="calibre18"><span class="font2"><span class="calibre11">“Birkaç saat boyunca Kephart adında bir adamla kalacaksınız. Ona güvenebilirsin.”</span></span></p>

    <p class="calibre18"><span class="font2"><span class="calibre11">“Dediğiniz gibi bu sadece birinin yaptığı bir şaka olabilir, değil mi?”</span></span></p>

    <p class="calibre18"><span class="font2"><span class="calibre11">Şerif dönüp kolunu koltuğuna koydu.</span></span></p>

    <p class="calibre18"><span class="font2"><span class="calibre11">“Dün gece Adeline Jenkins öldürüldü. Bence onu öldüren kişiler, yaşlı kadının senin ve çocuğun nerede olduğunu söyleyebileceğini düşünüyordu.”</span></span></p>

    <p class="calibre18"><span class="font2"><span class="calibre11">Arabanın metal ve kumaş döşemesi incelip hafiflemiş gibi gözüktü, sanki Rachel’la Jacob’ın altındaki koltuk süzülüp gidiyordu, bu ipli bir salıncaktaki yükseliş ve düşüş arasındaki anın ağırlıksızlık hissi gibiydi. Rachel, Jacob’a daha sıkı sarıldı, birkaç saniye boyunca gözlerini kapadı ve sonra açtı.</span></span></p>

    <p class="calibre18"><span class="font2"><span class="calibre11">Rachel, “Yani Dul mu?” diye sordu, bu şekilde söylemişti çünkü eğer soru olarak sorulursa bu birkaç saniyeliğine daha soru olarak kalabilirdi ve kendisi bunu doğruluyor olmazdı.</span></span></p>

    <p class="calibre18"><span class="font2"><span class="calibre11">“Evet,” dedi McDowell.</span></span></p>

    <p class="calibre18"><span class="font2"><span class="calibre11">“Kim böyle bir şey yapar ki?”</span></span></p>

    <p class="calibre18"><span class="font2"><span class="calibre11">“Serena Pemberton ve onun adına çalışan Galloway adındaki bir adam. Kim olduğunu biliyorsun değil mi?”</span></span></p>

    <p class="calibre18"><span class="font2"><span class="calibre11">“Evet efendim.”</span></span></p>

    <p class="calibre18"><span class="font2"><span class="calibre11">Jacob kucağında kıvranınca Rachel aşağıya baktı ve çocuğun gözlerinin açık olduğunu gördü.</span></span></p>

    <p class="calibre18"><span class="font2"><span class="calibre11">Rachel, “Bay Pemberton...” dedi ama ardından söyleyecek kelime bulamadı.</span></span></p>

    <p class="calibre18"><span class="font2"><span class="calibre11">Şerif, “Orada değildi, biliyorum,” dedi. “Ne yapacaklarını bildiğinden bile emin değilim.”</span></span></p>

    <p class="calibre18"><span class="font2"><span class="calibre11">McDowell bakışlarını Jacob’a yöneltti.</span></span></p>

    <p class="calibre18"><span class="font2"><span class="calibre11">“Bunu neden yapacağına dair kendi fikirlerim var ama senin ne düşündüğünü merak ediyorum.”</span></span></p>

    <p class="calibre18"><span class="font2"><span class="calibre11">Rachel, “Bence Bay Pemberton a onun veremediği tek şeyi verebildiğim için,” dedi.</span></span></p>

    <p class="calibre18"><span class="font2"><span class="calibre11">Şerif o kadar hafifçe başını salladı ki Rachel’a bu, dediğiyle hemfikir olduğunu göstermekten çok onu duyduğunu gösteriyormuş gibi geldi. Şerif arkasını döndü, kendi düşüncelerine dalmış gibiydi. Rachel ağaçların arasında bir altın ağaçkakanın bir ağaca vurduğunu duydu. Başlıyor, sonra duraksıyor, sonra tekrar başlıyordu, sanki kapıyı çalıp cevap bekleyen biri gibi.</span></span></p>

    <p class="calibre18"><span class="font2"><span class="calibre11">Rachel, “Öldüğüne emin misiniz?” diye sordu. “Sadece kötü yaralanınış olamaz mı?”</span></span></p>

    <p class="calibre18"><span class="font2"><span class="calibre11">“Öldü.”</span></span></p>

    <p class="calibre18"><span class="font2"><span class="calibre11">Birkaç saniye boyunca konuşmadılar. Jacob yine yaygara kopardı ama Rachel’ın kontrol ettiği bezi kuruydu.</span></span></p>

    <p class="calibre18"><span class="font2"><span class="calibre11">Şerif, “Eğer açsa dışarı çıkıp sizi yalnız bırakabilirim,” dedi.</span></span></p>

    <p class="calibre18"><span class="font2"><span class="calibre11">“Aç olması için daha erken. Sadece ona oynayacak güzel bir şey getirmediğim için canı sıkkın.”</span></span></p>

    <p class="calibre18"><span class="font2"><span class="calibre11">McDowell saatine bakarak, “Burada birkaç dakika daha kalacağız,” dedi. “Böylece takip edilmediğimizden emin olabiliriz. Sonra Kephart’ın evine yürüyebiliriz. Uzakta değil.”</span></span></p>

    <p class="calibre18"><span class="font2"><span class="calibre11">Jacob bir süre daha yaygara koparınca Rachel heybedeki şekerli kumaş emziği çıkarıp çocuğun ağzına koydu. Çocuk sakinleşti, tülbendi ve şekeri diş etlerinin arasında emerken hafif bir öpme sesi geldi.</span></span></p>

    <p class="calibre18"><span class="font2"><span class="calibre11">Rachel, “O şeyi,” dedi, “evinde mi yapmışlar?”</span></span></p>

    <p class="calibre18"><span class="font2"><span class="calibre11">“Evet."</span></span></p>

    <p class="calibre18"><span class="font2"><span class="calibre11">Rachel, Dul Jenkins’i ve yaşlı kadının bu çocuğu kollarında nasıl sevdiğini düşündü. Rachel’ın bildiği kadarıyla ondan başka çocuğu seven dünyadaki tek kişi Dul Jenkins’ti. Yaşlı kadının şöminenin yatımdaki sandalyesinde oturuşunu hayal etti, yün örüşünü veya sadece ateşi izleyişini, kapının tıklatılışını duyuşunu ve gelenin sadece Rachel olabileceğini, belki de Jacob’ın burun akıntısı veya ateşi olduğunu ve Rachel’ın yardımına ihtiyacı olduğunu düşündüğünü aklından geçirdi.</span></span></p>

    <p class="calibre18"><span class="font2"><span class="calibre11">Rachel Şerif McDowell’a olduğu kadar kendi kendine de, “Onu öldürmek için bir sebepleri yoktu,” dedi.</span></span></p>

    <p class="calibre18"><span class="font2"><span class="calibre11">“Hayır, yoktu,” diye yanıt verdi Şerif ve kapı kulpuna uzandı. “Artık gidebiliriz.”</span></span></p>

    <p class="calibre18"><span class="font2"><span class="calibre11">McDowell heybeyi taşıdı, Rachel da çocuğu. Patika dik ve dardı, Rachel bebekle beraber yere düşmesine neden olabilecek köklere takılmamaya dikkat etti. Patikanın yanında mor tondaki şekerciboyaları bir araya gelmişti, yemişleri su böcekleri kadar koyu ve parlaktı. Rachel ilk donda sapların sarkıp yemişlerin kuruyacağını biliyordu. O zaman ben ve bu küçük nerede olacağız, diye merak etti. Dar bir köpüklü su akıntısının üzerinde sallanan yıpranmış tahtayı geçtiler ve arazi düzleşti.</span></span></p>

    <p class="calibre18"><span class="font2"><span class="calibre11">Kulübe ufaktı ama sağlam inşa edilmişti, elle yontulmuş kütüklerin arasına hasır örgüler ve kil sıva yerleştirilmişti. Bu, Jacob’la Rachel’ın kulübesinden çok da farklı değildi. Destekle ayakta duran bacadan bir duman bulutu yükseliyordu, kapı da yarı yarıya açıktı.</span></span></p>

    <p class="calibre18"><span class="font2"><span class="calibre11">Şerif, “Kephart!” diye seslendi. Bunu sadece kulübeye doğru değil, yakındaki ormana doğru da söylemişti.</span></span></p>

    <p class="calibre18"><span class="font2"><span class="calibre11">Eşikte, Rachel’ın altmışlarının sonlarında olduğunu tahmin ettiği bir adam belirdi. Kot pantolon ve buruşuk bir pamuklu gömlek giyiyordu. Pantolon askıları omuzlarından çıkartılmıştı ve gri kirli sakalı birkaç gündür tıraş olmadığını gösteriyordu. Gözlerinin altındaki deri şişti ve sarılıklı gibi görünüyordu, gözleri ise kan çanağı gibiydi. Rachel babasının yanında geçirdiği zamanlardan bunun ne anlama geldiğini biliyordu.</span></span></p>

    <p class="calibre18"><span class="font2"><span class="calibre11">Şerif, “Bana bir iyilik yapar mısın?” dedi ve başıyla Rachel ile Jacob’a doğru işaret etti. “Burada kalmaları gerek, belki de sadece bu akşama kadar, belki de sabaha kadar.”</span></span></p>

    <p class="calibre18"><span class="font2"><span class="calibre11">Kephart, Rachel’a değil, tekrar uykuya dalmış olan çocuğa baktı. Yanık tenli, yıpranmış yüzübaşını sallayıp tamam derken ne bir hoşnutluk ne de bir rahatsızlık gösteriyordu. Şerif McDowell verandaya çıkıp heybeyi yere bıraktı ve dönüp Rachel’a baktı.</span></span></p>

    <p class="calibre18"><span class="font2"><span class="calibre11">“Elimden geldiğince çabuk geleceğim,” dedi ve patikada yürüyüp kısa süre sonra gözden kayboldu.</span></span></p>

    <p class="calibre18"><span class="font2"><span class="calibre11">Kephart rahatsız bir dakika geçtikten sonra, “İstersen onu yatırabileceğin bir yatağım var,” dedi.</span></span></p>

    <p class="calibre18"><span class="font2"><span class="calibre11">Kephart’ın sesi, Rachel’ın şimdiye kadar duyduğundan farklı geliyordu. Daha tekdüzeydi, sanki her kelime aynı pürüzsüz aynılığa gelecek şekilde zımparalanmış gibi düzleşmişti. Rachel onun nereli olduğunu merak etti.</span></span></p>

    <p class="calibre18"><span class="font2"><span class="calibre11">Rachel, “Teşekkür ederim,” deyip onu kulübeye doğru takip etti. Gözlerinin karardığa alışması birkaç saniye sürdü ama sonra arka köşedeki yatağı gördü. Rachel çocuğu yatağa yatırıp heybeyi açtı ve önce Jacob’ın şişesini, sonra da iğneleri ve temiz bezleri çıkardı. Kulübenin köşelerini gölgeler örtüyordu ve Rachel kulübedeki iki gaz lambası yakılsa bile gölgelerin kalacağını biliyordu, çok miktarda karanlığın asla tamamen giderilemeyecek kadar uzun süre biriktiği mahzenlerde olduğu gibi...</span></span></p>

    <p class="calibre18"><span class="font2"><span class="calibre11">Kephart, “En son ne zaman yemek yediniz?” diye sordu.</span></span></p>

    <p class="calibre18"><span class="font2"><span class="calibre11">“Onu öğlen besledim.”</span></span></p>

    <p class="calibre18"><span class="font2"><span class="calibre11">“Peki ya sen?”</span></span></p>

    <p class="calibre18"><span class="font2"><span class="calibre11">Rachel’ın hatırlaması birkaç saniye sürdü.</span></span></p>

    <p class="calibre18"><span class="font2"><span class="calibre11">“Dün, akşam yemeği yemiştim.”</span></span></p>

    <p class="calibre18"><span class="font2"><span class="calibre11">Kephart, “O tencerede fasulye ısıtıyorum,” dedi. “Elimdeki tek şey bu ama istediğin kadar alabilirsin.”</span></span></p>

    <p class="calibre18"><span class="font2"><span class="calibre11">“Fasulye iyi olur.”</span></span></p>

    <p class="calibre18"><span class="font2"><span class="calibre11">Kephart bir kâseyi doldurup bir teneke mısır ekmeğiyle beraber masaya koydu.</span></span></p>

    <p class="calibre18"><span class="font2"><span class="calibre11">“Süt mü yayıkaltı suyu mu istersin?”</span></span></p>

    <p class="calibre18"><span class="font2"><span class="calibre11">Rachel, “Yayıkaltı suyunu tercih ederim,” dedi.</span></span></p>

    <p class="calibre18"><span class="font2"><span class="calibre11">Kephart iki adet yarım litrelik renkli cam bardak çıkardı. Biri ağzına kadar yayık altı suyuyla dolu, diğeri tatlı sütle dolu iki bardakla döndü.</span></span></p>

    <p class="calibre18"><span class="font2"><span class="calibre11">“Sanırım o delikanlı yakında yine acıkır,” dedi. “Ona bir şişe ısıtmak istersen ateşe koyacak bir tencerem daha var.”</span></span></p>

    <p class="calibre18"><span class="font2"><span class="calibre11">“Sorun değil. Soğuk içmeyi öğrendi.”</span></span></p>

    <p class="calibre18"><span class="font2"><span class="calibre11">“O zaman şişeni getir. Bunu içine döküp yatağın yanına koyacağını böylece uyandığında hazır olur. Kemirecek bir şey istiyorsa birkaç mısır unu krakeri de al.”</span></span></p>

    <p class="calibre18"><span class="font2"><span class="calibre11">Rachel adamın bunları daha önce yaptığını bilerek önerisine uydu, belki çok uzun zaman önce yapmıştı ama sonuçta bir ara yapmıştı. Karısının ve çocuklarının nerede olduğunu merak etti ve bunu sormamak için kendini zor tuttu.</span></span></p>

    <p class="calibre18"><span class="font2"><span class="calibre11">Kephart, “Otursana,” dedi ve masanın tek sandalyesini işaret etti.</span></span></p>

    <p class="calibre18"><span class="font2"><span class="calibre11">Rachel odaya bakındı. Şöminenin karşısında bir sandalye ve masa daha vardı. Masanın üzerinde odanın gaz lambalarından biri duruyordu, yanında da bir kâğıt ve daktilo bulunuyordu. Tuşların altına beyaz harflerle REMINGTON STANDARD</span></span><a class="pcalibre1 pcalibre" href="../Text/Serena_47.htm#_edn3" title=""><span class="msoendnotereference"><span class="calibre11"><span><!--[if !supportFootnotes]--><span class="msoendnotereference"><span class="calibre19">[c]</span></span></span></span></span></a> <span class="font2"><span class="calibre11">yazılmıştı. Masada ayrıca berrak bir sıvıyla kaplı bir cam kavanoz duruyordu. Kapağı kavanozun yarımdaydı.</span></span></p>

    <p class="calibre18"><span class="font2"><span class="calibre11">Rachel yemeğini yerken, Kephart kapı eşiğinin yanında durdu. Genç kadın kurt gibi açtı ve kâsedeki bütün fasulye tanelerini yedi. Kephart onun bardağını tekrar doldurunca Rachel bardağın yarısını içti, sonra bir mısır ekmeği dilimini yayıkaltı suyunun içine ufaladı. Yemek yemenin zor bir zamanda rahatlatıcı olduğunu fark etti çünkü bu insana aynı şeyi yediği başka günler olduğunu, güzel günler olduğunu hatırlatıyordu. Hayatında güzel günler <i class="calibre9">yaşadığını</i> anımsatıyordu, bunu yapan başka çok az değerli şey vardı.</span></span></p>

    <p class="calibre18"><span class="font2"><span class="calibre11">Rachel yemeğini bitirdiğinde kâse ve kaşıkla dereye gitti. Onları yosunlu dere kenarına bıraktı ve tuvaletini yapabilmek için ormana gitti. Sonra dereye dönüp kâse ile kaşığı su ve kumla temizledi ve onları içeri getirdi. Jacob uyanmıştı, şişeyi ağzına yapıştırıyordu. Kephart yatakta çocuğun yanında oturmuştu.</span></span></p>

    <p class="calibre18"><span class="font2"><span class="calibre11">“Seni beklemeyi düşünmüyordu, o yüzden onu memnun etmeye karar verdim.”</span></span></p>

    <p class="calibre18"><span class="font2"><span class="calibre11">Kephart birkaç saniye daha durdu, sonra dışarı çıktı. Jacob şişeyi bitirdiğinde, Rachel onun altını değiştirdi. Oda rahat hissettiriyordu ama Kephart olmadan kulübede olmak doğru gelmiyordu, o yüzden Rachel Jacob’ı dışarı çıkardı. Verandanın en alt basamağına oturdu ve çocuğu çimlere koydu. Kephart gelip üst basamağa yerleşti. Rachel sohbet açmak için bir şey söylemeye çalıştı. Bu sayede Dul Jenkins’i ve aynı şeyi ona ve Jacob’a da yapacaklarını daha az düşüneceğini umuyordu.</span></span></p>

    <p class="calibre18"><span class="font2"><span class="calibre11">Rachel, “Hep burada mı yaşıyorsunuz?” diye sordu.</span></span></p>

    <p class="calibre18"><span class="font2"><span class="calibre11">Kephart, “Hayır, Bryson City’de bir evim var,” diye yanıtladı. “İnsanların yanında olmaktan sıkılınca buraya geliyorum.”</span></span></p>

    <p class="calibre18"><span class="font2"><span class="calibre11">Bu sözleri kötü niyetle söylememişti ama bu, yine de Rachel’ın kendisini daha da fazla yük gibi hissetmesine sebep oldu. Yarım saat geçti ve bir daha konuşmadılar. Sonra Jacob yaygara koparmaya başladı. Rachel çocuğun bezini kontrol edip onu kucağına yerleştirdi ama Jacob sızlanmaya devam etti.</span></span></p>

    <p class="calibre18"><span class="font2"><span class="calibre11">Kephart, “Barakada onun seveceğine emin olduğum bir şey var,” dedi.</span></span></p>

    <p class="calibre18"><span class="font2"><span class="calibre11">Rachel adamı barakanın arkasına doğru takip etti. Kephart barakanın kapısını açtı, içeride bir saman yatağının üzerinde birbirine sokulmuş iki tilki yavrusu vardı.</span></span></p>

    <p class="calibre18"><span class="font2"><span class="calibre11">“Bir şey annelerini öldürdü. Bir yavru daha vardı ama yaşayamayacak kadar zayıftı.”</span></span></p>

    <p class="calibre18"><span class="font2"><span class="calibre11">Yavrular kalktı, Kephart’a yaklaşırken miyavlar gibi bir ses çıkardılar ve Kephart da köpek yavrusu sever gibi onların kulaklarının arkasını kaşıdı.</span></span></p>

    <p class="calibre18"><span class="font2"><span class="calibre11">Rachel, “Onları nasıl besliyorsunuz?” diye sordu.</span></span></p>

    <p class="calibre18"><span class="font2"><span class="calibre11">“Artık yemek artıklarıyla. İlk birkaç gün damlalıkla inek sütü veriyordum.”</span></span></p>

    <p class="calibre18"><span class="font2"><span class="calibre11">Jacob elini tilki yavrularına doğru uzatınca Rachel içeri girdi ve Jacob’ı belinden tutarak çömeldi.</span></span></p>

    <p class="calibre18"><span class="font2"><span class="calibre11">Rachel, “Onları yavaşça sev, Jacob,” dedi ve çocuğun elini alıp yavrulardan birinin kürkünün üzerinden geçirdi.</span></span></p>

    <p class="calibre18"><span class="font2"><span class="calibre11">Diğer yavru onlara yanaştı ve o da siyah burnunu Jacob’ın eline bastırdı.</span></span></p>

    <p class="calibre18"><span class="font2"><span class="calibre11">Kephart, “Artık neredeyse çıkıp kendi başlarının çaresine bakma zamanlan geldi,” dedi.</span></span></p>

    <p class="calibre18"><span class="font2"><span class="calibre11">“Yeteri kadar mutlu ve sağlıklı gözüküyorlar,” dedi Rachel. “İyi ebeveynlik yapmışsınız.”</span></span></p>

    <p class="calibre18"><span class="font2"><span class="calibre11">Kephart, “Benim için bir ilk olmuş demek,” dedi.</span></span></p>

    <p class="calibre18"><span class="font2"><span class="calibre11">Bir süre sonra Rachel’la Jacob, verandanın ön basamaklarına geri döndü ve güneşin vadiye doğru batmasını izlediler. Bu, sonbaharın Rachel’ın hep sevdiği ilk günlerindendi, ne sıcak ne soğuktu, gökyüzü tamamen derin mavi bir renkte ve bulutsuzdu, rüzgâr yoktu, hasatlar mağrur ve olgundu, yapraklar çok hoştu ama henüz neredeyse bir tanesi bile düşmemişti. O kadar mükemmel bir gündü ki dünyanın kendisi bile bu günün geçmesine izin verdiği için üzgün gibiydi, o yüzden akşamın gelişini yavaşlatıp günün biraz daha kalmasına izin veriyordu. Rachel kendini bu görüntüde unutmaya, zihnim boşaltmaya çalışıyordu ve birkaç dakika boyunca başarılı da oldu. Ama sonra Dul Jenkins geldi aklına ve günün ona verdiği rahatlık yüzünden kendim kötü hissetti, bir dolu fırtınasının ortasında oturmayı da yeğleyebilirdi o anda.</span></span></p>

    <p class="calibre18"><span class="font2"><span class="calibre11">Kısa süre sonra gölgeler bahçeyi karaya buladı ve etrafa yayılmaya başladı. Hava serinledi ve bir meltem yüksek dallan oynatmaya başladı. Rachel, bu meltemde yaklaşan soğuk havanın hafif belirtisini sezdi. Kephart kulübeye döndü ve daktilonun <i class="calibre9">rat-tat-tatı</i> başladı. Birkaç dakika sonra sanki Kephart’a yanıt veriyormuş gibi altın ağaçkakan gagalayacak daha yalan bir ağaç buldu. Daktilonun sesi Jacob’ı rahatlatmış gibiydi çünkü çocuk kısa süre sonra Rachel’ın kucağına tırmandı ve uykuya daldı.</span></span></p>

    <p class="calibre18"><span class="font2"><span class="calibre11">Rachel patikadan ayak sesleri geldiğini duyduğunda akşamın erken saatleriydi. Açıklıkta şerif belirdi, sağ elinde de bir puro kutusundan biraz daha ufak ve ince bir karton kutu vardı.</span></span></p>

    <p class="calibre18"><span class="font2"><span class="calibre11">Şerif kutuyu Rachel’a uzatarak, “Yakındığında Jacob’a vermen için bir şey,” dedi. “Scott’un dükkânından aldım.”</span></span></p>

    <p class="calibre18"><span class="font2"><span class="calibre11">Rachel kutuyu Jacob’la arasına koydu, içindekiler kıpırdıyor ve şıngırdıyordu. Rachel kapağı kaldırdı ve kutunun içinde bilyeler olduğunu gördü.</span></span></p>

    <p class="calibre18"><span class="font2"><span class="calibre11">“Scott onların kedigözü, tek renk ve sarmallı olduğunu söyledi, içinde birkaç çelik vuruşçu bilye de varmış.”</span></span></p>

    <p class="calibre18"><span class="font2"><span class="calibre11">Verandaya çıkmış olan Kephart başını iki yana sallayıp gülümsedi.</span></span></p>

    <p class="calibre18"><span class="font2"><span class="calibre11">McDowell, “Ne?” diye sordu.</span></span></p>

    <p class="calibre18"><span class="font2"><span class="calibre11">“Genelde birazcık daha büyümeden bilyeyle oynamazlar.”</span></span></p>

    <p class="calibre18"><span class="font2"><span class="calibre11">Şerifin yüzü kızardı.</span></span></p>

    <p class="calibre18"><span class="font2"><span class="calibre11">“Eh, o zaman büyüyünce oynar.”</span></span></p>

    <p class="calibre18"><span class="font2"><span class="calibre11">Rachel, “Bak, Jacob,” dedi ve bilyelerin yuvarlanıp çarpışması için kutuyu hafifçe kaldırdı. Çocuk ellerini kutunun içine koydu, tutabildiği kadar bilyeyi kaldırdı ve onları tekrar kutuya attı. Eline daha fazla bilye aldı ve onları da kutuya attı. Rachel ağzına bilye götürmediğinden emin olmak için onu izledi.</span></span></p>

    <p class="calibre18"><span class="font2"><span class="calibre11">Şerif McDowell, “Gitsek iyi olur,” dedi ve heybeyi almak için Kephart’ın verandasına çıktı.</span></span></p>

    <p class="calibre18"><span class="font2"><span class="calibre11">Kephart, “Bir dakika,” dedi ve kulübenin içinde kaybolup yün gri bir çorapla geri döndü. “Bir çocuğun bilyelerini içinde tutabileceği tek bir şey var, o da bir çoraptır.”</span></span></p>

    <p class="calibre18"><span class="font2"><span class="calibre11">Kephart Jacob’ın yanma çömeldi, çorap kısa süre sonra bilyelerle şişti. Kephart çorabı topuğunun üzerinden bağladı.</span></span></p>

    <p class="calibre18"><span class="font2"><span class="calibre11">“İşte oldu. Şimdi karton kutudaki gibi dökülmezler.”</span></span></p>

    <p class="calibre18"><span class="font2"><span class="calibre11">Rachel çorabı aldığında ağırlığı düşündüğünden daha fazlaydı, en azından yarım kilo vardı. Jacob’ı bir koluyla kaldırdı ve çorabı çocuğa uzattı, çocuk da çorabı bir oyuncak bebekmiş gibi sıkı sıkı tuttu.</span></span></p>

    <p class="calibre18"><span class="font2"><span class="calibre11">Şerif McDowell, “Burada kalmalarına izin verdiğin için teşekkürler,” dedi.</span></span></p>

    <p class="calibre18"><span class="font2"><span class="calibre11">Rachel, “Evet, teşekkür ederiz,” dedi. “Bu büyük bir iyilikti.”</span></span></p>

    <p class="calibre18"><span class="font2"><span class="calibre11">Kephartbaşını salladı.</span></span></p>

    <p class="calibre18"><span class="font2"><span class="calibre11">Bahçeden çıkıp patikada ilerlediler. Rachel geriye baktığında Kephart’ın verandadan onları izlediğini gördü, cam kavanoz artık elindeydi. Yavaşça kavanozu dudaklarına götürdü.</span></span></p>

    <p class="calibre18"><span class="font2"><span class="calibre11">Rachel ormana girdiklerinde, “Bay Kephart nereli?’ diye sordu.</span></span></p>

    <p class="calibre18"><span class="font2"><span class="calibre11">Şerif McDowell, “Ortabatı,” dedi.</span></span></p>

    <p class="calibre18"><span class="font2"><span class="calibre11">Yolun sonuna geldiklerinde polis arabasının yerinde bir Model T Ford duruyordu.</span></span></p>

    <p class="calibre18"><span class="font2"><span class="calibre11">Şerif, “Bu araba daha az dikkat çeker,” diye açıkladı.</span></span></p>

    <p class="calibre18"><span class="font2"><span class="calibre11">Rachel vadiden çıkarlarken, ‘Yanımda sadece iki günlük kıyafet ve bez var,” dedi. “Kulübeme uğrayabilir miyiz?’</span></span></p>

    <p class="calibre18"><span class="font2"><span class="calibre11">Şerif bir şey söylemedi ama yol birkaç metre sonra çatallandığında Colt Tepesi’ne doğru döndü. Şerif artık arabayı daha hızlı kullanıyordu ve otomobilin hızlı hareketi Rachel’ın zihnini de daha hızlı çalıştırıyor gibiydi. Çok kısa sürede o kadar fazla şey olmuştu ki Rachel henüz hiçbir şeyi sindirmeye başlamamıştı bile. Kephart’ın kulübesindeyken olanlar çok da gerçek değilmiş gibiydi ama Rachel şu anda Dul Jenkins’in başına gelen ve Jacob'la onun başına gelebilecek şeyi artık tamamen anlıyordu. Bir ahır boyundaki bir dalganın önünden koşmak gibiydi. Rachel, dalganın önünde kalmak için hızla koşmak gibi, diye düşündü çaresizce.</span></span></p>

    <p class="calibre13"><span class="font2"><span class="calibre11">Her şey onu ele geçirdiğinde bu yüke kutlanabileceğinden emin değildi.</span></span></p>

    <p class="calibre18"><span class="font2"><span class="calibre11">Kulübenin yanma park ettiler. Rachel, Jacob’ı yere, veranda basamaklarının yanına koyarken şerif de bagajı açtı.</span></span></p>

    <p class="calibre18"><span class="font2"><span class="calibre11">Şerif McDowell Rachel’ı verandaya doğru takip ederek, “İhtiyacın olan şeyleri buraya koyacağız,” dedi. “Gereken şeyleri taşımana yardım edebilirim.”</span></span></p>

    <p class="calibre18"><span class="font2"><span class="calibre11">“Sizce buraya geri gelmemiz uzun sürer mi?”</span></span></p>

    <p class="calibre18"><span class="font2"><span class="calibre11">“Muhtemelen. En azından o çocuğun güvende olmasını istiyorsan evet.”</span></span></p>

    <p class="calibre18"><span class="font2"><span class="calibre11">Rachel, “Ön odada bir sandık var,” dedi. “Onu taşırsanız ben de gerisini getiririm.”</span></span></p>

    <p class="calibre18"><span class="font2"><span class="calibre11">Rachel içeri girdi, kulübe bir şekilde dün bıraktığından daha farklıydı. Daha ufak, daha karanlık gözüküyordu, pencerelerden içeri daha az ışık geliyor gibiydi. Rachel’ın görebildiği kadarıyla dik duran çatı katı merdiveni dışında hiçbir şeye dokunulmamıştı. Onların çatıda saklandıklarını düşündükleri için merdiveni yukarı dayadıklarını biliyordu. Elinden geldiğince çabuk ihtiyacı olan şeyleri topladı, bunlara Jacob’ın oyuncak treni de dahildi. Kulübede ilerleyip heybeyi doldururken Rachel önceki gün neler olabileceğini düşünmemeye çalıştı.</span></span></p>

    <p class="calibre18"><span class="font2"><span class="calibre11">Dışarı geldiğinde, “Onu senin için bagaja koyarım,” dedi şerif. “Sen de çocuğu al.”</span></span></p>

    <p class="calibre18"><span class="font2"><span class="calibre11">Rachel, Jacob’ın yaranda diz çöktü. Çocuğun elini alıp toprağa bastırdı. Babası Rachel’a Harmonların İhtilal Savaşı’ndan beri bu arazide yaşadığını söylemişti.</span></span></p>

    <p class="calibre18"><span class="font2"><span class="calibre11">Rachel, “Bunun nasıl hissettirdiğini unutma Jacob,” diye fısıldadı ve kendi elini de toprağa koydu.</span></span></p>

    <p class="calibre18"><span class="font2"><span class="calibre11">Odunluğun kapısı açıktı ve bir kır kırlangıcı gökyüzünden aşağı savrularak odunluğun karanlığına doğru kayboldu. Odunluğun duvarına bir çapa dayanıyordu, bıçağı pasla benek benekti, yanında da çürüyen bir çuval yığını vardı. Rachel kışla soyulmuş mısır saplarının üzerinde sadece çakal otu ve köpek papatyası yetişen tarlaya baktı, mısır saplan onları eken adam kadar cansızdı.</span></span></p>

    <p class="calibre18"><span class="font2"><span class="calibre11">Tekrar arabaya bindiler. Dul’un evine yaklaştıklarında Rachel babasının yaptığı beşiği hatırladı.</span></span></p>

    <p class="calibre18"><span class="font2"><span class="calibre11">“Dul Jenkins’in evinden almam gereken bir şey var,” dedi. “Sadece bir saniye sürer.”</span></span></p>

    <p class="calibre18"><span class="font2"><span class="calibre11">Şerif çitlik evinin yanında durdu.</span></span></p>

    <p class="calibre18"><span class="font2"><span class="calibre11">“Nedir?”</span></span></p>

    <p class="calibre18"><span class="font2"><span class="calibre11">“Bir beşik.”</span></span></p>

    <p class="calibre18"><span class="font2"><span class="calibre11">Şerif, “Ben gidip getiririm,” dedi.</span></span></p>

    <p class="calibre18"><span class="font2"><span class="calibre11">“Ben taşırım. Ağır değil.”</span></span></p>

    <p class="calibre18"><span class="font2"><span class="calibre11">Şerif McDowell, “Hayır,” dedi. “Benim almam daha iyi.” Rachel o zaman anladı. İçeri girip kam veya şerifin görmeni istemediği her ne varsa onu görene kadar farkına varmayacaktan, dedi kendi kendine. Rachel, şerifin ön kapıdan girişini izlerken çiftlik evinin hâlâ orada durduğuna inanması zor oldu çünkü bu kadar korkunç bir şeyin gerçekleştiği bir yer dünyada var olmaya devam etmemeliydi. Dünyanın kendisi buna dayanamamalıydı.</span></span></p>

    <p class="calibre18"><span class="font2"><span class="calibre11">Şerif McDowell, beşiği bagaja yerleştirdi. Arabaya tekrar bindiğinde, arkaya bir kesekâğıdı uzattı.</span></span></p>

    <p class="calibre18"><span class="font2"><span class="calibre11">“Gideceğimiz yere varmamız biraz zaman olacak o yüzden sana bir hamburgerle kola aldım. Kapağı gevşettim o yüzden açacağa ihtiyacın olmayacak.”</span></span></p>

    <p class="calibre18"><span class="font2"><span class="calibre11">Rachel kesekâğıdını yanına koyarak, “Teşekkür ederim,” dedi, “ama siz ne yiyeceksiniz?”</span></span></p>

    <p class="calibre18"><span class="font2"><span class="calibre11">Şerif. “Ben iyiyim,” dedi.</span></span></p>

    <p class="calibre18"><span class="font2"><span class="calibre11">Rachel ızgara eti koklayınca fasulye kâsesine, mısır ekmeğine ve yayıkaltı suyuna rağmen tekrar acıktığını fark etti. Jacob’ı kucağının gerisine yerleştirdi, sonra yağdan nemli olan parafinli kâğıdı açtı. Et hâlâ sıcak ve suluydu, Rachel Jacob için birkaç lokma kopardı, içeceği çıkarıp başparmağını metal kapağa bastırdı ve kapağın açıldığını hissetti. Rachel, şerifin bunu yapması çok nazik, diye düşündü, sadece yapmayı düşünmesi bile, tıpkı bilyeleri alması gibi... Rachel yemeyi bitirdiğinde şişeyi ve ambalajı kesekâğıdına yerleştirdi ve kesekâğıdını da yanma koydu.</span></span></p>

    <p class="calibre18"><span class="font2"><span class="calibre11">Asheville’in yanından yol alıp French Broad Nehrinden geçtiler. Rachel nehre bakarken kendi kendine hüzünlü olmayan bir şeyler düşünmesini söyledi, o yüzden şerifin odasını düşündü. Bunun bir erkeğin odası olduğunun, içinde olanlar kadar olmayanlardan da anlaşılabileceğini geçirdi aklından. Duvarda resimler veya pencerede dantelli perdeler yoktu, vazoda çiçekler de. Ama beklemediği bir tertiplilik vardı. Komodinin üzerinde bir pipo ve ipli kumaş bir tütün kesesi, tel çerçeveli bir gözlük ve tırnaklarını törpülediği sedefli bir çakı duruyordu. Odanın karşı tarafındaki masada bir ayna, önünde siyah metal bir tarak, düz bir tıraş bıçağı ve köpük kâsesi ile fırçası vardı. Şifoniyerin üzerinde bir İncil ve <i class="calibre9">Çiftçi’nin Takvimi</i>, <i class="calibre9">Kuzey Amerika’nın Yaban Tabiatı</i> adlı kalın bir kitap, <i class="calibre9">Kamp ve Ormancılık</i> adlı başka bir kitap vardı, hepsi kütüphanelerde olduğu gibi düzenli bir sıraya dizilmişti. Her şeyin kendi yeri var gibi gözüküyordu ve bu yerler uzun zaman önce belirlenmiş gibiydi. Yalnızlık çağrıştıran bir odaydı.</span></span></p>

    <p class="calibre18"><span class="font2"><span class="calibre11">Bir süre sonra Madison County yazan bir tabelayı daha geçtiler. Etraflarındaki dağlar daha fazla yükselmeye başladı, artık gökyüzünün daha büyük bir kısmını kaplıyorlardı.</span></span></p>

    <p class="calibre18"><span class="font2"><span class="calibre11">Rachel, “Nereye gidiyoruz?” diye sordu.</span></span></p>

    <p class="calibre13"><span class="font2"><span class="calibre11">Şerif, “Bir akrabamı aradım,” dedi. “Kendi başına yaşayan yaşlıca bir kadın. Kalabileceğin boş bir odası var.”</span></span></p>

    <p class="calibre13"><span class="font2"><span class="calibre11">“Teyzeniz mi?”</span></span></p>

    <p class="calibre13"><span class="font2"><span class="calibre11">“Hayır, o zaman fazla yakın akrabam olurdu. İkinci göbekten kuzenim.”</span></span></p>

    <p class="calibre13"><span class="font2"><span class="calibre11">“Nerede yaşıyor?”</span></span></p>

    <p class="calibre13"><span class="font2"><span class="calibre11">“Tennessee’de.”</span></span></p>

    <p class="calibre13"><span class="font2"><span class="calibre11">“Onun da soyadı McDowell mı?”</span></span></p>

    <p class="calibre13"><span class="font2"><span class="calibre11">“Hayır, Sloan. Lena Sloan.”</span></span></p>

    <p class="calibre18"><span class="font2"><span class="calibre11">Artık batıya doğru ilerliyorlardı, yol durmadan günün son ışığının sırtların zirvelerini kırmızıya boyadığı dağlara doğru yükseliyordu. Jacob birkaç dakikalığına uyandı, sonra Rachel’ın göğsüne burnunu dayadı ve yine uyuyakaldı. Rachel ve Şerif McDowell tekrar konuştuğunda hava tamamen kararmıştı. “Onları tutuklamaya çalışmadınız mı?”</span></span></p>

    <p class="calibre13"><span class="font2"><span class="calibre11">Şerif McDowell, “Hayır," dedi, “ama yakında elimde onları tutuklayabileceğim kadar kanıt olacağını düşünüyorum. Raleigh’teki bir eyalet yargıcından bana yardım etmesini isteyeceğim. Ama o zamana kadar onlardan elinden geldiğince uzak durmaksın.” “Bizim peşimizde olduklarını nasıl anladınız?”</span></span></p>

    <p class="calibre13"><span class="font2"><span class="calibre11">“Bir telefon geldi.”</span></span></p>

    <p class="calibre13"><span class="font2"><span class="calibre11">“Dün gece mi?”</span></span></p>

    <p class="calibre13"><span class="font2"><span class="calibre11">“Evet.”</span></span></p>

    <p class="calibre13"><span class="font2"><span class="calibre11">“Ve sadece benim değil, Jacob’ın da tehlikede olduğunu mu söylediler?”</span></span></p>

    <p class="calibre13"><span class="font2"><span class="calibre11">“Evet, ikinizin de.”</span></span></p>

    <p class="calibre13"><span class="font2"><span class="calibre11">“Arayanın kim olduğunu biliyor musunuz?”</span></span></p>

    <p class="calibre13"><span class="font2"><span class="calibre11">“Joel Vaughn.”</span></span></p>

    <p class="calibre18"><span class="font2"><span class="calibre11">Rachel, “Joel,” dedi.</span></span></p>

    <p class="calibre18"><span class="font2"><span class="calibre11">Birkaç saniye boyunca konuşmadı.</span></span></p>

    <p class="calibre18"><span class="font2"><span class="calibre11">Rachel usulca, “Bunun için onu öldürecekler, değil mi?” dedi.</span></span></p>

    <p class="calibre18"><span class="font2"><span class="calibre11">“Deneyecekler.”</span></span></p>

    <p class="calibre18"><span class="font2"><span class="calibre11">“Nerede olduğunu biliyor musunuz?”</span></span></p>

    <p class="calibre18"><span class="font2"><span class="calibre11">Şerif McDowell, “Bir yük vagonuna atlayabilmesi için onu bu akşamüstü Sylva’ya götürdüm,” diye yanıt verdi. “Waynesville’in veya Asheville’in yakınlarından geçmeyecek bir trendi.”</span></span></p>

    <p class="calibre18"><span class="font2"><span class="calibre11">“Nereye gidiyor?’</span></span></p>

    <p class="calibre18"><span class="font2"><span class="calibre11">“Eğer ona söylediğimi yaptıysa bu dağlardan mümkün olduğunca uzağa.”</span></span></p>

    <p class="calibre18"><span class="font2"><span class="calibre11">Yol aşağı doğru açılmadan önce birkaç metre boyunca düzleşti. Aşağıda, uzaklarda birkaç loş ışık kümesi vardı. Rachel bir ay önce parıldayan korlarla dolu şöminenin önünde oturduğunu ve Jacob’ın nefes alışını dinleyip beş yaşındayken annesi gittiğinde, kulübede içinde olmaya zor dayanabileceği kadar fazla boşluk olduğunu düşündüğünü hatırlamıştı. Baktığı her yerde ona annesinin gittiğini hatırlatan bir şey vardı. Şömine tahtasının üzerine bırakılmış bir dikiş iğnesi veya Sears, Roebuck kataloğunda köşesi kıvrılmış bir sayfa kadar ufacık şeyler bile ona bunu hatırlatıyordu. Babası öldüğünde de aynı şey olmuştu. Ama bir ay önceki o gece, Jacob’ın nefes alışını dinlediğinde kulübe uzun zamandır olmadığı kadar dolu gelmişti. Ve daha canlıydı, hayattakilerin ölülere veya çekip gitmişlere göre daha fazla egemen olduğu bir yerdi orası.</span></span></p>

    <p class="calibre18"><span class="font2"><span class="calibre11">Şimdi ise her yerde boşluk vardı, kalan tek şey kucağında uyuyan çocuktu. Rachel, Dul Jenkins’i ve artık kendisi de gitmiş olan Joel’i düşündü. Bir parçası neredeyse Jacob’ın da gitmiş olmasını dileyebilirdi çünkü o zaman her şey çok daha kolaylaşırdı. Geriye sadece kendisi kalmış olurdu, o zaman korkmasına bile gerek kalmazdı çünkü elinden alabilecekleri tek şey hayatı olurdu. Bu da olan her şeyden sonra önemsiz bir şey gibi gözüküyordu. Rachel sandıktaki hançeri düşündü, onu elbise cebine saklayıp, kamptaki son ışığın sönmesini bekledikten sonra Pemberton’ların evine gitmenin ne kadar kolay olacağını hayal etti.</span></span></p>

    <p class="calibre13"><span class="font2"><span class="calibre11">Ama Jacob hayattaydı ve onu korumak zorundaydı çünkü onu koruyacak başka kimse yoktu. İkisi adına da korkmak zorundaydı.</span></span></p>

    <p class="calibre18"><span class="font2"><span class="calibre11">Şerif McDowell, “Biraz önce Tennessee sınırım geçtik,” dedi. “Seni burada bulamazlar. Sadece gerçek adını kullanma ve kasabaya indiğinde o ufaklığı yanında götürme.”</span></span></p>

    <p class="calibre13"><span class="font2"><span class="calibre11">“Bana anlattığınız ikisi dışında, bizim peşimizden gelebileceğini düşündüğünüz biri var mı?’</span></span></p>

    <p class="calibre13"><span class="font2"><span class="calibre11">“Belki Pemberton, ama sanmam. Muhtemelen karısı da gelmez. Çok büyük ihtimalle peşinizden gelen Galloway olur.” Rachel pencereden dışarı baktı.</span></span></p>

    <p class="calibre13"><span class="font2"><span class="calibre11">“Daha önce hiç başka bir eyalete gitmemiştim.”</span></span></p>

    <p class="calibre13"><span class="font2"><span class="calibre11">Şerif McDowell, “Eh, artık geldin,” dedi. “Fakat çok da fark yok, değil mi?’</span></span></p>

    <p class="calibre13"><span class="font2"><span class="calibre11">“Görebildiğim kadarıyla hayır.”</span></span></p>

    <p class="calibre18"><span class="font2"><span class="calibre11">Asfalt kıvrıldı ve şerif vites değiştirdi. Yol son bir kez yükseldi ve sonra aşağı daldı. Şehre gelmeden önce otuz dakika daha ilerlediler. Model T dönüp rayların üzerinde zıpladı ve bir garı geçtikten sonra ufak, beyaz bir evin önünde durdu.</span></span></p>

    <p class="calibre13"><span class="font2"><span class="calibre11">Rachel, “Neredeyiz?’ diye sordu.</span></span></p>

    <p class="calibre13"><span class="font2"><span class="calibre11">“Kingsport.”</span></span></p>
  </div>
</body>
</html>
