<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <span class="font2"><span class="calibre11"><br class="calibre7" id="calibre_pb_39" /></span></span>

    <p class="calibre18"><span class="font2"><span class="calibre11"><span> </span></span></span></p>

    <h2 class="calibre28"><span class="font2"><i class="calibre9"><span class="calibre17">Otuz</span></i></span> <span class="font6"><i class="calibre9"><span class="calibre17">Dört</span></i></span></h2>

    <p class="calibre18"><span class="font2"><span class="calibre11">En azından dağlar var. Jacob’la birlikte pansiyondan çıkıp Madison Sokağı’nda yürürken Rachel böyle demişti kendi kendine. Bir su birikintisinin yanından geçti. Bütün gün yağmur yağmıştı ve akşam şehrin üzerine çöktüğünde de yağmaya devam ediyordu. Binaların arasındaki bir boşluk, Rachel’ın Rainier Dağı’nın karla kaplı zirvesini bir anlığına görmesini sağladı. Rachel birkaç saniye bekledi ve sıcak bir günde ağız dolusu soğuk pınar suyu içiyormuşçasına manzarayı içine çekti.</span></span></p>

    <p class="calibre18"><span class="font2"><span class="calibre11">Ülkenin orta batısındaki düz genişliği hatırladı, özellikle de Kearney, Nebraska’da tren değiştirmek için iki saat bekledikleri garın etrafım. Jacob’ı kasabanın bir sokağında yürümeye götürmüştü. Evler kısa süre içinde azalmıştı, geniş gökyüzünün altında sadece hasat edilmiş buğday ve mısır tarlaları kalmıştı. Etrafta sığmak sağlayacak dağlar yoktu. Rachel insanların nasıl böyle bir yerde yaşadığını merak etti. Her şeyin, kalplerinin bile açıkta olduğunu nasıl hissetmiyorlardı?</span></span></p>

    <p class="calibre18"><span class="font2"><span class="calibre11">Rachel, beşten gece yarısına kadar bulaşık yıkayıp masaları temizlemesi için saatte yirmi sent aldığı kafeye yürüdü. Bay ve Bayan Bjorkland, Jacob’ı mutfak köşesindeki bir battaniyeye koymasına izin veriyordu ve her gece Bayan Bjorkland, Rachel'a eve götürmesi için büyük tabaklar dolusu yemek veriyordu. Rachel sokaklarda, özellikle de Seattle’da bir aydan biraz daha kısa süredir bulunmasına rağmen bir işe sahip olduğu ve aç ve paçavralara sarılı olmadığı için ne kadar şanslı olduğunu bilecek kadar çok muhtaç adam ve kadın görmüştü.</span></span></p>

    <p class="calibre18"><span class="font2"><span class="calibre11">Bir araba kornası Rachel’ın irkilmesine sebep oldu ve Rachel hayatının geri kalanı boyunca burada yaşasa dahi hiçbir zaman şehir hayatına, sürekli gelip geçen arabalara ve onların gürültüsüne alışamayacağını anladı. Bu gürültü bir dere ile teneke çatıya vuran yağmurun sesi veya kederli bir kumrunun ötüşü gibi rahatlatıcı değildi, onun yerine sert ve kulak tırmalayıcıydı; herhangi bir düzeni veya zihni yatıştırabilecek bir yanı yoktu. Sabahın erken saatlerinde şehrin onca kirliliği ve gürültüsüyle uyanmadan önceki anlar dışında sakinliğe erişmek mümkün değildi. Rachel, penceresinden dağlara bakabiliyordu ve onların hareketsizliği iyileştirici bir merhem gibi içini yatıştırıyordu.</span></span></p>

    <p class="calibre18"><span class="font2"><span class="calibre11">Genç kadın sokağın karşısına geçti. Karşı tarafta coplu bir polis, ritmik bir şekilde yürüyordu. Sokağın daha aşağısında bir grup keyifsiz adam, Kurtuluş Ordusu binasının önünde sıraya girmişti, fasulye ve beyaz ekmekten oluşan bir yemek ve binanın bodrum katındaki kirli şilteden ibaret bir yatak için içeri girmeyi bekliyorlardı. Rachel’ın gözüne sıranın önündeki taranmamış kıvırcık kızıl saçlar ilişti. Rachel daha yakından baktı ve uzun, sırık gibi bedeni gördü, gri golf şapkası yoktu ama mavi ve siyah oduncu ceketi vardı. Rachel, Jacob’ı kollarına aldı ve hızla sokağı geçti ama oraya vardığında Joel çoktan içeri girmişti. <i class="calibre9">Tabii eğer Joel’se</i>... Çünkü Rachel çoktan gözlerinin gördüğü veya gördüğünü sandığı şeyden şüphelenmeye başlamıştı. İçeri girmeyi denemeyi düşündü ama girişe yaklaştığında, sıradaki birkaç adam ona dik dik baktı.</span></span></p>

    <p class="calibre13"><span class="font2"><span class="calibre11">Ön dişleri eksik olan bir adam kabaca, “Kadınların binası Pike Sokağı’nda,” dedi.</span></span></p>

    <p class="calibre18"><span class="font2"><span class="calibre11">Rachel sokağın karşısındaki tiyatroya baktı ve film afişinin ortasındaki saate bakınca bir an önce yola koyulmazsa işe geç kalacağını fark etti. Kaldırımdan tekrar kafeye doğru yürürken kendi kendine sadece hayal gördüğünü söyledi. Esso istasyonunun önünden geçerken benzinin ve suyun yağlı bir gökkuşağı oluşturacak şekilde birbirine karıştığı bir su birikintisinin üzerinden geçti. Sonra yağmur daha sert yağmaya başladı ve Rachel adımlarını hızlandırdı. Tam kafenin kapısına varmıştı ki gök yarıldı ve yağmur deliler gibi yağmaya başladı. Rachel sokağın öteki tarafını göremiyordu.</span></span></p>

    <p class="calibre18"><span class="font2"><span class="calibre11">İçeri girmeyi başardığında, “Jacob’ı tutayım da paltonu çıkarabil,” dedi Bay Bjorkland.</span></span></p>

    <p class="calibre18"><span class="font2"><span class="calibre11">Bay Bjorkland ve karısı, çocuğun adını söylerken ilk heceyi fazla vurguluyorlardı, tıpkı Rachel’ın adını söylerken yaptıkları gibi. İsimler bu şekilde kulağa daha nazik geliyordu. Bjorklandlerin bu şekilde konuşması Rachel’a uygun geliyordu çünkü bu onların karakterine çok uyuyordu.</span></span></p>

    <p class="calibre18"><span class="font2"><span class="calibre11">Bayan Bjorkland, Rachel’ın omzuna bir havlu yerleştirirken, “Al, kuruman için,” dedi.</span></span></p>

    <p class="calibre18"><span class="font2"><span class="calibre11">Rachel mutfağa gitti ve Jacob’ı battaniyenin üzerine yerleştirdi. Cep defterini çıkardı ve oyuncak treni çocuğun yanına koydu. Rachel tam cep defterim sertçe kapayacakken, telefon numarası ve adres bulunan katlanmış kâğıt parçasını gördü. Notu açtı ve böyle bir adamdan beklenmeyecek ufak ve kusursuz el yazısına baktı. Beraber sadece altı ya da yedi saat geçirdiğin birine karşı ne kadar fazla şey hissedebilirsin, diye merak etti. Buna aşk denemezdi ama Rachel sadece minnetten öte bir şey hissettiğini biliyordu. Rachel, numarayı geceler boyunca hiç cevap almadan aradığım, sonunda operatörün açıp Rachel’a ulaşmaya çalıştığı kişinin vefat etmiş olduğunu söylediğini hatırladı. Kâğıt parçasını  elinde bir süre daha tuttu ve sonra çöp kutusuna attı. Jacob’a baktı. <i class="calibre9">Eğer ölürsem,</i> dedi kendi kendine, <i class="calibre9">en azından dünyada Şerif McDowell’ın bizim için ne yaptığını bilen bir kişi daha olacak.</i></span></span></p>

    <p class="calibre18"><span class="font2"><span class="calibre11">Jacob’ın altını değiştirdi ve ona kısa süre sonra ağzından kayacağını bildiği süt şişesini verdi. Rachel duvardaki çividen kumaş önlüğü aldı ve beline bağladı. Bir an durup mutfağın sıcaklığını hissetti ve içinde bir durgunluk olduğunu anladı. Soğuk, yağmurlu bir günde kuru ve sıcak bir yerdi burası. Yemek kokulan ve uykuya dalan bir çocuğun usul ve yavaş nefes alış verişleri duyuluyordu. Rachel, <i class="calibre9">güvenli bir liman,</i> dedi kendi kendine ve bunu söyler söylemez Bayan Stephans’ın sınıfın geniş, parlak haritasının öteki tarafına işaret ederken Seattle’ı tarif edişini hatırladı.</span></span></p>

    <p class="calibre18"><span class="font2"><span class="calibre11">Sallanan kapıların arasından Bay Bjorkland geldi.</span></span></p>

    <p class="calibre18"><span class="font2"><span class="calibre11">“Bulaşık suyunu hazırla,” dedi. “Cumartesi geceleri en kötüsüdür, o yüzden bu akşam paranın hakkını vereceksin.”</span></span></p>

    <p class="calibre18"><span class="font2"><span class="calibre11">Bay Bjorkland ilk sipariş için mutfağı hazırlarken tencerelerden ve tavalardan takırtılar çıkıyordu. Rachel, gözleri çoktan kapalı olan Jacob’a baktı. Kısa süre sonra tencere ve tava gürültülerine bağırarak söylenen siparişlere ve diğer bütün kargaşaya rağmen uyumaya devam edecekti.</span></span></p>
  </div>
</body>
</html>
