<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font2"><span class="calibre11"><br class="calibre7" id="calibre_pb_33" /></span></span></p>

    <p class="calibre13"><span> </span></p>

    <h2 class="calibre1"><i class="calibre9"><span class="calibre17">Yirmi Dokuz</span></i></h2>

    <p class="calibre18"><a class="pcalibre1 pcalibre" id="bookmark25"></a><span class="font2"><span class="calibre11">Rachel, Kingsport’taki ilk gecelerinde çok iyi uyuyamadı. Geçen her tren onu uyandırıyordu ve uyandığında sadece Serena’yı ve uşağını düşünebiliyordu. Sandıktaki inci saplı hançeri çıkarmış ve yastığının altına yerleştirmişti. Ev her gıcırdadığında Rachel bıçağın pürüzsüz sapını kavrıyordu. Çocuk yanında, duvara yakın tarafta uyuyordu.</span></span></p>

    <p class="calibre18"><span class="font2"><span class="calibre11">Rachel ancak beşinci gün Jacob’ı dışarı çıkardı. Daha önce bakkala giderken Bayan Sloan’un evinin arkasındaki rayların karşısında bir ışkın bostanı bulmuştu. Rachel, en azından ona bir turta yapabilirim, diye düşündü, yaşlı kadına teşekkür etmek için ufak bir jest olurdu bu. Jacob’la rayları geçtiler, Rachel’ın boş elinde hançer ve boş büyük bir çuval vardı. Işkın bostanı, tekerlekleri toprağın derinine gömülecek kadar uzun süre hareketsiz kalmış olan paslı bir yük vagonunun yakınındaydı. Rachel birkaç böğürtlen çalısının arasından geçerken dikenler elbisesine takıldı. Rachel, çocuğu yük vagonunun kare gölgesine oturttu. Elbisesinin cebindeki çorabı çıkarıp içindekileri Jacob’ın önüne döktü ve onları ağzına götürmemesini söyledi. Jacob bilyeleri ufak gruplar haline getirdi, sonra onları birbirlerinin uzağına doğru itti.</span></span></p>

    <p class="calibre18"><span class="font2"><span class="calibre11">Rachel ışkın otlarını kesmeye başladı, erken yaz tütünlerine yaptığı gibi üstlerini kesiyordu. Bu hiçbir zaman özleyeceğini düşündüğü bir iş değildi. Morumsu saplar o kadar kuvvetliydi ki sicim kesiyordu sanki ama hayatı boyunca yaptığı gibi dışarıda bir şey yapıyor olmak, kendini kaptırabileceği ritmi olan bir şeyi yapıyor olmak iyi hissetmesini sağlıyordu. Rachel kendi kendine, gelecek sene kendime bir bahçe ekeceğim, dedi, nerede olursak olalım.</span></span></p>

    <p class="calibre18"><span class="font2"><span class="calibre11">Kısa süre sonra etrafım dağılmış ufak, buruşuk yaprak demetleri kapladı. Rachel bir avuç sap aldı ve onları yonga gibi bir yığın halinde topladı. Jacob, keyifli bir şekilde oynuyordu, dışarıda olduğu için Rachel kadar memnun gözüküyordu. Raylardan bir tren geldi ve gardan yavaşça geçti. İlerlerken personel vagonundan işaretçi trafik görevlisi el salladı. Rayların üzerinde, alçaktan bir çift parlak kırmızı kardinal kuşu uçtu ve Jacob bakışlarını bilyelere geri çevirmeden önce onları işaret etti.</span></span></p>

    <p class="calibre18"><span class="font2"><span class="calibre11">Rachel son sapı kesip yığını çuvalına tıkıştırdığında güneş vagonun gölgesini daraltmıştı. Beş turtaya yetecek kadar ışkın vardı ama Rachel, Bayan Sloan’la fazla ışkınlarla yapacak bir şey bulabileceklerini düşünmüştü. Jacob’la tekrar raylardan geçtiklerinde şerifin Model T’si evin önüne park etmişti.</span></span></p>

    <p class="calibre18"><span class="font2"><span class="calibre11">Rachel, “Görünüşe göre misafirimiz var,” dedi Jacob’a.</span></span></p>

    <p class="calibre18"><span class="font2"><span class="calibre11">McDowell, Bayan Sloan’la beraber mutfak masasında oturuyordu, sağ eliyle buğu yapmış bir buzlu çay bardağını kavramıştı. Rachel ışkım mutfak tezgâhına koydu ve adamın yanına oturdu fakat Jacob kıvranmaya ve sızlanmaya başladı.</span></span></p>

    <p class="calibre18"><span class="font2"><span class="calibre11">Rachel, “Muhtemelen altının değiştirilmesi gerekiyordur,” dedi ama Bayan Sloan o kalkamadan ayağa kalktı ve çocuğu kollarına aldı.</span></span></p>

    <p class="calibre18"><span class="font2"><span class="calibre11">“Ben yaparım,” dedi. “Sonra onu verandaya götürürüm. Şerifle konuşmanız gerek.”</span></span></p>

    <p class="calibre18"><span class="font2"><span class="calibre11">Rachel, “Tamam,” dedi ve yaşlıca kadına bilyelerle dolu çorabı uzattı. “Yaygara yapmaya başlarsa bunu verirsiniz.”</span></span></p>

    <p class="calibre18"><span class="font2"><span class="calibre11">Bayan Sloan çocuğu kollarında hafif hafif sallamaya başlayınca Jacob güldü.</span></span></p>

    <p class="calibre18"><span class="font2"><span class="calibre11">“Hadi altını değiştirelim,” dedi kadın ve çocukla beraber arkadaki yatak odasında kayboldu.</span></span></p>

    <p class="calibre18"><span class="font2"><span class="calibre11">McDowell bir yudum çay aldı ve bardağı önüne koydu.</span></span></p>

    <p class="calibre18"><span class="font2"><span class="calibre11">“Bilyeleri seviyor, öyle mi?”</span></span></p>

    <p class="calibre18"><span class="font2"><span class="calibre11">“Onlarla her gün oynuyor.”</span></span></p>

    <p class="calibre18"><span class="font2"><span class="calibre11">“Peki, onları yemeye çalışmıyor mu?”</span></span></p>

    <p class="calibre18"><span class="font2"><span class="calibre11">“Hayır, en azından henüz değil.”</span></span></p>

    <p class="calibre18"><span class="font2"><span class="calibre11">Bayan Sloan ve Jacob arka odadan çıktı ve verandaya ilerledi.</span></span></p>

    <p class="calibre18"><span class="font2"><span class="calibre11">McDowell konuşmayınca, “Ne oldu?’ diye sordu Rachel.</span></span></p>

    <p class="calibre18"><span class="font2"><span class="calibre11">McDowell, pencereden Bayan Sloan’un Jacob’ı kollarında tuttuğu yere baktı. Çocuk verandanın tavanından sallanan bir rüzgâr çanına uzanıyordu.</span></span></p>

    <p class="calibre18"><span class="font2"><span class="calibre11">“Artık şerif değilim. Beni kovdular ve kontrol edebilecekleri bir kanun adamı buldular.”</span></span></p>

    <p class="calibre18"><span class="font2"><span class="calibre11">“Yani onlardan kaçıp saklanmak dışında yapacak bir şey kalmadı,” dedi Rachel.</span></span></p>

    <p class="calibre18"><span class="font2"><span class="calibre11">McDowell, “Ben kaçmayacağım” diye yanıtladı. “Onları yenmek için şerif rozetine ihtiyaç olmayan yollar var.”</span></span></p>

    <p class="calibre18"><span class="font2"><span class="calibre11">“Onları yenerseniz eve dönebilir miyiz?’</span></span></p>

    <p class="calibre18"><span class="font2"><span class="calibre11">“Evet.”</span></span></p>

    <p class="calibre18"><span class="font2"><span class="calibre11">“Peki ne zaman harekete geçeceksiniz?”</span></span></p>

    <p class="calibre18"><span class="font2"><span class="calibre11">McDowell acı acı, “Bir süredir deniyorum,” dedi. “Hatam, yasaların bana yardımcı olabileceğini düşünmek oldu. Ama o yolun sonuna geldim. Bir şey yapılacaksa ben kendim yapacağım.”</span></span></p>

    <p class="calibre18"><span class="font2"><span class="calibre11">Eski şerif duraksadı. Hâlâ pencereden dışarı bakıyordu ama bakışları Bayan Sloan'la çocuktan daha ötede bir şeye odaklanmış gibiydi.</span></span></p>

    <p class="calibre13"><span class="font2"><span class="calibre11">Rachel, “Onları öldürmeye çalışacaksınız, değil mi?” diye sordu.</span></span></p>

    <p class="calibre13"><span class="font2"><span class="calibre11">“Başka bir yol olmasını umuyorum.”</span></span></p>

    <p class="calibre18"><span class="font2"><span class="calibre11">Rachel, “Eğer Jacob’a bakmam gerekmeseydi onları ben öldürürdüm,” dedi. “Gerçekten öldürürdüm.”</span></span></p>

    <p class="calibre18"><span class="font2"><span class="calibre11">McDowell, Rachel’ın gözlerine bakarak, “Sana inanıyorum,” dedi.</span></span></p>

    <p class="calibre18"><span class="font2"><span class="calibre11">Bir tren gardan çıkarken ıslık çaldı ve evin arkasından geçerken masadaki bardağı titretti. Tren güneye, Knoxville’e doğru yol alırken McDowell, uzanıp bardağı sarsılmayacağı şekilde tuttu. Konuşurken de ona bakıyordu.</span></span></p>

    <p class="calibre18"><span class="font2"><span class="calibre11">“Eğer işler umduğum gibi gitmezse çocukla beraber buradan daha uzağa gitmelisin.”</span></span></p>

    <p class="calibre13"><span class="font2"><span class="calibre11">“Ne kadar uzağa?”</span></span></p>

    <p class="calibre18"><span class="font2"><span class="calibre11">McDowell ona doğru bir zarfı itti. “Bu seni ne kadar uzağa götürebilirse,” dedi, “içinde üç yüz dolar var.”</span></span></p>

    <p class="calibre18"><span class="font2"><span class="calibre11">Rachel, “Sizin paranızı almak içime sinmez,” dedi.</span></span></p>

    <p class="calibre18"><span class="font2"><span class="calibre11">“Benim param değil.”</span></span></p>

    <p class="calibre18"><span class="font2"><span class="calibre11">“O zaman nereden geldi?”</span></span></p>

    <p class="calibre18"><span class="font2"><span class="calibre11">“Bunun bir önemi yok. Artık seninle çocuğun parası ve bu onların sizi yakalamasını engelleyen tek şey olabilir.”</span></span></p>

    <p class="calibre18"><span class="font2"><span class="calibre11">Rachel zarfı alıp elbisesinin cebine yerleştirdi.</span></span></p>

    <p class="calibre18"><span class="font2"><span class="calibre11">“Sizce bizi hâlâ arıyorlar mı, yani şu anda?”</span></span></p>

    <p class="calibre18"><span class="font2"><span class="calibre11">“Aradıklarını biliyorum. Dönmek güvenli olursa dönüp seni alırım,” diyen McDowell sandalyesini geriye itti ve ayağa kalktı. “Ama o zamana kadar o çocuğu bir daha dışarı çıkarma. Seni</span></span> <span class="font2"><span class="calibre11">burada takip edebileceklerini sanmıyorum ama bu insanlar küçümsemek isteyeceğin insanlar değiller.”</span></span></p>

    <p class="calibre18"><span class="font2"><span class="calibre11">Rachel, McDowell’la beraber verandaya yürüdü ve eski şerifin Model T’sine girip uzaklaşmasını izledi. Sonra Rachel tekrar içeri girdi ve Jacob’a biraz yulaf ezmesi hazırladı. Çocuğu yere koydu ve ışkın saplarını iki buçuk santimlik parçalara ayırmaya başladı. Rachel bir parça ışkım ağzına götürdü, ekşiliğini tattı ve çok fazla şekere ihtiyacı olacağını anladı. Bir yük treni evi zangırdatınca Rachel ayağının altodaki tahtaların titrediğini hissetti. Dolaptaki tabak çanaklar sarsıldı.</span></span></p>

    <p class="calibre18"><span class="font2"><span class="calibre11">Rachel trenin nereye gittiğini merak etti ve okuldaki son senesinden bir şey hatırladı. Bayan Stephens, “Bu haritadaki herhangi bir yeri seçebilseniz en çok nereye gitmek isterdiniz?’ diye sormuştu. Bir öğrenci elini kaldırmış ve Washington D.C. demişti, başka biri New York’u seçmişti, bir başkası da Raleigh’i. Bobby Orr oradaki insanların kerevit yediğini duyduğu ve böyle bir şeyi görmek istediği için Louisiana’yı seçtiğini söylemişti. Çok bilmiş olmak isteyen Joel Vaughn ise bu okuldan mümkün olduğunca uzağa, demişti. Bayan Stephens, “Peki orası neresi, Joel?’ diye sormuş ve onu sınıfın önüne çıkartmıştı. Çekmecesinden bir cetvel çıkarmış, Joel’i haritanın yanma göndermiş ve en uzak noktayı bulması için haritayı ölçtürmüştü. En uzak yer Seattle, Washington’dı. Bayan Stephens, “Bir kere oraya gitmiştim,” demişti. “Güzel bir yer. Orada bir nehir, hoş bir liman ve bütün sene boyunca üzerlerinde kar olacak kadar yüksek dağlar var.”</span></span></p>
  </div>
</body>
</html>
