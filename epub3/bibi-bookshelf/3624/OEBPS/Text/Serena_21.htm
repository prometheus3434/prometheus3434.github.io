<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_19" /></span></span></p>

    <p class="calibre18"><span> </span></p>

    <h2 class="calibre25"><span class="font2"><i class="calibre9"><span class="calibre17">O</span></i></span><span class="font2"><i class="calibre9"><span class="calibre17">n</span></i></span> <span class="font2"><i class="calibre9"><span class="calibre17">Altı</span></i></span></h2>

    <p class="calibre18"><span class="font2"><span class="calibre11">Önceki aralıkta Buchanan bütün işçilere Noel hediyesi verilmesini önermişti. Başka hiçbir sebepten olmasa bile moral için, diye Pemberton ve Wilkie’ye ısrar etmişti, o yüzden hediye almakla görevlendirilen Campbell, Noel arifesinde Waynesville’e gitmiş ve Vaughn’u da yanma almıştı. Bu Noel’de Campbell kendi iradesiyle aynı şeyi yaptı. Vaughn’la bir açık yük arabasını Scott’un dükkânından her türlü hediyeyle doldurdular ve daha önceden alınmış şeyleri de yanlarına almak için bıçkıevinde durdular. Tren kampa döndüğünde açık yük arabasındaki hediyeler kantin verandasındaki geçici rafları doldurdu. Campbell ve Vaughn hediyeleri çıkartıp dizdiler, işleri gece yarısından çok sonra bitti. Sabah olduğunda kampın işçileri kantin verandasına çıktı. Campbell hediyeleri geniş bir zevk ve hayal gücüyle dolu bir empatiyle seçmişti. Scott’un dükkânında bulamadıklarını Sears’tan, Roebuck kataloğundan ve Soco Gap kaçakçısından seçmişti, böylece işçiler elli sentlik paraları ile çok sayıda çeşit arasından seçebilecekti. Önce çocukları olanlar geldi. Campbell bunun aksine izin vermediğinden, bu adamlar ayrılan paralarının en az yarısını meyan kökü ve portakalların bulunduğu rafı ve bebekler, ayıcıklar, oyuncak tüfekler, parlak metal oyuncak arabalar ve oyuncak trenlerden oluşan rafı boşaltarak kullandılar. Vaughn isimleri listeden silerken, Campbell bütün işçilerin paylarını zihninde tasnifliyordu.</span></span></p>

    <p class="calibre18"><span class="font2"><span class="calibre11">Sonra işçilerin geri kalanları geldiler ve oltalarla olta iğneleri, kullanışlıdan çok havalı şapkalar, sigara kâğıtları, pipolar ve çakılar ile alt rafa gizlice yerleştirilmiş yarım litrelik kaçak içki kavanozları arasından seçimlerini yaptılar. Başka bir grup rafta, eşler, kız arkadaşlar ve mutfaktaki kadınlar için eşyalar vardı: pamuklu bez ve dantel kumaşlar, eşarplar, parfümler, saç örgüleri ve bilezikler. Bu daha geleneksel hediyelerin arasına, Campbell’in daha anlaşılması güç seçimleri serpiştirilmişti. Bu hediyeler tekti; tik ağacından yapılma bir flüt, bir çift kırmızı yeşil beyzbol çorabı, Amerika haritasının bir yapbozu. işçilerin bunu yapmaya hakkı olsa da akıllan çelinir de elli sentlerini eldiven, pabuç, yeni bir balta başı veya yün çoraplar gibi daha pratik bir şey alırlar diye kimse kantinin içine girmeye teşebbüs etmedi. Onun yerine verandada dolaştılar, bir eşyayı kaldırıp bir an onu sahiplenip sonra başka bir tanesini almak için onu kenara bıraktılar. Arada bir çeyreklik havaya atılıyor, yakalanıyor ve kişinin elinin arkasına yapıştırılıp son karar başka bir güce bırakılıyordu.</span></span></p>

    <p class="calibre18"><span class="font2"><span class="calibre11">Sabahın ilerleyen saatlerinde, raflar yarı yarıya boşalmıştı ama yine de veranda basamaklarında yukarı aşağı sürekli bir trafik vardı. Bu işçilerden çoğu trenle Waynesville’den gelmişti ama aralarında nadiren yakaladıkları fazladan birkaç saat uykunun daha arzu edilebilir bir hediyeye değer olduğuna karar veren sıralı ev sahipleri de vardı. Snipes ve ekibi de erken gelenlerdendi. Noel yemeği için Rahip Mclntyre’ın evine giden Stewart dışında bütün ekip kalmıştı ve yemek salonunun veranda basamaklarındaki hareketliliği izliyordu. Onlar hediyelerini çoktan almışlardı. Snipes’ın kırmızı yeşil beyzbol çorapları, tulumunu dizlerine kadar kapayacak şekilde ayakkabısından yukarı çıkmıştı. Dunbar fötr şapkasını takmıştı, tozlu bir kahverengi olsa da şapkanın siperinde havalı bir eğim vardı. Ross kaçak içkiyi seçmişti, çoğu şu an midesinde için için yanıyordu.</span></span></p>

    <p class="calibre18"><span class="font2"><span class="calibre11">Ross yarım litrelik kavanozu kaldırdı ve bir yudum daha aldı. Gözleri sulandı ve kuvvetle beyaz bir nefes bulutu üflerken dudakları dolgun bir O şeklini aldı.</span></span></p>

    <p class="calibre18"><span class="font2"><span class="calibre11">“Noel Baha’nın bu kampa gelecek cesareti bulmasına şaşırdım,” dedi, “özellikle de Buchanan’a olanlardan sonra.”</span></span></p>

    <p class="calibre18"><span class="font2"><span class="calibre11">“Campbell kimseye danışmadan bu işi yapmış olmasaydı Noel Baba gelmezdi,” dedi Snipes.</span></span></p>

    <p class="calibre18"><span class="font2"><span class="calibre11">“Onun dışındaki her adamı bu yüzden kovarlardı,” diye belirtti Dunbar, “yani hediyeleri sormadan alanları.”</span></span></p>

    <p class="calibre13"><span class="font2"><span class="calibre11">Ross, “Buchanan ve Wilkie olmadığından artık ona hiç olmadığı kadar fazla ihtiyaç duyduklarını biliyorlar,” dedi. “Campbell iyi bir adam ama ahmak değil ve yanarsa kendi kıçının derdine düşer.” “Yine de,” dedi Dunbar, “bizim için bunu yapacak çok fazla denetçi yoktur.”</span></span></p>

    <p class="calibre13"><span class="font2"><span class="calibre11">Ross, “Bu konuda sana katılıyorum,” diye karşılık verdi. Adamlar bakışlarını Rachel Harmonin, hediyelerim Campbell’ın önüne koyduğu kantin verandasına çevirdi.</span></span></p>

    <p class="calibre18"><span class="font2"><span class="calibre11">Snipes, “Görünüşe göre ufaklık için kot kumaşla güzel bir oyuncak dışında bir şey seçmemiş,” dedi. “Geçen sefer güzel kokulu sabun ve şık bir saç kurdelası aldığını hatırlıyorum.”</span></span></p>

    <p class="calibre18"><span class="font2"><span class="calibre11">Dunbar, ‘"Ve bir yandan da diğer mutfak kızlarıyla kıkırdıyor ve saçma sapan davranıyordu,” dedi, “ama bugünlerde pek kıkırdıyora benzemiyor.”</span></span></p>

    <p class="calibre18"><span class="font2"><span class="calibre11">Ross, “Babasız bir çocuk büyütmek bir kızın kıkırdamasını engeller,” dedi.</span></span></p>

    <p class="calibre18"><span class="font2"><span class="calibre11">“Pemberton’ın yaptığının arkasında durup ona biraz yardım edeceğini sanırdım,” dedi Dunbar. “Bir adam nasıl böyle bir şey yapıp suçluluk hissetmiyor, anlamıyorum.”</span></span></p>

    <p class="calibre13"><span class="font2"><span class="calibre11">Ross, “Bence karısının bunda payı var,” diye tahminde bulundu.</span></span></p>

    <p class="calibre18"><span class="font2"><span class="calibre11">Joel Vaughn verandanın basamaklarından çıkarken, “Rachel’a iyi davranan bir adam var ama,” dedi Dunbar.</span></span></p>

    <p class="calibre18"><span class="font2"><span class="calibre11">Ekip Vaughn’un Rachel Harmon’la konuşmasını ve sonra ona parlak metali sabahın geç ışıklarında parlayan oyuncak bir tren vermesini izledi. Kız gitmeden önce Vaughn ve Rachel biraz daha konuştular. Oyuncak tren Rachel’ın seçtiği diğer şeylerle beraber torbadaydı. Birkaç dakika boyunca kantin verandası Campbell ve Vaughn dışında boş kaldı. Dunbar yemek salonunun geniş penceresine döndü ve yeni aksesuarıyla kendisini inceledi.</span></span></p>

    <p class="calibre18"><span class="font2"><span class="calibre11">“Bunun bir şıklığı var,” dedi. “Ama yine de keşke parlak san bir şeridi olsaydı.”</span></span></p>

    <p class="calibre18"><span class="font2"><span class="calibre11">“O zaman Snipes onu önceden kapabilirdi,” dedi Ross. “Artık parlak bir şey takacak bir tek oran, yani kafan kaldı, değil mi Snipes?”</span></span></p>

    <p class="calibre18"><span class="font2"><span class="calibre11">“Kafam ve kunduralarım.”</span></span></p>

    <p class="calibre18"><span class="font2"><span class="calibre11">Dunbar şapkanın kenarını biraz daha eğdi ve geri oturdu.</span></span></p>

    <p class="calibre18"><span class="font2"><span class="calibre11">“Sizce Galloway, Noel Baha’dan ne aldı?” diye sordu Dunbar. “Başının üzerine taktığı yılan çıngıraklarına uyacak dişler almış olabilir mi?”</span></span></p>

    <p class="calibre18"><span class="font2"><span class="calibre11">“Yemeklerine tat katmak için fare zehri almıştır,” diye önerdi Snipes.</span></span></p>

    <p class="calibre18"><span class="font2"><span class="calibre11">“Muhtemelen bu şapka yerine onu almalıydım,” dedi Dunbar. “Soğuk hava geldiğinden beri fareler evimi ele geçirdi sayılır. Öyle bir doluştular ki gören dini inançlarını pekiştirmek için toplanıyorlar sanır.”</span></span></p>

    <p class="calibre18"><span class="font2"><span class="calibre11">“İşe yaramazdı,” dedi Ross. “Evimde Paris Yeşilini kullandım ve o en sert zehirdir. O sıçanlar zehri patlamış mısırın üzerindeki tuzdan ibaretmişçesine yediler.”</span></span></p>

    <p class="calibre18"><span class="font2"><span class="calibre11">“Peki, kantinde peynir konulan tuzaklar?” diye sordu Dunbar. “Hepiniz onları denediniz mi?”</span></span></p>

    <p class="calibre18"><span class="font2"><span class="calibre11">Ross, “Bazı zorba sıçanlar var,” dedi. “Muhtemelen tuzağı alıp soda şişesiymiş gibi para iadesi için kantine geri götürürler.”</span></span></p>

    <p class="calibre18"><span class="font2"><span class="calibre11">“Onları öldürecek şey yılanlar,” diyen Snipes konuşurken çizmelerini inceledi. “Ama o kartal Asyalıların yin yang dediği şeyi bozdu.”</span></span></p>

    <p class="calibre18"><span class="font2"><span class="calibre11">“O ne demek?” diye sordu Dunbar.</span></span></p>

    <p class="calibre18"><span class="font2"><span class="calibre11">“Hayatın dengesi. Dünyadaki her şeyin doğal bir yeri vardır ve bir şeyi çıkartıp orada bulunmaması gereken bir şeyi koyarsan her şey orantısız olur ve bozulur."</span></span></p>

    <p class="calibre18"><span class="font2"><span class="calibre11">Dunbar, “Biraz, farklı mevsimlerin olmaması gibi,” dedi.</span></span></p>

    <p class="calibre18"><span class="font2"><span class="calibre11">“Kesinlikle. Bütün yıl kış olsaydı donardık, bütün sene yaz olsaydı da sular kururdu ve hasatlar ölürdü.”</span></span></p>

    <p class="calibre18"><span class="font2"><span class="calibre11">Dunbar, “Bütün sene bahar olsa rahatsız olmazdım,” dedi. “Hava sıcak ama yağmur da var, her şey filizlenip canlı hissediyor, bütün kuşlar cıvıldıyor.”</span></span></p>

    <p class="calibre18"><span class="font2"><span class="calibre11">Snipes, “Sorun da bu olurdu zaten,” diye yanıtladı. “Etrafı çok fazla canlılık sarardı. Her şey sürekli filizlenirdi ve kısa süre sonra dünyanın her tarafını ağaçlar, çimler ve sarmaşıklar kaplardı. Sırf kendine ayağa kalkacak bir yer yontmak için her sabah baltana ihtiyacın olurdu.”</span></span></p>

    <p class="calibre18"><span class="font2"><span class="calibre11">Ross kaçak içkisinin son yudumlarım bitirdi ve bakışlarını gri ve kahverengi vadi zeminine, Noland Dağı'nın derisi yüzülmüş yamacına dikti.</span></span></p>

    <p class="calibre18"><span class="font2"><span class="calibre11">“Peki ya canlı hiçbir şey kalmayınca ne olur ? diye sordu.</span></span></p>

    <p class="calibre13"><span class="font2"><span class="calibre11">Ertesi sabah kamp normal iş düzenine döndü. Bazı adamlar dinlenmişti, bazıları akşamdan kalmaydı, bazıları da biraz dinlenmiş, biraz da akşamdan kalmaydı. Serena, Indian Sırtında çalışan bir ekiple beraber çıktı. Hamileydi ama bunu Pemberton dışında kimse bilmiyordu. Pemberton ona ata binme riskini almasının gerekli olup olmadığını sorduğunda, Serena gülümsemiş ve onlara ait bir çocuğun biraz itilip kalkılmaya dayanabileceğini söylemişti.</span></span></p>

    <p class="calibre18"><span class="font2"><span class="calibre11">Harris, akşamüstü erken saatlerde aradı. İki hafta boyunca eyalet dışındaydı ve döndüğünde parkın yapılması ve arazilerini satmayanlara kamulaştırma yasasının uygulanması kaçınılmaz olduğundan, Albright’ın Harris ve Pemberton’ları Townsend bölgesinin peşine düştükleri için eleştirdiği bir telgrafla karşılaşmıştı.</span></span></p>

    <p class="calibre18"><span class="font2"><span class="calibre11">Harris, “Diplomatlığı bıraktı,” diyerek köpürdü. “Dişlerini gösterirse Champion gibi pes edeceğimizi sanıyor. Tasarruf ve Borç Verme Kurumu’ndaki Luckadoo da bana bir mesaj iletmiş. Webb ve Kephart’ın oraya gidip sevdiğiniz o Jackson County bölgesi hakkında sorular sorduklarını söylemiş. Bunun neyle ilgili olduğunu Tanrı bilir, ama bu iyi bir şey olamaz.”</span></span></p>

    <p class="calibre18"><span class="font2"><span class="calibre11">Harris telefonu kapadıktan sonra Pemberton ahıra gitti ve atını Indian Sırtı’na doğru sürdü. Pemberton, kampta ilerlerken bazı evlerde hâlâ çelenkler asılı olduğunu gördü. Bazı dağlılar gerçek Noel’in 6 Ocak’ta olduğuna inanıyordu. Bu güne Eski Noel diyorlardı ve müneccimlerin İsa’yı o gün ziyaret ettiğine inanıyorlardı. Buchanan’ın defterine yazdığı ufak bir bilgi daha. Defteri hatırlamak beraberinde adamın anısını da getirdi ama bu sadece bir an sürdü, sonra Pemberton dikkatini Serena’ya ve içinde taşıdığı hayata yönlendirdi.</span></span></p>

    <p class="calibre18"><span class="font2"><span class="calibre11">Serena’yı yeni dağ kolu yolunu yapmasına yardım eden bir ekiple buldu, dördü rayların önünü kesen devasa bir beyaz meşe konusunda kafa yoruyordu. Serena son bir öneride bulunup atını Pemberton’a doğru sürdü. Pemberton ona telgrafı anlattı.</span></span></p>

    <p class="calibre18"><span class="font2"><span class="calibre11">“Eğer park işi kaçınılmaz olsaydı Albright uğraşmaya tenezzül etmezdi,” dedi Serena. “Townsend’in arazisi onlar için bizim bilmemizi istediklerinden daha değerli olmalı, muhtemelen el değmemiş sert ağaçlar yüzünden. Muir’in Yosemite Parkı’ndaki kızılağaçlarla yaptığı gibi, ağaçları toplumu etkilemek için kullanacak. Onlar yaygara koparmaya devam etsin, biz de kesmeye devam edelim.”</span></span></p>

    <p class="calibre18"><span class="font2"><span class="calibre11">Baş bıçkıcı çentik atmayı bitirip ağaçtan uzaklaştığında, çevredeki ormana geçici bir sessizlik çöktü. İki bıçkıcı, bir gün önce yağan karın hâlâ durduğu donuk toprağa eğildi, aralarında sadece büyük ağaçlarda kullanılan dört metrelik kütük testeresi duruyordu. Testereyi çentiğe geçecek şekilde kaldırdıklarında, akşamüstü güneşi parlatılmış bıçağın üzerine düştü ve çelik, ak meşeyle karşı karşıya gelmek için yeni dövülüyormuş gibi gözüktü. Serena ve Pemberton, testere birkaç kere kayıp yakalandıktan sonra adamların ritimlerini tutturmasını izledi. Ekip başı elini kaldırdı ve Serena’ya ekibi şaşırtan problem her neyse onun üstesinden geldiklerini işaret etti.</span></span></p>

    <p class="calibre18"><span class="font2"><span class="calibre11">Pemberton, “Webb ve Kephart, Tasarruf ve Borç Verme Kurumu’na gitmiş,” dedi. “Luckadoo, Harris’e Jackson County arazisini sorduklarını söylemiş. Hamse göre daha fazla park alanı elde etmek için. Harris her şeyi yapabileceklerine inandıklarını söylüyor.”</span></span></p>

    <p class="calibre18"><span class="font2"><span class="calibre11">Serena bıçkıcıları izliyordu ama sonra Pemberton a döndü.</span></span></p>

    <p class="calibre18"><span class="font2"><span class="calibre11">“Ama park alanının geri kalanı en az otuz kilometre ötedeyken bu hiç mantıklı değil.”</span></span></p>

    <p class="calibre18"><span class="font2"><span class="calibre11">Pemberton, “Bırak orada istediklerini yapsınlar,” dedi. “Campbell, Townsend’in arazisinin bizim için daha iyi bir yatırım olacağını düşünüyor. Her neyse, Harris’in kafası bu park konusunda o kadar karışık ki Webb ve Kephart’ın sorgulaması hakkında tamamen yanılıyor olabilir.”</span></span></p>

    <p class="calibre18"><span class="font2"><span class="calibre11">Serena, kütük testeresinin ağacın özüne doğru ilerlemesini izlerken, “Ama kendilerine giderek daha fazla güveniyorlar,” dedi. “Harris bu konuda haklı.”<a class="pcalibre1 pcalibre" id="bookmark18"></a></span></span></p>
  </div>
</body>
</html>
