<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_42" /></span></span></p>

    <h2 class="calibre25"><span class="font2"><i class="calibre9"><span class="calibre17">Otuz Yedi</span></i></span></h2>

    <p class="calibre18"><span class="font2"><span class="calibre11">Ertesi sabah Pemberton, fena halde akşamdan kalmaydı, daha önce hiç böyle olmamıştı. Saat daha erkendi ama pencereden girebilen az ışık gözlerini yakıyordu. Dili, midesinde sıvıya dönüşmüş tiksindirici bir tozla kaplı gibiydi. Önceki akşam, istemediği yükleri boşaltmaya gelmiş vagonlar gibi bir bulanık görüntü serisi halinde aklından geçti.</span></span></p>

    <p class="calibre18"><span class="font2"><span class="calibre11">Serena hâlâ uyuyordu, o yüzden Pemberton yan döndü ve gözlerini kapadı ama tekrar uyuyamadı. Güneşin odayı yavaşça aydınlatmasını hissederek bekledi. Bir süre sonra Serena yanında uyandı, çıplak kalçası onunkine değiyordu. Pemberton dün gece sevişip sevişmediklerini hatırlamıyordu, hatta eve nasıl döndüğünü bile anımsamıyordu. Dönüp çapaklı gözlerinin arasından Serena’ya baktı.</span></span></p>

    <p class="calibre18"><span class="font2"><span class="calibre11">“Özür dilerim,” dedi.</span></span></p>

    <p class="calibre18"><span class="font2"><span class="calibre11">“Ne konuda özür diliyorsun?”</span></span></p>

    <p class="calibre18"><span class="font2"><span class="calibre11">“Dün gece çok fazla kafa çektiğim için.”</span></span></p>

    <p class="calibre13"><span class="font2"><span class="calibre11">Serena, “Doğum günündü, sen de kutladın,” dedi. “Bunda bir kusur yok.”</span></span></p>

    <p class="calibre13"><span class="font2"><span class="calibre11">“Ama bize birkaç yatırımcıya mal olmuş olabilir.” “Sanmam, Pemberton. Kârlar, nezaket kurallarından daha önemlidir."</span></span></p>

    <p class="calibre18"><span class="font2"><span class="calibre11">Serena yatakta doğruldu. Çarşaf düşünce Pemberton onun uzun, ince sırtını ve kalçaları genişlemesinden hemen önceki hafif daralmayı gördü. Serena pencereye baktı ve sabah güneşinin parlaklığı yüzüne düştü. Pemberton’ın kan çanağı gözlerinin kısılmasına yetecek kadar fazla ışık vardı ama genç adam başını çevirmedi. Daha önceleri başka şeylerin nasıl önemli olabildiğine hayret etti. Uzandı ve yataktan kalkmaya hazırlanan Serena’nın bileğini tuttu.</span></span></p>

    <p class="calibre18"><span class="font2"><span class="calibre11">“Daha değil,” dedi usulca.</span></span></p>

    <p class="calibre18"><span class="font2"><span class="calibre11">Pemberton yavaşça diğer kolunu Serena’nın beline sarmak için yakma kaydı. Yüzünü Serena’nın bel çukuruna bastırdı, gözlerim kapadı ve Serena’nın kokusunu içine çekti.</span></span></p>

    <p class="calibre18"><span class="font2"><span class="calibre11">Serena onun kollarından kurtulup yataktan kalktı ve “Kalkman gerek,” dedi.</span></span></p>

    <p class="calibre18"><span class="font2"><span class="calibre11">Pemberton gözlerini açarak, “Neden?” diye sordu. “Bugün pazar.”</span></span></p>

    <p class="calibre18"><span class="font2"><span class="calibre11">Serena pantolonunu ve binici ceketim üzerine geçirirken, “Galloway on birde hazır olmam söyledi,” diye cevap verdi. “Dağ aslanın seni bekliyor.”</span></span></p>

    <p class="calibre18"><span class="font2"><span class="calibre11">Pemberton, “Unutmuştum,” dedi ve yavaşça ayağa kalktı. Oda, birkaç saniye boyunca sallandı sonra düzeldi.</span></span></p>

    <p class="calibre18"><span class="font2"><span class="calibre11">Pemberton ayağa kalktı, gardıroba yürürken hâlâ sersemdi. Raftan pamuklu kumaş pantolonunu ve yün çoraplarını aldı ve bir askıdan av ceketini çıkardı. Kıyafetleri yatağa attı, sonra koridor dolabından ağır, bağcıklı av botlarını alıp binici botlarını giyen Serena’nın yanma oturdu. Gözlerini kapayarak sabah ışığının arttırdığı baş ağrısını geciktirmeye çalıştı.</span></span></p>

    <p class="calibre18"><span class="font2"><span class="calibre11">Konuşurken gözleri hâlâ kapalı olan Pemberton, ‘Teki burada tek başına iyi olacak mısın?” diye sordu.</span></span></p>

    <p class="calibre18"><span class="font2"><span class="calibre11">“Evet, tek yapmam gereken mutfakta nelerin kaldığından ve kantinin bir vagona yüklendiğinden emin olmak. Ama önce kartalı buradan ayrılmadan evvelki son avına çıkartacağım.”</span></span></p>

    <p class="calibre18"><span class="font2"><span class="calibre11">Serena ayağa kalktı, konuşurken kapıya doğru bakıyordu.</span></span></p>

    <p class="calibre18"><span class="font2"><span class="calibre11">“Gitmem gerek.”</span></span></p>

    <p class="calibre18"><span class="font2"><span class="calibre11">Pemberton onun eline uzandı ve bir an bırakmadı.</span></span></p>

    <p class="calibre18"><span class="font2"><span class="calibre11">“Tüfek ve doğum günü partisi için teşekkür ederim.”</span></span></p>

    <p class="calibre18"><span class="font2"><span class="calibre11">Serena, “Bir şey değil,” dedi elini çekerek. “Umarım panterini bulursun, Pemberton.”</span></span></p>

    <p class="calibre18"><span class="font2"><span class="calibre11">Serena gittikten sonra Pemberton kahvaltı için yemek salonuna geçmeyi düşündü ama midesi buna karşı çıktı. Botları hariç kıyafetlerini giymişti ama sonra yatağa geri yatıp gözlerini kapadı. Kendi kendine sadece birkaç dakikalığına, dedi ama Pemberton, Galloway kapıyı tıklatana kadar uyanmadı.</span></span></p>

    <p class="calibre18"><span class="font2"><span class="calibre11">Pemberton, on dakika içinde geleceğini haykırdı ve banyoya girdi. Leğeni soğuk suyla doldurdu ve kafasını tamamen içine daldırdı, dayanabildiği kadarbaşını suda tuttu. Doğruldu ve aynı şeyi tekrar yaptı. Soğuk su iyi gelmişti. Havluyla kurulandı ve saçını kafatasına yapışacak şekilde taradı, sonra kendi nefesinin mide bulandırıcı kokusunu azaltmak için dişlerini de fırçaladı, ilaç rafındaki aspirin şişesini buldu ve ağzına iki aspirin attı, şişenin kapağını kapadı ve cebine koydu. Pemberton dönmek üzereyken aynada kendini gördü. Gözleri kan çanağına dönmüştü ve teni daha iyi olabilirdi ama daha önce nasıl hissettiği göz önüne alınırsa ayakta olması bir zafer sayılırdı. Pemberton yataktan ceketini aldı ve evin yeni tüfeğinin şömine tahtasının üzerinde durduğu ön kısmına gitti. Tüfeğini dün gece oraya koyuşunu ya da yanındaki 35 kalibre kurşun kutusunun ona verilişini hatırlayamıyordu.</span></span></p>

    <p class="calibre18"><span class="font2"><span class="calibre11">Pemberton verandaya adım attığında Galloway, “Duyduğuma göre oldukça uzun bir gece geçirmişsiniz,” dedi, yüzünü bulutsuz ve berrak güne karşı buruşturmuştu.</span></span></p>

    <p class="calibre18"><span class="font2"><span class="calibre11">Pemberton Galloway’in yorumunu duymazdan geldi, onun yerine Frizzel’ın kantinin yanma park edilmiş kamyonetine odaklandı. Fotoğrafçı tripodunu vinçli traktör burnunun durduğu raysız tren yoluna koymuştu, fotoğraf makinesi yaşayan veya ölü bir işçiye değil, büyük bir kısmı yok edilmiş vadiye çevrilmişti. Frizzel siyah şahının altında eğildi, eyer kayışındaki kartalı beygirinin üzerinde duran Serena’nın atım ona doğru sürdüğünün farkında değildi.</span></span></p>

    <p class="calibre18"><span class="font2"><span class="calibre11">Pemberton, “Ne halt ediyor?” diye sordu.</span></span></p>

    <p class="calibre18"><span class="font2"><span class="calibre11">Galloway, “Hiçbir fikrim yok ama karınız öğrenecek gibi gözüküyor,” dedi ve gökyüzüne doğru baktı. “Gitmeliyiz. Zaten geç kaldık.”</span></span></p>

    <p class="calibre18"><span class="font2"><span class="calibre11">“Arabaya git,” dedi Pemberton ve tüfekle kurşun dolu kutuyu Galloway’e verdi. “Ben burada ne olup bittiğini öğreneceğim.”</span></span></p>

    <p class="calibre18"><span class="font2"><span class="calibre11">Pemberton kantine doğru yürürken Frizzell kumaşın altından çıktı. Serena’yla konuşurken gözlerini daha yeni uyanmış gibi kırpıp duruyordu. Pemberton artık boş olan ofisi geçti, pencereleri bile yeni kampa götürülmüştü. Kapı aralıktı ve birkaç süzülen yaprak çoktan rüzgârla içeri sürüklenmişti.</span></span></p>

    <p class="calibre18"><span class="font2"><span class="calibre11">Serena, ona katıldığında, “Bakan Albright, bu arazide sebep olduğumuz tahribatın bir fotoğrafını istemiş,” dedi Pemberton a. “Parkına gerekçe göstermek için bir yol daha.”</span></span></p>

    <p class="calibre18"><span class="font2"><span class="calibre11">Pemberton, “Bu arazi bir hafta daha bizim,” dedi Frizzell’a. ‘İzinsiz giriş yapıyorsun.”</span></span></p>

    <p class="calibre18"><span class="font2"><span class="calibre11">Frizzell, “Fakat Bayan Pemberton istediğim kadar fotoğraf çekebileceğimi söyledi,” diyerek itiraz etti.</span></span></p>

    <p class="calibre18"><span class="font2"><span class="calibre11">“Neden olmasın, Pemberton?” dedi Serena. “Ben burada yaptıklarımızdan memnunum. Sen değil misin?”</span></span></p>

    <p class="calibre18"><span class="font2"><span class="calibre11">Pemberton, “Evet,” dedi, “ama Bay Frizzell’ın bize bir fotoğrafla bunun bedelini ödemesi gerektiğini düşünüyorum.”</span></span></p>

    <p class="calibre18"><span class="font2"><span class="calibre11">Frizzell’ın kaşları şaşırarak çatıldı.</span></span></p>

    <p class="calibre18"><span class="font2"><span class="calibre11">Avcu yukarı, vadiye doğru çevrilmiş olan fotoğrafçı, “Bunun fotoğrafı mı?” diye sordu.</span></span></p>

    <p class="calibre18"><span class="font2"><span class="calibre11">Pemberton, “Hayır, bizim,” diye yanıtladı.</span></span></p>

    <p class="calibre18"><span class="font2"><span class="calibre11">Serena, “Böyle şeyler hakkındaki görüşlerimi Vanderbilt Malikânesinde açık ettiğimi sanıyordum,” dedi.</span></span></p>

    <p class="calibre18"><span class="font2"><span class="calibre11">“Portre değil, sadece bir fotoğraf.”</span></span></p>

    <p class="calibre18"><span class="font2"><span class="calibre11">Serena cevap vermedi.</span></span></p>

    <p class="calibre18"><span class="font2"><span class="calibre11">Pemberton, “Sadece bu seferlik bu isteğimi yerine getir,” dedi. “Beraber hiç fotoğrafımız yok. Bunu son bir doğum günü hediyesi olarak düşün.”</span></span></p>

    <p class="calibre18"><span class="font2"><span class="calibre11">Serena birkaç saniye boyunca cevap vermedi. Sonra çehresindeki bir şey rahatladı, bu yumuşamadan çok bir teslim oluş gibiydi. Pemberton başta bunun bir pes ediş olduğunu sanmıştı ama sonra bu daha çok üzüntü gibi gözükmüştü. Serena’nın Colorado’daki evinde yanmaları için bıraktığı fotoğrafları hatırladı ve geçmişi ne kadar yadsısa da Serena’nın bir parçasının hâlâ o fotoğrafları düşünüp düşünmediğini merak etti.</span></span></p>

    <p class="calibre18"><span class="font2"><span class="calibre11">“Peki, Pemberton.”</span></span></p>

    <p class="calibre13"><span class="font2"><span class="calibre11">Frizzell son fotoğrafındaki negatif klişesini koruyucu metal kılıfına soktu ve kameraya yeni bir fotoğraf klişesi koydu.</span></span></p>

    <p class="calibre13"><span class="font2"><span class="calibre11">Frizzell aksi aksi, “Daha az kasvetli bir arka plana ihtiyacımız var o yüzden  ekipmanımı taşımalıyım,” dedi.</span></span></p>

    <p class="calibre13"><span class="font2"><span class="calibre11">Pemberton, “Hayır,” dedi. “Arka plan böyle iyi. Bayan Pemberton’ın dediği gibi, burada yaptıklarımızdan memnunuz."</span></span></p>

    <p class="calibre18"><span class="font2"><span class="calibre11">Frizzell, “Pekâlâ,” dedi ve Serena’ya döndü, “ama herhalde siz atınızın üzerinde kalmayacaksınız?”</span></span></p>

    <p class="calibre18"><span class="font2"><span class="calibre11">Serena, “Evet,” dedi, “kalacağım.”</span></span></p>

    <p class="calibre18"><span class="font2"><span class="calibre11">Frizzell mutlak bir bıkkınlıkla, “Eh,” dedi, “fotoğraf bulanık çıkarsa suç bende değil.”</span></span></p>

    <p class="calibre18"><span class="font2"><span class="calibre11">Frizzell siyah örtünün altında kayboldu ve fotoğraf çekildi. Fotoğrafçı ekipmanını toplamaya başladığında Galloway arabasının kornasını uzun uzun çaldı.</span></span></p>

    <p class="calibre18"><span class="font2"><span class="calibre11">Pemberton, Serena’nın yanında oyalanarak, ‘Tanrı adamlarımdan birine Waynesville’den fotoğrafı aldırırım,” dedi.</span></span></p>

    <p class="calibre18"><span class="font2"><span class="calibre11">Serena, “Gitmelisin,” diye yanıt verdi.</span></span></p>

    <p class="calibre18"><span class="font2"><span class="calibre11">Eyerin üzerinde eğildi ve elini Pemberton’ın yüzüne götürdü. Pemberton onun elini tuttu ve bir an dudaklarına bastırdı.</span></span></p>

    <p class="calibre18"><span class="font2"><span class="calibre11">“Seni seviyorum,” dedi.</span></span></p>

    <p class="calibre18"><span class="font2"><span class="calibre11">Serena başını sallayıp döndü. Noland Dağı’na doğru ilerledi, atın nallarının etrafında kalan küllerin siyah dumanlan yükseliyordu. Pemberton onu birkaç saniye boyunca izledi ve sonra arabaya yürüdü ama yolcu kapısını açmadan önce duraksadı.</span></span></p>

    <p class="calibre18"><span class="font2"><span class="calibre11">Galloway, “Ne oldu?” diye sordu.</span></span></p>

    <p class="calibre18"><span class="font2"><span class="calibre11">“İhtiyacım olan başka bir şey olabilir mi diye düşünmeye çalışıyorum.”</span></span></p>

    <p class="calibre18"><span class="font2"><span class="calibre11">Galloway, “Ben yanımıza yemek aldım,” dedi. “Av bıçağını da aldım. Karınız istedi. Büyük çuvalımın içinde.”</span></span></p>

    <p class="calibre18"><span class="font2"><span class="calibre11">Kamptan giderlerken Pemberton dağ sırtından yukarı, Galloway’in evine doğru baktı. Bu henüz yeni kamp bölgesine taşınmamış birkaç evden biriydi. Yaşlı kadın verandada değildi, muhtemelen içerideki masada oturuyordu. Pemberton, onun kehanetini ve herkesin kadının performansıyla kandırıldığını düşününce gülümsedi. Kuzeye ilerlediler, Galloway vites değiştirirken direksiyonu yönlendirmesi için elsiz kolunu kullanıyordu. Pemberton gözlerini kapadı ve aspirinin baş ağrısını azaltmasını bekledi.</span></span></p>

    <p class="calibre18"><span class="font2"><span class="calibre11">Bir süre sonra Packard yavaşlayıp döndü. Pemberton gözlerini açtı. Etraflarını ağaçlar kaplıyordu. Ivy Geçidi’ne doğru sarsılarak indiler, burası park arazilerinin birazcık doğusundaki özel bölge kuşağıydı. Araba tahta kalas bir köprünün üzerinden geçti ve otomobilin titreyişi Pemberton’ın baş ağrısının tekrar nüksetmesine sebep oldu.</span></span></p>

    <p class="calibre18"><span class="font2"><span class="calibre11">Pemberton, “Bu şey için neden bir amortisör almıyorsun," dedi, “ya da yavaşlamıyorsun?”</span></span></p>

    <p class="calibre18"><span class="font2"><span class="calibre11">Galloway, “Belki de akşamdan kalmalığınızı başınızdan silkip atar,” diye cevap verdi ve erozyonla oluşmuş bir uçurumdan kaçınmak için direksiyonu kırdı.</span></span></p>

    <p class="calibre18"><span class="font2"><span class="calibre11">Terk edilmiş gibi kolları açık duran bir korkuluğun yükseldiği, hasat edilmiş bir mısır tarlasını geçtiler. Bir çift kumru kırık saplar ile yaprak parçalarının arasından uçtu, sonra tekrar kondu. Pemberton insanların onları avladığını biliyordu ama ateş edilen kovanlardan çok da büyük olmayan bir şeyi öldürmenin insanda nasıl bir tatmin duygusu oluşturacağını hayal edemiyordu. Yol bitmekten çok pes edercesine bodur meşeler ile sazlara teslim olduğunda ağaçlar yoğunlaştı. Galloway durdu ve el frenim çekti.</span></span></p>

    <p class="calibre18"><span class="font2"><span class="calibre11">“Yolun geri kalanını yayan gitmek zorundayız.”</span></span></p>

    <p class="calibre18"><span class="font2"><span class="calibre11">Arabadan çıktılar ve Galloway arka koltuktan büyük bir çuval aldı. Pemberton tüfeğini aldı ve kurşun kutusunu açtı, bir avuç dolusu kurşun çıkarıp ceketinin cebine tıktı. Galloway çuvalı omzuna attı.</span></span></p>

    <p class="calibre18"><span class="font2"><span class="calibre11">Pemberton, “Başka bir şey var mı?” diye sordu.</span></span></p>

    <p class="calibre18"><span class="font2"><span class="calibre11">Galloway kalan belli belirsiz yolda ilerlemeye başlayarak, “Hayır,” dedi. “İhtiyacımız olan her şey bu çuvalda.”</span></span></p>

    <p class="calibre18"><span class="font2"><span class="calibre11">"Araba anahtarları sende mi?”</span></span></p>

    <p class="calibre18"><span class="font2"><span class="calibre11">Galloway, “Aldım,” deyip pantolonunun sağ cebine vurdu.</span></span></p>

    <p class="calibre18"><span class="font2"><span class="calibre11">“Bana bıçağımı ver.”</span></span></p>

    <p class="calibre18"><span class="font2"><span class="calibre11">Galloway çuvalı açıp Pemberton a bıçağı uzattı.</span></span></p>

    <p class="calibre18"><span class="font2"><span class="calibre11">“Kılıfı nerede?’</span></span></p>

    <p class="calibre18"><span class="font2"><span class="calibre11">Galloway, “Sanırım çekmecede kaldı,” dedi.</span></span></p>

    <p class="calibre18"><span class="font2"><span class="calibre11">Pemberton, onun dikkatsizliğine usulca küfretti ve av bıçağını ceketinin yan cebine yerleştirdi.</span></span></p>

    <p class="calibre18"><span class="font2"><span class="calibre11">Birlikte vadinin derinliklerine ilerlediler, önce bir kaynak bataklığı, sonra da bir dere geçtiler. Yeni düşen sarı yaprakların canlılıkla ormanın zemininde parladığı bir laleağacı korusunun içinden geçtiler. Arazi son bir kez aşağı doğru eğim aldı ve çayıra girdiler. Kümelenmiş hasır otlan, açık araziye onu çevreleyen ağaçlara rakip olacak bir ihtişam veriyordu. Galloway çuvalı açıp bir düzine mısır başağı çıkardı ve cesedi çevrelemek istiyormuşçasına onları tam bir daire şeklinde dizdi. Pemberton, Galloway’in Cherokeelerden kalma veya yüzyıllar önce Albion’da uygulanan, bir zamanlar Buchanan’ın da çok ilgisini çeken türden bir çeşit ilkel av seremonisi mi sahnelediğini merak etti.</span></span></p>

    <p class="calibre18"><span class="font2"><span class="calibre11">Galloway, “O panter geyiği iyi yemiş, değil mi?’ dedi.</span></span></p>

    <p class="calibre18"><span class="font2"><span class="calibre11">“Öyle gözüküyor.”</span></span></p>

    <p class="calibre18"><span class="font2"><span class="calibre11">“Yiyeceğini düşünmüştüm,” diyen Galloway, sağ cebinden bir çakı çıkardı.</span></span></p>

    <p class="calibre18"><span class="font2"><span class="calibre11">Bir kızılcığa asılı bir çarşafın bulunduğu uca doğru yürüdü. Çarşafın dört köşesi, içinde sarkan bir şeyi tutmak için düğümlenmişti. Galloway mekanik bir hareketle çakının bıçağını çıkardı ve çarşafı kesti. Yere ölü bir geyik yavrusu düştü. Galloway, arka bacaklardan birini tuttu ve geyik yavrusunu çayırın ortasına sürükleyip diğer leşin yanma koydu.</span></span></p>

    <p class="calibre18"><span class="font2"><span class="calibre11">Galloway, “Mısırlar geyiği çekmese bile kedinin kemirebileceği bir şey olur böylece,” dedi ve uzaktaki dağ sırtının ortasındaki bir granit çıkıntısının araziden devasa bir yumruk gibi dışarı fırladığı yere işaret etti. “Şu en büyük kayanın üzerinde düz bir yer mevcut, hatta neredeyse kayanın sonuna kadar giden bir oyuğu da var. Oraya yerleşip bütün bu çayın görebilirsin ve kaya hayvanın senin kokunu alamayacağı kadar yüksekte. Akşam saatleri geldiğinde bir geyik o mısır başaklan için gelir ve panter de çok gecikmez.”</span></span></p>

    <p class="calibre18"><span class="font2"><span class="calibre11">Pemberton kuşkuyla dağ sırtına baktı. Çıkacak başka bir yol yoktu, sadece çalılar ve taşlar vardı.</span></span></p>

    <p class="calibre18"><span class="font2"><span class="calibre11">“Bir patika var mı?”</span></span></p>

    <p class="calibre18"><span class="font2"><span class="calibre11">Galloway, “Oraya giderken açacağımız patika dışında yok,” dedi. “Çalılar o kadar hızlı her yeri kaplıyor ki dönüp kendi ayak izlerini görmeye doğru düzgün vaktin olmayacak bile.”</span></span></p>

    <p class="calibre18"><span class="font2"><span class="calibre11">“Daha kolay bir yol yok mu?”</span></span></p>

    <p class="calibre18"><span class="font2"><span class="calibre11">Galloway, “Benim bildiğim kadarıyla yok,” diye yanıtladı. “İstersen o tüfeği koltukaltımda taşırım. Bu, tırmanmayı senin için kolaylaştırabilir.”</span></span></p>

    <p class="calibre18"><span class="font2"><span class="calibre11">Pemberton, “Kendi silahımı kendim taşırım,” dedi.</span></span></p>

    <p class="calibre18"><span class="font2"><span class="calibre11">Galloway çalıların arasına girdi. Bitkiler çabucak onu göğsüne kadar sardı. Pemberton da onu takip etti, tüfeği tetiğin hemen altından tutuyordu ve sadece kundağın bitkilere değmesi için namluyu gökyüzüne doğrultmuştu. Galloway, karışıklığın içinde ayağını nereye koyduğuna dikkat bile etmeden ilerliyordu. Arazinin eğimi arttıkça çalılar kısa süre sonra seyrekleşmeye başladı. Güneş arkalarındaydı ve ısısı doğrudan dağ sırtına yerleşiyordu. Pemberton’ın av kıyafeti ormandayken rahatsızlık vermiyordu ama burada sadece birkaç bodur köknar yetişiyordu, gölge verecek hiçbir şey yoktu.</span></span></p>

    <p class="calibre18"><span class="font2"><span class="calibre11">Ahır genişliğindeki kayanın etrafını dolaştılar. Toprak gevşekti ve Pemberton’ın artık bütün dağ yamacının yüzeyinin altını tamamen kapladığını fark ettiği granitle incelmişti. Galloway adımlarını tarttı, ayak basacak en sağlam yeri bulmak için birkaç metre yana ilerledi. Pemberton güç bela nefes almaya başlamıştı. Durup dinlenmek zorunda kalınca Galloway arkasına baktı.</span></span></p>

    <p class="calibre18"><span class="font2"><span class="calibre11">“Bu az oksijenli havada doğmayınca insan burada nefesini kolay kaybeder.”</span></span></p>

    <p class="calibre18"><span class="font2"><span class="calibre11">Bir dakikalığına çıkıntı kayanın gölgesinde durdular. Galloway kaya çıkıntısını inceledi ve sağma doğru işaret etti.</span></span></p>

    <p class="calibre18"><span class="font2"><span class="calibre11">“O tarafa en son bir önceki sonbaharda gitmişim gibi geliyor.” Galloway yana doğru ilerledi ve kayanın gölgesinden çıktı, ayaklarının altında toprak yoktu, sadece granit vardı. Son birkaç metrede Pemberton öne eğildi ve kaymamak için boş elini kullandı. Granitin sıcak olduğunu fark etti. Aklında bunun Serena’nın şakalarından biri daha olabileceği düşüncesi geçti. Kaya çıkıntısıyla neredeyse aynı seviyeye geldiklerinde Galloway yön değiştirip sağa doğru birkaç adım daha attı ve pınarın doğal bir oyuk oluşturduğu yerde durdu. Gölün yanma oturdu ve çuvalı yanma koydu. Pemberton da oturdu ve nefes alış verişlerini yavaşlatmaya çalıştı. Aşağıda çayır rahatça görülüyordu; ötesinde, batıda, park arazisinin sınırını belirten Sterling Dağı vardı. Galloway çuvaldan iki sandviç çıkardı, kasabın hazırladığı paketi açtı ve bir tanesini inceledi.</span></span></p>

    <p class="calibre18"><span class="font2"><span class="calibre11">“Bu hindi,” dedi ve Pemberton a diğer sandviçi uzattı. “Karınız sandviçlerinizde biftek tercih ettiğinizi söyledi. Aşçının iyice hardalla kaplamasını da istedi.”</span></span></p>

    <p class="calibre18"><span class="font2"><span class="calibre11">Pemberton sandviçi alıp yedi. Çok iyi değildi, çok fazla hardal vardı ve ekmeğin tadı küflü geliyordu ama akşamdan kalmalığına rağmen yürüyüşün ve dağ sırtına emekleyerek tırmanışının iştahını açtığını fark etti. Sandviçi bitirdikten sonra elini dereye sokup avucuyla su içti. Hem susuzluğunu geçirmek hem de sandviçin ağzında bıraktığı tattan kurtulmak istiyordu.</span></span></p>

    <p class="calibre18"><span class="font2"><span class="calibre11">Galloway, “O pınar en sıcak yaz günlerinde bile soğuk su verir,” dedi. “Daha iyi bir su bulamazsınız.”</span></span></p>

    <p class="calibre18"><span class="font2"><span class="calibre11">“Kesinlikle o sandviçten daha iyi.”</span></span></p>

    <p class="calibre18"><span class="font2"><span class="calibre11">Galloway hayal kırıklığına uğramış gibi yaparak, “Sevmemiş olmanız çok yazık,” dedi, “özellikle de karınız sizin için özel yaptıktan sonra.”</span></span></p>

    <p class="calibre18"><span class="font2"><span class="calibre11">Pemberton eliyle biraz daha su içti. Sandviç midesine oturmuştu ve soğuk suyun iyi geleceğini umuyordu.</span></span></p>

    <p class="calibre18"><span class="font2"><span class="calibre11">Güneş tam üzerlerine yansıyordu ve granit, akşamüstü sıcaklığını toplayıp kaya boşluklarının içinde tutuyordu. Pemberton esnedi, birkaç dakikalığına uyuyabilirdi ama midesine kramp girmeye başladı ve ardından mide bulantısı geldi. Dün gece içtiklerini düşündü ve yine daha az içmiş olmayı diledi.</span></span></p>

    <p class="calibre18"><span class="font2"><span class="calibre11">Saatine baktı. Neredeyse üçtü. Galloway çuvalı açıp bir tütün parçasını ve çakıyı çıkardı. Ayağını sapına dayayıp bıçağı çekmek için baş ve işaret parmağını kullanarak çakıyı açtı. Sonra tütün parçasını dizine koydu, çakıyı aldı ve yavaşça bıçağı tütüne bastırdı. Tütünün çoğunu çuvala geri koydu, çakıyı kapadı ve onu da geri koydu. Her bir hareketi ritüelin ciddiyeti ve tertibiyle yapmıştı.</span></span></p>

    <p class="calibre18"><span class="font2"><span class="calibre11">Galloway, “Gidip o kayanın üzerindeki düzlüğe çıksanız iyi olur,” dedi.</span></span></p>

    <p class="calibre18"><span class="font2"><span class="calibre11">Pemberton kaya çıkıntısını inceledi.</span></span></p>

    <p class="calibre18"><span class="font2"><span class="calibre11">“Oraya nasıl çıkabilirim?”</span></span></p>

    <p class="calibre18"><span class="font2"><span class="calibre11">“O ufak kayada durun,” deyip eliyle işaret etti. “Sonra ayağınızı üzerindeki çatlağa koyun.”</span></span></p>

    <p class="calibre18"><span class="font2"><span class="calibre11">“Sonra?”</span></span></p>

    <p class="calibre18"><span class="font2"><span class="calibre11">“Yolun geri kalanında kendinizi yukarı çekmelisiniz. Sol elinizle kayanın üzerini tutun, sonra şu bacağınızı yukarı atın ve kendinizi yukarı çekin. Yukarısı bir tava kadar düz, o yüzden yuvarlanmazsınız.”</span></span></p>

    <p class="calibre18"><span class="font2"><span class="calibre11">Pemberton çayırın uzak köşesini tarayıp bir dürbünün pırıltısını aradı. Bir hata arıyormuşçasına tütün parçasını inceleyen Galloway’e döndü.</span></span></p>

    <p class="calibre18"><span class="font2"><span class="calibre11">“Eğer bu Bayan Pemberton’ın senden yapmanı istediği bir şakaysa...”</span></span></p>

    <p class="calibre18"><span class="font2"><span class="calibre11">Galloway, Pemberton la göz göze geldi. Siyah tütün parçasını ağzına götürdü ve işaret parmağıyla tutamı azı dişlerinin arkasına tıktı. Ancak o zaman konuştu.</span></span></p>

    <p class="calibre18"><span class="font2"><span class="calibre11">“Bu şaka değil.”</span></span></p>

    <p class="calibre18"><span class="font2"><span class="calibre11">Galloway kotuna düşen birkaç tütün sapını silkeledi ama olduğu yerden kalkmadı. Bir şey arıyormuşçasına pınara bakıyordu.</span></span></p>

    <p class="calibre18"><span class="font2"><span class="calibre11">“Ben sizin yerinizde olsam oraya çıkmaya bakardım,” dedi. “Çayırın gölgelenmesi uzun sürmez. O zaman da panter ağaçların arasından çıkacaktır.”</span></span></p>

    <p class="calibre18"><span class="font2"><span class="calibre11">Galloway pınara kahverengi bir tütün suyu püskürttü ve ayağa kalktı.</span></span></p>

    <p class="calibre18"><span class="font2"><span class="calibre11">“Oraya çıkarken silahınızı ben tutarım. O şekilde daha kolay olur.”</span></span></p>

    <p class="calibre18"><span class="font2"><span class="calibre11">Pemberton kaya çıkıntısını inceleyip ayağını ve elini koyabileceği yerlere baktı. Başka bir yol yok gibi gözüküyordu. Tüfeği Galloway’e verip daha ufak kayaya tırmandı ve kayanın yüzeyini kavrayabilsin diye sol elini uzattı. Sağlam olduğundan emin olmak için bütün ağırlığını kayaya verdi, sonra bir botunun ucunu yarığa koydu. Pemberton diğer ayağını kaldırdığında sağ elini de kaldırdı ve sol elinin yanma yerleştirdi. Derin bir nefes aldı ve sağ bacağını çıkıntının üzerine koyup kayanın üstündeki düzlüğe yuvarlandı. Kolları gökyüzüne bakar halde dışarı doğru açılmıştı.</span></span></p>

    <p class="calibre18"><span class="font2"><span class="calibre11">Havayı bir vızıltı kapladı ve Pemberton başta bir yabanarısının yuvasını rahatsız ettiğini sandı. Baldırında bir yanma hissetti ve başını kaldırıp bir çıngıraklı yılanın sarmalına geri döndüğünü gördü. Yattığı yerden bir metreden az bir mesafede, üç yılan daha sarmal sarmal duruyor, havayı uyanlarıyla kaplıyordu. Yılanlardan biri atıldı ve Pemberton dişlerinin botuna çarptığını hissetti, bir an takıldı, sonra da çıktı. Pemberton kayanın düzlüğünden yuvarlanmaya başladı; başta ufak kayaya, sonra da yere çarptı ve sonra dağ sırtının daha aşağısına kayıp yuvarlandı. Pemberton bir fidanı tutarak düşüşünü engellemeye çalıştı ama kökler ince topraktan dışarı fırladı ve Pemberton düz arazi ve çalılar onu durdurana kadar aşağıya yuvarlanmaya devam etti.</span></span></p>

    <p class="calibre18"><span class="font2"><span class="calibre11">Pemberton ne kadar yara aldığını anlamadan kıpırdamayı reddetti. Sol bileği zonkluyordu ve bileğin garip açısına tek bir bakış bile kırıldığını anlamasına yetti, iki, belki de üç kaburgası da çatlamıştı. Av bıçağı kolunda derin bir yarık açmıştı. Kendi kendine iyi olacağını söyledi ama o anda damarlarında dolaşan zehir kendini belli etti ve sadece bacağında değildi. Zehrin tadını ağzında alabiliyordu fakat Pemberton bunun nasıl mümkün olduğunu anlayamıyordu.</span></span></p>

    <p class="calibre18"><span class="font2"><span class="calibre11">Yukarı baktı ve bir an Pemberton, esasında dünyadan uzağa, gökyüzüne doğru düştüğü hissine kapıldı. Gözlerini kapadı. Tekrar açtığında altındaki katı toprağı hissetti. Pemberton kolunu kaldırdı ve kanamanın henüz durmadığını gördü. Kendi kendine, <i class="calibre9">ama en azından atardamar kesilmedi,</i> dedi. Arka cebinden bir mendil çıkardı ve yaraya bastırdı. Kumaş çabucak sırılsıklam oldu, Pemberton ceketindeki bir çift yün çorabı aldı ve onları yaraya bastırdı. Kısa süre sonra çoraplar da kandan sırılsıklam oldu ama Pemberton onları çektiğinde kanama azalmıştı.</span></span></p>

    <p class="calibre18"><span class="font2"><span class="calibre11">Çekinerek ceketinin cebine dokundu. Bıçak, kabzasına kadar astarın içinden geçmesine rağmen hâlâ yerinde duruyordu. Pemberton sağ elini cebin içine yerleştirdi ve avucunu geyik kemiğinden yapılma kabzaya sardı. Bıçağın sapının sağlamlığı onu rahatlattı ve elini gevşetmedi.</span></span></p>

    <p class="calibre18"><span class="font2"><span class="calibre11">Galloway yamaçtan inip tepesinde durana kadar uzun zaman geçti. Adam, akşamüstünün geri kalanı boyunca durup ona bakmaktan memnun olacakmış gözüküyordu. Pemberton bıçağı bıraktı ve oturmak için doğruldu.</span></span></p>

    <p class="calibre18"><span class="font2"><span class="calibre11">Galloway, “Kendinizi paramparça etmişsiniz,” dedi. “Görünüşe göre çok da kan kaybetmişsiniz.”</span></span></p>

    <p class="calibre18"><span class="font2"><span class="calibre11">Pemberton, “Kalkmama yardım et,” dedi ve kolunu uzattı.</span></span></p>

    <p class="calibre18"><span class="font2"><span class="calibre11">Galloway Pemberton’ın ayağa kalkmasına yardım etti ama Pemberton’ın zehirlenmiş bacağı ve kırık bileği tek başına ayakta durmasını engelliyordu. Galloway kolunu Pemberton’ın beline sardı.</span></span></p>

    <p class="calibre18"><span class="font2"><span class="calibre11">“Beni çayıra götür.”</span></span></p>

    <p class="calibre18"><span class="font2"><span class="calibre11">Galloway onun çalıların arasından geçmesine ve açıklığa gelmesine yardım etti ve Pemberton ı dikkatle oturur bir pozisyonda sazların arasına yerleştirdi.</span></span></p>

    <p class="calibre18"><span class="font2"><span class="calibre11">Pemberton, “Beni bir çıngıraklı yılan ısırdı,” dedi.</span></span></p>

    <p class="calibre18"><span class="font2"><span class="calibre11">Sağ pantolon bacağını yukarı çekti. Botunun biraz üzerinde iki ufak delik vardı, eti şişmişti ve deliklerin etrafı kırmızı çizgilerle kaplıydı. Zehrin tadı ağzında kalmıştı ve bedenindeki her gözenekten ter sızıyor gibiydi. El ve ayak parmaklarında bir karıncalanma başladı ve Pemberton ısırığın buna da sebep olup olmadığını merak etti. Galloway yanma çöktü ve dikkatle ısırık izini inceledi.</span></span></p>

    <p class="calibre18"><span class="font2"><span class="calibre11">Pemberton ceketindeki av bıçağını çıkardı ve pantolon bacağını uyluktan paçasına kadar kesti. Kumaş, gevşek bir deri katmanı gibi düştü.</span></span></p>

    <p class="calibre18"><span class="font2"><span class="calibre11">Galloway, “Kesmek pek işe yaramaz,” dedi. “Zehir damarlarınıza girmiştir.”</span></span></p>

    <p class="calibre18"><span class="font2"><span class="calibre11">Pemberton, “Bir kısmını çıkartabilirim,” dedi ve bıçağın ucunu ısırık izine bastırdı.</span></span></p>

    <p class="calibre18"><span class="font2"><span class="calibre11">Galloway elini Pembertor’ınkinin üzerine koydu.</span></span></p>

    <p class="calibre18"><span class="font2"><span class="calibre11">“Bırakın da ben keseyim. Daha önce yaptım.”</span></span></p>

    <p class="calibre18"><span class="font2"><span class="calibre11">Pemberton bıçağı bıraktı ve Galloway bıçağın ağzını etten kaldırdı. Yarayı inceledi, sonra da bıçağın ucuyla etrafını dürttü.</span></span></p>

    <p class="calibre18"><span class="font2"><span class="calibre11">Pemberton, “Lanet olsun, kessene,” dedi.</span></span></p>

    <p class="calibre18"><span class="font2"><span class="calibre11">Galloway yaranın üzerini düzgün bir X şeklinde kesti. Çok derin kesmişti. Hatta Pemberton fazla derin kestiğinden şüpheleniyordu.</span></span></p>

    <p class="calibre18"><span class="font2"><span class="calibre11">Galloway bıçağı Pemberton’ın etinden kaldırırken, “O yılan sizi fena ısırmış,” dedi. “Bazen kuru ısırırlar ama bu size bütün dozu vermiş.”</span></span></p>

    <p class="calibre18"><span class="font2"><span class="calibre11">İki adam kızarmaya ve şişmeye devam eden bacağa baktı. Pemberton, Jenkins’in bacağının karardığını ve kokmaya başladığını hatırladı. Ama o Jenkins’ten daha iri bir adamdı ve bu zehrin etkisini azaltmaya yardımcı olurdu. Pemberton, kayanın üzerindeki yılanı gördüğünden beri ilk defa durumun ne kadar ölümcül olabileceğini fark etti. Birkaç çıngıraklı yılanın üzerine yuvarlanmıştı ve fidana uzanmamış olsaydı şu anda çoktan ölmüş olabilirdi. Pemberton birden kendini daha canlı hissetti, Harmon’ın hançerinden ve ayıran dişleriyle pençelerinden kurtulduğu zamanki gibi. En çok da Serena’yla birbirlerine yanan evin önünde sarıldıkları anda hissettiği gibi. Karnındaki, bacağındaki ve kolundaki acı bile duyduğu aşırı mutluluğu azaltmadı.</span></span></p>

    <p class="calibre18"><span class="font2"><span class="calibre11">Galloway bıçağı çuvala sildi ve onu kumaşa kovup çömeldi. Pemberton bazılarının zehrin emilip atılması gerektiğini söylediğini biliyordu ama o bunu yapamazdı ve Galloway’in berbat ağzının bunu denemesine izin vermeyecekti. Onun yerine, Pemberton yaranın etrafındaki deriye bastırdı ve elinden geldiğince fazla kam sıkıp akıttı. Deri bot bağcıklarını deliklerinden çıkardı ve kanamayı durdurmaları için dizkapağının üzerine bağladı. Sağ ayağı o kadar şişmişti ki bağcıklar olmadan bile botu çıkarabilmek için dönüp botu çevirmesi gerekti. Pemberton sonunda botu ayağından çıkarabildiğinde çorabı da çıkardı. Ayak derisi, olgunluktan fazla şişen bir meyve gibi açılmaya hazırdı. Midesi de bir şişe kül suyu içmiş gibiydi. Galloway yanma çömeldi, gözleri Pemberton’daydı.</span></span></p>

    <p class="calibre18"><span class="font2"><span class="calibre11">“Buradan yürümeyi başaramayacağım,” dedi Pemberton ve bedeninde ürperti dalgalarının dolaştığını hissetti.</span></span></p>

    <p class="calibre18"><span class="font2"><span class="calibre11">Galloway, “Ben istesem bile sizi bu çayırdan dışarı taşıyamam,” dedi.</span></span></p>

    <p class="calibre18"><span class="font2"><span class="calibre11">Pemberton’ın şakakları metal kıskaçlarla sıkıştırılıyormuş gibi ağrıyordu. Ağzındaki zehrin tadı yoğunlaştı ve midesi kasıldı.</span></span></p>

    <p class="calibre18"><span class="font2"><span class="calibre11">Pemberton, “Lanet olası midem,” deyip nefesini tuttu, sonra bir an duraksadı. “Yılan ısırığının buna yol açacağını düşünmezdim.”</span></span></p>

    <p class="calibre18"><span class="font2"><span class="calibre11">Galloway, “Açmaz,” dedi. “Sanırım midenizi rahatsız eden o sandviç.”</span></span></p>

    <p class="calibre18"><span class="font2"><span class="calibre11">Galloway konuşurken Pemberton a bakmıyordu. Batıya, park arazisine doğru bakıyordu.</span></span></p>

    <p class="calibre18"><span class="font2"><span class="calibre11">“Bir süre bu çayırda olacaksınız.”</span></span></p>

    <p class="calibre18"><span class="font2"><span class="calibre11">“Tüfeğim nerede?”</span></span></p>

    <p class="calibre18"><span class="font2"><span class="calibre11">Galloway, “Sanırım sarp kayalığın orada bıraktım,” dedi.</span></span></p>

    <p class="calibre18"><span class="font2"><span class="calibre11">Pemberton küfretti.</span></span></p>

    <p class="calibre18"><span class="font2"><span class="calibre11">Pemberton, “Arabayı al ve bir telefon bul,” dedi, yeni bir acı dalgası çarptığında sesi gerilmişti. “Bowden’ı ara ve ona bir doktor bulup buraya gelmesini söyle. Sonra kampa gidip Serena’yı bul. O sana başka ne yapman gerektiğini söyler."</span></span></p>

    <p class="calibre18"><span class="font2"><span class="calibre11">Galloway başta cevap vermedi. Onun yerine çuvala doğru yürüdü ve av bıçağını içine koydu, çuvalı kemerinin içinden geçirip bir düğüm yapmak için parmaklarını kullandı. Bunu o kadar beceriklilikle yapılmıştı ki tek bir harekette düğümü atmış gibi gözükmüştü.</span></span></p>

    <p class="calibre18"><span class="font2"><span class="calibre11">Galloway, “Bunu çoktan yaptı,” dedi, “yara bana ne yapmam gerektiğini söyledi. O yüzden sizi burada bırakacağım.”</span></span></p>

    <p class="calibre18"><span class="font2"><span class="calibre11">Pemberton birkaç saniye boyunca anlamadı. Midesi o kadar kasıldı ki karnını tuttu, sanki acının kaynağını kazıp çıkarmaya çalışıyormuşçasına tırnaklarını derisine geçirdi. Şiddetle titredi ve acı azaldıktan sonra aynı yoğunlukla geri döndü. Pemberton’ın başı dönüyordu, neredeyse bayılmaya hazırdı ve bunun zehirden olduğu kadar kan kaybından da olup olamayacağını merak etti.</span></span></p>

    <p class="calibre18"><span class="font2"><span class="calibre11">Galloway, “Bu karınızın sizin için özel yaptığı sandviçten olmalı,” dedi. “Hardala biraz fare zehri kattı, sonra da tatlılaştırmak için Paris Yeşili koydu. Ona zehrin tadını alırsanız ne olacağını sordum ama o erkeklerin apaçık önlerinde olmayan şeyleri hiçbir zaman fark etmediklerini söyledi. Sanırım bu konuda haklıydı.”</span></span></p>

    <p class="calibre18"><span class="font2"><span class="calibre11">Galloway durdu ve çenesinden akan tütün suyunu sildi. Pemberton ağzının içinde kan hissetti ve diş etlerinin kanadığını anladı. Konuşabilmek için biraz kan tükürdü ama Galloway yine konuşmaya başladı.</span></span></p>

    <p class="calibre18"><span class="font2"><span class="calibre11">“Size, sizin onun eşiti olabilecek kadar güçlü ve saf tek erkek olduğunuzu düşündüğünü ama o çocuğun yaşamasını istemenizin ona bunun aksini gösterdiğini söylememi istedi.”</span></span></p>

    <p class="calibre18"><span class="font2"><span class="calibre11">Pemberton birkaç saniye boyunca gözlerini kapadı ve acıya rağmen odaklanmaya çalıştı. Galloway’in ona söylediklerini anlamaya çalıştı ama söyledikleri çok fazla geliyordu. Tek bir noktaya konsantre olmaya çalıştı.</span></span></p>

    <p class="calibre18"><span class="font2"><span class="calibre11">“Nasıl öğrenmiş?”</span></span></p>

    <p class="calibre18"><span class="font2"><span class="calibre11">“Annem Kingsport’ta olduğum gün söylemiş ama karınız buna inanmamış. Ona gerçeği anlatan Şerif McDowell oldu. Onu hapishanede ziyaret etmeye gittiğim gün. Hatta Serena hesap defterini kontrol edip yalan söylemediğini anlasın diye ona verdiğiniz paranın tam miktarını söyledi bana.”</span></span></p>

    <p class="calibre18"><span class="font2"><span class="calibre11">“Sadece sana mı? Bowden’a söylemedi mi?”</span></span></p>

    <p class="calibre18"><span class="font2"><span class="calibre11">“Bowden ben daha doğru düzgün işe girişmeden arka kapıdan kaçtı. Orada kusuyordu, işim bitene kadar içeri girmedi.”</span></span></p>

    <p class="calibre18"><span class="font2"><span class="calibre11">Pemberton, “McDowell, çocuktan bahsetmenin hayatını kurtaracağını mı düşünmüş?’ dedi.</span></span></p>

    <p class="calibre13"><span class="font2"><span class="calibre11">“Hayır,” diyen Gallowaybaşını sallarken hafifçe kaşlarını çattı. “Ben o hücreye girer girmez gerçekleri anladı. Öleceğini.” Pemberton, Galloway’in gözlerine baktı ve McDowell’ın görmüş olduğu aynı düz bakışları gördüğünü anladı.</span></span></p>

    <p class="calibre18"><span class="font2"><span class="calibre11">“McDowell nerede olduklarını biliyor muydu?’</span></span></p>

    <p class="calibre18"><span class="font2"><span class="calibre11">Galloway, “Bildiğine inanıyorum,” dedi, “en azından Knoxville’den nereye gittiklerim biliyordu.</span></span></p>

    <p class="calibre18"><span class="font2"><span class="calibre11">“Ama sana söylemedi mi?”</span></span></p>

    <p class="calibre13"><span class="font2"><span class="calibre11">“McDowell’ın onların nerede olduklarını söylemeyeceğini biliyordum. Ah, onu bıçakla epey kestim, bu başka bir adamın öz annesini teslim etmesine yeterdi ama o konuşmadı.”</span></span></p>

    <p class="calibre13"><span class="font2"><span class="calibre11">Galloway duraksayıp kütük kalmış kolunun ucunu kaşıdı ve daha düşünceli bir hale büründü.</span></span></p>

    <p class="calibre18"><span class="font2"><span class="calibre11">“McDowell bundan daha iyisini hak ediyordu. Kendi doğrularıyla yaşayıp öldü. Eğer tekrar yapmam gerekseydi, memnuniyetle ona hızlı bir ölüm sunardım.”</span></span></p>

    <p class="calibre18"><span class="font2"><span class="calibre11">Galloway ağzındaki tütün parçasını çıkarıp bir an inceledi, sonra onu çalılara doğru attı. Pemberton gözlerini sımsıkı kapadı. Konuşmak artık daha zor geliyordu, beyinden dile giden akış bozulmuştu. Kafasında bir cümle kurdu ve netleşebilmesi için birkaç saniye onu aklında tuttu.</span></span></p>

    <p class="calibre13"><span class="font2"><span class="calibre11">“McDowell neden sana çocuğa yardım ettiğimi anlattı? Galloway, “Bence en azından bunun ikinizden birini öldürtmenin bir yolu olduğunu düşündü. Zannediyorum ki haklıydı.” Pemberton birkaç saniye boyunca konuşmadı. Şerifin ofisindeki çocuğu düşündü ve derin kahverengi gözler dışında bir şey hatırlamaya çalıştı. Çocuğun saçını hatırladı. San değil, kendi-sininki gibi koyu renkti.</span></span></p>

    <p class="calibre18"><span class="font2"><span class="calibre11">“Yani çocuk güvende.”</span></span></p>

    <p class="calibre13"><span class="font2"><span class="calibre11">“Annem öyle olduğunu söylüyor, o da Harmon’ın kızı da güvendeymiş ama annemin tek söyleyebildiği bu. O kadar uzağa gittiler ki artık annem onları zihnine alamıyor. Arkalarındaki iz, bir kuyu kazıcısının kıçından daha fazla soğumuş durumda.” Galloway duraksadı ve çehresi neredeyse hüzünlü gözüktü. Kesik kolunu kaldırdı ve alnındaki bir damla teri sildi. Yaklaştı ve Pemberton’ın yanına çömeldi. Cebindeki çakıyı çıkardı ve bir kurdeleyi keserkenki kadar yavaş ve dikkatlice bıçağı açtı. Bıçağın ağzı yerine geçerken çıt diye ses çıkardı.</span></span></p>

    <p class="calibre18"><span class="font2"><span class="calibre11">Galloway, “Karınız gereğinden fazla acı çekmenizi istemediğini söyledi,” dedi, “ama şerifi öldürüş şeklimden sonra sizi hızlı öldüremem. Bu vicdanımı çok sızlatır.”</span></span></p>

    <p class="calibre18"><span class="font2"><span class="calibre11">Çakı, aşağı doğru kuvvetlice indi ve Pemberton’ın ön pantolon cebini kesip yirmi dolarlık altını açığa çıkardı. Galloway altını aldı.</span></span></p>

    <p class="calibre18"><span class="font2"><span class="calibre11">“Ama bunu alacağım,” deyip altını cebine yerleştirdi. “Bunu hak ettiğimi düşünüyorum.”</span></span></p>

    <p class="calibre18"><span class="font2"><span class="calibre11">Pemberton, “Panter gerçek mi?” diye sordu.</span></span></p>

    <p class="calibre18"><span class="font2"><span class="calibre11">Galloway, “Bunun cevabını birkaç saat içinde öğreneceksiniz,” dedi ve başıyla ağaçlık alana işaret etti. “O kedi dağ sırtından gelip oradan geçecek ve o sarp kayalığın soluna ilerleyecek. Kanınızın kokusunu alacak ve yakın zamanda aşağı inip bir ziyarette bulunacak.”</span></span></p>

    <p class="calibre18"><span class="font2"><span class="calibre11">Galloway çuvalı kaldırıp omzuna attı. Çayırın karşısına yöneldi, daha önceki gibi ayaklarını sürüyerek yürüyordu. Pemberton kendi kendine, <i class="calibre9">bu ağır yürüyüşünü hatırlayacağım,</i> dedi, <i class="calibre9">onu öldürdüğüm anda bunu hatırlayacağım.</i> Galloway durup döndü.</span></span></p>

    <p class="calibre18"><span class="font2"><span class="calibre11">“Bayan Pemberton size bir şey daha söylememi istedi. Tabutunuzu Birmingham’dan özel sipariş edecekmiş. En azından size bunu borçlu olduğunu söyledi.”</span></span></p>

    <p class="calibre18"><span class="font2"><span class="calibre11">Birkaç dakika sonra Galloway ormana girdi. Kısa süre sonra Galloway yokuşa çıkan patikayı takip ederken ağaçların arasından bir görünüp bir kayboluyordu. Sonra tamamen gözden kayboldu.</span></span></p>

    <p class="calibre13"><span class="font2"><span class="calibre11">Pemberton cep saatindeki altın zincire uzandı. Saat çıkana kadar zinciri çekti. Altın kapak açıldığında, iki camdan yarım ay yere düştü ama saat hâlâ çalışıyordu. Akreple yelkovan üç ve altıdaydı. Pemberton yelkovanın neredeyse algılanamaz bir ağırlıkla yediye doğru hareket etmesini izledi. Yelkovanı elinden geldiğince dikkatle izledi, zamanın geçişini görebilirse bunun bir şekilde bir fark yaratabileceğim düşündü.</span></span></p>

    <p class="calibre18"><span class="font2"><span class="calibre11">Ama acısı birkaç saniyeden fazla konsantre olamayacağı kadar fazlaydı. Artık bütün bacağı şişmişti, acısını kalçasına kadar hissediyordu. Bacak kasları sanki telaşla zehri sarsıp atmaya çalışıyormuşçasına kasılmaya başladı. Pemberton kustu, bu zehrin bir kısmını atabileceği için memnundu ama yere baktığında çıkan tek şeyin kan olduğunu gördü. Kaburgaları ve bileği de ağrıyordu ama bunlar sonradan aklına gelen şeylerdi, tıpkı susuzluğu gibi. Zehre birkaç saat boyunca zaman tanımalı, vadiden topallayarak çıkmasına yetecek kadar hafiflemesini beklemeliydi.</span></span></p>

    <p class="calibre18"><span class="font2"><span class="calibre11">Pemberton batıya bakabilmek için döndü. Acı dışında başka bir şey düşünmeye çalıştı. Tennessee’ye doğru açılan Smoky Dağları’ın inceledi. Pemberton, o dağlarda kaç milyon metre kereste tahtası var acaba, diye merak etti. Mide bulantısı geri döndü ve kustuğunda yeri daha fazla kan kırmızısına boyadı. <i class="calibre9">Ağzında</i> bakır tadı vardı, Smoky Dağları’ndaki bakır damarlarını ve mücevher dolu dere yataklarını düşündü. Özellikle de hâlâ yaşlı sarı kavakların durduğu Cade Vadisi’ni. işçilerin büyük kayalık şeker dağı hakkında söyledikleri şarkı aklına geldi ve bir süre onu düşünmeye devam etti.</span></span></p>

    <p class="calibre18"><span class="font2"><span class="calibre11">Pemberton bayıldı, acı onu uyandırdığında gün batıyordu. Güneş omzunu dağ sırtına dayamıştı ve gölgeler ormandan çıkıp çayıra kadar uzamışlardı. Pemberton bacağının kokusunu alabiliyordu, derisi artık dizkapağından ayak parmaklarına kadar kıpkırmızıydı. Bacağı ölüyordu, çok yakında kara ve çürümüş bir uzuv olacaktı. Pemberton bacağını kaybedeceğini biliyordu ama bu sorun değildi. Günlerini Serena gibi at sırtında çalışarak geçirebilirdi.</span></span></p>

    <p class="calibre18"><span class="font2"><span class="calibre11">Görüşü bulanıklaştı ve her nefesini daha da zor almaya başladı. Pemberton çayın geçmeye başlaması gerektiğine karar verdi. Tamamen karanlık bastırana dek patikada ilerleyebileceği kadar ilerleyecek, sonra şafağa kadar dinlenecekti. Yarı yolda bir dere geçmişlerdi. Orada ona yolun geri kalanı boyunca yetecek kadar su içecekti.</span></span></p>

    <p class="calibre18"><span class="font2"><span class="calibre11">Pemberton iki elini de toprağa bastırdı ve kendini birkaç metre ileri çekti. Kırık bileği yeniden kendini belli etti ve Pemberton bir dakika boyunca başını toprağa dayamak zorunda kaldı. Tekrar hareket etmeye çalıştı ama bedeninin altındaki dünya ondan uzaklaşmaya çalışıyormuşçasına çukurlaştı. Pemberton bir demet sazı kavrayıp sıkı sıkı tuttu. McDowell’ın polis arabasını Deep Deresi yol sapağına kadar takip ettiği akşamüstünü hatırladı. Packard’ında elini sert plastik vites topuna dayayıp oturduğunu ve birkaç saniye boyunca dünyayı ellerinde tutuyormuş gibi hissettiğini anımsadı.</span></span></p>

    <p class="calibre18"><span class="font2"><span class="calibre11">Yarım saat sonra Pemberton çayırın ortasına gelebilmişti. Dinlendi ve biraz güç kazanmaya çalıştı. Kendi kendine, <i class="calibre9">bu tek yol</i>, dedi, hayatta kalmaktan çok Serena’ya yeteri kadar güçlü olduğunu, ona layık olduğunu kanıtlamak istiyordu. Sadece kampa ulaşabilirse o zaman her şey bir zamanlar olduğu gibi olabilirdi.</span></span></p>

    <p class="calibre18"><span class="font2"><span class="calibre11">Üzerine gölgeler düştü. Çürüyen bacağı bir kütük sürüklüyormuş gibi hissettiriyordu. Pemberton bacağının olmadığını hayal etti, o olmasa ne kadar engelsiz ve serbest olabileceğim. Kendi kendine, <i class="calibre9">eğer bıçağım olsaydı bacağımı şu anda keserdim, </i>dedi, <i class="calibre9">onu bırakır ve yoluma devam ederdim.</i> Pemberton öğürdü ama boğazından hiçbir şey çıkmadı. Dünya sarsıldı, yine ondan kopup kurtulmaya çalışıyordu. Pemberton tekrar bir avuç dolusu saza tutundu.</span></span></p>

    <p class="calibre18"><span class="font2"><span class="calibre11">Bilincine tekrar kavuştuğunda alacakaranlıktı. Çayırın kenarından bir çocuğun ağlamasına benzer bir ses geldi. Pemberton, <i class="calibre9">bu Jacob,</i> diye düşündü, <i class="calibre9">hâlâ güvende, hâlâ hayatta.</i> Pemberton başını sese doğru kaldırdı ama bakışları hiçbir ışığın giremeyeceği kadar derinlerindeki bir parçasına çekilmişti. Birkaç dakika sonra, bir şeyin çalılara süründüğünü duydu, bir şey kararlılıkla ona doğru ilerliyordu. O anda Pemberton anladı, şimdiye kadar hiçbir şeyden bu kadar emin olmamıştı; Serena onun için gelmişti.</span></span></p>

    <p class="calibre18"><span class="font2"><span class="calibre11">Boston’da Bayan Lowell’ın onları tanıştırdığı akşamı hatırladı, Serena gülümseyip onun elini tutmak için uzanmıştı. Yeni bir başlangıç, o zaman olduğu gibi, şimdi de. Pemberton göremiyor veya konuşamıyordu ama elini açıp sazları ve dünyayı serbest bıraktı ve Serena’nın sağlam, nasırlı elinin kendisininkini sarmasını bekledi.</span></span></p>
  </div>
</body>
</html>
