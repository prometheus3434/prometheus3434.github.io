<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_22" /></span></span></p>

    <p class="calibre18"><span> </span></p>

    <h2 class="calibre20"><span class="font2"><i class="calibre9"><span class="calibre17">On Dokuz</span></i></span></h2>

    <p class="calibre18"><span class="font2"><span class="calibre11">Ertesi hafta Shanty Dağı’nda iki kaza daha oldu. Ana kablo hattından bir kütük kayıp düşerek bir işçinin ölümüne sebep oldu. İki gün sonra da bir vinçli traktörün burnu yirmi kiloluk metal bir penseyi bir adamın kafatasına geçirdi. Bazı işçiler, boyunlarına elle yontulmuş tahta haçlar takmaya başladılar. Diğerleri ise tavşan ayakları, mıknatıs taşları, tuz, atkestaneleri, ok uçlan, hatta iki yüz elli gramlık demir at nallan taşımaya başladılar. Bir kısmı da belli tehlikelere karşı tılsımlar taşıyorlardı; zehri çekmek için bezoarlar, yıldırım çarpmasını önlemek için ökseotları, düşmeyi önlemek için akikler, her türlü şanslı paralar ve şapka bantlarına gösterişli bir şekilde takılmış ikiden asa kadar iskambil kâğıtları. Birkaç adam Cherookee Kızılderilisiydi ve kendi tılsımlarını taşıyorlardı; peri haçları, tüyler ve belli başlı bazı bitkiler. Birkaçı kazalardan korunmanın en iyi yolunun saklanan bir viski şişesi olduğuna inanıyordu. Bazıları Snipes’ın parlak renkli kıyafetlerini kendilerine uyarlamıştı ve yamaçları tırmanırken çok uzaktan seçiliyorlardı. Kerestecilerden çok, eski saraylarından kovulmuş ve daha misafirperver bir saray arayan soytarılara benziyorlardı. Birkaç adam istifa etmekle tehdit etmişti patronlarını. Çoğu daha dikkatli hale gelmişti ama bazıları da daha az tedbirliydi, vahşi bir son yaşayacaklarını kabullenmişlerdi.</span></span></p>

    <p class="calibre18"><span class="font2"><span class="calibre11">Snipes’ın ekibi, tek parça taştan bir kıskı dik kayalığı iki bölüme ayırmış gibi gözüken Big Fork Sırtı’ndaki açıklıkta çalışıyordu. Açıklıktan ufak bir dere geçiyordu ve dereyi ağaçlar çevreliyordu. Birkaç san kavaktı ama çoğu firavun inciri, huş ağacı ve katranağacıydı. Snipes ve Campbell, ağaçların kesilmeye değeceğine inanmamıştı. Bunu yapmak çok zaman alırdı ve birbirlerine çok yakın bir şekilde çalışacakları için özellikle tehlikeliydi. Ama Pemberton ısrar etmişti.</span></span></p>

    <p class="calibre18"><span class="font2"><span class="calibre11">Bir kereste pensesinden kayıp da kıl payı bir kaza daha atlatıldığında Snipes adamlarına ara vermelerini söyledi. Henüz mola vakti gelmemişti ama ekip başı on beş dakikanın Pemberton Kereste Şirketi’ne yaralı bir adamı kampa taşımanın alacağı zamana göre daha az maliyetli olacağını düşünmüştü, işçiler derenin yanında toplandı.</span></span></p>

    <p class="calibre18"><span class="font2"><span class="calibre11">Akşamüstünün erken bir saati olmasına rağmen açıklığa çok az ışık düşüyordu. Seyrek yapraklı ağaçlar etraflarında kasvetli ve iskeletimsi bir şekilde yükseliyordu, özellikle de kışın beyaza boyadığı firavun incirleri. Adamlar dün öğleden beri açıklıktaydı ve Snipes, boyun eğmeyen karanlığın işçileri daha kasvetli, daha kaderci bir ruh haline soktuğunu, normalde olacaklarından daha az dikkatli davranmalarına sebep olduğunu düşünüyordu. Ekibin bunu fark etmesini sağlamanın yerinde bir hareket olacağını düşündü.</span></span></p>

    <p class="calibre18"><span class="font2"><span class="calibre11">Snipes, “Olumlu bakış açısına İngilizcede güneşli bir tavır denmesinin felsefik bir sebebi var,” derken yüzü dikkatle okuduğu gazetenin arkasında kalmıştı. “Güneşin bütün gün üzerine yansıdığı bir yerde olan kişi hiçbir şeyi dert etmez.”</span></span></p>

    <p class="calibre18"><span class="font2"><span class="calibre11">Ross tütününü sarma kâğıtlarına sepelemeyi bitirdi vebaşını kaldırdı.</span></span></p>

    <p class="calibre18"><span class="font2"><span class="calibre11">“Yani çölün ortasında olsam, suyum olmasa ve kilometreler boyunca da su bulamasam hiçbir şeyi dert etmezdim,” dedi ve dikkatini tekrar sigarasını sarmaya verdi.</span></span></p>

    <p class="calibre18"><span class="font2"><span class="calibre11">“Benim bahsettiğim kavram tam olarak bu değil,” diye yanıtladı Snipes, gazetesini indirdi ve Henryson’a baktı. “Gördüğün güneş ışığı miktarının nasıl hissettiğim etkileyebileceğini söylüyorum. Böyle kasvetli bir yerde sen de çökersin, sanki dışarıdaki durum içine de giriyormuş gibi olur.”</span></span></p>

    <p class="calibre18"><span class="font2"><span class="calibre11">Stewart, “Belki de Rahip Mclntyre’ın sorunu budur,” dedi. “Bu ilçedeki küçük bir vadinin derinliklerinde büyümüş. Bana içeri ışık gelmesi için kaldıraç kullanmak zorunda kalacakları kadar karanlık olduğunu söylemişti.”</span></span></p>

    <p class="calibre18"><span class="font2"><span class="calibre11">Dunbar, “Mclntyre nasıl?” diye sordu.</span></span></p>

    <p class="calibre18"><span class="font2"><span class="calibre11">“Eh,” dedi Stewart. “Onu geçen cuma Morganton’daki sinir hastanesinden çıkardılar. Şimdi sürekli evde yorganın altında ve ağzından tek kelime çıkmıyor.”</span></span></p>

    <p class="calibre18"><span class="font2"><span class="calibre11">Ross, “Karışma onu mısır tarlasında bir kazığa oturtmasını söyle,” dedi. “Kargaları mısırlardan uzak tutarken ‘güneşli bir tavır’ takınır.”</span></span></p>

    <p class="calibre18"><span class="font2"><span class="calibre11">Henryson ayağa kalktı ve sırtını esnetip yerde yatan ekip başına baktı.</span></span></p>

    <p class="calibre18"><span class="font2"><span class="calibre11">Henryson, “Gördüğüm kadarıyla pantolonunun cebindeki boşluğu kaplayacak bir yama bulmuşsun Snipes,” dedi. “Mor mu, kırmızı mı? Gözüme ikisinin arasında bir renk gibi gözüküyor.”</span></span></p>

    <p class="calibre18"><span class="font2"><span class="calibre11">Adamlar aynı anda dönüp artık ekip başlarının tulumunun her santimini kaplayan karışık gök kuşağını seyrettiler.</span></span></p>

    <p class="calibre18"><span class="font2"><span class="calibre11">Snipes, “Leylak rengi,” dedi.</span></span></p>

    <p class="calibre18"><span class="font2"><span class="calibre11">“Hiç böyle bir renk duymamıştım,” dedi Dunbar.</span></span></p>

    <p class="calibre18"><span class="font2"><span class="calibre11">“Eh, şu anda o renge bakıyorsun.”</span></span></p>

    <p class="calibre18"><span class="font2"><span class="calibre11">“Saygısızlık etmek istemem Snipes ama böyle bir kıyafet giymeni anlamıyorum,” dedi Dunbar. “Çılgın bir battaniyeye dikilmiş gibi gözüküyorsun.”</span></span></p>

    <p class="calibre18"><span class="font2"><span class="calibre11">“Arkasındaki bilimi açıkladım, karanlığın bir adama ne yapabileceğini açıkladığım gibi," diyen Snipes derin derin içini çekti. “Bu hep bilim ve felsefe adamlarının önündeki engel olmuştur. Çoğu insan karanlıkta oturuyor ve sonra hiçbir şey göremediklerini söyleyip yakınıyorlar.”</span></span></p>

    <p class="calibre18"><span class="font2"><span class="calibre11">Snipes gazeteyi katlayıp kalktı, sinir bozucu bir parlaklıktaydı. Aydınlanma fenerini sadece bu feneri söndürmek isteyenlerin arasında taşımış entelektüel atalarının ruhlarıyla konuşuyormuş gibi ekibine bakmadan doğuya döndü. Ross, çizme topuğuna bir kibrit sürtüp sigarasını yaktı. Kibriti önünde tuttu ve parmağına gelene kadar yanmasını izledi, sonra bileğini hızla sallayıp alevi söndürdü ve duman tutamını Snipes’a doğru üfledi.</span></span></p>

    <p class="calibre18"><span class="font2"><span class="calibre11">“Galloway döndü,” dedi Dunbar.</span></span></p>

    <p class="calibre18"><span class="font2"><span class="calibre11">“İşte sana karanlık, Snipes,” dedi Ross. “Sanki Galloway’in geçtiği Her şeye siyah bir perde örtülüyor.”</span></span></p>

    <p class="calibre18"><span class="font2"><span class="calibre11">Dunbar, “Bu Tanrı’nın doğru kabul ettiği şey,” dedi.</span></span></p>

    <p class="calibre18"><span class="font2"><span class="calibre11">Henryson, “Ya da şeytanın,” diye yorumda bulundu.</span></span></p>

    <p class="calibre18"><span class="font2"><span class="calibre11">“O eh toprağa düştüğünde birini boğmaya çalışır gibi açılıp kapanmaya devam ettiğini duydum,” dedi Dunbar. “Neredeyse beş dakika boyunca bunu yapmaya devam etmiş.”</span></span></p>

    <p class="calibre18"><span class="font2"><span class="calibre11">Stewart, “Buna şüphem yok,” dedi.</span></span></p>

    <p class="calibre18"><span class="font2"><span class="calibre11">“Hareket etmeyi bıraktıktan sonra bile kimse o ele dokunmamış,” diye ekledi Dunbar. “Şu anda hâlâ düştüğü noktada ormanda duruyordur.”</span></span></p>

    <p class="calibre18"><span class="font2"><span class="calibre11">Henryson, “Ben olsam,” dedi, “en azından bir maşa ve eldiven olmadan onu yerden almazdım.”</span></span></p>

    <p class="calibre18"><span class="font2"><span class="calibre11">“O ele dokunacağıma kudurmuş bir köpeği okşarım daha iyi,” dedi Dunbar. “Gallovray’in durumu kuduzdan daha fena bir görüntü.”</span></span></p>

    <p class="calibre13"><span class="font2"><span class="calibre11">Ross sigarasının külünü dökerek, “Bunun aksini iddia edemem,” dedi. “Onun öteki cephede çalışmasına seviniyorum, onun kurtarılmaya değer olduğunu düşünen kadının orada olması da iyi.” Birkaç adam onaylayıcı bir şekilde mırıldandı.</span></span></p>

    <p class="calibre13"><span class="font2"><span class="calibre11">Dunbar, “Kanamayı durduranın turnike olmadığına dair bir iddia var,” diye belirtti. “Bayan Pemberton sadece kanamaya durmasını emretmiş ve ondan sonra tek bir damla bile akmamış.” Stewart yüzünü ekşitti. “Keşke bunları duymasaydım. Şimdi bütün gün bu düşünceler beni rahatsız edecek.”</span></span></p>

    <p class="calibre18"><span class="font2"><span class="calibre11">Snipes saatine bakarak, “Eh, eğer sıkı çalışırsak yarın bu açıklıktan çıkarız ve hepimiz daha iyi hissederiz,” dedi. “İşe dönme vakti.”</span></span></p>

    <p class="calibre18"><span class="font2"><span class="calibre11">Dunbar ve Ross ekip başlarını derenin karşısına, açıklıktaki en büyük ağaç olan sarı kavağa doğru takip etti. Snipes, ağacı ekibin çalıştığı yerin karşısına düşecek ve dik bir kayaya takılmayacak şekilde çentikledi. Dunbar ve Ross, iki buçuk metrelik kütük testeresini, Snipes da en büyük kıskıyı kullandı. Kavak düşerken dallan yandaki bir firavun incirine çarptı ve bir çit parmaklığı kadar kalın ve uzun bir dal parçasını kırdı. Dal, yirmi metre yukarıda, firavun incirinin daha yüksek dallarının arasında sallanırken dakikalar geçti. Bir ucu daha ufak dallarla çevriliydi, diğeri ise darlaşan bir sivrilikte olacak şekilde kesilmişti. Sonra kayıp düştü ve sadece birkaç santim aşağıda tekrar dallara yakalandı. Sanki karar veriyormuşçasına birkaç saniye daha askıda kaldı ve sivri tarafı toprağa doğru eğildi.</span></span></p>

    <p class="calibre18"><span class="font2"><span class="calibre11">Dal, baltasını önündeki ağaca savuran Dunbar’a doğru düştü. Adamın köprücük kemiğiyle omurgası arasına girdi. Dunbar’ın yüzü diziyle aynı anda toprağa çarptı, bedeninin geri kalanı içe doğru büküldü. Beyaz dal kırılmamış veya etinden kayıp gitmemişti. Aniden durdurulmuş bir yıldırım gibi Dunbar’ın sırtına gömülü kalmıştı ve dalın ağırlığı yerçekimine boyun eğerken Dunbar’ın bedeni yavaşça, neredeyse hürmetle, sanki dünyaya son bir bakış atmasını istermişçesine diz çöken bir pozisyon alacak şekilde doğruldu. Snipes eğildi ve elini ölen adamın omzuna koydu. Dunbar’ın gözleri Snipes’ın varlığını fark ederek ona doğru kaydı ama adam dünyadan ayrılırken son bir söz bile söylemedi, hatta son bir kere içini bile çekmedi. Sadece sağ gözünün kenarında bir yaş birikti ve sonra yavaşça yanağından aşağı yuvarlandı. Sonra öldü.</span></span></p>

    <p class="calibre18"><span class="font2"><span class="calibre11">Doktor Cheney o akşam yemekte, “Görünüşe göre adamlar şu son birkaç haftada oldukça şaşılacak bir hızda ölüyorlar,” dedi. “Wilkie ve Buchanan buradayken daha az ölüm oluyor gibiydi.”</span></span></p>

    <p class="calibre18"><span class="font2"><span class="calibre11">Serena, “Adamlar artık daha dik yamaçlarda çalışıyor,” dedi, “ve sağanak yağmurlar ayak basılacak yerleri kayganlaştırıyor.”</span></span></p>

    <p class="calibre18"><span class="font2"><span class="calibre11">Pemberton, “Son yıllara göre çok daha fazla yağmur var,” diye ekledi.</span></span></p>

    <p class="calibre18"><span class="font2"><span class="calibre11">Doktor Cheney çatalıyla bıçağını kaldırdı ve jambonunun kenarından bir parça yağ kesti.</span></span></p>

    <p class="calibre18"><span class="font2"><span class="calibre11">“Ah, fark bu demek. Her neyse, bu devam eden ekonomik bunalım çalışmaya hazır yeni işçiler olacağını garanti ediyor. Adamlar sadece iş söylentisi var diye yük vagonuyla üç yüz kilometre yol alıyor. Sadece dün tren garında yaklaşık yirmi kişi gördüm. Korkuluklar kadar yıpranmış ve neredeyse onlar kadar zayıflardı.”</span></span></p>

    <p class="calibre18"><span class="font2"><span class="calibre11">Biri kapıyı tıkladı ve iki genç kadın, fincanlar ve bir kahve demliğiyle içeri girdi. Doktor Cheney, hizmetçiler giderken Galloway’in ofis penceresinin yanında durduğunu gördü. Işık açık değildi ve Galloway o kadar hareketsiz duruyordu ki diğer gölgelerin arasındaki daha koyu bir gölge gibi gözüküyordu yalnızca.</span></span></p>

    <p class="calibre18"><span class="font2"><span class="calibre11">“Bayan Pemberton Vahşi hayvan koleksiyonunuza yaptığınız bu son ekleme sizi takip edişiyle insandan çok bir köpeğe benziyor,” diyen Doktor Cheney parmaklarıyla bir parça jambon kaldırdı ve ofis zeminine atacakmış gibi tuttu. “Galloway’in yemek artıkları yemesine izin veriyor musunuz?”</span></span></p>

    <p class="calibre18"><span class="font2"><span class="calibre11">Serena kahve fincanını ağzına götürdü ve hafifçe fincana vurdu. Pemberton, Serena’nın irislerindeki altın beneklerin parlamasını izledi. Serena fincanını bıraktı ve ancak o zaman Cheney’in onunla konuştuğunu fark etmiş gibi döndü.</span></span></p>

    <p class="calibre18"><span class="font2"><span class="calibre11">Doktor Cheney, “Önce kartal, şimdi de iki bacaklı bir köpek,” diye devam etti. “Çok garip evcil hayvanlar alıyorsunuz Bayan Pemberton ama yine de onları çok iyi eğitiyorsunuz. Acaba tabaklarımızı alan o hoş bakirelere beni her gece yatağıma takip etmeyi öğretebilir misiniz?”</span></span></p>

    <p class="calibre18"><span class="font2"><span class="calibre11">“Hangi sebep için Doktor?”</span></span></p>

    <p class="calibre18"><span class="font2"><span class="calibre11">“Bakireliklerine çare bulmak için.”</span></span></p>

    <p class="calibre18"><span class="font2"><span class="calibre11">Serena konuşmadan önce Cheney’e daha iyi odaklanmak içinmişçesine bir an gözlerini kapadı ve sonra tekrar açtı. Bakışları durağanlaştı, irislerinde sadece hafif gri bir küçümseme gözüküyordu.</span></span></p>

    <p class="calibre18"><span class="font2"><span class="calibre11">“Ama böyle bir tedavi sizin elinizdeki ilaçlarla mümkün değil,” dedi Serena.</span></span></p>

    <p class="calibre18"><span class="font2"><span class="calibre11">Cheney sahte bir kadim ton takınarak, “Hanımefendi, latifeleriniz oldukça adaletsiz,” dedi. “Ve mizahtan uzaklar.”</span></span></p>

    <p class="calibre18"><span class="font2"><span class="calibre11">“Mizahtan uzak olmak sizin özelliğiniz, Doktor, benim değil. Sizin mizacınız asabi, benimki ise soğukkanlı.”</span></span></p>

    <p class="calibre18"><span class="font2"><span class="calibre11">“Bu oldukça eskide kalmış bir teşhis yöntemi,” dedi Cheney. “Bazı açılardan olabilir,” diye yanıtladı Serena, “ama bunun hâlâ doğalarımızın özüne uyduğunu düşünüyorum. Pemberton’la</span></span> <span class="calibre11"><span class="font2">tanıştığımızda ateş ateşi buldu ve çocuğumuzun mizacı da böyle olacak.”</span></span></p>

    <p class="calibre18"><span class="font2"><span class="calibre11">Cheney, “Nasıl bu kadar emin olabiliyorsunuz?” diye sordu. “Ebeveynleriniz sizin doğanızı yanlış anlamış.”</span></span></p>

    <p class="calibre13"><span class="font2"><span class="calibre11">“Nasıl yani?”</span></span></p>

    <p class="calibre13"><span class="font2"><span class="calibre11">“Vaftiz adınız.”</span></span></p>

    <p class="calibre18"><span class="font2"><span class="calibre11">Serena, “Mizahtan yoksunluğunuzun kaçırdığı bir şaka daha,” dedi. “Ebeveynlerim bana rahimden daha çıkmadan isim vermiş çünkü çıkmak için vahşice tekme atıyormuşum.”</span></span></p>

    <p class="calibre13"><span class="font2"><span class="calibre11">“Ama kız olacağınızı nereden bilmişler?’</span></span></p>

    <p class="calibre13"><span class="font2"><span class="calibre11">“Ebe söylemiş.”</span></span></p>

    <p class="calibre13"><span class="font2"><span class="calibre11">Doktor Cheney, “Ebe söylemiş,” diye kafa yordu. “Colorado, batı Carolina’dan bile daha fazla Orta Çağ’da kalmış gözüküyor.” Cheney ağzım bir peçeteyle sildi ve ayağa kalktı. Pencereden dışarı baktı.</span></span></p>

    <p class="calibre18"><span class="font2"><span class="calibre11">“Dereyi sülük var mı diye kontrol etmeye yetecek kadar ışık var,” dedi duygusuzca. “Belki ondan sonra kafatasına göre karakter analizi çalışırım. Sonra da erkenden yatarım. Pazartesi daha fazla yaralı olacağı kesin.”</span></span></p>

    <p class="calibre13"><span class="font2"><span class="calibre11">Doktor Cheney ayağa kalktı, kahvesinden son bir yudum aldı ve odadan çıktı. Cheney geçerken Galloway’e, “Cici köpek,” dedi. Pemberton Serena’nın büyüyen kamına baktı. Serena’nın sözlerini kendi kendine tekrarlayarak, ateş ateşi buldu, diye düşündü. Serena, “Bugün haberler nasıl, Pemberton ?’ diye sordu. “Harris’in araması dışında pek bir haber yok,” diye yanıtladı Pemberton. “Görünüşe göre Webb ve Kephart’a Jackson County arazisinde arka çıkan Ceciller değilmiş.”</span></span></p>

    <p class="calibre13"><span class="font2"><span class="calibre11">“Harris bunu nereden anlamış?”</span></span></p>

    <p class="calibre13"><span class="font2"><span class="calibre11">“Cecillerin Asheville’deki bankacısından öğrenmiş. Ama Harris hâlâ onları kimin desteklediğini bulacağına yemin ediyor.” Serena, “Bence kimse onları desteklemiyordu,” dedi. “Bence her şey Harris’i Townsend’in arazisi yerine o araziyle ilgilendirmek için yapılmış bir kandırmacaydı. Ve işe yaradı.”</span></span></p>
  </div>
</body>
</html>
