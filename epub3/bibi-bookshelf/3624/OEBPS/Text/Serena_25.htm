<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre13"><span class="font2"><span class="calibre11"><br class="calibre7" id="calibre_pb_23" /></span></span></p>

    <p class="calibre13"><span> </span></p>

    <h2 class="calibre1"><span class="font2"><i class="calibre9"><span class="calibre17">Yirmi</span></i></span></h2>

    <p class="calibre18"><span class="font2"><span class="calibre11">Kulübede tamir edilmesi gereken yerler vardı, bunlar baharın ilk ılık günlerinde yapılması gereken şeylerdi ama Rachel kamptaki işinden ve Jacob’a bakmaktan dolayı o kadar bitkin düşmüştü ki bunları aylarca ertelemişti. Mutfaktaki Black Draught ilaç takviminin sayfasını hazirana çevirdiğinde tamir işlerinin daha fazla bekleyemeyeceğini anladı. O yüzden ertesi pazar Rachel, Jacob’la beraber Waynesville’e yürüyüp kampa giden trene binmedi. Bunun yerine Jacob’a, Dul Jenkins’in Rachel’ın babasının komodininden aldığı tulumlardan diktiği önlüğü giydirdi. Sonra kendi de en yıpranmış pamuklu elbisesini giydi.</span></span></p>

    <p class="calibre18"><span class="font2"><span class="calibre11">Rachel, Jacob’ı Joel’in ona Noel hediyesi olarak verdiği oyuncak trenle çimlere koydu. Hint merdivenini kulübeye dayadı. İki akasya sırığının basamakları inek derisiyle bağlıydı ve kuru deri halat saikan doğru atılan her adımla gıcırdıyordu. Rachel çatıya çıktıktan sonra babasının ona bakması gerektiğini öğrettiği şeyi arandı. Kalkan duvarının tarafında, geçen kışın akşamüstü güneşinin gece donunu erittiği yerdeki pervaz erken çürüme belirtileri gösteriyordu. Rachel geniş baltayı aldı ve elindeki ağırlığını dengeledi.</span></span></p>

    <p class="calibre18"><span class="font2"><span class="calibre11">Rachel yeni pervazı çentmek için dikkatle baltayı kaldırdı, ayaklarını elinden geldiğince sağlam basıyordu. Balta ağırdı ve her vuruşla daha da ağırlaşıyordu. Rachel’ın kasları sabah olduğunda ağrıyacaktı. On dakika sonra dinlenmek için eğildi ve kalkan duvarının doğrama dişiyle yapılmış çentiklerini, ne kadar hassasiyetle yapılmış olduklarını gördü. Babası bu kulübeyi özenle inşa etmişti, kulübeyi yerleştireceği yeri bile özenle seçmiş, şömine tabam olarak kullanabilecek ince bir granit parçasıyla ihtiyarların bitmeyen su dedikleri, kurumayacak bir çayır pınarı bulana kadar etrafı aramıştı. Kulübeyi de ak meşe kütüklerinden ve sedir tahtasından yapmıştı. Rachel’ın en sevindiği şey ise babasının batı yamacını seçmesi olmuştu, güneş geç doğuyordu ama ışığını gün boyunca ve akşamın erken saatlerinde daha uzun süre veriyordu.</span></span></p>

    <p class="calibre18"><span class="font2"><span class="calibre11">Rachel yine baltayı aldı. Kolları külçe gibiydi ve avuçlan su toplamıştı. Rachel, keşke şimdi kilisede olsaydım diye düşündü, sadece cemiyetin arasında olmaktan ve Rahip Bolick’in sözlerinin rahatlatıcı olmasından dolayı değil, orada oturmanın ve Jacob’ı tutmak dışında hiçbir şey yapmak zorunda olmamanın rahatlığı için istemişti orada olmayı. Bazen Jacob’ı bile tutmak zorunda kalmıyordu çünkü Dul Jenkins, Jacob’ı vaazın bir kısmında kendi kucağına oturtuyordu. Rachel, bu huzura tekrar kavuşana kadar yedi gün daha geçecek, diye düşündü.</span></span></p>

    <p class="calibre18"><span class="font2"><span class="calibre11">Rachel çentme bitene kadar durmadı, sonra merdivenden indi ve Jacob’ın yanma oturdu. Güneş sonunda doğu dağ hattının üzerinde gözüküp sabahın son gölgelerini yudumlayıp bitirdiğinde Rachel kulübeyi inceledi. Kütüklerin arasındaki sıvaların bazı yerleri çatlamıştı, birkaçının arasından ince ışık huzmeleri geçiyordu. Bu şaşırtıcı değildi, sadece kulübede yaşamın ve donan, eriyen buzlarla geçen uzun bir kışın sonuçlarının bir parçasıydı. Rachel odunluğa gitti ve sıva malalarıyla bir yem kovası buldu. Eski at dışkıları ve pınarın aşağısındaki çamurlu sızıntıdan çamur topladı ve bunları mısır ekmeği hamuru kıvamına gelinceye kadar karıştırdı. Sıva malalarından birini Jacob’a verdi.</span></span></p>

    <p class="calibre18"><span class="font2"><span class="calibre11">Çocuğa, “Bunu nasıl yapacağını bilmen gereken bir zaman gelebilir,” dedi. “O yüzden beni izle.”</span></span></p>

    <p class="calibre18"><span class="font2"><span class="calibre11">Rachel sıva malasını kovaya batırdı ve birkaç kepçeyi bir tahta palete koydu. Paleti sol elinde tutarak merhem sürüyormuş gibi kütüklerin arasındaki bir parça sıvayı düzeltti.</span></span></p>

    <p class="calibre18"><span class="font2"><span class="calibre11">“Şimdi de sen yap bakalım.”</span></span></p>

    <p class="calibre18"><span class="font2"><span class="calibre11">Elini Jacob’ın eline sarıp çocuğun malayı kovaya batırmasına ve malanın düz kısmına aldığı yığını dengeye oturtmasına yardım etti.</span></span></p>

    <p class="calibre18"><span class="font2"><span class="calibre11">Rachel, “iyice sıva,” dedikten sonra çocuğun elini iki kütüğün arasındaki boşluğa yönlendirdi.</span></span></p>

    <p class="calibre18"><span class="font2"><span class="calibre11">Bir süre sonra öğlen yemeği vakti geldi, Rachel sıvamayı bıraktı ve içeri girdi. Jacob’a süt ve mısır ekmeğinden lapa hazırladı. Kendi de bir mısır ekmeği yedi ama su içti. Süt hep mısır ekmeğinin tadını güzelleştiriyordu ve Rachel gelecek bahar bir inek almaya yetecek parası olacağını umuyordu, böylece Jacob’la istedikleri kadar süt içebilirlerdi. Bu mümkün gözüküyordu çünkü kilerin üst rafındaki kahve tenekesi yavaş yavaş doluyordu. Çoğu yirmi beş sent, on sent veya beş sentti ama birkaçı kâğıt dolarlardı. Kiler raflarında artık sekiz cam bal kavanozu da stoklanmıştı, yarısını Bay Scott’a satacaktı.</span></span></p>

    <p class="calibre18"><span class="font2"><span class="calibre11">Jacob yemeyi bitirdiğinde tekrar dışarı çıktılar. Rachel çocuğu kulübenin yarımdaki zayıf gölgeye koydu ve daha yüksek kütükleri sıvamak için merdivene çıktı. Ara sıra yağmur bulutları var mı diye batıyı kontrol ediyordu çünkü nem oranındaki değişiklikler yaptığı işi bozardı. Bütün bu süreç boyunca Jacob da hemen aşağıda memnuniyetle boşluklardan çok kütükleri sıvamakla meşguldü. Kulübenin arkasındaki ormandan bir çulluk mırıldandı ve kısa süre sonra da bir saka sürüsü üzerlerinden geçti, yazın neredeyse tamamen geldiğinin göstergesiydi bu.</span></span></p>

    <p class="calibre18"><span class="font2"><span class="calibre11">Bir saat geçmişti ve Jacob’ın bezi kesinlikle ıslanmıştı ama yakınmıyordu o yüzden Rachel bacayı da tamir etmeye karar verdi. Sert kış rüzgârları, düz tarla taşlarının dördünü çıkarmıştı. Biri çitin kenarında paramparça duruyordu. Odunluktan bir çuval getirdi ve dereye dördüncü bir tane almaya gitmeden önce çuvalı diğer üç sağlam taşın yanına koydu. Gölgeli bir gölün kenarında işine yarayacak bir taş buldu. Taşın yüzeyi eski boyalar gibi sıyrılan yeşil yosunlarla yumuşamıştı. Derenin kenarını çiçekli çalılar renklendiriyordu. Rachel çiçeklerin kışın bile kaybolmayan kokularını içine çekti, ılık bir günde bu en güzel koku türüydü çünkü insanı içinden dışına doğru serinletiyor gibiydi. Rachel birkaç saniye daha orada kaldı. Göle baktı, başta kendi yansımasını, sonra da altında derenin kumlu zemininde siyah gözyaşları gibi akan iribaşları gördü. Rachel bunun bir alamet olarak alınabilecek bir şey olduğunu biliyordu ama bunun yerine onun gibi sert bir kışı atlatmış olan çiçek açan çalıları bir işaret gibi görmeyi seçti. Taşı aldı ve geri yürüdü.</span></span></p>

    <p class="calibre18"><span class="font2"><span class="calibre11">Çuvalı omzuna atan Rachel merdiveni tek elle çıktı, yatık çatıyı geçip bacaya ilerlerken bir tarafa doğru eğilerek yürüyordu. Taşları yerleştirmek sallantılı bir yapbozu yapmak gibiydi, bacanın her bir boşluğuna en iyi uyanı buluyordu. Nihayet son taş da yerine oturdu ve baca tekrar eski haline döndü.</span></span></p>

    <p class="calibre18"><span class="font2"><span class="calibre11">Rachel çatıdan hemen inmedi, onun yerine batıya doğru baktı. Ufukta Kuzey Carolina’nın Tennessee’ye dönüştüğü daha yüksek dağlara göz gezdirdi. Bayan Stephens’ın sınıfındaki haritayı düşündü; altıncı sınıfta Joel’in ukalalık yaptığı zamanı değil, birinci sınıftaki bir sabah annesinin gidişinden sadece aylar sonra Bayan Stephens’ın farklı renkleri bir battaniyenin yamalarına benzeyen haritanın yanında duruşunu hatırladı. İlk öğrendikleri eyalet, bir örs gibi uzun ve inceydi ve sınırlarının içindeki her yer yeşildi. Bu, Rachel’a altı yaşındayken mantıklı geliyordu çünkü kış geldiğinde hâlâ çobanpüskülleri, çam ağaçları ve gri ağaçların parlak yeşil ökseotu yığınlarının aralarında bile orman gülleri bulunurdu. Ama Bayan Stephens onlara Tennessee’yi gösterdiğinde kırmızı uygun gözükmemişti. Babası ona Tennessee’deki dağları gösterdiğinde dağlar hep mavi olurdu. Gün batarken dağların hafifçe kırmızı olduğu zamanlar hariç... Rachel, Bayan Stephens diğer eyaletleri işaret etmeye başladığında, <i class="calibre9">belki de bu yüzdendir,</i> diye düşünmüştü.</span></span></p>

    <p class="calibre18"><span class="font2"><span class="calibre11">Rachel bacayı son bir kez kontrol etti, sonra yavaşça merdivenden indi. Yere indikten sonra Jacob’ı kucağına aldı ve kulübeyi birkaç saniye daha inceledi.</span></span></p>

    <p class="calibre18"><span class="font2"><span class="calibre11">“Bu bizim bir kışı daha atlatmamızı sağlar,” dedi ve tam içeri girecekti ki Dul Jenkins’in pazar gününe özgü şık kıyafetlerini giymiş, pürüzlü elinde bulaşık beziyle kaplı bir şeftali sepetiyle yolu tırmanmakta olduğunu gördü.</span></span></p>

    <p class="calibre18"><span class="font2"><span class="calibre11">Rachel onu karşılamaya gitti, Jacob çoktan yaşlı kadına el sallamaya başlamıştı.</span></span></p>

    <p class="calibre18"><span class="font2"><span class="calibre11">Dul Jenkins, sepete doğru başıyla işaret ederek, “Boş gününde bu kadar fazla çalışmak zorunda kaldığın için sana yemek hazırlayayım diye düşündüm,” dedi, “içinde bamya ve domuz pastırması var, biraz da mısır lapası.”</span></span></p>

    <p class="calibre18"><span class="font2"><span class="calibre11">Rachel, “Çok naziksin,” dedi. “Biraz uğraşmam gerekti.”</span></span></p>

    <p class="calibre18"><span class="font2"><span class="calibre11">Dul Jenkins çatıya ve bacaya baktı ve birkaç saniye boyunca ikisini de inceledi.</span></span></p>

    <p class="calibre18"><span class="font2"><span class="calibre11">‘İyi iş çıkarmışsın,” dedi. “Baban bile daha iyisini yapamazdı.”</span></span></p>

    <p class="calibre18"><span class="font2"><span class="calibre11">Verandaya yürüdüler. Rachel basamaklara oturdu ama yaşlı kadın sepeti yere bıraktığında onunla beraber oturmadı.</span></span></p>

    <p class="calibre18"><span class="font2"><span class="calibre11">“O bez yiyecekleri bu haytayı bir dakika kucaklamama yetecek kadar uzun süre sıcak tutar,” diyen Dul Jenkins Jacob’ı kucağına aldı ve çocuk gülene kadar onu salladı. “Büyüme hızına bakılırsa bu yaşlı kollar bunu uzun süre yapamayacak.”</span></span></p>

    <p class="calibre18"><span class="font2"><span class="calibre11">Dul Jenkins çocuğu Rachel’a uzatmadan önce son bir kez Jacob’a burnunu sürttü.</span></span></p>

    <p class="calibre18"><span class="font2"><span class="calibre11">“Gideyim de yemek yiyip biraz dinlen.”</span></span></p>

    <p class="calibre18"><span class="font2"><span class="calibre11">Rachel, “Bizimle birkaç dakika otur,” dedi. ‘Tanımda binlerinin olması hoşuma gidiyor.”</span></span></p>

    <p class="calibre18"><span class="font2"><span class="calibre11">“Tamam ama sadece birkaç dakika.”</span></span></p>

    <p class="calibre18"><span class="font2"><span class="calibre11">Güneş artık havanın serinleyeceği kadar alçalmıştı ve günün ilk meltemi ak meşenin en yüksek dallarını tarıyordu. Pınarın yukarısında yaşayan iri kurbağa ilk belirsiz homurtularını çıkardı. Rachel, yakında ona çekirgelerin ve cırcırböceklerinin de katılacağını biliyordu. Her biri, her zaman uyumasına yardımcı olan güvenilir ve rahatlatıcı seslerdi, gerçi bu gece onlara ihtiyacı olmayacaktı.</span></span></p>

    <p class="calibre18"><span class="font2"><span class="calibre11">Dul Jenkins, “Bugün ayinde Joel Vaughn seni sordu,” dedi. “Sizin hasta olmanızdan falan korkuyordu. Ona halletmen gereken bazı işlerin olduğunu söyledim.”</span></span></p>

    <p class="calibre18"><span class="font2"><span class="calibre11">Dul Jenkins duraksadı ve sanki ahırın ötesindeki ormanda bir şeyi gözlemliyormuş gibi ileri baktı.</span></span></p>

    <p class="calibre13"><span class="font2"><span class="calibre11">“Çok yakışıklı bir adama dönüştü, sence de öyle değil mi?” Rachel, “Evet,” dedi. “Sanırım öyle.”</span></span></p>

    <p class="calibre18"><span class="font2"><span class="calibre11">“Bence sana iyi bir sevgili olur.”</span></span></p>

    <p class="calibre18"><span class="font2"><span class="calibre11">Bu normalde Rachel’ı kıpkırmızı edecek bir yorumdu ama genç kadın kızarmadı. Jacob’ı kucağında kıpırdattı ve parmaklarıyla ensesindeki saçları düzeltti.</span></span></p>

    <p class="calibre18"><span class="font2"><span class="calibre11">Rachel, “Biz Harmonların iş aşka gelince pek başardı olmadığını düşünmeye başlıyorum,” dedi. “Babam ve annem için işler iyi gitmedi, benim için de öyle.”</span></span></p>

    <p class="calibre18"><span class="font2"><span class="calibre11">Dul Jenkins, “Sen o kadar gençsin ki hâlâ hayat seni şaşırtabilir," dedi, “ve bir gün gerçekten bunun olacağını düşünüyorum.”</span></span></p>

    <p class="calibre18"><span class="font2"><span class="calibre11">Birkaç saniye boyunca ikisi de konuşmadı.</span></span></p>

    <p class="calibre18"><span class="font2"><span class="calibre11">“Annem bizi bıraktığında nereye gittiğim biliyor musun? Babam bana hiç söylemedi, ben de hiç sormadım.”</span></span></p>

    <p class="calibre18"><span class="font2"><span class="calibre11">“Hayır,” dedi Dul Jenkins. “Baban onunla ordudayken Alabama’da tanışmış. Belki de oraya gitmiştir, ama kesin olarak bilmiyorum. Baban bu konudan bir kere bahsetti, o zaman da annenin nereye gittiğini açıklamadığını söyledi. Annenin ona tek söylediği şey burada hayatın çok zor olduğuymuş.”</span></span></p>

    <p class="calibre18"><span class="font2"><span class="calibre11">“Nasıl zormuş?”</span></span></p>

    <p class="calibre18"><span class="font2"><span class="calibre11">“Çiftlik arazisinin bu kadar kayalıklı ve eğimli olması, uzun kışlar ve yalnızlık. Ama annen en zor şeyin dağların güneşin girişini engellemesi olduğunu söylemiş. Bu dik yamaçlarla çevrili vadide yaşamanın bir kömür madeninde yaşamak gibi olduğunu söylemiş.”</span></span></p>

    <p class="calibre18"><span class="font2"><span class="calibre11">“Beni yanında götürmek istemiş mi?"</span></span></p>

    <p class="calibre18"><span class="font2"><span class="calibre11">“Denemiş. Babana eğer seni gerçekten seviyorsa senin gitmene izin vereceğini çünkü buradan ayrılırsan daha iyi bir hayatın olacağını söylemiş. Birçok kişi annenle gitmene izin vermemesinden ötürü babana karşı çıktı. Onlar da annenin söylediği şeyi iddia etti, seni gerçekten seviyorsa gitmene izin vereceğini söylediler. Babanın bunu annene inat yaptığını düşündüler."</span></span></p>

    <p class="calibre18"><span class="font2"><span class="calibre11">Dul Jenkins gözlüğünü çıkardı ve siyah eteğiyle camlarını sildi. Rachel yaşlı kadını ilk defa gözlüksüz görüyordu. Normalde patlak gözüken gözleri şimdi yüzüne doğru gerilemişti. Dul Jenkins, hiçbir zaman şu anki kadar genç gözükmemişti, genelde kalın camlarla bulanan gözleri parlak maviydi, kirpikleri uzundu ve çıkık elmacık kemikli yanakları altın çerçevelerin onları kırıştırdığı zamanlardan daha pürüzsüz duruyordu. Rachel bir tür merakla, bir zamanlar benim yaşımdaymış, diye düşündü.</span></span></p>

    <p class="calibre18"><span class="font2"><span class="calibre11">“Sence babam niye onunla kalmamı istedi?" diye sordu.</span></span></p>

    <p class="calibre18"><span class="font2"><span class="calibre11">Yaşlı kadın birkaç saniye sonra, “Ölüler hakkında kötü bir şey söylemek istemem,” dedi. ‘Tek diyebileceğim öfkeli biri olduğu ve tanıdığım her Harmon gibi kin tutabildiği. Deden de böyleydi. Ama baban seni çok severdi. Bundan hiçbir zaman şüphe duymadım, sen de duymamalısın. Sana düşündüğüm bir şeyi daha söyleyeyim. Seni bu dağlardan uzaklaştırmak yanlış olurdu çünkü burada doğduğun zaman bu dağlar senin bir parçan haline gelir. Ondan sonra başka hiçbir yer doğru gelmez.”</span></span></p>

    <p class="calibre18"><span class="font2"><span class="calibre11">Dul Jenkins tekrar gözlüğünü taktı. Rachel’a dönüp gülümsedi.</span></span></p>

    <p class="calibre18"><span class="font2"><span class="calibre11">“Belki bu sadece yaşlı bir kadının aptalca görüşüdür - yani dağlar hakkında dediğim. Sen ne düşünüyorsun?”</span></span></p>

    <p class="calibre18"><span class="font2"><span class="calibre11">“Bilmiyorum. Dağlardan hiç uzaklaşmadığıma göre nasıl bir şey düşünebilirim?”</span></span></p>

    <p class="calibre18"><span class="font2"><span class="calibre11">“Eh, ben de hiç uzaklaşmadım ama sen gençsin ve bugünlerde gençler yerlerinde duramıyorlar,” diyen Dul Jenkins yavaşça basamaklardan kalktı. “O yüzden eğer öğrenirsen bana da söylemen gerek.”</span></span></p>

    <p class="calibre18"><span class="font2"><span class="calibre11">Dul Jenkins eğilip Jacob’ın saçlarını karıştırdı.</span></span></p>

    <p class="calibre18"><span class="font2"><span class="calibre11">“Seninle sabah görüşürüz, kerata.”</span></span></p>

    <p class="calibre18"><span class="font2"><span class="calibre11">Dul Jenkins gittikten sonra Rachel verandada birkaç dakika daha kaldı. Güneş artık dağların arkasında kalmıştı ve vadi tıpkı bir hayvanın uyumadan önce yuva yapmak için yaprakların arasında bir oyuk açması gibi dünyanın biraz daha derinliklerine yerleşmişti sanki. Bu süre boyunca koyulaşan gölgeler dağlan içeri doğru bükülüyormuş gibi gösteriyordu. Rachel annesi için burada yaşamanın</span></span> <span class="font1"><span class="calibre26">nasıl</span></span> <span class="font2"><span class="calibre11">olduğunu hayal etmeye çalıştı ama bu imkânsızdı</span></span> <span class="font2"><span class="calibre11">çünkü annesine göre hapis gibi gelen şey Rachel’a barınak gibi geliyordu, sanki dağlar onu saran kocaman, sert ama nazik ellerdi. Koruyucu ve rahatlatıcıydılar, tıpkı Rachel'ın Tanrı’nın ellerinin olduğunu hayal ettiği gibi. Rachel, Dul Jenkins’in haklı olduğunu düşündü, belki de gerçekten burada doğmuş olmak gerekiyordu.</span></span></p>

    <p class="calibre13"><span class="font2"><span class="calibre11">Rachel, Jacob’ı kollarına aldı ve “Akşam yemeği vakti geldi,” dedi.<a class="pcalibre1 pcalibre" id="bookmark21"></a></span></span></p>
  </div>
</body>
</html>
