<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <span class="font5"><b class="calibre5"><span class="calibre8"><br class="calibre16" id="calibre_pb_26" /></span></b></span>

    <p class="calibre18"><span class="font5"><b class="calibre5"><span class="calibre8"><span class="calibre15"> </span></span></b></span></p>

    <h2 class="calibre20"><i class="calibre9"><span class="calibre17">Yirmi</span></i> <i class="calibre9"><span class="calibre17">İ</span></i><i class="calibre9"><span class="calibre17">ki</span></i></h2>

    <p class="calibre18"><span class="font2"><span class="calibre11">Serena, hastaneden doktorların ve Pemberton’ın istediğinden daha kısa sürede ayrıldı. Onlara kampa geri dönmem gerek, dedi. Hastaneden geldiği gibi çıktı. Campbell ve Pemberton, onu trenin yolcu vagonuna taşıdı ve sedyeyi trenin sarsıntısına karşı koruması için otuz santimlik istiflenmiş battaniyelerin üzerine yerleştirdi. Tren kampa vardığında Serena’yı eve taşıdılar. Akşam yemeği vaktiydi ve işçiler, çatallarını bıçaklarını bırakıp verandada toplandılar. Çoğu uzaktan izledi ama bazıları, çoğunlukla Serena'yla beraber çalışmış olan ekip başları, yakına gelmeyi göze aldı ve sedye önlerinden geçerken şapkalarını çıkardı. Serena’nın benzi soluktu ama gri gözleri açıktı ve yedi gündür görmediği gökyüzüne bakıyordu, işçiler sessizlik içinde Campbell ve Pemberton’ın, Serena’yı kampın içinden eve taşımasını izledi. Aynı zamanda hayret içinde izliyorlardı, özellikle de Serena’nın atlattığı şeyden anneleri, kız kardeşleri ve eşleri ölmüş adamlar.</span></span></p>

    <p class="calibre18"><span class="font2"><span class="calibre11">Vaughn evin kapısını açınca Campbell ve Pemberton, Serena’yı yatak odasına taşıdılar. Onu yavaşça yatağa yerleştirdiler ve Pemberton, Serena’nın uyumasına yardımcı olacağını umarak perdeleri kapadı. Akşamın erken saatlerinde işçiler enstrüman çalıp şarkı söyler ya da ne kadar yorgun olurlarsa olsun bazen beyzbol oyunları ve güreşler düzenlerler veya çıkan kavgaların etrafında toplanırlardı. Ama bu akşam kamp şiddetli bir fırtınanın sonrasında olduğu gibi sessizlik içindeydi, herkes tuhaf bir şekilde tetikteydi.</span></span></p>

    <p class="calibre18"><span class="font2"><span class="calibre11">Pemberton, kan veya sarı sıvı var mı diye Serena’nın yarasının üzerindeki pamuklu sargı bezini kontrol etti. Serena’ya su ve kansızlık için doktorun verdiği Feosol’ü verdi. Günler geçtikçe Pemberton kendi çatal kaşığını kaldırabilene kadar Serena’ya yumurta ve püre etten oluşan yumuşak yiyecekler yedirdi. Yatak lazımlığını boşalttı ve Serena’nın ağrısı için kodein almasına boş yere çabaladı. Serena her geçen gün daha güçleniyordu ve kısa süre sonra Pemberton kolunu tutarken lavaboyu kullanmak ve evde kısa yürüyüşler yapmak için yatağından kalkmaya başladı. Serena, özellikle de yatırımcı araması için Pemberton’ın çalışmaya devam etmesi konusunda ısrar ediyordu, ama Pemberton bunu ancak ofisini ön odaya taşıdıktan sonra yapmaya başladı. Serena karanlık yatak odasında yatarken, Campbell her zamanki becerikliliğiyle ofisten günlük işleri yürütüyordu. Vaughn da daha az önemli işleri üstlenmişti.</span></span></p>

    <p class="calibre18"><span class="font2"><span class="calibre11">Bütün bu süre boyunca Galloway verandada durdu ve kimsenin geçmesine izin vermedi. Getirilen yemek, ilaç veya geçmiş olsun dileklerini kendi iletti. Akşam olduğunda kapının önüne ot bir şilte hazırlıyordu. Bir gece Pemberton pencereden dışarı baktı ve Galloway’in ot şiltenin üzerinde uyuduğunu ve üzerinde Serena’nın eve geldiği gün giydiği kıyafetler olduğunu gördü. Galloway dizlerini kamına doğru çekmiş, başını içe doğru eğmişti ve küt burunlu kolunu çocukça bir tavırla ağzına bastırırken eli yaylı bir sustalı bıçağın sapını kavrıyordu.</span></span></p>

    <p class="calibre18"><span class="font2"><span class="calibre11">Serena güçlendikçe Brezilya’dan ve Jackson County’de işleri biter bitmez oraya gitmekten bahsetmeye başladı. Pemberton onun bu konuya saplanmış olduğuna inanıyordu, özellikle de Asheville’de potansiyel yatırımcılar bulduğu için. Pemberton ona adamların sadece yerel yatırımlar yapacağını söyledi ama</span></span></p>

    <p class="calibre18"><span class="font2"><span class="calibre11">Serena tam tersine inanıyordu. Onları ikna edebilirim, demişti. Pemberton karanlık yatak odasında sandalyesi yatağa yakın bir şekilde otururken Serena, Brezilya’nın el değmemiş kaynaklarından, orada işe müdahale edilmediğinden ve Jackson County kampı işlemeye başlar başlamaz oraya gidip arazi arayışına girmeleri gerektiğinden bahsediyordu. Serena ona, bir imparatorluk bile değil bir dünya bu, dedi. O kadar hararetle konuşuyordu ki Pemberton başta bir iltihabın vücuduna yerleşip Serena’nın ateşini yükselttiğinden korktu. Pemberton tereddütlerini kendine saklıyordu. Ölü bebekten bahsetmiyorlardı.</span></span></p>

    <p class="calibre18"><span class="font2"><span class="calibre11">İkinci hafta olduğunda Serena yataktan çıkmıştı, sandalyede oturuyor ve Vaughn’u atıyla işçi ekiplerin gelişmelerini izlemeye ve ekip başlarıyla aralarında gidip gelen mesajları iletmeye gönderiyordu. Serena’nın Saratoga bavulundan Brezilya’yla ilgili Pemberton’ın var olduğunu bile bilmediği dokümanlar, istatistikler ve raporlar çıkmıştı. Ayrıca aralarında balmumu kaplı bir Güney Amerika haritası da vardı ve harita açıldığında ön odanın yarısını kaplamıştı. Harita günler boyunca yeri kapadı, Serena boydan boya daha özenle inceleyebilsin diye üzerine bir sandalye konuldu. Sandalye arada şuada bir satranç taşı gibi kaldırılıyor ve haritanın başka bir karesine konuluyordu.</span></span></p>

    <p class="calibre18"><span class="font2"><span class="calibre11">Pemberton bunun yıllardır planlanan bir şey olduğunu şimdi fark ediyordu. Serena, Washington ve Güney Amerika’daki kaynakları ile kontaklarına telgraflar ve mektuplar gönderiyordu. Chicago ve Quebec kadar uzaktaki olası yatırımcılarla da iletişim kuruldu. Serena bütün bunları coşkun bir istekle yapıyordu, sanki zihni bedeninin hareketsizliğini telafi etmek zorundaymış gibiydi. Serena, zamanı bile daha yüksek bir vitese çekmişçesine dakikalar ve saatler daha hızlı geçiyordu adeta, ikinci haftanın sonunda Serena, Pemberton’ın ofise dönmesi için ısrar etti, Campbell ne kadar becerikli olursa olsun orada faturalar, iş talimatları ve maaş bordroları birikmişti.</span></span></p>

    <p class="calibre18"><span class="font2"><span class="calibre11">Ekim geldiğinde ılık sonbaharın yardımıyla Cove Deresi Vadisi’nde işleri bitecekti, o yüzden gitgide daha fazla işçi, ray döşemek ve yeni kamp için bina yapmak üzere doğuya, Jackson County'ye gönderiliyordu. Harris de adamlarını Jackson County’ye göndermişti, jeologların başında olduğu ekipler kayalıkları ve nehir yataklarını araştırıyorlardı. Harris bu adamların ne araştırdığı konusunda ağzını sıkı tutuyordu ama bu arazinin yanındaki üst su bölümü çizgisini çevreleyen kırk hektarı da satın almıştı. Harris, bu dağlar güzel kadınlara benzer, dedi Pemberton a. İstediğin şeyi üzerlerinde çok fazla zaman ve para harcamadan vermezler.</span></span></p>

    <p class="calibre18"><span class="font2"><span class="calibre11">Pemberton’ın ofise döndüğü ilk cumartesi, bir ekip başı bıçkıevinden maaş bordro defteriyle geldi. Pemberton masasının üzerine mürekkepli bir kalemle bir kutu zarf koydu, kasayı açtı ve bir ile beş dolar banknotlarının bulunduğu bir tepsiyle yirmi beş ve on sentlerden oluşan bozuk para yığınlarıyla dolu kumaş bir çuvalı çıkardı. Pemberton bordro defterini açtığında, son satırda yeni bir ismin yazdığını gördü. <i class="calibre9">Jacob Ballard, On beş Yaşında..</i> Pemberton birkaç saniye sonra bakışlarını bordro defterinin yukarısına kaldırdı. Bir zarfa bir isim yazdı ve zarfın içine iki beşlik ve iki birlik yerleştirdi. Ama daha zarfı kaparken Pemberton’ın gözleri sayfanın altına kaydı. Pemberton çocuğun adını yazılı bir şekilde görmenin hissiyatını üzerinden atamıyordu. Beş harfi, havadaki <i class="calibre9">J</i> ile b’nin kelimeyi doldurulmayı bekleyen bir kâse şekline getirmesini inceledi. Birkaç dakika geçtikten sonra Pemberton, Serena’nın düşüğünden beri ilk defa alt çekmecedeki fotoğraf albümünü aldı. Albümü hesap defterinin yanma koydu ve son iki sayfayı açtı. Sol tarafta iki yaşındaki halinin fotoğrafı vardı ama Pemberton’ın dikkatini çeken karşı sayfadaki fotoğraftı.</span></span></p>

    <p class="calibre18"><span class="font2"><span class="calibre11">Pemberton defteri <i class="calibre9">Jacob</i> isminin ve çocuğun fotoğrafı yan yana duracak şekilde yakma çekti.</span></span></p>

    <p class="calibre18"><span class="font2"><span class="calibre11">O akşamüstü Snipes’ın ekibi, Big Fork Sırtı’nda ağaç kesiyordu ki ana kablonun karşı ağırlığı bir kütükten kayıp kurtuldu. Snipes kereste taşıyan ekip mola verdiyse kendi adamlarının da mola vermesi gerektiğine inanıyordu, o yüzden biraz önce kestikleri kütüklerin üzerine oturdular. Yukarıdan aniden tiz bir <i class="calibre9">vii vii </i>çığlığı geldi. Adamlar bir kuş tam üzerlerinden geçerken onu izlediler, bedeni ve uzun konik kuyruğu zümrüt kadar yeşildi, başı ise parlak sarıydı. Kuş, kanatlarını tek bir kere çırptı ve kesilmemiş ağaçların arasında kayboldu.</span></span></p>

    <p class="calibre18"><span class="font2"><span class="calibre11">Henryson özlemle kuşun kaybolduğu ormana baktı.</span></span></p>

    <p class="calibre18"><span class="font2"><span class="calibre11">“Keşke tüylerinden birini düşürseydi,” dedi.</span></span></p>

    <p class="calibre18"><span class="font2"><span class="calibre11">Snipes’ın ekibi artık parlak pullu bir topluluktu çünkü Dunbar’ın ölümünden sonra her biri ekip başlarının armacılığını çeşitli derecelerde kendilerine uygulamıştı. Henryson başının etrafında alacalı bir görüntü oluşturmak amacıyla şapka şeridinin içine saka, alakarga ve kardinal kuşu tüyleri tıkmıştı. Stewart ise omuzlarında nişan gibi yeşil yamalar taşıyordu ve iş önlüğüne beyaz bir mendil dikilmişti, mendilin ortasına ise pastel boyayla yanlara bulaşmış kırmızı bir haç çizilmişti. Ross kasıklarının üzerinde tek bir turuncu yama taşıyordu, bunun alayla mı, inançla mı yapılan bir hareket olduğunu ise sadece kendisi biliyordu. Snipes da deri bot bağlarını turuncu dinamit kablosuyla değiştirerek gardrobunu daha da renklendirmişti.</span></span></p>

    <p class="calibre18"><span class="font2"><span class="calibre11">Çoğu adam beklerken sigara sarıp içiyordu. Snipes önlüğünden piposunu ve gözlüğünü çıkardıktan sonra tulumunun arka cebinden <i class="calibre9">Asheville Citizen</i> gazetesinin birkaç sayfasını çıkardı.</span></span></p>

    <p class="calibre13"><span class="font2"><span class="calibre11">Gazeteyi kucağına koydu ve gözlüğünü çıkarıp sayfayı incelemeden önce iç çerçevelerini mendiliyle dikkatle ovaladı.</span></span></p>

    <p class="calibre18"><span class="font2"><span class="calibre11">“Burada hâlâ Doktor Cheney’in ölümüyle ilgili bir şüpheli bulamadıkları yazıyor,” dedi Snipes. “Asheville’deki şerif bunu tren istasyonunun etrafında dolaşan bir evsizin yaptığını ve sonra şehirden uzaklaşan ilk yük trenine bindiğini savunuyor. Muhtemelen hiçbir zaman katili yakalayamayacaklarını düşünüyor.”</span></span></p>

    <p class="calibre18"><span class="font2"><span class="calibre11">Henryson, “Şerif, evsizin Doktor Cheney’in cebinde buldukları Kansas City biletini veya cüzdanını almamış olmasını biraz tuhaf bulmuyor mu?’ diye sordu. “Ya da bir evsizin neden doktoru tuvalet bölmesine dili kesik bir hâlde, iki elinde naneli şekerle oturttuğunu.”</span></span></p>

    <p class="calibre18"><span class="font2"><span class="calibre11">‘Ta da neden rahmetli doktorun kullandığı arabayı kullanan kişinin bu işle biraz alakası olduğunu düşünmüyor?” diye ekledi Ross.</span></span></p>

    <p class="calibre18"><span class="font2"><span class="calibre11">Snipes, “Hayır efendim,” dedi. ‘Tasalar buna davayı etkilemeyen kanıt derler,” dedi.</span></span></p>

    <p class="calibre18"><span class="font2"><span class="calibre11">Ross elini kaldırıp mavi gökyüzüne doğru baktı ve konuşmadan önce büzülmüş ağzından yavaş bir duman bulutu yükseldi.</span></span></p>

    <p class="calibre18"><span class="font2"><span class="calibre11">“Şerif, Pemberton Kereste Şirketi maaş bordrosunda olduğundan başka bir kanıt arayacaklarına şüpheliyim.”</span></span></p>

    <p class="calibre18"><span class="font2"><span class="calibre11">Stewart, “Yani Asheville’deki şerif demek istiyorsun, Şerif McDowell değil, öyle değil mi?’ diye sordu.</span></span></p>

    <p class="calibre18"><span class="font2"><span class="calibre11">“Evet,” dedi Ross.</span></span></p>

    <p class="calibre18"><span class="font2"><span class="calibre11">Stewart, “Şerif McDowell’ın satın alınabileceğini sanmıyorum,” dedi.</span></span></p>

    <p class="calibre18"><span class="font2"><span class="calibre11">“Bunu yakın zamanda öğreneceğiz,” diye yanıtladı Ross. “Bunlar öldürme konusunda hız kazanıyor gibi gözüküyorlar. Bu seferkine Buchanan’a yaptıkları gibi kaza süsü vermeye bile</span></span> <span class="font2"><span class="calibre11">uğraşmadılar. Böyle giderlerse bu eyaletteki bütün kanun adamlarını maaş bordrolarına almaları gerekecek.”</span></span></p>

    <p class="calibre18"><span class="font2"><span class="calibre11">Henryson kendinden beklenmeyecek bir iyimserlikle, “Daha önce hiç McDowell’ı yanlarına çekemediler ve hepimiz bunu denediklerini biliyoruz. Artık deneyeceklerim sanmıyorum,” dedi.</span></span></p>

    <p class="calibre18"><span class="font2"><span class="calibre11">Üzerlerinden geçen kuş, ormanın derinliklerinde öttü. Henryson kuşun yerini daha iyi tartmak için başını eğdi ama ses kesildi ve orman yine sessizliğe büründü.</span></span></p>

    <p class="calibre18"><span class="font2"><span class="calibre11">Ross, “Gazetende parkla ilgili yeni bir haber var mı?” diye sordu Snipes’a.</span></span></p>

    <p class="calibre18"><span class="font2"><span class="calibre11">“Sadece Albay Townsend’in arazisini devlete gerçekten sattığı yazıyor,” dedi Snipes. “Gazete Townsend’i ve park destekçilerim tebrik ediyor.”</span></span></p>

    <p class="calibre18"><span class="font2"><span class="calibre11">Henrysonbaşını iki yana sallayıp batıya, Tennessee’ye doğru bakarak, “Bu eniştem için kötü haber,” dedi. “Aşağı yukarı on yıldır Townsend için bıçkıcıydı. Onun ve kız kardeşimin besleyecek dört çocuğu var.”</span></span></p>

    <p class="calibre18"><span class="font2"><span class="calibre11">Snipes, “İyi bir işçi mi?” diye sordu.</span></span></p>

    <p class="calibre18"><span class="font2"><span class="calibre11">“Baltayı tanıdığım herkes kadar iyi kullanır.”</span></span></p>

    <p class="calibre18"><span class="font2"><span class="calibre11">“Campbell’a ondan bahsedeceğim,” dedi Snipes, “ama kantin basamaklarında artık o kadar çok adam tünemiş durumda ki oturmak için kura çekmeleri gerekiyor. O işçiler çoktan sürü halinde yeni kampa gittiler ve kamp daha açılmadı bile.”</span></span></p>

    <p class="calibre18"><span class="font2"><span class="calibre11">Henryson, “Bunu sana kim söyledi?” diye sordu.</span></span></p>

    <p class="calibre18"><span class="font2"><span class="calibre11">“Kimse söylemedi,” dedi Snipes. “Geçen pazar kendi gözlerimle gördüm. Veranda basamaklarında oturanlardan biri baltasını aldı ve Jackson County’ye gideceğini söyledi ve en az bir düzine adam da kalkıp kendilerini vadedilmiş topraklara götüren Musa’ymış gibi onu takip ettiler.”</span></span></p>

    <p class="calibre18"><span class="font2"><span class="calibre11">Ross, “Enişten doktorluk yapmıyor değil mi?” diye sordu Henryson’a. “O pozisyonda bir açık var.”</span></span></p>

    <p class="calibre18"><span class="font2"><span class="calibre11">“Hayır,” diye yanıtladı Henryson, “ama yapsaydı bile keresteciliğe devam etmesini yeğlerdim, insanın en azından bir ağaçtan veya balta bıçağından kaçma şansı var. Galloway için aynı şeyi söyleyemem.”</span></span></p>
  </div>
</body>
</html>
