<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="calibre18"><span class="font2"><span class="calibre11"><br class="calibre7" id="calibre_pb_30" /></span></span></p>

    <p class="calibre18"><span> </span></p>

    <h2 class="calibre1"><span class="font2"><i class="calibre9"><span class="calibre17">Yirmi</span></i></span> <span class="font2"><i class="calibre9"><span class="calibre17">Altı</span></i></span></h2>

    <p class="calibre18"><span class="font2"><span class="calibre11">Şerif McDowell sabahın ortasında arabasıyla kampa girdi. Ofise girmeden önce kapıyı çalmadı. Pemberton şerifin tavrını her zamanki gibi küstah buldu ve kereste kampı ilk açıldığında McDowell’ın şerifliğe devam etmesini destekleyen kişinin Wilkie olduğunu hatırladı. Wilkie, kendilerinden birinin bu pozisyonda olması yerel haklı rahatlatacaktır, diye savunmuştu fikrini. Pemberton, McDowell’a oturmasını önermedi, şerif de oturmak istemedi. Pemberton hâlâ viskinin etkisini hissediyordu, sadece akşamdan kalma değildi, tam anlamıyla ayılamamıştı da.</span></span></p>

    <p class="calibre18"><span class="font2"><span class="calibre11">Pemberton masasındaki faturalara bakarak, ‘Telefonda söylenmeyecek bir şey sizi buraya getirdi sanırım?” dedi. “Davetsiz misafirlerle uğraşamayacak kadar fazla işim var.”</span></span></p>

    <p class="calibre18"><span class="font2"><span class="calibre11">McDowell, Pemberton’ın bakışları tekrar ona dönene kadar konuşmadı.</span></span></p>

    <p class="calibre18"><span class="font2"><span class="calibre11">“Dün gece Colt Tepesinde bir cinayet işlendi.”</span></span></p>

    <p class="calibre18"><span class="font2"><span class="calibre11">Şerif, Pemberton’ın şaşkınlığını gözlemledi. Odada çıkan tek ses rafın üzerindeki Franklin saatinden geliyordu. Pemberton dinledikçe saatin tik taklan yükseliyor gibiydi. Alkolün kopardığı kablolar tekrar birleşmişti. Pemberton içinde bir şeyin değiştiğini hissetti, ufak ama kesin bir şeydi bu, bir kulpun hafif dönüşünün bir kapının tamamen açılmasına izin vermesi gibi.</span></span></p>

    <p class="calibre18"><span class="font2"><span class="calibre11">“Cinayet,” dedi Pemberton.</span></span></p>

    <p class="calibre18"><span class="font2"><span class="calibre11">Şerif, “Cinayet,” diye tekrarladı, son heceyi vurgulamıştı. “Sadece bir tane, Adele Jenkins, kimseye zarar vermemiş olan yaşlı bir dul. Boğazı kesilmiş. Soldan sağa kesilmiş, yani bunu kim yaptıysa solaktı.”</span></span></p>

    <p class="calibre18"><span class="font2"><span class="calibre11">“Bunu bana neden söylüyorsunuz Şerif?”</span></span></p>

    <p class="calibre18"><span class="font2"><span class="calibre11">“Çünkü bu cinayeti kim işlediyse yerdeki kanın etrafından geçmeye tenezzül etmemiş. İki adet bot izi buldum. Biri sadece kaba bir kundura, bir erkek için ufak boyda olması dışında özel bir yanı yok ama öteki şık bir şey. Ucu dar, buradan alınabilecek bir şey değil. Boyuna ve biçimine bakılırsa bir kadının olduğunu düşünüyorum. Tek yapmam gereken şey uyan bir bot bulmak ve burada bulunmam sana nereye bakmam gerektiğini bildiğimi anlatıyor olmak.”</span></span></p>

    <p class="calibre18"><span class="font2"><span class="calibre11">Pemberton, “Sizin yerinizde olsam herhangi bir suçlama yapmamaya dikkat ederdim,” dedi. “Bu Jenkins denen kadının kim olduğunu konusunda hiçbir fikrim yok. Benim için çalışmıyor.” “Karın ve o suç ortağı, kadının Harmon’ın kızıyla çocuğunun nerede olduğunu söyleyeceğini düşünmüş olmak. Ben böyle sanıyorum. Önce kızın kulübesine gitmişler. Bu sabah kapı tamamen açıktı ve dün gece sürgülü olduğunu biliyorum. Ahırın yanında sigara izmaritleri de vardı. Sadece kimin peşinde olduklarını bilmiyorum.” McDowell duraksadı. “Kimdi acaba, çocuk mu, annesi mi? Yoksa ikisi birden mi?”</span></span></p>

    <p class="calibre18"><span class="font2"><span class="calibre11">Pemberton, “Harmon’ın kızı ve çocuk,” dedi. “Onlara zarar gelmedi yani değil mi?”</span></span></p>

    <p class="calibre18"><span class="font2"><span class="calibre11">“Karma sor.”</span></span></p>

    <p class="calibre18"><span class="font2"><span class="calibre11">Pemberton, “Sormama gerek yok,” derken sesi istediği kadar kendinden emin çıkmamıştı. “Her ne olduysa Serena bu işin içinde değildi. Trenden atlayan herhangi bir serseri o yaşlı kadını öldürmüş olabilir. Bir şüpheli arıyorsanız gara gitmelisiniz.”</span></span></p>

    <p class="calibre18"><span class="font2"><span class="calibre11">McDowell tahtanın damarlı yüzeyini incelermişçesine birkaç saniye boyunca yere baktı. Sonra bakışlarını yavaşça kaldırdı ve doğrudan gözlerini Pemberton a dikti.</span></span></p>

    <p class="calibre18"><span class="font2"><span class="calibre11">“Siz üçünüz her şeyi yapabileceğinizi mi sanıyorsunuz?” diye sordu. “Geçen hafta Asheville’e gittim ve Doktor Cheney’in öldürülmesiyle ilgili daha fazla şey öğrendim. Ölümünün en azından beş sebebi olabilir ve hepsi yavaş. Campbell en azından çabuk öldürüldü, Nashville şerifi öyle diyor. Harris de aynı şekilde öldürüldü.”</span></span></p>

    <p class="calibre18"><span class="font2"><span class="calibre11">Pemberton, “Harris düşüp boynunu kırdı,” dedi. “Kendi sorgu yargıcınız bunun bir kaza olduğunu söyledi.”</span></span></p>

    <p class="calibre18"><span class="font2"><span class="calibre11">McDowell, “O sizin sorgu yargıcınız, benim değil,” diye yanıt verdi. “Her ay ona para veren ben değilim.”</span></span></p>

    <p class="calibre18"><span class="font2"><span class="calibre11">Şerifin üniforması sanki dün gece onunla yatmış gibi buruşuktu. McDowell birdenbire bunu fark edip rahatsız olmuş gibi gözüktü ve gömleğinin ucunu pantolonuna daha fazla sokuşturdu. Bakışlarını kaldırdığında yüz hatları nefret dolu anlamsız bir sırıtışa dönüşmüştü.</span></span></p>

    <p class="calibre18"><span class="font2"><span class="calibre11">McDowell, “Campbell, Cheney veya Harris konusunda bir şey yapamam ama yaşlı bir kadının cinayetiyle ilgili bir şey yapacağıma yemin ederim ve bir anneyle çocuğunun öldürülmesine izin vermeyeceğim,” dedi, sonra usulca ekledi: “Senin çocuğun bile olsa.” Birkaç saniye boyunca iki adam da konuşmadı. Şerif parmaklarını tarak gibi açtı ve elini açıkça o sabah taramadığı saçlarından geçirerek Pemberton’ın daha önce hiç fark etmediği birkaç gri tutamı açığa çıkardı. Şerif kaldırdığı elini yüzünün sağ tarafına koymuştu. Alnını, bir kapıya veya pencere pervazına çarpmış gibi ovdu. Sonra elini indirdi ve tekrar bacağının kenarına koydu.</span></span></p>

    <p class="calibre18"><span class="font2"><span class="calibre11">“O çocuğu en son ne zaman gördün?”</span></span></p>

    <p class="calibre18"><span class="font2"><span class="calibre11">Pemberton, “Ocak ayında," diye yanıt verdi.</span></span></p>

    <p class="calibre18"><span class="font2"><span class="calibre11">“Sana bu kadar benzemesi inanılmaz. Aynı gözler, aynı saç rengi.”</span></span></p>

    <p class="calibre18"><span class="font2"><span class="calibre11">Pemberton masasının üzerinde duran bir faturaya işaret etti.</span></span></p>

    <p class="calibre18"><span class="font2"><span class="calibre11">‘Tapmam gereken işler var, Şerif.”</span></span></p>

    <p class="calibre18"><span class="font2"><span class="calibre11">“Karın nerede?’</span></span></p>

    <p class="calibre18"><span class="font2"><span class="calibre11">“Kesici ekiplerle beraber dışarıda.”</span></span></p>

    <p class="calibre18"><span class="font2"><span class="calibre11">“Buradan ne kadar uzakta?’</span></span></p>

    <p class="calibre18"><span class="font2"><span class="calibre11">Pemberton, “Bilmiyorum,” dedi. “Burayla Tennessee sının arasındaki herhangi bir yerde olabilir.”</span></span></p>

    <p class="calibre18"><span class="font2"><span class="calibre11">“Bu duruma uygun.”</span></span></p>

    <p class="calibre18"><span class="font2"><span class="calibre11">McDowell saate baktı ve birkaç saniye boyunca bakışlarını saatten çevirmedi.</span></span></p>

    <p class="calibre18"><span class="font2"><span class="calibre11">“Geri döneceğim,” dedi ve dönüp kapıya doğru yürüdü, “ve bir sonraki sefere yanımda tutuklama emri olacak.”</span></span></p>

    <p class="calibre18"><span class="font2"><span class="calibre11">Pemberton pencereden şerifin arabasına binmesini ve Waynesville’e doğru ilerleyip vadiden geçmesini izledi. Silah rafına gitti ve asılı tüfeklerin arasındaki çekmeceyi açtı. Av bıçağı aynı yerde duruyordu ama Pemberton, geyik kemiği sapını kılıfından çektiğinde bıçağın kanlı olduğunu gördü. Kan siyahtı, pıhtılaşmıştı. Pemberton bir parçacığı kazıyıp çıkardı ve baş parmağıyla işaret parmağı arasında ovaladı. Bir nem kalıntısı hissetti.</span></span></p>

    <p class="calibre18"><span class="font2"><span class="calibre11">Telefon çaldığında Pemberton neredeyse cevap vermeyecekti, ahizeyi ancak sekizinci çalıştan sonra kaldırdı. Telefonda Calhoun vardı ve Serena’nın ona ve Lowenstein’a göstermiş olduğu anlaşmayla ilgili bir soru sordu. Calhoun’a evrakların neredeyse hallolduğunu söylerken Pemberton’ın sesi ona aitmiş gibi çıkmamıştı.</span></span></p>

    <p class="calibre18"><span class="font2"><span class="calibre11">Pemberton ahizeyi telefonun üzerine geri yerleştirmedi. Onun yerine Waynesville’deki Saul Parton’a bir telefon açtı ve sorgu yargıcının karısına bir mesaj bıraktı. Bıçak hâlâ masada duruyordu, Pemberton kısa bir süreliğine bıçağı almayı ve bıçkıevine götürüp göle atmayı düşündü. Ama kendi kendine bunun onun düğün hediyesi olduğunu hatırlattı. Birkaç saniye sonra bu yakıcı düşüncenin içinde yankılanmasına izin verdi. Sonra tükürüğüyle bir mendili ıslattı ve kanı sildi. Pemberton bıçağı kılıfa soktu ve silah rafının çekmecesine geri yerleştirdi. Ahizeyi tekrar kaldırdı ve operatöre Raleigh’e bir arama yapmak istediğini söyledi.</span></span></p>

    <p class="calibre18"><span class="font2"><span class="calibre11">Sonra ofisten çıkıp Vaughn’u aradı ama şansı yaver gitmedi. Meeks’i yemek salonunda baş aşçıyla bir sonraki ayın maaş bordrosunu konuşurken buldu. Sohbet duraksayan bir diyalogdan oluşuyordu, Kuzey Carolina dağlısı ve New England Amerikalısı, birbirlerinin lehçelerini anlamakta iki kötü eğitimli tercüman gibi zorlanıyorlardı.</span></span></p>

    <p class="calibre18"><span class="font2"><span class="calibre11">Pemberton, “Benim Waynesville’e gitmem gerek,” dedi Meeks’e. “Ofiste kal ve telefonlara cevap ver. Eğer Saul Parton ararsa onu görene kadar raporunu Raleigh’e göndermemesini söyle.”</span></span></p>

    <p class="calibre18"><span class="font2"><span class="calibre11">Meeks, “Pekâlâ,” dedi bıkkınlıkla, “fakat ben bir muhasebeciyim, dilbilimci değil. Eğer arayanlar da bu adamla aynı tarzda konuşuyorsa ne dedikleri hakkında hiçbir fikrim olmaz.”</span></span></p>

    <p class="calibre18"><span class="font2"><span class="calibre11">“Vaughn’u görürsen sana açıklayabilir. Elimden geldiğince çabuk döneceğim.”</span></span></p>

    <p class="calibre18"><span class="font2"><span class="calibre11">Pemberton arabasıyla vadiden çıkarken Galloway’in kantin basamaklarında oturduğunu gördü, elinde yarısı yenilmiş bir elma vardı, dün gece geç saate kadar çalıştığı için tatil gününün keyfini çıkartıyordu. Pemberton, Galloway’in şerifin arabasını görüp görmediğini merak etti. Packard geçerken Galloway’in gri gözleri yukarı baktı ama annesininkiler kadar boş ve anlaşılmazlardı.</span></span></p>

    <p class="calibre18"><span class="font2"><span class="calibre11">McDowell’ın devriye aracı adliyenin önüne park edilmişti, bu Pemberton’ın merkezde onu aramak zorunda kalmayacağını gösteriyordu. Pemberton park edecek bir yer buldu ve kaldırımda yürüyüp adliye bahçesini geçti. Ofise girdiğinde sadece masanın lambası açıktı ve Pemberton’ın gözlerinin akşam karanlığına alışması birkaç saniye sürdü. McDowell odada bulunan tek hücrenin orada bir yatak şiltesini yaylı tabanından dışarı çekiyordu. Şerif bunu yaptığında toz zerrecikleri yukarı doğru uçuştu ve hücrenin penceresinin parmaklıklardan geçen ışığının üzerinde bir ağa takılmış gibi asılı kaldı.</span></span></p>

    <p class="calibre18"><span class="font2"><span class="calibre11">“Demir testeresi ve eğe mi arıyorsunuz, Şerif?”</span></span></p>

    <p class="calibre18"><span class="font2"><span class="calibre11">McDowellbaşını kaldırmadan, “Tahtakuruları,” diye yanıtladı. “Senin ve Bayan Pemberton’ın da onları gördüğünü sanıyorum. Kiminle yatağa girdikleri konusunda pek seçici değiller.”</span></span></p>

    <p class="calibre18"><span class="font2"><span class="calibre11">Pemberton şerifin masasının önüne konulmuş sallantılı sandalyeye oturdu. Yukarısında bir tavan vantilatörü havayı fark edilebilir bir etki olmadan karıştırıyordu. McDowell, hücredeki şilteyi alıp dar koridordan açık arka kapıya götürdü ve dışarı koydu. Tekrar içeri girdi ve duvar saatinin takvimini düzeltti. Ancak o zaman masanın arkasına oturdu.</span></span></p>

    <p class="calibre18"><span class="font2"><span class="calibre11">McDowell, “Karını teslim etmeye mi geldin?” diye sordu.</span></span></p>

    <p class="calibre18"><span class="font2"><span class="calibre11">Pemberton, “İşbirliğin için bir teklif yapmaya geldim,” dedi, “son bir teklif.”</span></span></p>

    <p class="calibre18"><span class="font2"><span class="calibre11">“Cevabımı biliyorsun. Üç yıldır biliyordun.”</span></span></p>

    <p class="calibre18"><span class="font2"><span class="calibre11">Pemberton, Şerifin özellikle rahatsız olmasını istediğinden şüphelendiği sandalyede arkasına yaslandı ve doksan kiloluk bedenini daha iyi dengelemek için bacaklarını yaydı.</span></span></p>

    <p class="calibre18"><span class="font2"><span class="calibre11">“Bu sefer sadece para değil. Konu şerif olmaya devam etmeyi isteyip istememeniz.”</span></span></p>

    <p class="calibre18"><span class="font2"><span class="calibre11">McDowell, “Ah, devam edeceğim,” diye yanıtladı. “Dün gece Galloway’in Ford’unu Colt Tepesinin yakınlarındaki köprüden geçerken gören bir balıkçı buldum. Galloway’in sol eli olmadığına göre bence bu öldürme işlemini gerçekleştiren şüphelilerin sayısını azaltıyor.”</span></span></p>

    <p class="calibre18"><span class="font2"><span class="calibre11">Pemberton, “Biraz önce telefonda sizi bir haftada kovabilecek bir eyalet senatörüyle konuştum,” dedi. “İşinize devam etmek istiyor musunuz, istemiyor musunuz?”</span></span></p>

    <p class="calibre18"><span class="font2"><span class="calibre11">McDowell dikkatle Pemberton a baktı.</span></span></p>

    <p class="calibre18"><span class="font2"><span class="calibre11">“Bana ilginç gelen şey bu sabah ne kadar şaşırmış gözüktüğündü. Sanırım bunun birkaç anlama birden geldiğini düşünebilirim, değil mi?”</span></span></p>

    <p class="calibre18"><span class="font2"><span class="calibre11">Pemberton, “Neden bahsettiğinizi bilmiyorum,” diye yanıtladı.</span></span></p>

    <p class="calibre18"><span class="font2"><span class="calibre11">McDowell birkaç saniye sonra, “Hayır, belki de bilmiyorsun-dur,” dedi. “Belki de o kadar değersiz bir orospu çocuğusundur ki Bayan Pemberton gibi sen de bu işin yapılmasını istemişsindir ama onunla gidemeyecek kadar korkak davranmışsındır.”</span></span></p>

    <p class="calibre18"><span class="font2"><span class="calibre11">McDowell ayağa kalktığında geriye ittiği sandalyesi tahta zemine sürtünerek gıcırdadı. Şerif, Pemberton kadar iri bir adam değildi, boyu bir seksenden fazla olamazdı. Fakat McDowell’ın bedeninde görülür bir güç vardı, sırım gibiydi ama pazıları ve ön-kolları kaslıydı, bilekleri ise onun yapısından beklenmeyecek kadar kalındı. Belinde silah veya tabanca kılıfı sardı değildi. Pemberton da ayağa kalktı. Bu iyi bir dövüş olurdu, dedi Pemberton kendi kendine, çünkü dağlılar kaçmamayı veya bir kavga başladıktan sonra pes etmemeyi bir onur meselesi olarak görürdü. McDowell’ı on ya da on beş dakika boyunca yumruklayabilirdi. Damarlarında akın halinde adrenalin dolaşıyordu ve böylece Pemberton, uzun zamandır uyumakta olan kendi gücünün canlandığını hissetti. Dünya birden epeydir olduğundan daha basit hale gelmişti.</span></span></p>

    <p class="calibre18"><span class="font2"><span class="calibre11">Ama onlar dövüşmeye başlayamadan kapı vuruldu, kısa süre sonra bir kez daha vuruldu; hafifti ama ısrarcıydı. McDowell kapıya doğru baktı. Pemberton kanun adamının kapıya doğru yürüyüp kilitleyeceğini sandı, belki de gerçekten kilitleyecekti ama o anda pirinç kapı kulpu çevrildi ve kapı açıldı. Ofise gri saçı gergin bir topuz yapılmış yaşlıca bir kadın girdi, arkasında da Rachel Harmon ile kollarındaki çocuğu vardı.</span></span></p>

    <p class="calibre18"><span class="font2"><span class="calibre11">Pemberton, Jacob’a baktı ve Şerifin çocuğun yüz hatları konusunda haklı olduğunu gördü. Ocak ayında onu gördüğünden beri benzerlikleri daha da belirginleşmişti. Pemberton kendi fotoğrafını düşündü ve Serena’nın önceki gece av bıçağını ararken fotoğrafı bulup bulmadığını merak etti. Masa çekmecesini açıp albümü bulmuş ve son iki fotoğrafa gelene kadar sayfalan çevirmiş olabilirdi. Pemberton birden Serena’nın sadece bıçağı değil, fotoğrafı da almış olabileceğini düşündü.</span></span></p>

    <p class="calibre18"><span class="font2"><span class="calibre11">Kendi kendine, böyle bir şey hayal etmenin saf delilik olduğunu söyledi ama zihni kendi hararetli mantığını bir araya getirmeye devam etti. Pemberton, Serena dün gece verandaya çıktığında bıçağın pırıltısını gördüğünü hatırlıyordu. Sağ elinde de bir şey olup olmadığını hatırlamaya çalıştı. Pemberton’ın bildiği kadarıyla Serena’nın şimdiye kadar hiç görmediği çocuğun kimliğini doğrulamak için fotoğrafı almış olabilirdi. Çocuğun kimliğinden emin olmak için almış olabilirdi fakat Pemberton birdenbire bir şeyi fark etti. Kimliği doğrulamak için Jacob’ın çocukluk fotoğrafını kullanamazlardı. Çünkü Serena bebek fotoğrafının Jacob’ın fotoğrafı olduğunu bilse bile çocuğun şu anki halinin bir fotoğrafına ihtiyacı olurdu, yani iki yaşındaki hafinin. Serena, Pemberton’ın fotoğrafını almış olacaktı.</span></span></p>

    <p class="calibre18"><span class="font2"><span class="calibre11">Pemberton, Jacob’a bakmaya devam etti. Bakmaması imkânsızdı. Koyu kahverengi gözler ciddiyetle ona geri baktı. Harmon’ın kızı bunu fark edip çocuğu başka tarafa çevirdi. Birkaç saniye boyunca sanki başka birinin ofise girip bilinmeyen bir şeyi harekete geçirmesini bekliyormuşçasına kimse kıpırdamadı. Çıkan tek ses tavan vantilatörünün motoruna çarpan pirinç zincirin tıkırtısıydı.</span></span></p>

    <p class="calibre18"><span class="font2"><span class="calibre11">McDowell masanın çekmecesini açtı ve tabancasını çıkardı. Şerif, silahı Pemberton a doğrulttu.</span></span></p>

    <p class="calibre18"><span class="font2"><span class="calibre11">“Git buradan.”</span></span></p>

    <p class="calibre18"><span class="font2"><span class="calibre11">Pemberton tam konuşacakken McDowell tabancanın horozunu başparmağıyla geri itti ve doğrudan Pemberton’ın alnına nişan aldı. Şerifin işaret parmağı tetiğe yerleştiğinde ne kolu ne de eli titredi.</span></span></p>

    <p class="calibre18"><span class="font2"><span class="calibre11">McDowell, “Bir şey söylersen, tek bir kelime edersen yemin ederim seni öldürürüm,” dedi.</span></span></p>

    <p class="calibre18"><span class="font2"><span class="calibre11">Pemberton ona inandı. Masadan uzaklaşıp odanın karşısına yürürken Harmon’ın kızı Rachel, Pemberton onu kapmaya çalışabilecekmiş gibi çocuğu kollarında daha sıkı tuttu. Pemberton kapıyı açtı ve gözünü kırpıştırarak öğlen ışığına çıktı.</span></span></p>

    <p class="calibre18"><span class="font2"><span class="calibre11">Şehir hâlâ oradaydı; sokak lambaları, mağazalar, halen arada sırada kullanılmakta olan at bağlama çiti ve adliye kulesinin saat yüzü. Pemberton hantal yelkovanın öne doğru sallana sallana ilerleyip zamanın bir parçasını daha itelemesini izledi. Harvard’da fizik dersine gittiği nadir günlerden birini hatırladı, profesör zamanın göreceliliğiyle ilgili Avusturyalı bir bilim adamının benimsediği bir fikri anlatıyordu. Şu anda Pemberton a o fikir çok yakın geliyordu; sanki zaman hareketli ve ölçülü artışlardan yapılma değildi, daha akışkan bir şeydi, kendi akımları ve girdapları vardı. Onu kolayca önüne katıp götürebilecek bir şeydi.</span></span></p>

    <p class="calibre18"><span class="font2"><span class="calibre11">Bir Model T kornasını bangır bangır çalarak yanından geçti. Ancak o zaman Pemberton sokağın ortasında durduğunu fark etti. Arabasını bulup şöfor koltuğuna oturdu ama ne anahtarı çevirdi ve ne de marş düğmesine bastı.</span></span></p>

    <p class="calibre18"><span class="font2"><span class="calibre11">Birkaç dakika sonra ofis kapısı açıldı. Yaşlıca kadın sokakta ilerledi ama kız ve çocuk şerifin arabasına bindi. Pemberton onların yeteri kadar uzaklaşmasını bekledi ve sonra park ettiği yerden çıkıp şerifin arabasını batıya doğru takip etti. Bir süre sonra asfalt, toprağa dönüştü ve polis arabasının arkasından gri toz bulutları çıkmaya başladı. Pemberton daha geride kaldı, artık arabayı değil tozdan oluşan kuru dumanı takip ediyordu. Tozlu iz kısa süre sonra anayoldan çıktı ve Deep Deresi’ne giden erozyonla açılmış yola saptı. Pemberton nereye gittiklerini anlamıştı.</span></span></p>

    <p class="calibre18"><span class="font2"><span class="calibre11">Onları takip etmek yerine elli metre ilerledi. Packard’ı çevirdi ve yolun otlu yamacına park etti. Sıcak bir gündü ama yolcu penceresinin camını indirmedi. Gömleğini keçeleştiren teri sıcaklığa yormak istiyordu. Yirmi dakika sonra şerifin arabası ikinci yoldan geri geldi ve Waynesville’e döndü.</span></span></p>

    <p class="calibre18"><span class="font2"><span class="calibre11">Bagajda yarım metrelik bir Stillson marka İngiliz anahtarı vardı ve birkaç dakika boyunca Pemberton beş kiloluk demirin elinde olduğunu hayal etti. Bu yeterli olurdu. Ya da sadece Meeks’i arayabilir ve Galloway’e birkaç kelime iletmesini söyleyebilirdi. Kontağı çevirdi ve ayağını marş pedalına bastı. Pemberton elini siyah vites kolunun üzerine yerleştirdi. Elini sıkınca içindeki sert plastik yuvarlağı hissetti. Debriyaja bastı ve bir an daha duraksadı, sonra Packard’ı vitese aldı. Pemberton, Deep Deresi yol sapağına geldiğinde yavaşlamadan ilerlemeye devam etti. Waynesville’e girip hastaneli, ilkokulu ve tren garını geçti, sonra Cove Deresi Vadisi’ne ilerledi.</span></span></p>

    <p class="calibre18"><span class="font2"><span class="calibre11">Bıçkıevini geçtiğinde babasının cenazesini hatırladı, gerçi ona göre “hafızasına geri yükledi” “hatırladı’dan daha uygun bir tabirdi. Boston’dan döndüğünden beri cenazeyi en son ne zaman düşündüğünü anımsayamıyordu. Ya da annesini veya iki kız kardeşini en son ne zaman düşündüğünü. İlk aylarda ona yazdıkları mektupları açmadan atmıştı. Bu bir parça Serena’nın tavsiyesi üzerine kendini geçmişten koparıp serbest bırakmak istediği içindi ama bir yandan da kendi isteğiyle başlayan bir bellek kaybı amaçlamıştı, kendi iradesiyle teslim olduğu bir büyü gibi.</span></span></p>

    <p class="calibre18"><span class="font2"><span class="calibre11">Pemberton kampa giden yolu yanladığında Serena’ya kereste şirketinin arazilerini ilk defa gösterdiği zirvede durdu. Sert kayalığa çıktı ve arazide açtıkları engin koyu yarığa baktı. Pemberton tahrip edilmiş araziye uzun süre bakarak bu bölgenin yeterli olmasını diledi. Vadinin ve dağ sırtlarının ötesine bakıp Mitchell Dağı’nı buldu. Buchanan burasının Doğu Amerika'nın en yüksek noktası olduğunu iddia etmişti ve gerçekten öyle gözüküyordu. Ucu bulutlara görünürdeki diğer dağların hepsinden daha yakındı. Pemberton zirveye uzun süre baktı, sonra bakışlarını yavaşça aşağı düşürdü. Sanki kendi de düşüyormuş gibiydi, yavaşça, isteyerek ve gözleri açık bir şekilde düşüyordu.<a class="pcalibre1 pcalibre" id="bookmark24"></a></span></span></p>
  </div>
</body>
</html>
