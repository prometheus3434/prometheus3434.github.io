<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block8">4</h1>

  <p class="block8">Polisler doktorun arayın dediği kutuyu her tarafı karmakarışık edip ararlarken genç doktor içinde tütün dolu bir kutuyu göstererek:</p>

  <p class="block8">— kiminle isterseniz bahse girerim ki dedi, sustu.</p>

  <p class="block8">Komiser:</p>

  <p class="block8">— Arayın şu tütün kutusunu dedi. Aradığımızı orada bulursak doğrusu pek şaşacağım ama. İşte o dakikadan itibaren doktora tecessüsle değil ama ehemmiyet vererek bakmağa başlanıldı. Çünkü tütün kutusuna elini sokan polis hafiyesi elini oradan boş çıkarmadı. Hakikaten bir hap kutusu çıkardı. Dollent hemen bu kutunun markasını üstüne bakmadan söyleyiverdi.</p>

  <p class="block8">Doktor müthiş seviniyordu, keşke ona sabahleyin telefon edilmemiş olsaydı ne iyi olacaktı. Şişman komiserin yüzüne bakıp gülüyordu. Sorgu hâkimi:</p>

  <p class="block8">— Kutudaki tozun karbonat olduğuna emin misiniz Doktor?</p>

  <p class="block8">Sorgu hâkimi hem şaşırmış hem hayran kalmıştı. Fakat komiser:</p>

  <p class="block8">— Yalnız şunu unutmayalım ki Doktor Bey bizden bir saat evvel buraya gelmiştir. Bir saat burada yapayalnız kaldığını biraz evvel itiraf etmişti sanıyorum dedi.</p>

  <p class="block8">Sorgu hâkimi:</p>

  <p class="block8">— Evet, doğru doğru ama yine de… Şey!</p>

  <p class="block8">Tam bu sırada telefon çaldı. Paris'ti. Saat öğleden sonra beşti. Herkes sıcaktan ceketleri çıkarmış gömleklerinin kolunu sıvamış rahatlamıştı.</p>

  <p class="block8">Yalnız sorgu hâkimi ile kâtibi elbiselerini muhafaza ediyorlardı. Artık kimse mutfak masasının üzerinde bir ölü yattığını hatırlamıyordu.</p>

  <p class="block8">Polislerden biri açıkta bulunan bir şarap şişesine doğru fena fena bakmağa başlamış, fakat bir türlü cesaret edememişti ki Belediye Reisi:</p>

  <p class="block8">— Eve bir adam yollasak da beyaz şarap getirtsek dedi. Biraz sonra şişelerin mantarı çıkarılmıştı. Herkesin elinde birer bardak vardı. Yalnız kâtip ter içinde hala yazıyordu. Ara sıra durup terini siliyor bir yudum daha şarap alıyordu.</p>

  <p class="block8">Telefonda bir haylidir Paris'le çene çalan komiser nihayet gözüktü ve sorgu hâkimine durumu izah etmeğe başladı:</p>

  <p class="block8">Maktulün hüviyeti dediğim gibi hemen tespit edilmiş. Hatta ben bile aşağı yukarı tahmin etmiştim ya kim olduğunu! Boksör Jo dedikleri biri.</p>

  <p class="block8">Bu isim komiserden başkasına pek yabancıydı. Sustular. Komiser devam etti:</p>

  <p class="block8">— külhanbeyin biri. Hep şey civarında şu Ternes Meydanı civarındaki barlara devam eden külhanilerden. Üç ay önce hapisten çıkmış.</p>

  <p class="block8">Doktor sanki bir rakamı kafasına iyice sokmak istermiş gibi:</p>

  <p class="block8">— Üç ay demek! Demek üç ay olmuş dedi.</p>

  <p class="block7" id="calibre_pb_5">&nbsp;</p>
</body>
</html>
