<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block8">7</h1>

  <p class="block8">Evlerin hepsini ayrı ayrı dolaştı. Kapılarından içeriye girer girmez koluna giren güzel hanımlara hiç yüz vermeden şişman çirkin ve bıyıklı cinsinden olanlara sorup soruşturdu.</p>

  <p class="block8">— Bizim sakallı bir arkadaş vardı da. Burada bana söz vermişti de Numarayı unuttum da.</p>

  <p class="block8">— Sakallı birisi mi? Hayır. Böyle birisi gelmedi. Zaten Öğleden sonraları bizim evlere yalnız pek tanıdıklar gelir gider. Sakallı birisi gelmiş olsaydı fark ederdik.</p>

  <p class="block8">Cevabını aldı.</p>

  <p class="block8">Yine kendini sokakta buldu. Otomobiline atlarken söyleniyordu:</p>

  <p class="block8">— Sahiden eşeğin biriymişim. Bu kadar budalalık olmaz yahu! Nasıl da aklıma gelmedi?</p>

  <p class="block8">Olur şey değil. Kahvelerden barlardan sonra aradığı umumhaneleri de geride bırakarak şimdi de berberleri dolaşıyordu. İlk girdiği berber dükkânının sahibine:</p>

  <p class="block8">— İstasyonda bir arkadaşla buluşacaktık. Bir yere gidiyorum diye çıktı gözükmedi.</p>

  <p class="block8">Birkaç aydır sakal bırakmıştı da kestireceğim diyordu Acaba size uğradı mı diye gelmiştim Ayağında gri bir pantolon vardı.</p>

  <p class="block8">— Ernest! Sen bugün sakallı birini tıraş ettin mi?</p>

  <p class="block8">— Hayır patron.</p>

  <p class="block8">Bir berber iki berber üç berber bir berber bir berbere bire berber birader, On berber. Bereket versin meyhanelerin sırası geçmişti. Yoksa zom hale gelecekti. Yok, kimse sakal tıraş etmemiş. Sakal tıraş etmemiş olmaz a; yani sakallı birinin sakalını düzeltmemiş kesmemiş.</p>

  <p class="block8">— Sakal mı? Ha evet! Saat üçe doğru tamam tam saat üçte böyle birisini kestim. Amma pantolonuna pek dikkat etmemiştim.</p>

  <p class="block8">— Oh. Orasının pek ziyanı yok. Yalnız mı idi?</p>

  <p class="block8">— Evet. Bir bayanla geldi ise orasını bilmem. Amma bir defa soralım. Auguste bugün öğleden sonra üçe doğru bir bayan…</p>

  <p class="block8">Hayır! Hayır! Bu kadarı yeter Hem bu kadarı öylesine yeter ki. Sarhoş gibi olmuştu. İşte yalnız başına muhakeme kudretiyle Drouin'in bugün öğleden sonra nerede bulunduğunu keşfetmemiş mi idi? Hatta şimdi Drouin'in yürüdüğü yoldan gitmiyor muydu?</p>

  <p class="block8">— Buradan çıktıktan sonra ne tarafa gitti acaba?</p>

  <p class="block8">Hayır! Artık bundan ötesini bilmiyorlar. Kendisi de bilmiyor işte yol tıkandı kaldı.</p>

  <p class="block8">Bir çeyrek saat sonra güneş evlerin ve büyük meydanın arkasında batarken bütün cesareti kırılmıştı. İşe nasıl meydanın büyük gazinosundan başlamışsa orada da bitirmişti. Oturup bir şey içmeli idi. Bir köşede iki üniversiteli kâğıt oynuyor. Ortada önünde bir bardak bira ile oturmuş bir kadın ona göz ediyordu kendi kendine:</p>

  <p class="block8">— Olmadı işleri karıştırdık, dedi. Garson, bir pernod.</p>

  <p class="block8">Ömründe bu kadar içki içmemişti. Ne de bu kadar fazla düşünmüştü. Zaman geçip gidiyor. Vakit yok. Bir saat sonra artık Drouin'i bulamayacak. Bu iş neden buraya kadar gelip dayanmıştı? Bir yanlışlık yapmıştı. Gelip ta berbere kadar takip ediyor. Ondan öteye neden gidemiyordu? Muhakemesinde bir hata vardı. Başka türlü olamazdı.</p>

  <p class="block7" id="calibre_pb_8">&nbsp;</p>
</body>
</html>
