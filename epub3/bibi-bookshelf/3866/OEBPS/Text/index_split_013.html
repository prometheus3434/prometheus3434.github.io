<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block8">12</h1>

  <p class="block8">Küçük köy doktoru mağrur fakat aynı zamanda saf bir tebessümle güldü. Kendi kendisiyle iftihar etmeğe hakkı yok muydu? Şu saatte sorgu hâkimi olsun komiser olsun öteki polisler olsun bu meselede daha hiçbir şey halletmiş değillerdi. Belki de işi hala çorbaya döndürmekte devam ediyorlardı.</p>

  <p class="block8">Küçük doktor şimdi hepsinin fellik fellik aradıkları kadınla baş başa bulunuyordu. Eşkâlini her istasyona haber verdikleri adamın şu saatte bir bisikletlinin şu kadar zaman zarfında ne kadar yol gidebileceğini hesap ederek nerede bulunabileceğini isterse onlara haber verebilirdi.</p>

  <p class="block8">Evet, bunu yapabilirdi. Ne tuhaf şey değil mi? Hatta gider berberden katilin sakalını alır bir zarf içinde komisere gönderebilirdi de. Yalnız sakalı mı ya, ya saat! Elbette mağrur olacaktı.</p>

  <p class="block8">Kendi kendine hayran olmakta devam ederken hastasını unutmuş gitmişti. Kadın cıgarasının külünü düşürmemek için elini altına tutmuş gözleriyle bir cıgara tablası aramaktaydı.</p>

  <p class="block8">— Teşekkür ederim. Eğer, Aman tahtaya vuralım Şili'ye varabilirse orada muhakkak hayatını kazanır elindeki mühendis diploması ile. Seyahatim için lazım gelen parayı kazanır kazanmaz muhacir gibi de olsa büsbütün de olsa kalkıp oraya gideceğim.</p>

  <p class="block8">Şu dakikaya kadar kadın gayet cesurane hareket etmişti. Ama bu böyle devam edemezdi. Sahiden de yukarıdaki sözleri söyledikten bir iki saniye sonra genç kadının da dudakları buruşmağa sonra da hıçkıra hıçkıra ağlamaya başladı.</p>

  <p class="block8">Yüzünü elleriyle kapamıştı. Şimdi artık yalnız Jean'ı düşünüyordu. Heceleri yuta yuta konuşuyordu:</p>

  <p class="block8">— O ne iyi çocuktu. Beni bu işten sıyırmak için neler yapmadı. Ah bilseniz o ne iyi çocuktu. Bu işe onu öteki alçaklar sürükledi. Eline silah verdiler. O belki havaya kurşun sıkarken başkası meyhaneciyi öldürüyordu.</p>

  <p class="block8">O Jo'yu öldürmezdi: nefsini müdafaa etti. Hayvan gibi herif ona nasıl hücum ediyordu görmeliydiniz. Sonra durmadan zavallı Jean'a: "Oğlum doğru giyotine gideceksin doğru! O güzel kafanı giyotinin korkunç deliğine sokacaksın. Seyretmeğe gelmiş kalabalığın içinde. Ön sırada kim bulunacak biliyor musun? Ben Dostun Jo anlaşıldı mı? Dostun Jo o zaman keyfinden sırıtacak. Toslamıyorsun artık bize ha? Öyle olsun. Göreceksin. Gidip gammazlayacağım bu sefer. Öyle anafor yok. Biz iki sene delikte beyimiz için çilemizi dolduralım. Efendi hazretleri burada kekâ. Yok anam yok. Uçlan bakalım patagozları. Patagoz lafı işitince suratın ekşiyor. Giyotin deyince de titremeğe başlıyorsun. Ya para ya ip anam kurtuluş yok."</p>

  <p class="block8">Bu sözlere karşı kim olsa dayanabilirdi? Kimse değil mi?</p>

  <p class="block8">Genç kadının sinirleri büsbütün boşanmıştı. Nerede ise bayılmak üzereydi. Doktor hemen tuz ruhu koklatmak üzere dolabına koştu.</p>

  <p class="block8">— Rica ederim, rica ederim. Sükûnet bulun. Durun bu kadar sinirlenmeyin! Merak etmeyin ona bir şeycik olmaz. Yarın bu saatte artık denizdedir. O zaman da kimse bir şey yapamaz.</p>

  <p class="block8">Şili toprağında sayılır. Fransa ile Şili arasında iade-i mücrimin muahedesi yoktur.</p>

  <p class="block8">— O da bana yemin ederek bunu söylemişti. Sahi yok mudur iade-i mücrimin anlaşması Şili ile aramızda?</p>

  <p class="block8">Allah Allah! Doktora da ne oluyor? Ne diye genç kadının yumuşak ve terli elini elinin içinden bırakmak istemiyor? Sonra neden bu kadar tatlı konuşuyor onu teskine çalışıyor? Ancak tanıdığı bir adamın talihi hakkında kadınla beraber o da üzülüp meraklanıyor? Adamcağızın kurtulmasını canı gönülden o da temenni ediyor?</p>

  <p class="block8">Ya Anna aşçı kadın mutfağında bütün bunlar hakkında neler düşünüyor kim bilir? Bütün bu tatlı şeylere rağmen birdenbire ciddileşip ama yine tatlı bir sesle:</p>

  <p class="block8">— Göreceksiniz bir gün onu bulacaksınız diyor.</p>

  <p class="block8">Diyor ama hani neredeyse kadını dizine yatıracak ve ona hep Jean'dan bahsederek dizinde uyutacak!</p>

  <p class="block8"></p>

  <p class="block8">SON</p>
</body>
</html>
