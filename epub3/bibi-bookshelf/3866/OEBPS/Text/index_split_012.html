<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block8">11</h1>

  <p class="block8">— Evet tamam. Ben bunları hep o sırada öğrendim.</p>

  <p class="block8">— Yine benim sayemde yoksa zor öğrenirdiniz. Size Jean'ın iyi uyuyup uyumadığını sorarak kulağınızı bükmüştüm.</p>

  <p class="block8">— Zaten ben de Jean'ın değiştiğini anlamıştım.</p>

  <p class="block8">— Ben de haber verince ceplerini karıştırdınız. Uyku ilacını buldunuz. O zaman neye geceleri derin derin uyuduğunuzu vermutun tadının bir tuhaf olduğunu anlayıverdiniz. Bunun yerine uyku ilacını karbonatla değiştirip ilacı da sandık odasındaki gömleklerinizin arasına sakladınız.</p>

  <p class="block8">Saf saf sordu:</p>

  <p class="block8">— Yoksa bulundu mu?</p>

  <p class="block8">— Sonra da Jo ile Jean arasındaki buluşmalarda neler konuştuklarını dinlemeğe başladınız.</p>

  <p class="block8">— Üçüncüyü en sonu saymazsak iki defa onları dinledim. Bu işin iyi bitmeyeceğini anlamıştım. Jean'a sırrını bildiğimi söyleyemedim. Yalnız onu daha uzaklara gitmek için kandırmağa çalıştım. Ama şu oturduğumuz küçük ev için deli divane oluyordu. Mesuttu mesuttum.</p>

  <p class="block8">Herifin nihayet usanıp bizi rahat bırakacağını umuyordu. Dün! Daha dündü değil mi? Hey yarabbi! Daha dün. Bana sanki bir asır geçmiş gibi geliyor dünkü günün üstünden. Jo yine geldi. Bu sefer kavga ettiler. Jean artık beş para veremeyeceğini biriktirdiği beş on kuruşun da eriyip gittiğini anlatmağa çalışıyordu. Öteki alay ediyor kalkıp anasına babasına haber vereceğini onların da saçını başını yolacaklarını söylüyordu. Nihayet yumruk yumruğa geldiler. Jo cebinden bir bıçak çıkardı Jean'ın üstüne hücum etti. Jean belli olmaz ama fevkalade kuvvetlidir. Herifin elinden bıçağı aldı alır almaz da kalbine sapladı. Başka çare yoktu. Yoksa o onu temizleyecekti. Beni uyuyor sanıyordu. İkimiz de korkunç bir gece geçirdik. Ben ortaya çıkmağa cesaret edemiyordum. O evin içinde gezinip duruyordu. Sonra bahçeye çıktı. Uzun müddet bahçede gidip geldiğini duydum.</p>

  <p class="block8">— Sabaha karşı da çıkıp gitmeden evvel bana telefon etti. Uyku ilacının miktarını fazla koydu sanıyor bu yüzden sizin için üzülüyordu. Hm tesadüfen gömmüş olduğu Jo'nun cesedi bulunursa sizi bu cinayetten alakasız bırakmak için benim şahitliğime ihtiyacı vardı. Ben gelip sizi fazlaca verilmiş bir uyku ilacının tesiri altında bulayım istiyordu.</p>

  <p class="block8">Birdenbire kapıya doğru gitti. Hızla açtı. Anna'yı kendilerini dinlerken yakaladı. Hiçbir şey söylemedi kaşlarını çatmakla yetindi. Sonra tekrar kapıyı kapadı. Paketini çıkarıp bir sigara aldı. Genç kadına:</p>

  <p class="block8">— Müsaade eder misiniz?</p>

  <p class="block8">— Bir tane de bana verirseniz…</p>

  <p class="block8">— Hekim olarak mı? Pekâlâ! Ne yapalım? Muhakeme tarzımı takip ediyor musunuz? Ben sizi gelip te evde uykuda bulursam diye bana telefon ediyor. Olur da evde kimseyi bulamazsam.</p>

  <p class="block8">— Ben hemen onun arkasından sokağa fırlamıştım. Arkasından takip ettim. Ona yardım etmek himaye etmek istiyordum. Beni Bochefort'da ancak görebildi.</p>

  <p class="block8">— Tabii deli gibi oldu. Siz demek vak'a cereyan ederken uyumuyordunuz. Şu halde ister istemez cinayete methaldardınız. Hatta bu suretle bir cürüm ortağı oluyordunuz.</p>

  <p class="block8">— O da bana bunu söyledi. Bana her şeyi itiraf etti. Birer birer hepsini anlattı iki sene evvel bir takım serserilerle arkadaş olmuş. Ona şöyle kan falan dökmeden bir hırsızlık yapacaklarını onun da kendilerine yardım etmesini istemişler. Çocukluk razı olmuş. Fontaine sokağındaki meyhaneyi soymak istemişler. Meyhaneci uyanmış. Bir kavgadır başlamış. Tam bu sırada Jo eline bir tabanca tutuşturmuş. Nereye attığını nasıl attığını bilmeden tabanca patlayıvermiş. Jo yakalanınca avukatını Jean tutmuş. Hapishanede iken para göndermiş. Herifin metresine senelerce bakmış. İşte o sıralarda bana rastlamış Sanki bir kâbus içinde yaşarken ben ona biraz hayat vermişim.</p>

  <p class="block8">Fakat hep Jo'yu düşünürmüş. Hapishaneden çıkınca yine ona musallat olacağını rahat bırakmayacağını tahmin ediyormuş. Birikmiş birkaç parası varmış. İzini ortadan kaybetmek istemiş. İşte bu suretle de şu sakin tenha köye gelip yerleşmiş bulunuyorduk.</p>

  <p class="block8">Doktor içtiği içkilerin tesiriyle fena halde acıkmıştı. Birdenbire kadına sordu:</p>

  <p class="block8">— Karnınız acıkmadı mı sizin?</p>

  <p class="block8">— Karnımı düşünecek halde değilim. Kafam Bordo yolunda uçup giden Jean'da.</p>

  <p class="block8">— Beraber gitmeyi teklif ettiniz her halde?</p>

  <p class="block8">— Etmez olur muyum? Ama istemedi iki kişi kimseye gözükmeden kaçamayacağımızı hâlbuki bir tek insanın kolaylıkla saklanabileceğini iddia etti. Beni de emniyette olayım diye. Bilmem böyle düşündü.</p>

  <p class="block8">— Hekim namusuma güvenerek sizi yaraladı. Böylece sizi tedavi etmek mecburiyetinde bulunduğumu, birkaç gün misafir edebileceğimi düşündü.</p>

  <p class="block8">— Evet doğru. Bunun üzerine Bochefort'dan telefon etti. Ondan sonra da gidip sakalını kestirdi.</p>

  <p class="block7" id="calibre_pb_12">&nbsp;</p>
</body>
</html>
