<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block">&nbsp;</p>

  <h1 class="block8">2</h1>

  <p class="block8">Ölüm tam kalbine saplanan bir bıçak yüzündendi ama bundan evvel de maktul bir kaç yerine bıçak yemiş hatta bazı yerlerinde yumruk izleri vardı. Bütün bunlar maktule öyle birdenbire haberi olmadan hücum edilmediğini haber veriyordu. Demek ki önce bir kavga olmuştu iki düşman birbirlerine bıçaksız hücum etmişler, yumruk yumruğa dövüşmüşlerdi. Sonra birdenbire bir tanesi eline bir bıçak geçirmişti. Vak'a yatak odasında değil mutfakta geçmişti. Yatak odasında geçmiş olsa bir iz bulunmamasına imkân yoktu. Bu kadar dövüştükten sonra vak'anın mutfakta geçtiğine delalet edecek ufacık ufacık şişe kırıkları mutfağın taşları üstünde bulunmamış mı idi?</p>

  <p class="block8">Demek ki Drouin adamı öldürmüş gömmüş ondan sonra da mutfağı iyice süpürmüştü? Yoksa kırılan şişenin ufacık parçaları mı bulunurdu? Sonra… Sonra o telefon! Bu telefon meselesi üzerinde muhakkak durmalı idi. Birisi öldürülsün ondan sonra da götürüp ölü gömülsün ondan sonra da kalkıp bir doktor gönderilmesi için telefon edilsin. Böyle şey olamaz. Bu normal bir şey değil. Bu işin içinde bir sır var. İşte bunu bulmak lazım. Hiç birini öldürüp de gömen adam doktora "şurada bir yaralı var aman doktor yetişin" diye telefon eder mi?</p>

  <p class="block8">— Uzun lafın kısası, Siz demek bu evde oturanlar hakkında hiçbir şey bilmiyorsunuz, Reis bey. Hiç insan belediye reisi olur da kendisini bu mevkie seçenleri tanımaz olur mu?</p>

  <p class="block8">— Ben yerlileri tanırım. Buraya gelip kalan yabancıları nasıl tanıyabilirim? Gelirler nerede olduklarını isimlerini cisimlerini kâtibime yazdırırlar. Kalkarlar giderler. Haklarında tahkikat yapmağa hiç bir salahiyetim yoktur. Adam gelmiş isminin Drouin olduğunu yazdırmış. Fakat yanındaki kadının ismini yazdırmamış Ben de işin içinde hiçbir acayiplik görmedim. Bu nevi sözüm ona aileler her yerde bulunur. Bu adamın hangi kadınla oturduğunu tahkik etmek de bana düşmez.</p>

  <p class="block8">Küçük Doktorun gözleri hala zekâ içinde parıldıyordu. Mesele onların sandıkları kadar basit değildi Briçte nasıl inatçı ise bu meselede de işin sonuna kadar gidecekti. Muhakeme yürütmeğe devam ediyordu. İşin başından başlıyor, ta sonuna ölüm noktasına kadar geliyordu.</p>

  <p class="block8">Genç kadın yarı çıplaktı. Güneşten yanmış vücudu olgun ve sulu bir meyve gibiydi. Birbirlerine sokulmuşlar konuşuyorlardı kadın gelip erkeği öpmüştü.</p>

  <p class="block8">Şimdi onları kendi hayatları içinde görmeğe çalışıyor yaşatmağa çalışıyordu. Böyle yaparsa ancak bu meseleyi halledecekti.</p>

  <p class="block8">— Onlar iki kişiydiler. Burası muhakkak. Sorgu hâkimi ne düşünürse düşünsün kat'iyen üç kişi bir arada yaşamıyorlardı.</p>

  <p class="block8">Evin içinde esen bu hava bir çiftin havasıydı. Birbirini seven ve yalnız aşk düşünen bir çiftin yaşadığı yerdi burası. Öyle sorgu hâkiminin ezeli hikâyesi gibi iki horozla bir tavuğun kümesi değildi burası. Burası yalnız birbirlerini düşünen balayında bir erkekle bir kadının yuvasıydı.</p>

  <p class="block8">Sonra bir defa genç kadın öyle kolu düğmeli ayı gibi bir herifle düşüp kalkacak cinsinden birisi değildi.</p>

  <p class="block8">Doktor düşüncelerinden bir polisin sesiyle uyandı. Polis memuru:</p>

  <p class="block8">— Komiser bey şunu buldum diyordu…</p>

  <p class="block7" id="calibre_pb_3">&nbsp;</p>
</body>
</html>
