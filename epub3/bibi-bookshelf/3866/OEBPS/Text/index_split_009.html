<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block8">8</h1>

  <p class="block8">İkinci defa bana telefon ettiği zaman bana ne demişti? Ona "Bir yaralı size müracaat ederse bu sırrı doktorluk şerefi adına muhafaza edeceksiniz" dememiş mi idi? O halde tereddüt içinde idi. Gözleri sabit bir noktada hala düşünüyordu. Yüzü bira içen kadının tarafına dönük olduğu için kadıncağız bu sabit bakışı kendine sanmış bir Hacıağa yakaladığına memnun sırıtmağa başlamıştı.</p>

  <p class="block8">— O halde? Demek ki Drouin Bochefort'dan ayrılmış Marsilly'ye muhakkak surette gitmiştir Marsilly-Bochefort arası 45 kilometre yayan gidemez. Otobüse trene binemez Oraya ancak bisikletle gidebilir.</p>

  <p class="block8">Bir hatayı tamir etmişti. Başka türlü olamazdı içtiği içkinin parasını ödemeği unutarak garsonun arkasından koşmasına rağmen hızlı hızlı uzaklaştı. Doğru polis dairesine gitti.</p>

  <p class="block8">— Affedersiniz efendim. Sizden bir şey rica edeceğim. Bugün öğleden sonra Bochefort'da bir bisiklet hırsızlığı oldu mu?</p>

  <p class="block8">Nöbetçi polisin şaşkınlığından ağzı bir karış açılmıştı.</p>

  <p class="block8">— Bir bisiklet hırsızlığı mı? Niye sordunuz?</p>

  <p class="block8">— Hiç… Şey. Aklıma geldi de…</p>

  <p class="block8">Polis böylesine de hiç rastlamamıştı.</p>

  <p class="block8">— Hayır beyim, dedi bugün öğleden sonra Bochefort'da hiçbir bisiklet çalınmamıştır.</p>

  <p class="block8">Demek şu Drouin hem beceriksiz hem çok utangaçmış: yoksa insanın böyle bir vaziyette bir bisiklete atlayıp sıvışması kadar kolay ve tabii bir şey olamazdı. Sordu:</p>

  <p class="block8">— Bochefort'da bisiklet satan veya kiralayan dükkânlar çok mudur?</p>

  <p class="block8">— Ne bileyim beyim ben? Burada biz sporla uğraşmıyoruz ki.</p>

  <p class="block8">Bochefort'da bu nevi sekiz dükkân vardı. Ama hepsini birden aynı zamanda ziyaret edemez diye. Üçüncüsünde keyfi yerine gelmişti. Dükkân sahibi az bir şey kuşkulanmış ama cevap vermişti:</p>

  <p class="block8">— Hayır bugün bisiklet satmadım ama iki tane kiraladım.</p>

  <p class="block8">— Bir tanesi iki kişilik miydi?</p>

  <p class="block8">— Evet iki kişilik. Bir kadınla bir erkek gelip aldılar.</p>

  <p class="block8">— Saat dörde doğru mu?</p>

  <p class="block8">— Hayır saat altıda.</p>

  <p class="block8">Saat altıda o Bochefort'da idi. Demek bir küçük tesadüf olsa karşı karşıya bile gelivereceklerdi.</p>

  <p class="block8">— Adamın pantolonu gri rengindeydi değil mi?</p>

  <p class="block8">— Mümkün.</p>

  <p class="block8">Simdi artık ipin ucunu yeniden yakalamıştı kaçırmamalıydı. Dükkâncı kapama zamanı geldiğinden kısa kesmek istiyordu.</p>

  <p class="block8">— Affedersiniz. Bir sual daha: Size her halde bisiklet için garanti bir şey bırakmıştır.</p>

  <p class="block8">— Tabii üzerinde para yoktu. Saatini bıraktı</p>

  <p class="block8">Fevkalade! Ümit edilmeyecek kadar büyük muvaffakiyet! Küçük doktorun kalbi yerinden oynayacakmış gibi çarpıyordu. Şu sersem bisiklet kiralayıcı ukalalık etmezse:</p>

  <p class="block8">— Lütfen gösterir misiniz saati bana? Korkmayın canım! Bir şey için değil. Ben Marsilly'den Doktor Dollent'im isterseniz alın bakın kartıma.</p>

  <p class="block8">Bu herife de ne oluyor? Ne de şüpheli şüpheli bakıyor. Ona ne sanki? Ne ise bir bahane bulup ta söylemeli:</p>

  <p class="block8">— Bochefort'da buluşmak üzere bir arkadaşla sözleşmiştik. Herhalde bana gelmek için bisiklet kiralamağa mecbur olmuştur diye düşünmüştüm.</p>

  <p class="block8">— Ne diye otobüse binmemiş?</p>

  <p class="block8">— Aklına gelmemiştir. Daha doğrusu bisikleti pek sever. Hava da güzel kim bilir? Siz gösterin bana saati bakalım o mu?</p>

  <p class="block8">— Yoksa bisikleti kiraladığım adamın yanındaki küçük hanımın dostu musunuz? Yoksa kıskançlık saikiyle. Böyle söyledi ama yine de saati bana göstermezlik edemedi. Beni gözünden kaçırmadan yan gözle süzerek rehin bırakılmış saati gösterdi Fevkalade güzel altın kronometre bir saatti.</p>

  <p class="block8">— Şunun kapağını da açıverir misiniz? Belki de ismi…</p>

  <p class="block8">Sahiden bugün sağından kalkmıştı. Aklına gelen başına geliyordu. Saatin kapağının içinde iki isim vardı: tabii birisi soyadı: Jean Larcher. Hatta bir de adresi: Boulevard Baspail Paris 67.</p>

  <p class="block8">— Çok teşekkür ederim. Ta kendisiymiş Eyvallah!</p>

  <p class="block7" id="calibre_pb_9">&nbsp;</p>
</body>
</html>
