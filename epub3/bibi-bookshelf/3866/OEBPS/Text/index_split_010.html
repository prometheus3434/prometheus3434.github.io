<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block8">9</h1>

  <p class="block8">Bir şeyler daha söyleyip hemen yola çıkmak bisiklettekileri yakalamak lazım. Tabii doğru bizim köye Marsilly'ye doğru pedal çeviriyorlar. Acaba pek mi hızlı gidiyorlar? Hızlı gidiyorlarsa yetişemem. Acaba ne taraftan gidecekler: şoseden mi? Yoksa tarlalar arasında— yollardan mı? Bu tarafları tanımadıklarına göre bu yollara sapamazlar. Sonra kaybolurlar Şoseden gidiyorlardır</p>

  <p class="block8">Bu sefer dönüş delice bir şey oldu. Ortalık hemen hemen kararmıştı. Ağaçların altında karanlık büsbütün kesifti. Aksi olacak yol da bisikletli insanlarla doluydu. Hep kadınlı erkekli iki kişilik bisikletlere rastlanıyordu. Küçük doktorumuz arabasının fenerlerini yakmış bu bisikletlilerin peşine takılıyor yanlarına varınca ışığı yüzlerine tutuyor, göremezse dönüp tekrar dikkatli dikkatli yüzlerine bakıyordu. Onu herkes delibozuğun biri sanıyor söyleniyorlardı.</p>

  <p class="block8">Şimdi artık bütün süratiyle hareket edip işi bitirmeliydi. Drouin gündüzün tam onun düşündüğü gibi hareket etmişti ama gece ne yapacağı belli olmazdı, karanlıktan bilistifade buralardan uzaklaşması kadar da tabiî bir şey olamazdı.</p>

  <p class="block8">Bir yarım saattir ortalık kararmıştı. O halde…</p>

  <p class="block8">Nieul… Marsilly… İşte evi solda önünde demir parmaklığı var. Bahçesi çitin içinde.</p>

  <p class="block8">Yemek odasında ışık yanıyor Muayene odasında da ışık var.</p>

  <p class="block8">Demek çok geç kaldı Drouin'i bulamaz artık. Madem ki muayenehanesinde ışık var. Bu demektir ki. Arabasını kapının önünde kontak anahtarını kapamayı unutarak işler vaziyette bıraktı.</p>

  <p class="block8">Hizmetçisi Anna kapıyı açıp ta onu görünce telaşlı telaşlı:</p>

  <p class="block8">— Nihayet gelebildiniz! Her tarafa telefon ettim. Burada sizi bir kadın bekliyor zavallı.</p>

  <p class="block8">— Biliyorum!</p>

  <p class="block8">Anna'nın şaşırdığını görünce hemen kendini topladı:</p>

  <p class="block8">— Yani muayenehanede ışık gördüm de anlamıştım dedi.</p>

  <p class="block8">— Bizim evin biraz ötesindeki dönemeçte bir otomobil çarpmış zavallı kadına. Ben her zaman söylemez miydim bu dönemeç…</p>

  <p class="block8">Artık dinlemiyordu iyice biliyordu ki yapacak birçok işi vardı. Ceketini çıkarıp Anna'ya verdi, kabinesine doğru ilerledi. Kapıyı kaparken daha kadının yüzüne bile bakmadan konuşmağa başlamıştı:</p>

  <p class="block8">— Çok fena oldu. Size yetişemedim. Bir yarım saatçik daha gecikseydiniz n'olurdu?</p>

  <p class="block8">Bluzunu giyerken arkası kadına dönük sordu:</p>

  <p class="block8">— Kurşun mu?</p>

  <p class="block8">Perdelerin kapalı olup olmadığına baktı kadın başıyla hayır demişti. Sapsarıydı rengi.</p>

  <p class="block8">Bu sarılık acıdan daha ziyade heyecanın verdiği bir solukluktu. Omzuna kan içinde kalmış bir mendil bastırmıştı. Doktor:</p>

  <p class="block8">— O halde yine bıçak? Onda da bu bıçak merakı!</p>

  <p class="block8">Kadın pek hafif bir tebessümle cevap verdi:</p>

  <p class="block8">— Tabancası yoktu. Zaten olsa da kullanamayacaktı sanırım. Tabancadan pek çekinirdi.</p>

  <p class="block8">— Bu korsajı çıkarın.</p>

  <p class="block8">Ona bakmıyor gibi yaparak vakit kaybetmeden ispirto lambasını yakmış su ısıtıyor gazlı bezleri pamukları pansuman edevatını çıkarıyordu. Sordu:</p>

  <p class="block8">— Dikmek lazım gelecek mi dersiniz?</p>

  <p class="block8">— Zannetmem. Pek kuvvetli vurmamıştı.</p>

  <p class="block8">Döndü kadının çıplak sırtına baktı. Bu harikulade güzel bir sırttı. Omuzuna doğru iki santimetrelik bir yaranın güzelliğine hiçbir şey yapamayacağı bir sırttı.</p>

  <p class="block8">— Sabaha karşı Bordo'ya varmak niyetiyle bisikletle yola çıktı.</p>

  <p class="block8">— Bordo'dan kalkacak vapur var mıymış?</p>

  <p class="block8">— Bugün Bochefort'da gazetede görmüş. Veuzit isminde bir vapur yarın sabah Şili'ye doğru hareket edecekmiş. Yolcu gibi binebilirse ne ala! Binemezse gizlice binecek. Bir denize açıldılar mı, tamam. Veuzit Fransız vapuru değilmiş.</p>

  <p class="block8">— Acıtıyor muyum?</p>

  <p class="block8">— Fazla değil…</p>

  <p class="block8">— Siz pamuğu yaranın üstünde tutun da ben aletlerimi alayım.</p>

  <p class="block8">Aklı aletlerini almaktan ziyade başka bir yerdeydi. Gidip Anna'yı görecekti. Hizmetçiyi soğumuş çorbayı içerken buldu.</p>

  <p class="block8">— Bana bak Anna dedi. Bu akşam buraya kimse gelmedi anlaşıldı mı? Hiçbir kadın görmediniz. Sonra bir de ne olur ne olmaz misafir odasını hazırlayın.</p>

  <p class="block7" id="calibre_pb_10">&nbsp;</p>
</body>
</html>
