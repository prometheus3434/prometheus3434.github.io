<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
		</head>
	<body class="calibre">
<div class="chapter">
<p class="normal"><sup class="calibre3">[<a href="ittihat_split_061.html#footnote-448-51-backlink" id="footnote-448-51" name="footnote-448-51">51</a>]</sup> Ben Manastır’a gittiğim zaman orada vali bulunan Hazım Bey (Milletvekili Hazım Tepeyran) bana sonradan Bulgar İhtilali hakkında ibrete değer şu malumatı vermiştir: Dedeağaç’ta mutasarrıf bulunuyordum. 19 Mayıs 1896 oradaki Bulgar tüccar vekili Yoef adında biri, Trakya ve Makedonya İhtilal Komitesi namıyla gizli bir cemiyet teşkil ettiğini bana bildirdi. Hemen aynı tarihle mabeyne şifre ile bildirdim. Kimse aldırış etmedi. Yedi yıl sonra 15 Nisan 1903’te Selanik’te Guadalquivir adlı Fransız vapuru Karaburun önlerine varmadan makine dairesine Bulgarlar tarafından konmuş bulunan bir bombanın çıkardığı yangın ile yandı. İki saat sonra da Osmanlı Bankası’nın Selanik şubesine dinamit atıldı ve isyanlar başladı. Mabeyn başkâtibi ve sadrazamın Bulgaristan’daki komiserliğimiz arasındaki şifrelerin hemen ertesi günü Bulgar kapı kâhyası tarafından harfiyen suretlerinin elde edilmekte olduğunu da Yoef bana haber verdi. Bunu da mabeyne bildirdim. Yoef’in haberleri hakkında mabeyne yazdığım şifreler dahi Bulgar Hükümeti’nin eline geçmiş olacak ki bu adam Sofya’da –güya suistimalinden– hapsedildi ve hapishanede –güya zehir içerek– intihar etti. İhtilalden üç yıl sonra, Manastır’da vali bulunur iken Rusya sivil ajan muavininin evinde Fransızca Hakikî Makedonya Meselesi adlı ve 1901’de basılmış olan bir eserde, Makedonya işlerine dair mabeyn başkâtibi tarafından sadrazama yazılmış olan bir tezkere ile Kosova ve diğer bazı Rumeli vilayetleri valileri tarafından Babıâli’ye takdim olunan resmi tahriratın fotoğraflarını gördüm.</p>
    </div>
<div class="calibre1" id="calibre_pb_171"/></body>
</html>