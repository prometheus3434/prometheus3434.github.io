<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
		</head>
	<body class="calibre">
<h1 class="h1baslik" id="calibre_toc_6">V. Bölüm<br class="chapter"/>
			    31 MART</h1>
<p class="normal">Mizan başmakalesinde “Ulemanın Sükûtu” başlığı ile:</p>
				<p class="indentmetin">“Eyyühe’l-ulemâ!</p><div class="clrb"/>
				<p class="indentmetin">‘Şer’-i âlinin uhdenize tevdi ettiği vazife-i âliyeyi ifa etmiyorsunuz!’ diye başlayarak, ‘Bugün türlü namlar ile cemiyetler, fırkalar teşekkül etti. Her biri birer maksat ve gayeti takip ediyor. Ve diğer fırkayı ezmek istiyor. Hak ise vahiddir. Müteaddit değildir. Niçin bunların karşısına çıkıp da haksız olanları hakka davet ve haksızlıktan men etmiyorsunuz?..’</p><div class="clrb"/>
				<p class="indentmetin">... Bu ahali muhterem, muazzez ulemanın şer’-i âliye müstenit sözlerini kemâl-i itina ile dinlerler, mutavaata müsaraat ederler. Size layık mıdır ki bunları irşad etmeyesiniz? Tehlikeden kurtarmayasınız? Size seza mıdır ki bu fırkaların ellerinde hükümeti âciz ve âtıl bırakasınız?..</p><div class="clrb"/>
				<p class="indentmetin">... Bir fırka askerin itfa edemeyeceği bir fitneyi iki muhterem âlim söz ile itfa edebilir, ediyor da...”</p><div class="clrb"/>
				<p class="sagnormal">İmza: Âciz bir Müslüman</p><div class="clrb"/>
				<p class="normal">Kalın yazı ile yazılmış, altında “Bir Vak’a-i Hayriye” başlığı altında şunlar yazılı:</p>
				<p class="indentmetin">“Meclis-i Mebusan’da bulunan Cemiyet-i İttihadiye’ye mensup aza-yı kiram ‘Osmanlı İttihat ve Terakki Fırka-i Siyasiyesi’ namıyla bir fırka teşkil etmişler, programı da neşreylemişlerdir” diyerek birtakım mütalaalardan sonra kalın yazı ile şunlar yazılıyor:</p><div class="clrb"/>
				<p class="indentmetin">“Yalnız şurası iyi bilinmelidir ki şayet dediğimiz ihlas tam değilse, Fırka-i İttihadiye’den başka, Cemiyet-i İttihadi’ye dahi ayrıca eskisi gibi icra-yı faaliyet ederse ‘çifte hükümet’ yerine belâ-yı müselles’ görmekte tereddüt etmeyiz.”</p><div class="clrb"/>
				<p class="normal">Altında, “Henüz Bir Şey Yok” başlığı altında, “Katil henüz tutulmadı. Acaba bulunmadı da mı tutulmadı? Yoksa bulundu da mı tutulamadı?” diye ateş püskürüyor.</p>
				<p class="normal">Hâlâ önümüzdeki Perşembe günü “Serbesti-i Matbuat Mitingi”ne “Osmanlı Arnavut İttihat Kulübü”nün de iştirak edeceğini ve azasının Sultan Mahmut Türbesi karşısındaki Arnavut İttihat Başkim Kulübü’nde toplanmaları ilan olunuyor.</p>
				<p class="normal">1 Nisan 1325 tarihli Mizan 31 Mart İsyanı’nı bir başmakale ile tesit ediyor:</p>
				<p class="indentmetin">İnkılâb-ı Sahih Teşekkürât-ı Bîpâyan</p><div class="clrb"/>
				<p class="indentmetin">“Şecaatleri dasitan-ı âlem olan Osmanlı askeri dün tarih-i âlemde görülmemiş bir fazilet gösterdi” diye başlıyor ve “Binaenaleyh sunûf-ı muhtelife-i askeriyenin ibrazına muvaffak oldukları hamiyet-i sahiha ile fazilet-i kavmiyeden naşi kari’lerimiz namına vekâleten ve kendi namımıza asaleten, ferden ferda cümlesinin pâk alınlarını öperek Osmanlı ordusuna arz-ı ta’zimat eyleriz”</p><div class="clrb"/>
				<p class="normal">diye asileri tebrik de ediyor.</p>
				<p class="normal">Sonraki makalede “İnkılâb ve selâmet-i devlet ve millet” başlığı altında:</p>
				<p class="indentmetin">“İnkılâb-ı hayrımız gayretullah zuhuru ile asker kahramanlarının ve Arnavut kardeşlerimizin mücadeleleri sayesinde husûl-pezir olmuştu. O vakit millet henüz uykuda idi. Kurban-ı hürriyet Hasan Fehmi Bey’in cenazesi münasebetiyle millet ayaklandı. Fakat o gün millet yalnız idi. Dün millet ile asker beraber olarak izhar-ı vücut etti. Devlet de şu musafaha-i umumiyeyi takdir etti. Artık vücud-ı Osmanî tekemmül etti demektir” dedikten sonra:</p><div class="clrb"/>
				<p class="indentmetin"> “Dünkü gün İstanbul’da bütün Mehmetçiklerimiz yalnız çavuşlarının kumandası tahtında olarak kıyam ettikleri halde ecnebilere, gayr-i müslimlere, çarşılara, mağazalara... hasılı kimsenin canına, malına, ırzına, hürriyetine zerre kadar tecavüz etmeksizin meşru bir hükümet husule getirdiler. Büyük zabitlerini içlerine almamışlar. Çünkü yine Mehmetçiklerimizin, Bayramcıklarımızın, gayretullahın husule getirdiği Temmuz İnkılâbı’nı bazı kimseler benimseyerek kanunların, şeriat-i Muhammediye’nin üstünde bile kendilerini hâkim-i mutlak olmak zu’m-ı batılına sapmışlar idi. Mehmetçiklerimiz bunu hayret-i âleme göstermeye muvaffak olmuşlardır. Hükümetimiz bunun kadrini takdir ederek dünkü gün hareket eden askere ait olarak ilanı vücup tahtında bulunan aff-ı umumiyi hatt-ı hümâyûn ile ilan etmiştir...”</p><div class="clrb"/>
	<p class="normal">Daha aşağılarda, “Nisan İnkılâbı” başlığı altında:</p>
				<p class="indentmetin">“Hilmi Paşa kabinesi hamiyet-i milliye-i Osmaniye galeyanı sevkiyle sukut etmiştir...”</p><div class="clrb"/>
				<p class="normal">gibi hezeyanlar.</p>
				<p class="normal">2 Nisan gazetelerinde yeni kabine hakkında hatt-ı hümâyûn var. Kabine şöyle:</p>
				<p class="normal">Sadrazam: Tevfik Paşa</p>
				<p class="normal">Şeyhülislam: Ziyaettin Efendi</p>
				<p class="normal">Harbiye Nazırı: Ethem Paşa</p>
				<p class="normal">Bahriye Nazırı: Emin Paşa</p>
				<p class="normal">Hariciye Nezareti’ne ibkaen: Rıfat Paşa</p>
				<p class="normal">Evkaf Nezareti’ne ibkaen: Halil Hammade Paşa</p>
				<p class="normal">Şûrâ-yı Devlet Riyasetine: Zihni Paşa</p>
				<p class="normal">Adliye Nezareti’ne: Hasan Fehmi Paşa</p>
				<p class="normal">Ticaret ve Nafia Nezareti’ne ibkaen: Gabriyel Efendi</p>
				<p class="normal">Maarif Nezareti’ne ibkaen: Abdurrahman Bey</p>
				<p class="normal">Maliye Nezareti’ne: Tekaüt Sandığı Nazırı Nuri Bey</p>
	<p class="normal">Mizan “İnkılâbımızın Yeni Safhası” başlığı altında şunları yazıyor:</p>
				<p class="indentmetin">“İnkılâb-ı hayrımızın birinci safhası gibi bu defaki kıyam dahi tevarih-i garbiyede emsâli görülmemiş bir suret-i hasenede husulpezir olmuştur... İşte güvendikleri taburlar galeyan-ı hamiyet-i milliyede geri kalmak söyle dursun, ön ayak oldular...”</p><div class="clrb"/>
				<p class="normal">Bir dini vaaz gibi devamla ve İttihat ve Terakki Cemiyeti batırılmakta.</p>
	<p class="ortayazi">***</p>
				<p class="normal">Matbuat Mitingi’nin emr-i ahire kadar geri bırakıldığını gazeteler ilan ediyor. Yeni kabinenin beyannamesinin neşri belki de mitingin akdine bile lüzum bırakmaz, diyorlar.</p>
				<p class="normal">3 Nisan tarihli Mizan’da Süleyman Nazif’in isyanı takbih eden bir mektubu var. Celadet göstermiştir. Mizan isyanı tasvip eder mahiyette çirkin bir cevap veriyor.</p>
	<p class="normal">6 Nisan tarihli Mizan başmakalesinde, “Karilerimize İhtar” başlığı altında şu satırlar var:</p>
				<p class="indentmetin">“Ortalıkta cereyan eden erâcif meyanında güya vak’a-i ahîrede benim methalim olduğu iddiası bile mevcut imiş.”</p><div class="clrb"/>
				<p class="normal">Haberi olmadığını ve 31 Mart İsyanı’nda sabahleyin saat 3.30’da (alaturka) Köprü üzerine çıkmadan önce haberi olmadığını “Eyyühe’l-ulema” bendi dahi Yeni Gazete’nin “Mütareke”sine cevap ve mukabele cümlesinden ibaret olduğunu imzasıyla “Mehmet Murat” Bey yazıyor.</p>
				<p class="normal">7 Nisan gazetelerinde şu mühim havadis var:</p>
				<p class="indentmetin">Bazı gazeteler tarafından vuku bulan istilâm üzerine cevaben varid olmuştur:</p><div class="clrb"/>
				<p class="indentmetin">İkinci ve Üçüncü ordulardan mürettep fırkalar kemal-i sür’atle burada içtima etmektedirler. Teşkil edilmekte olan ordugâhlar hamaset-i Osmaniyeden bir numune gösteriyor. İstanbul asayişinin bir sür’at-i berkiye ile iade ve istikrarı bu mükemmel ordunun en birinci emelidir. Ahvâl herhalde şayan-ı memnuniyettir.</p><div class="clrb"/>
				<p class="sagnormal">Çatalca Kumandanı<br class="chapter"/>
			    Hıfzı</p><div class="clrb"/>
<p class="normal">8 Nisan gazetelerinde 6 Nisan tarihli Hareket Ordusu Kumandanı Hüseyin Hüsnü imzasıyla Erkân-ı Harbiye-i Umumiye riyasetine ve İstanbul ahalisine beyanname neşr olunmuştur.</p>
				</body>
</html>