<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
		</head>
	<body class="calibre">
<h2 class="solbaslik" id="calibre_toc_108">“İttihat ve Terakki” Adının Kabulü</h2>
				<p class="normal">Cemiyetimizin adı “Terakki ve İttihat” idi. Eski “İttihat ve Terakki” cemiyeti mensuplarından yeni cemiyete girmemiş olanlar da bu nam altında ara sıra gazetelere yazı göndermekte ve bazı teşebbüslerde bulunmakta oldukları veya olacakları duyuluyordu. Bu ikiliğe yer kalmamak üzere Selanik, cemiyetimizin adını “Terakki ve İttihat”tan “İttihat ve Terakki”ye çevirmiş ve bu nam altında Selanik’te bir de gazete çıkarmaya başlamıştır.</p>
				<p class="normal">İşte 29 Temmuz gazetelerindeki İstanbul merkezinin de adının “İttihat ve Terakki” görülmesi bundandır.</p>
				<p class="normal">Ne gariptir ki bir gün önce yani henüz cemiyetin adı “Terakki ve İttihat” iken Sultan Hamid Meclis-i Mebusan dairesi inşası masraflarının hazine-i hassadan verilmesini irade etmiş ve bu vesile ile şu sözleri söylemiştir:</p>
	<p class="normal">“Bütün efrad-ı millet Terakki ve İttihat Cemiyeti azasındandır. Ben de reisleriyim. Artık birlikte çalışalım, vatanımızı ihya edelim.”</p>
				</body>
</html>