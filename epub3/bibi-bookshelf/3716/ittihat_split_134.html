<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
		</head>
	<body class="calibre">
<div class="chapter">
<p class="normal"><sup class="calibre3">[<a href="ittihat_split_011.html#footnote-448-15-backlink" id="footnote-448-15" name="footnote-448-15">15</a>]</sup> İnfilakın vuku bulduğu 8 Temmuz’dan hemen iki ay evvel firari Ahmet Celalettin Paşa’dan (Murat Bey’i Avrupa’dan getirmeye muvaffak olan ve sonra da Diran Kelekyan ile birlikte kaçan) Sultan Hamid’e Mısır’dan şu malumat verilmişti:</p>
    <p class="ortayazi"> Maruzu çaker-i kadimleridir</p>
    <p class="indentmetin"> Kulları her ne kadar teveccüh-i şahanelerinden mehcur ve birtakım kimselerin haysiyetine tecavüzleri yüzünden münkesir ve mağdur isem de pek küçük yaştan beri nimet-i hümâyûnlarıyla perverde olduğumdan Jön Türk ve Ermeni komitelerinin birleşmesi neticesi olarak Cenevre’den son verilen karar mucibince nefs-i hümâyûnlarına suikast için tertibat alındığını arz etmeyi kendime bir nimet borcu bildiğim ve bendegân-ı şahanelerinden Diran Kelekyan Efendi’nin bu haberi teyit ettiğini arz ederim. Ferman</p><div class="clrb"/>
    <p class="sagnormal">Kahire, 17 Mayıs 1321</p><div class="clrb"/>
    <p class="normal"> Burada bir noktayı da hatırlamak lazımdır: Yine bu serhafiye Ahmet Celalettin Paşa ve Diran Kelekyan’dır ki bomba infilakı tarihi sıralarında Doktor Bahattin Şakir Bey’i Erzincan’dan kaçırmak için Trabzon’da adamlar ve vasıta hazırlamışlardı.</p>
    <p class="normal"> Aşağıdaki jurnalleri de ibretle okuyalım:</p>
    <p class="indentmetin"> Her ne kadar Osmanlı imparatoru bir ihtiyar Sultan Hamid Han Hazretleri sosyalist umdelerine karşı menfi hareket buyurmakta ise de Alman menfaatinin kendi şahsı ile alakası bulunması ve Alman sosyalistlerinin prensip noktasından umumi Alman menfaatine hadim olması hasebiyle Jön Türk ve Ermeni ve Bulgar komitelerinin nefs-i şahane aleyhinde icrasını tasavvur ettikleri suikastin çok geçmeden ikaına intizar icap eylediğini bildirmeyi kendime bir vazife bildiğimi arz ederim.</p><div class="clrb"/>
    <p class="sagnormal">11/5/1904<br class="chapter"/>
    Alman Sosyalistlerinden<br class="chapter"/>
    Hanri Adolf</p><div class="clrb"/>
<p class="indentmetin"> Rus ve Fransız sefaretlerine mensup Haci Piyer adındaki bir Ermeni de ara sıra bazı haberler verirmiş. Ve ihsanlar da alırmış. Vakadan iki ay evvel –aşağı yukarı Ahmet Celalettin ve Diran Kelekyan’ın haber verdikleri sıralarda– vasıtası olan Nafia Nazırı Zihni Paşa şu haberi veriyor: “Jön Türk komitesi pek yakında fiiliyata geçerek İstanbul’da bir vaka çıkarmak istediklerini sefaretlerden mütereşşih haberlere istinaden mahremane surette arz eylerim.”</p><div class="clrb"/>
<p class="indentmetin"> Bu Haci Piyer İstanbul merkezi azasından Avukat Baha Bey’in de itimadını kazanmıştı. Bizim Meşrutiyet’i kurtarmak için başlayan mücadelemizde ismi geçecektir, iki yüzlü çalışıyor ve bu suretle hem şahsi kazancını temin ediyor, hem de Ermeni komiteleri hesabına Sultan Hamid’e Genç Türkleri düşman gösteriyordu.</p><div class="clrb"/>
</div>
<div class="calibre1" id="calibre_pb_135"/></body>
</html>