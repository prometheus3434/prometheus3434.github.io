<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
		</head>
	<body class="calibre">
<h2 class="solbaslik" id="calibre_toc_62">Hazırladığım Plan</h2>
				<p class="normal">İstanbul, Edirne, İzmir’de (Üsküp ve Serez’de merkezler faaliyete geçmiştir) şu maksatlarla hemen birer merkez açmalıdır:</p>
				<p class="normal">1 – Hürriyet mücadelesi başlar başlamaz bu merkezlerden kuvvet sevk olunmak ihtimalini şimdiden göz önünde bulundurarak ordu içinde teşkilata başlamak, bu suretle icabında zabitan ve efradı davanın meşruiyetine inandırarak müsademeye meydan vermemek.</p>
				<p class="normal">2 – Daha faal hareketle bu kıtaları da hürriyet davasında beraber yürütmek.</p>
				<p class="normal">3 – İcap ediyorsa istibdada alet olan kumandanları yok etmek.</p>
				<p class="normal">4 – Teşkilat zayıf ise cemiyet mensupları asker kıyafetinde ordu içine girerek bilhassa topların iğnelerini veya nişangâhlarını saklamak.</p>
				<p class="normal">(İstanbul için donanmaya el atmak en başta gelir.)</p>
				<p class="normal">5 – Üçüncü Ordu İstanbul’a yürüyor, Hürriyet ilan olunmazsa, padişahın hal olunacağı hakkında şayialar çıkarmak ve bunu saraya aksettirerek korkudan sindirip herhangi bir karşı durmayı önlemek ve Hürriyet’in ilanına zorlamak.</p>
	<p class="ortayazi">***</p>
				<p class="normal">İstanbul’da münferit cemiyet mensupları bulunduğu gibi Manastır’dan Pangaltı ve Haliç Harbiye mekteplerine ikişer zabit gitmekte olduğundan çabuk birkaç merkez hazırlayabilirdim.</p>
				<p class="normal">Bu esasları ve Hürriyet marşını Enver’e okudum. Esaslarda zaten evvelce de görüşmüş olduğumuzdan muvafık buldu. Teferruatın Selanik’te hallini kararlaştırdık. Hürriyet marşının bestesini de olmazsa “Ey Gaziler”e uydururuz. Fakat daha güzel bir marş hazırlansa elbette daha iyi olur.<sup class="calibre3"><a href="ittihat_split_172.html#footnote-448-53" id="footnote-448-53-backlink" name="footnote-448-53-backlink">[53]</a></sup></p>
				<p class="normal">Manastır’da Enver Bey’le muhaberemizin Selanik’te herhangi bir zatla muhabereden daha emin olduğunu kararlaştırdık. Sıhhat haberlerimiz ve havai havadisler açık yazılacak. Cemiyete ait malumat iki şekilde verilecek. Biri kod usulü yani açık şifre ile. Mesela:</p>
				<p class="normal">Almancaya başladım = Cemiyet teşkilatına başladım. (Mektepte Rusça okumuştum. Manastır ’da Almancaya başlamıştım).</p>
				<p class="normal">Şu kadar lügat öğrendim = Sayımız şu kadar oldu.</p>
				<p class="normal">Filan ile çorap gönderdim = Gönderdiğim cemiyete alınmıştır.</p>
				<p class="normal">Bunların dışındaki havadisleri de gizli yazı ile yazışacaktık. Mektubun neresine limon suyu ile yazacağımızı da tespit ettik. Limon suyu ile yazı görünmüyor. Ateşe tutunca yavaş yavaş kızararak yazılar belli oluyor. Haberler çok mühim olursa imza rastgele bir isim olarak yazılacak. Enver’in bana yazacağı; Harbiye Mektebi’ndeki adresime, benim ona yazacağım da mıntıkadaki adresine olacak.</p>
	<p class="normal">Enver’le samimiyet ve hukukumuzu herkes bildiğinden mektuplar resmi adreslerimize geldiğinden tabii kimse şüphelenmeyecek. Bu suretle Enver Bey Selanik’e benim verdiğim haberleri bildirecek. Kardeşim Hulusi Bey’le muhaberemiz daha çok dikkati çekeceğinden ona yalnız aile mektubu göndereceğim. Cemiyet mensuplarından hiçbir kimse bana ve ben de onlara yazmayacağım. Manastır’dan ayrılırken Enver’le kardeşimden başka istasyona cemiyete mensup hiçbir kimse gelmeyecek. Yalnız Ulah doktoru samimi dostum Mişe Selanik’te tahlif olunmak üzere aynı trende bulunacak.</p>
				</body>
</html>