<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
		</head>
	<body class="calibre">
<h2 class="solbaslik" id="calibre_toc_13">İkinci Defa Olarak İttihat ve Terakki Cemiyeti Neden Kuruldu?</h2>
<p class="normal">Ben burada kendi bildiklerimi yani hatıralarımdan cemiyetle ilgili olanları kaydediyorum. Yalnız şunu kaydedeyim ki Erkân-ı Harbiye sınıflarından ordulara gidenlerimiz, bizden üç yıl önce ordulara giden sınıf arkadaşlarımdan daha olgun ve aynı zamanda Sultan Hamid’in idaresine karşı daha dolgun bir nefret ve kinle İstanbul’dan ayrılıyorlardı. İstikbalin milletimiz için çok korkunç hadiselerle dolu olduğunu çok iyi anlamıştık. Ben ise iki defa ihtilal mıntıkasını görmekle beraber olgun bir mürebbi olan büyük ağabeyimden çok şeyler de öğrenmiş bulunuyordum. İki cümle ile bunların hülasası mümkündü: İdaremizin her şubesi berbat bir halde, çok geriyiz. Padişah cahil, zamanın icaplarını yapmak şöyle dursun anlayacak bir halde dahi değildir.<sup class="calibre3"><a href="ittihat_split_136.html#footnote-448-17" id="footnote-448-17-backlink" name="footnote-448-17-backlink">[17]</a></sup> Avrupa devletleri içimizdeki Hıristiyan unsurları yetiştiriyor, ihtilal yaptırıyor ve yavaş yavaş bizi paylaşmaya gidiyorlar.</p>
				</body>
</html>