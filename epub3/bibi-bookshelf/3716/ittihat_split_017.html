<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
		</head>
	<body class="calibre">
<h2 class="solbaslik" id="calibre_toc_18">Ben Bir Türküm</h2>
				<p class="normal">Ben böyle bir marş yapmaya da özendim.<sup class="calibre3"><a href="ittihat_split_139.html#footnote-448-20" id="footnote-448-20-backlink" name="footnote-448-20-backlink">[20]</a></sup> Fakat şair Mehmet Emin Bey’in Yunan Harbi sıralarında yazdığı şiirler arasındakini hale daha uygun buldum.</p>
				<p class="normal">Çünkü hem kuvvetli idi, hem de basılmış, neşrolunmuş ve yasak edilmemişti. Bestesi şiddetli olmamakla beraber sözler güzeldi. Ben bunu kendim öğrendiğim gibi, alayımızın bandosuna da öğrettim. Bölüğümün neferlerine de dörder mısra halinde bellettim ve 28 Nisan (15) Cumartesi akşam yoklamasından sonra hem bando ile ve hem de ağızdan terennüm ettirdim. Arnavut neferlerinin dahi zevkle haykırdığı bu satırlar aynen şöyledir. (Buradaki Türküm sözünü Arnavutlar İslam diye Türk neferleri gibi benimserlerdi.)</p>
				<p class="normal1">Ben bir Türküm, dinim, cinsim uludur</p>
				<p class="normal1">Sinem özüm ateş ile doludur</p>
				<p class="normal1">İnsan olan vatanının kuludur</p>
				<p class="normal1">Türk evladı evde durmaz giderim.</p>
				<br class="chapter"/>
				<p class="normal1">Yaradan’ın kitabını kaldırtmam</p>
				<p class="normal1">Osmancığın bayrağını aldırtmam</p>
				<p class="normal1">Düşmanımı vatanıma saldırtmam</p>
				<p class="normal1">Tanrı evi viran olmaz giderim.</p>
				<br class="chapter"/>
				<p class="normal1">Bu topraklar ecdadımın ocağı</p>
				<p class="normal1">Evim, köyüm hep bu yerin bucağı</p>
				<p class="normal1">İşte vatan! İşte Tanrı kucağı</p>
				<p class="normal1">Tanrı evi viran olmaz giderim.</p>
				<br class="chapter"/>
				<p class="normal1">Tanrım şahit, duracağım sözümde</p>
				<p class="normal1">Milletimin sevgileri özümde</p>
	<p class="normal1">Vatanımdan başkası yok gözümde</p>
				<p class="normal1">Tanrı evi viran olmaz, giderim.</p>
				<br class="chapter"/>
				<p class="normal1">Hangi Türktür gerdenine urgan, kement vurdurur</p>
				<p class="normal1">Hangi Türktür mescidine canlı kule kurdurur</p>
				<p class="normal1">Milletimiz köle olmaz, böyle günde kim durur</p>
				<p class="normal1">Biz Türkleriz, kızıl ırmak olur, böyle taşarız.</p>
				<p class="normal">Bu marşı yazdırıp zabit ve efrada dağıttırıyordum. Her akşam da bando ile ve ağızdan terennüm ettiriyordum. Yasak edilmesine karşı padişahımızın bunu çok beğendiğini ve huzurunda sık sık çaldırdığını propaganda ettim.</p>
				<p class="normal"><span class="idebold">“Ben bir Türküm”</span> parolası ayrılık değil, ümit veriyordu. Günde birkaç defa ben bir Türküm! diyecek şeyler görüyor veya işitiyordum. Mesela palabıyık bir İtalyan yüzbaşısı herkes gibi benim de her gün gözüme ilişir ve ben bir Türküm! dedirtirdi. Bu adam geçen sene bir jandarma müfrezesiyle köylerde gezerken bir Bulgar çetesine rast gelmiş. Çete zayıfmış. Türk jandarma çavuşu ateş ettirmek istemiş. Bu palabıyık mâni olmuş. Çete ile konuşmuş ve selamlaşıp ayrılmış! Çavuş Manastır’a dönüşünde şikâyet etmiş fakat haksız çıkmış! Palabıyık yine jandarmamızı tensik vazifesinde namus ve şerefle (!) çalışıyor.</p>
	<p class="normal">İkinci bir çete takibine daha çıktım ve üçüncüsünde bir Bulgar çetesiyle müsademede bulundum: Kışlada nöbetçi yüzbaşı idim. Mıntıka kumandanlığından Erkân-ı Harp Kolağası Fethi Bey geldi. Enver Bey’in<sup class="calibre3"><a href="ittihat_split_140.html#footnote-448-21" id="footnote-448-21-backlink" name="footnote-448-21-backlink">[21]</a></sup> Lisola köyünde bir Bulgar çetesiyle müsademeye tutuştuğunu, çabuk ne kadar atlı çıkarabilirsem, müsademe yerine yetişmekliğimiz emrini getirdi. Tafsilatı Hayatım başlıklı hatıramda yer tutan bu müsademe; benim ilk ateş vaftizim olduğu kadar Enver Bey’le samimi anlaşmazlığımıza sebep olduğundan bence çok kıymetli bir hatıradır. Enver, Fethi, ben, üç erkân-ı harp bir kârgir kule içindeki komitelerle aramızda sekiz adım mesafede sabahladık. Birkaç el de ben ateş ettim. Bu 17 Mayıs 1906 (4 Mayıs 1322) Perşembe günü idi. 13 Bulgar komitecisi tepelenmişti.</p>
				</body>
</html>