<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kadın tuzaktır</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_22">22</h1>

  <p class="indentmetinitalik">Bir şehrin en kalabalık yeridir kadınlar</p>

  <p class="indentmetinitalik">Binlerce sırat.. kaç kez düştüğüm saçlarında</p>

  <p class="indentmetinitalik">Günahlara bulanan büyülü bahanelerin başındadır gözleri</p>

  <p class="indentmetinitalik">Kadınlar.. kadınlar günahın kumaştan heykelleri</p>

  <p class="indentmetinitalik"><span class="indentmetinitalik1"><span class="indentmetinitalik1"><span class="indentmetinitalik1"><span class="indentmetinitalik1">Mehmet Başkak</span></span></span></span></p>

  <div class="clrb"></div>

  <p class="normal">Vedat’la ayrıntılı bir harita bulduk. Saygıyla andığım şişman koca ve hanımefendiden ismini öğrendiğim yeri haritada saptadık. Bir iki dakika süren hesaplamalardan sonra köyün, aşağı yukarı iki yüz elli kilometrelik mesafede olduğu bilgisine ulaştık. Sabah ilk işim heyecanımı her dakika arttıran yolculuğa çıkmak olacaktı.</p>

  <p class="normal">Vedalaşmadan gitmem affedilmezdi. Sabah Vedat’la işyerine gittim. Sedem sıradan bir çalışma gününe kendisini çoktan kaptırmıştı. Yanına vardığımda, tesadüflerle başlayan dostlukların kalıcı izler bırakmaması için herhangi bir sebep olmadığını düşünüyordum. Masasından doğrulurken omzumdaki çantaya gözleri takılmıştı. Bir yanım oturup biraz daha kalmamı söylerken, diğer yanım bir an önce yola çıkmanın telaşındaydı. Elimi uzattım. Vedat’ın bakışları altında birbirimize sarılırken; “damara zerk edilen can damlası oldun kaç gündür,” diye fısıldadım kulağına. Sessizdi. Hayatın uzun yıllarını bir arada geçiren iki insanın dostluğunun ötesinde, hüzünlü bir vedalaşma anı yaşadık. O an, vedalaşmadan gitmemi istemesinin ardındaki nedeni daha iyi anlamış ve ayrılığın pek güç olduğunu bir kez daha kavramıştım. Bir daha görüp göremeyeceğimi bilmediğim iki insandan minnet duygusuyla ayrıldım.</p>

  <p class="normal">Kara bulutlara yüklenen yağmurun vakti yaklaşıyordu. Kalabalık kaldırımlarda gezinen binlerce insan her an saklanacak yer arayabilirlerdi. Gizliden bir sevinç duydum bundan. Hep yağmurla ıslansın isterdim bu şehir. Kar mevsimine hasret kalsın isterdim. Aşkların eridiği şehrin köşe başlarında devam eden ayinler, aslına dönsün isterdim. Islak kaldırımlarından yayılan tenin kokusu aşk tapınaklarına hapsolsun isterdim.</p>

  <p class="normal">Öfkeyle yağacağını düşündüğüm yağmura yakalanmadan kalabalığın içinden hızlı adımlarla minibüs durağına yürüdüm. Bir saat kadar sonra, geldiğim gün uzun süre beklediğim otogardaydım. Zamanında kalkan otobüs sayesinde hızlı ayrılışımla birlikte geçmişim de benimle harekete geçiyordu. Yıllar önce geriye dönüp bakarken geçip gidenlere; “haberiniz var mı, şehrinizde öyle güzel bir kadın var ki, akıl da tutulmuş onun yüzünden, gönül de,” diye mırıldanmıştım. Bu yeni ayrılıkta ise kulağıma fısıldayan sesi dinliyordum; “Orada gizlenmiş bir güzel sevgili var, onu bul.”</p>

  <p class="normal">Tüm yaşanan acılara rağmen onu tekrar görmeden ona ebedi olan teşekkürlerimi sunmadan ikimizden birinin yeryüzünden göçüp gitmemesi için yalvarma ihtiyacı hissettim. Gerçek şu ki, gün gelecek sesimiz de varlığımızla yok olacaktı.</p>

  <p class="normal">Saadet günlerimi yutan zamanın ıstırap duygusundan başka tattırdığı ne oldu ki hayatımda. Hayallerimin dahi bir anlamı kalmamışken, hiçlikten başka bir şey göremediğim yıllardan geçtim. Gençlik çağım diyebileceğim yıllar, korkular, ümitler, aldanışlar içinde yokluğa sürüklendiler. Hayatın karşısında cesaretimi kıran sayısız felaketler ummanı yüzünden uğradığım onca yıkıntının ardından geri kalan hayatımın nasıl sonuçlanacağını bile umursamadım.</p>

  <p class="normal">Hayatta ıstırap olduğuna göre neye bel bağlamalı? Hiçbir şeye. Yaşadığım onca ümitsizliğe rağmen kendimden nefret edecek değildim. Kaçışım sonrasında uzun süreler hayatımı sonlandırma düşüncesinin hükmündeyken ve kararımı verirken sakin olduğumu hatırlıyordum. Hülyalarım yok olmuştu. Arzularım ölmüştü. Özgürlüğe kavuşan zihnimin karşısındaki şaşkınlığım bir süre sonra minnettarlığa dönmüştü. Hayaller, sevinçli, hüzünlü bin bir çeşitliliğe saptırmıyordu beni. Geçmiş için pişmanlık, hal için üzgünlük, gelecek için korku ve endişe... her şey kendi yolundaydı. Yalnız ölüm gerçeğiyle yan yana gelerek rahat ve huzurlu bir nefes alabiliyordum.</p>

  <p class="normal">Hedefini belirlemiş, nerede ne yapacağımı bilen bir akılla, her şeyi kalbime yerleştirmiştim ve bu kararım bir anlık değil, uzun süre düşünüldükten sonra alınmıştı. Ölümün karşısında sakin olmanın yolu, uzun süren felaketleri yaşamaktan geçiyordu.</p>

  <p class="normal">Atalarımın mezarları başında başkaları için hissettiğim ölüm gerçeği hakkındaki düşüncelerim öncesinde yabancı şehirlerde konaklarken, hiçbir mezarlık görmeden kendi ölümüme dair düşüncelerim olmuştu. Hiçbir mezarın başında diz çökmeden, mermerlerine dokunmadan metin ve kararlı bir eda ile ölüme gitme merasimimi netleştirmiştim.</p>

  <p class="normal">Ben yalnız onun için yaşıyordum diye itirafta bulunacağım. Benim o tatlı rüyam onunla olan birlikteliğim bitince perdeyi güle oynaya indirmeye hazırdım. Yetkin bir insan olmanın peşinden koşma amacımı yitirmiştim. Ait olduğum toprağın sıradan bir varlığı olmak dışında kendimi tanımlayacak değildim. Bütün tutkularını bütün yoksunluğunu içimde taşıyan bir yaşamın içindeydim.</p>

  <p class="normal">Olanca şiddetiyle aşkla tutuşmuş kendinden geçmiş biriydim. Kutsanmış dudaklarından yayılan lezzetten uzak kalma azabına katlanma şansım olamazdı. Evren aştan başka bir şey olamazdı kanımca. Gözlerin derinliğinden, tenin kokusuna erişilen yerde, ruhum daha huzurlu, yüzüm daha neşeli, yüreğim daha bir merhametli olurdu. Evrenin her bir varlığının daha bir güzelleştiği o anlarda, dışarıda esen meltemlerin dalların arasından duyulan fısıldayışındaki hoşluk kat kat artıyordu. Beynimdeki ahengin, durgunluğun bütün bir evreni yeniden renklendirdiğine dair düşüncelerimle doğayı da insanı da güzel kılan bir yaratılış gerçeğine olan inancımla boyun eğiyordum.</p>

  <p class="normal">Ve o gün, başını alıp gideceğini söylediği gün; toprağın kısırlaştığını, düşmanlık ve çatışma ile yaşama hükmeden karanlığın içinde buluverdim kendimi. Güneşin aydınlığı ölüm saçan ateş halini almıştı.</p>

  <p class="normal">Uzun geceler ve onu bir daha göremeyeceğimin korkusu ile parçalanan uykularımla, gece ile gündüzün birbirine karıştığı o anlar.. Gece yarılarında yataktan fırlayışım, bir uyurgezer korkusuyla kapıdan dışarı çıkışım.. Kalbimdeki ahengin bozulduğu o anlarda bugün bir budalalık olarak gördüğüm her türlü eylemi yapabilirdim. Olağandışı bir şey olamazdı. Dudaklarımdan dökülen kelimeler sonrasında hıçkırıklara boğulduğum her an son nefesimi vereceğimden en ufak bir şüphem yoktu.</p>

  <p class="normal">Sayıklamalarım sürerken evrenin en az benim kadar yasa bürünmesini dilerdim. Yeryüzünde o acıyı hak edecek tek varlığın ben olmadığını düşünüyordum. Kedere bürünen bir evrenin ancak o zaman hissettiklerimi anlayabileceğini belki de acıyacaklarını hesaba katıyordum. Hayatımın arta kalan kısmını felaketlerimle baş başa geçirme gerçeği karşısında, payıma düşecek bir mezar taşından başka ne hayal edebilirdim ki? Kimsenin gözyaşı dökmeyeceği bir mezara sahip olma karşısında, insanlara karşı nasıl bir his beslenir bilen var mıydı?</p>

  <p class="normal">Yeryüzüyle ebedi bir vedalaşmanın duygusu, sonsuzluk içinde kaybolan anılar, unutulma gerçeği ne acı şeydir bunlar. Ardımdan ne bir bakış, ne bir hıçkırık bırakmadan gitmenin yaşattıkları karşısında yine benden başkası gözyaşı dökemezdi. Kapanan gözlerimiz, kapanmamış gözlerden bir damla gözyaşı, kalbimiz son nefesini verecek bir göğüs bekler. Ölümün sükûtunu yenecek bir hıçkırığın bile cesedim için çok olduğunu düşünmüş olanlar umarım aynı akıbeti yaşarlar.</p>

  <p class="normal">Annemin yakarışlar içinde ne olursa olsun zavallı oğlunu affedeceğinden şüphem yoktu. Bu teselli karşısında ölüme olan yakınlığım her geçen gün artıyordu.</p>

  <p class="normal">Kim ne derse desin azap içinde geçen zamanım için talihli olduğum söylenemezdi. Hayat cehenneminden kurtulma istek ve arzusu oluşmadan ölümü çağıran biri olmak ne demektir bilen var mı? Madem ölümsüz değildik o zaman ölümü beklemek ile ölüme gitme arasında bir tercih yapma hakkımız da olsun diye düşünmüştüm.</p>

  <p class="normal">Yaşanan mesut anların bir daha yaşanmayacağı gerçeği karşısında kim vakur bir duruş sergileyebilir. Ben sergileyemezdim. Hayalini bir türlü atamıyordum. Yanı başımda duruyor nefesini yüzümde hissediyor gibiydim. Gözyaşlarıyla ıslanan yatağımda kıvranırken, sayıklamalarım ve yastığa geçirdiğim dişlerimle öfkem sonrasındaki bitkinliğim yaşamın sevecen tarafını yitirdiğimin kanıtı olmuştu.</p>

  <p class="normal">Sokakları bir aşağı bir yıkarı gezerken, onu bulamamanın korkusuyla titrediğimi, kendi kendime sayıkladığımı, onu çağırdığımı, ona yalvardığımı, sesime yine kendim cevap verdiğimi iyi hatırlıyorum. Sonrasında katlanılması güç yorgunlukla tabanlarıma giren ağrı sonrası yaşadığım odaya geri döndüğümde uyuyakalıyor ancak sayıklamaktan kurtulamıyordum. Uykunun kısa süren derinliğinde eli elime değiyor, açılan gözkapaklarım sonrasında gerçeğin acısı içime kök salmaya devam ediyordu. Bu hale son vermenin tek yolunu kendi varlığımı ortadan kaldırmaktan geçtiğini seslendirmekten bir sakınca göremez olmuştum.</p>

  <p class="normal">Böylesi bir cehenneme katlanamazdım. Zihnim körelmiş, ruhum umarsızlaşmıştı. Bedenimin ise atılmış değersiz bir varlıktan öte anlamı olamazdı.</p>

  <p class="normal">Uzak bir diyarda ardımdan kimsenin gözyaşı dökmeyeceği bir yerde kalıcı varlığıyla ölümü düşünme zamanını belirlemekle meşgul olmuştum.</p>

  <p class="normal">Yeryüzünün hiçbir değeri olamazdı. Beril’siz dünyanın nesi beni kendine bağlayabilirdi. Ondan uzak oluşum hep bir rüya gibi oldu. Ayrılığın metanetle karşılanacak bir tarafını bulamadım.</p>

  <p class="normal">Şehirden ayrıldıktan bir süre sonra bir kez daha onunla vedalaşmadan alıp başımı gitmeye gönlümün nasıl razı olduğunun cevabını hiçbir zaman bulamadım. Öyle zamanlar yaşadım ki, kapının önünde durup hüzünlü yüzüme sevecenlikle dokunacağının vehmine kapılıyordum.</p>

  <p class="normal">Kılavuza olan ihtiyacımı itiraf edip, o bilgelik kapısından girdikten sonra iyileşmeye başlayan yaralarımla birlikte, ışıl ışıl yanan hayali aralıklarla da olsa sönecekmiş gibi oluyor ya da en azından zihnimdeki tahtı sallantıya uğruyordu. Yanıp sönen ışığın ardından başımı dayadığım otobüsün camında beliren hayali karşısındaki duygularımı nasıl izah ederim bilemiyorum.</p>

  <p class="normal">Mektup yazma tesellisinden uzak düşmüşken bir mektubun peşine düşmenin doğuracağı sonuçlar ne olursa olsun onu son bir kez görmeden rahata kavuşmayacağımı yolculuk süresince kendi kendime bir kez daha itiraf ettim.</p>

  <p class="normal">Tanrısal sükûneti, sadakat ve boyun eğmeyi korkunun bir yansıması olan solgun yüzüm ve çelimsiz vücudumla unutmanın bedelini bir şekilde ödemem gerekiyordu. Bu bedelin bütün bir hayatı kuşatacak boyuta ulaşmış olmasına da karşı koyacak değildim. Beril’in bir hayatın karanlığını aydınlatmak için gönderilmiş göksel bir varlık olduğuna olan inancımın sonuçlarıydı tüm bunlar. Pişmanlıklar içinde bir kez daha kaybolmanın gereği yoktu.</p>

  <p class="normal">Yıllar sonra yaşadıklarım birileri için bir ibret oluşturur mu bilemiyorum ama ne olursa olsun yeryüzünün kadın olmadan var olması mümkün değildi.</p>

  <p class="normal">Mektubun peşinden gitmemin, yüreğimin sesine bir kez daha kulak verdiğimin sonucuna bağlanacağına göre, şunu da rahatlıkla söyleyebilirim ki, yüreğimin sesini dinlemediğim an bozguna uğradığım andır.</p>

  <p class="normal">Yitirilmiş cennetin kapısına yönelmenin heyecanıyla başlayan yolculuğumun sonunda, yeşil ve sarının harmanlandığı yerleşim alanında otobüsten indim. Kaç kişinin yaşadığını bilmediğim bu dağ köyünde dikkatimi çeken ilk şey evlerin birbirine uzaklığı oldu. İndiğim yerin dar alanına kurulu bir iki bakkal, lokanta ve kahvehanenin etrafını kaplayan ağaçlar, şehirdekiler gibi yaprak dökümüne henüz uğramamışlardı.</p>

  <p class="normal">Elindeki bastonuyla yabancı gözlerle bakan adama muhtarın evini sordum. Gösterdiği yöne doğru yürüdüm. Evinde bulamadığım muhtar yerine, karısının, sorduğum ismi tanıması içimi rahatlattı. Bir adım daha yaklaşmıştım. Dağınık evlerden kurulu yerleşim alanında yönümü bulabilmem için yapılan detaylı açıklamanın ardından aradığım evin yolunu tuttum.</p>

  <p class="normal">Doğa, bağışlayıcılığıyla iyileştirdiği yaraların ardından aynı cömertliği bana karşı da gösterecek miydi? Serin rüzgârın esintisiyle rengini koruyan yaprakların gölgesinden yayılan huzurun içime işlediği ikindi vaktinde yürürken, doğaya bırakılmış hiçbir yaranın iyileşmemesi için bir neden olamayacağını dillendirenlere saygım bir kat daha arttı. Doğanın bir parçası olarak, doğaya teslim olmanın, doğayla insan arasına hiçbir varlığın girmesine izin vermemenin, onunla bütünleşmenin, bütün dert ve kederlerden, yüzdeki ve yürekteki yaralardan kurtulmak anlamına geldiğinin içtenliğine katılmamak mümkün olamazdı.</p>

  <p class="normal">Doğanın kucağına oturtulmuş evin açık duran bahçe kapısından içeri girdim. Evin önündeki basamaklarda oturan yaşlı kadınla yüz yüze geldiğimizde bir iki dakika süren sessizlik oldu. Uzun zaman birbirini görmeyen tanıdık gözlerin şaşkınlığıyla bakışmıştık. Önünde, toprakla oynayan beş altı yaşlarında kız çocuğu beni görünce yaşlı kadının eteğine yapıştı. Şefkatli elleriyle kızın saçlarını okşarken, gözleri üzerime dikilmişti. “Çok geç kaldın,” sözcüklerini duyduğumda başka söze gerek kalmamıştı.</p>

  <p class="normal">Bir anne şefkati ve hüznü ile söylenen sözcükleri anlayıp anlamadığımın hesabını yapmasına gerek yoktu. Beril bir daha asla olmayacaktı. Sancısını saklayan kara bulutun yağmuru gibi, aramızdaki üç dört metrelik mesafede sessizlikle birbirimize bakarken gözyaşlarıma hâkim olamadım. Bilincin, iradenin nüfuz edemediği gönlümde yanan ateşi söndürmenin yolu gözyaşlarından geçiyormuşçasına, üzerime yönelmiş iki çift gözün karşısında bağı çözülen dizlerimle uzun uzun ağladım.</p>

  <p class="normal">Cenneti kaybetmek ne büyük talihsizliktir. Şiirin dudak okşayan sözcüklerinden uzak düşmek ne büyük kayıptır. Hayatın bitişine şahitlik etmek ne hüzün vericidir.</p>

  <p class="normal">Mevsimi geldiğinde toprağı delip yeşeren kökün umutlu bekleyişine eşdeğer bir bekleyişim olduğunu anlamam geç olmadı. Yapraklar çürüyüp toprağa karıştığında, gövde çıplak kaldığında, her seferinde yeşermeyeceğine dair düşünceleri haksız çıkaran bir kök vardır ve o kök mevsimi geldiğinde bir yolunu bulup güneşin karşısına çıkma cesaretini gösterir. Ama bu mücadelenin de bir sonu vardır. Gün gelir değişen mevsimlerin ardından dayanma gücünü kaybeder. Hayat bağışlayan mevsimin gelişine kısa bir süre kalmışken, toprağın karanlığından kurtulamayacağını anlar ve her şey biter.</p>

  <p class="normal">Her şey bitmişti. Çatışmalar, umutlar, rüyalar, sözler bitmişti. Yasak, günah, bağışlanma bitmişti. Şikâyet etmenin, ıstıraba düşmenin vakti geçmişti. Günlerdir korku ve ümit arasında süren çırpınışım sona ermişti.</p>

  <p class="normal">Düşten kalma günlerin sonuydu. Yalnızlaşma hakikatine varılmıştı. Sıcaklığına boylu boyunca uzanamayacaktım. Acı da olsa hayatı dolduran varlığın yokluğuyla bir boşluk oluşacaktı.</p>

  <p class="normal">Dans eden dalların arasından süzülen güneşin ışığı yavaş yavaş kayboluyordu. Ay vakti de değildi. İçime el atan karanlığın gözlerime hükmedeceği an yaklaşıyordu. Ağaçların gölgesine sığınmış köyün mezarlığında önümde beyaz mermere yazılı “Beril” isimden başka ne olabilirdi? Sabırsız ve kararsız, hiçbir dalda duramayan rüzgârın karşısında, hiçbir varlığa dokunamadığım bir hisle alnımı o soğuk mermere dayadım.</p>

  <p class="normal">“Sana geldim, seni canımın içine, gönlüme alayım..,” sözcüklerini seslendirdim yeni bir baharın yaşanmayacağını bile bile. Son nefesini verdiğinde gönlünde bana karşı bir sevgisinin olup olmadığının önemi yoktu. Yakınlardan geçen birilerinin beni görüp; “Ey, ölüyü benim canım diyerek bağrına basan aptal,” demeleri umurumda olmazdı.</p>

  <p class="normal">Dudaklarıma yapışan acı kadehin alınması için yalvarmanın anlamı kalmamıştı. Gözyaşlarımın tükendiğine dair düşüncelerimde yanılmıştım. Yeni baştan ağlamaya, titremeye başlıyordum. Son bir defa daha onu göreceğimin, son bir defa daha vedalaşacağımın umudu yok olmuştu. Yaşanalar için sessiz bir teşekkürle yetinirken, mezarın etrafını saran otlar o ana kadar döktüğüm en tatlı gözyaşlarını içiyorlardı.</p>

  <p class="normal">Senin içindi çektiğim keder ve acılar. Senin içindi gönlümün kavruluşu. Gece yarılarında ağlayışım, seher vakitlerinde yakarışım senin içindi.</p>

  <p class="normal">Senin için tüm yaralarımı açtım, konuştum. Senin için zavallılıklarımla yollara düştüm, vadileri, ırmakları geçtim. Senin için şarabın rengine kandım. Senin için dağın eteğine yapıştım. Senin için kuyuya düştüm.</p>

  <p class="normal">Uyumayışım, güneşi özlemeyişim senin içindi. Secdeye kapanışım, af dileyişim, göğe yükselen feryadım, figanım senin içindi. Susuzluktan bunalan kervana katılışım senin içindi. Düşü gerçek sanıp savaşmam senin içindi. Yenilgiden zafer elde edeceğimin sanrısı senin içindi.</p>

  <p class="normal">Dönüşü olmayan ülkeden ayrılışım senin içindi.</p>

  <p class="normal">Tanrılaşma gafletine senin için düştüm. Sevgine, kokuna kavuşma telaşım, bedeli ölçülemeyen kovuluşum senin içindi. Kutsalı unutup yanı başında nefes alışım, itaatsizliğim senin içindi. Korkularımı, karanlıklarımı yok edişim senin içindi. Efsaneye dönüşen sürgünlüğüm senin içindi. Perdeleri kapayışım, tanrıdan uzaksayışım, dağdan inişim senin içindi.</p>

  <p class="normal">Senin içindi ey sevgili.</p>
</body>
</html>
