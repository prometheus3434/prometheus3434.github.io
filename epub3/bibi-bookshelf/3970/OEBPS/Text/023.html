<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>GÜN ON SEKİZ / ON DOKUZ</title>
</head>

<body>
  <h2 class="h21"><a id="a122"></a><a id="a121"></a>GÜN ON SEKİZ / ON DOKUZ</h2>

  <p class="p0"><img alt="img20.png" height="220" src="../Images/img20.png" width="105" /></p>

  <h3 class="h31" id="sigil_toc_id_52"><a id="ncx1649"></a><a id="a123"></a>LIII.</h3>

  <p class="p9">Berbat bir fırtınadan sonra sahile vurmuş bir kazazede gibi uyandı. Daha doğrusu uyandırıldı. Dışarıda azgın bir yağmur yağıyor, akan çatıdan aşağılara yol bulan su, en alt katta bir odacığa sığışmış olan Suat Ferid’in saçlarına ritmik damlalar halinde düşüyordu. Sürünerek kalktı. Yatağını biraz yana çekerek kendini yeniden uyumaya zorladı. Olmadı. Artık içleri boş da olsa yıllardır derin bir aşkla sevdiği kitapları aklına düşmüştü. Pek çoğunu yalnızca ciltlerinin güzelliği için aldığını utançla hatırladı.</p>

  <p class="p9">“Mazrûf gittikten sonra zarfı korumak da pek akıl kârı değil ama...” diye düşündü.</p>

  <p class="p9">Üşüdüğü için sırtında battaniyesi, harmaniyeli bir çöl yolcusu tavrıyla, bütün odaların açıldığı ortadaki büyük odaya, o meydanımsı açıklığa gitti. Hayır, orası akmıyordu. İnce bacaklı, üzerindeki bordo kumaşı meşinleşmiş iskemlelerden birine ilişti. Dün geceki ihtidasından, yaşanan her şey, atılan her adım için Osmanlı’yı sorumlu tutan tavrından hafifçe utanç duydu. Düşündükçe, kafası berraklaştıkça utancı arttı. Bu harâbezâr mı sorumluydu her şeyden? Bu ev mi özünü kemirmiş, bu bahçe mi kendisini yabana çevirmişti? Birden dehşetli bir tarraka ile altındaki iskemlenin önce bir bacağı hemen sonra da kalanları kırıldı. Göz açıp kapayıncaya kadar, ağır gövdesinin tüm haşmetiyle eski, lime lime olmuş ve yine bordo ipek halının üzerinde buldu kendini. Evin nem kokusuna bir de tahta tozları karışmıştı. Tek bir tanesi hariç, iskemlenin ufacık, kara kafalı kurtçukları Suat Ferid’den daha fazla korkmuş olmalılar ki, karınlarını kafalarına kadar çekip, sonra kafalarını ok gibi ileri fırlatarak dört bir tarafa sıvışmaya çalışıyorlardı.</p>

  <p class="p9">O tek kurtçuk da Suat’ın yüzüne anlamlı anlamlı bakıp, bir “lahavle” ifadesiyle ve kabadayı bir tavırla ağır ağır uzaklaştı. Suat, yattığı yerden filozofça düşünmeye devam etti. Bu terazi bu sıkleti çekmiyorsa suç terazinin miydi?</p>

  <p class="p9">“Anette sen burada olsan şimdi bu viraneyi bir anka kuşu gibi ayağa kaldırırdın...” diye düşündü. “Ahh Anette...”</p>

  <p class="p9">Hayalinde bir yerlerde, çıtı pıtı Belçikalının iş yapmak için sıvanmış narin kollarının fildişi yansıması canlandı. Kendisinde ise Koca Memduh Hurşid, Bali ve Suad Paşalar bir yana dursun, iftirakçılardan Halat, Server ve Cemil kadar bile heves ve şevk yoktu. Ne bahçeyi ayrık otlarından, karamuk çalılarından temizlemek geliyordu içinden ne de dışardan birkaç payanda dayayarak muhtemel bir depreme karşı önlem almak...</p>

  <p class="p9">Deprem olursa, aynen şimdiki gibi koca kıçının üzerinde mütezelzil bir vaziyette deniz anası gibi titreyerek, lerzenâk olur, yatar kalırdı neuzubillah. ikinci romanı piyasaya çıktığı zaman bu kaba saba siyasi tesbitlerinden utanacağına adı gibi emindi ama şimdi, şu anda, burnu küf ve nem kokulu bu halının üzerindeyken bunları düşûnmemezlik edemiyordu. Bu temayı biraz daha zorlamak, sağlam, betondan, yüksek bir kaya platosu üzerine müesses yeni bir eve çıkmak her zaman için mümkündü.</p>

  <p class="p9">“Sorun şu ki, beton evlerden sıkılıyorum, çok sıkılıyorum" diye düşündü. Sırf bu yüzden Ulus’taki evinin tüm iç yüzeylerini ahşap kaplatmamış mıydı?</p>

  <p class="p9">“O da başka bir sahtekârlıktı, geldi, geçti" diye düşündü. Başkent yakınlarında kendisine “padişahoglu" diyen bir zât-ı muhteremin bu restorasyon işini çok daha iyi becerdiğini, inanılmaz paralar sarf ederek Bozkır’a bir kültür hâzinesi hediye ettiğini mücellâ bir dergide gördükten sonra kendisinin Ulus gayreti gözüne pek sefil görünmüş, zavallı evinin aniden bir kebapçı suretine bürünmesine yol açmıştı. Taşınmaya o böbür böbür makaleyi okuduktan sonra niyet ettiği de söylenebilir.</p>

  <p class="p9">Suat Ferid yattığı yerden “yeni ev” dediği bu yıkıntı ile münhedim ve mülga imparatorluk arasında daha pek çok müşabehet bulup çıkarırdı ama burnuna gelen hafif bir odun yanığı ve ot ot kokan taze demlenmiş ucuz çay kokusu ile irkilerek yerinden doğruldu. Önce bunu yapabilecek muhayyel komşular aklına geldi, sonra da evinin yanmakta olduğu... Kokuyu takip ederek sıkı bir araştırmaya girişti. Çok uğraşmadı. Kokular döşemeden, burnunun dibinden geliyordu. Halıyı biraz topladı. Artık iyice kararmış çam döşemedeki, düşmüş bir budağın bıraktığı oval bir delikten hafif bir duman ve bolca koku çıkıyordu. Yatağının yanında bıraktığı ayakkabılarını ayaklarına geçirdi, dış kapıyı açtı, mermer basamaklardan indi. Evin üzerine oturduğu bir buçuk metrelik mavimsi kireç taşından yapılma yarım katın –herhalde yetmişlerde takılan– sac kapısını itti, iki büklüm olarak bodruma girdi. Tavandan sallanan tek bir ampulün ışığına gözlerini alıştırdı. Her tarafa gelişigüzel yığılmış eski gazetelerin, açılarak düzleştirilmiş karton kutu yığınlarının arasından geçti.</p>

  <p class="p9">Küçük bir grup insan, taştan yapılmış bir ocağın etrafına dizilmiş, hem ısınıyor hem de çay içiyordu.</p>

  <p class="p9">“Kâğıt toplayıcılar... Benim evimde!” diyerek gözlerinde kızıl bir öfke, eline kalın bir sopa almadığına pişman, ama geri dönmeyi de bir mülk sahibinin vakar ve haysiyetine yediremeyerek, sakince o tarafa yürüdü. Sormayı tasarladığı sorulan soramadı. Yaşlı, çok yaşlı, herhalde 45-46 yaşlarında bir kadınla irili ufaklı, kızlı erkekli, paçavralara bürünmüş ve küçük cam kavanozlarda çay içen bir çocuk kalabalığı Suat’ı afallatmış, duraklatmıştı. Yanlarında da, sanki içilen çayın kemikleri varmış da kendisine atılacakmış gibi keyifle kuyruğunu sallayan, beyaz, ufak bir köpek vardı.</p>

  <p class="p9">Suat Ferid’i hiç de umursamış görünmüyorlardı. Kısa saçlarından dolayı delikanlı zannettiği, ama konuşunca genç bir kız olduğu anlaşılan birisi, oturduğu yerden gözlerini Suat Ferid’in gözlerine dikerek,</p>

  <p class="p9">“Çay ister misin?” diye sordu. Cevap beklemeden yanındaki oğlanı biraz iterek yer açtı. Anne olması lazım gelen yaşlı kadın da o zaman konuştu:</p>

  <p class="p9">“Otur... otur... Şimdi demledim...”</p>

  <p class="p9">Suat Ferid evcil ve pek uslu bir ayı gibi, açılan yere oturdu. Kafasındaki soru epeyce değişmişti, yine sormadı.</p>

  <p class="p9">“Sizin erkeğiniz yok mu?” diye soracaktı ama bunun, biraz önce itildiği için zaten incinmiş olan on üç on dört yaşındaki erkek çocuğu iyice üzeceğini düşündü. Hiç sesini çıkarmadan kendisine uzatılan bir vişne reçeli kavanozundaki sıvıyı yudumlamaya başladı. Tek bir kapta kaynatıldığı için, içinde uzunlu kısalı çay çöpleri yüzen sıvı, Suat’ı bir şekilde Fındıkzade günlerine, rahmetli annesinin henüz hayatta olduğu yıllara götürdü... Uzun çay sapları çıkarsa, “misafir gelecek" derdi annesi.</p>

  <p class="p9">Bu hesapça, bir ordunun işgaline uğramak üzereydi evi! Suat Ferid’in rehavetli bir dâüssılaya batmakta olan düşüncelerini genç kızın canlı ve oyuncu sesi böldü:</p>

  <p class="p9">“Siz bizimle beraber çay içen ilk sahibimizsiniz,"</p>

  <p class="p9">Simsiyah, canlı, kömür gözleri ve pek sevimli, pek muzip bir hali vardı. Suat Ferid dipsiz kuyulardan bulup çıkardığı boğuk bir sesle,</p>

  <p class="p9">“Sahip mi...?” demeyi becerdi.</p>

  <p class="p9">“Tabii, sahip” dedi anne, “bu evi alan kimse odur bizim sahibimiz. Biz ona diğer sahiplerden bir vediayız.’’</p>

  <p class="p9">Kısa bir süre önce mucizevi bir şekilde de olsa emekli olmayı becerebilen eski liderlerden Salamander’in, bu milletin unutmasına fırsat vermediği kelimelerdendi vedia. Suat Ferid bu tumturaklı sözün bu “zavallı, yoksul, cahil ve yüzde bin beş yüz taşralı mahlûktan" gelemeyeceğini, dolayısıyla, henüz uyanamamış olduğunu düşündü. Yönelmek için bir kalabalık arıyor diye kendinden utandı. Kadın gayet insicâmlı konuşuyordu. Bu onun muhayyilattan olduğuna dair pekiştirici bir kanıt mıydı, pek karar veremedi. Ebleh bir soru sorabildi:</p>

  <p class="p9">“Vedîa mı?”</p>

  <p class="p9">“Tabii vedîa, raiyyet mülk sahibine vedîat-ül hak değildir de ya nedir?”</p>

  <p class="p9">Gözleri soluk ışığa alıştıkça etraftaki çocukların birbirlerine hem benzediklerini hem de benzemediklerini fark etti Suat Ferid. Sevimli kız ve hassas çocuktan başka, on yaşlarında saman saçlı bir başka kız, yedi sekiz yaşlarında, tek yumurta ikizi olduktan hemen anlaşılan iki esmer yaramaz oğlan ve onlardan bir yaş kadar küçük, daha da yaramaz bir başka kız daha vardı. Herhalde saçları kahverengi olsa gerekti. Sorusunu biraz değiştirerek sordu:</p>

  <p class="p9">“Senin kocan yok mu?”</p>

  <p class="p9">Kadın “bu da soru mu?” diye baktıysa da nezaketen cevap verdi:</p>

  <p class="p9">“Sahip kimse koca odur, ama benden geçti, nöbet artık Lâlendam’da...”</p>

  <p class="p9">Adının Lâlendam olduğunu şimdi öğrendiği kızın mahcup olacağını sanmakla aldandığını anladı. İşin doğrusu, Yemliha, Memuş veya Debemuş gibi bir isim beklemişti. Kız muzip gülüşünü zerre kadar bozmadan,</p>

  <p class="p9">“Ben Lâlfem’den daha şanslı bir başlangıç yapıyorum galiba. Yeni sahibimiz eli sopasız geldiler ve ‘siz burada ne yapıyorsunuz’ diyerek üzerimize muhâcim olmadılar,” dedi.</p>

  <p class="p9">Suat Ferid’in zihni iyice bulanmıştı. Nedense Osman Hulûsi Beyefendi Ağa’nın “Bilgil ey oğul Âdem oğlundan Havva kızından öte kitap olmaz" dediğini hatırlar gibi oluyordu. Çok da emin değildi. Hiç sesini çıkarmadan her şeyi anlamaya çalıştı. Kendisine anlatılan hikâye çok basitti. Bir şekilde evin sahibi olan zevât-ı kirâm, kısa sayılabilecek bir süre içinde yaptıkları harcamayı misliyle geri alıyor, evi başkasına satarak ayrılıyorlardı. Eski kâğıt işiydi sahiplere parayı kazandıran. Suat Ferid safça sordu:</p>

  <p class="p9">“Peki bu evin bu perişan durumu nedir? Hiç mi bakmaz sahipleri?”</p>

  <p class="p9">Lâlfem cevap verdi:</p>

  <p class="p9">“A beyim, kâğıt toplayıcısına bu bodrum yeter de artar bile, sen uzun zamandır üst katta bir gece geçiren ilk sahip-kocasın! Kim gelip kalıyor ki...”</p>

  <p class="p9">Suat Ferid’in sabahki tembel halinden hiç eser kalmamıştı. Mücessem bir ateş topu, görkemli bir enerji yumağı suretine büründü:</p>

  <p class="p9">“Yok öyle şey... Tamir edeceğiz... Yukarı odalara çıkıyorsunuz...” diye kükredi, ama biraz sonra bu çıkışın zavallılığını anladı. Hangi yukarı odalar? Bodrum hiç olmazsa daha sıcaktı. Hangi para? Son kuruşuna kadar, yüzünü bile görmediği eski sahibin hesabına aktarmıştı... Derin bir acıyla sarsıldı.</p>

  <p class="p9">“Benim beş kuruşum bile kalmadı” diye utangaçça söylendi.</p>

  <p class="p9">“Efendina, bu akşama kadar bekle, biraz para gelecek. Bir hafta önce bir parti mal teslim ettimdi” dedi incecik bir ses. Konuşan, o zamana kadar hiç sesi çıkmayan Lâlmurad idi.</p>

  <p class="p9">“Sen kaç yaşındasın oğlum?”</p>

  <p class="p9">“Efendina, on yedi!”</p>

  <p class="p9">Suat Ferid çocuğun kavrukluğuna üzüldü. Yüreğinin üzerindeki hançeri biri buruvermişti sanki. Lâlfem çekinerek araya girdi:</p>

  <p class="p9">“Bize burası yeter. Ne zaman emredersen Lâlendam yukarı çıkar ama biz burada kalırız”</p>

  <p class="p9">Suat Ferid nereden bulup çıkardığını bilemediği babayani bir sesle</p>

  <p class="p9">“Baka valide, mülk benim değil mi? İstediğim yerde kalırsınız!" dedi. Romanı çıktığı zaman, o her şeyi küçümseyen ve galiba bir tek Nişantaşı’nda rastlanan burjuva-entellerden, bu Muhlis Erdoğmuş tiyatrosuvari pasajlar nedeniyle çok utanacaktı ama henüz tam ne yazacağına karar vermediği için içinden geldiği gibi konuşmuştu.</p>

  <p class="p9">Dışarı çıkmadan önce ikizlerin ve saman kız ile ufaklığın da adlarını sordu, ikizlerin biri Lâlahmed öbürü Lâlmehmed idi, ama hangisi hangisiydi? Saman kızın adı Lâlabel, minik kızın adı da Lâlmina idi. Kâinatın en aptal köpeği olmaya sağlamca aday köpeciğin adı ise Lâlmir idi. içinden “hah, burada hiç olmazsa mağara yârânına amorti var” diye dalga geçti. Saman kız,</p>

  <p class="p9">“Bu da Vuslat” deyince, henüz görmediği biri mi var diye etrafına bakındı, reayası onun bu şaşkın haline gülerek parmakları ile, ocakta duran kararmış çaydanlığı işaret ettiler. “Vuslat mı” diye hayretle sormasına hep bir ağızdan cevap verdiler:</p>

  <p class="p9">“Evet, pek demi olmuyor ama biz onu çok seviyoruz!”</p>

  <p class="p9">Halkı içinde “lâl” olmayan tek varlık, cansız da olsa demek ki bu kararmış, kapaksız çaydanlıktı.</p>

  <h3 class="h31" id="sigil_toc_id_53"><a id="ncx1699"></a><a id="a124"></a><a id="a125"></a>LIV.</h3>

  <p class="p9">Ne tuhaf, kız isimleri pek hoş, erkek isimleriyse pek yavan, niye acaba?” diye düşündü yoldayken Suat Ferid. Tanım gereği sayılı, uygulamada sayısız salak günlerinden birindeydi.</p>

  <p class="p9">Maslak’taki buz mavisi gökdelenlerin birine taşınan Sürüm Yayınları’na gitmesini söyledi taksiye. Kapıdaki görevlilerden “bozuğum yok” diyerek para aldı. Şoförü savdı. Üç dört dakika sonra “Ooo Sayın Kırımçak”ın yanında idi.</p>

  <p class="p9">“Ooo Sayın Ceylani, hangi rüzgârlar?” dedi Sürüm Yayınları’nın ve gökdelenin 37. katının sahibi. Leman Hanım’ın tuhaf bir takıntısından dolayı, hepsi siyah, bol, boğazlı kazaklar ve topuklarına kadar inen siyah etekler giymiş kızlardan biri, makinede yapılmış <span class="t12">espresso</span> kahve getirdi.</p>

  <p class="p9">Suat Ferid kısaca yeni projesini anlattı. Proje çarpıcıydı, hatta inanılmazdı: Hadise Suat Ferid’in bir gün “sihirli” bir kitap bulmasıyla başlıyor, bir şeyhin gözlerinden Osmanlı dünyasına bakıyor, sonra, şimdiye kadar kimsenin dikkatini çekmeden ahşap bir evin bodrumunda yaşayan, Osmanlı’dan kalma ve kâğıt toplayıcılığı ile geçinip geçindiren tuhaf bir ailenin öyküsü ile devam ediyordu.</p>

  <p class="p9">Kendisine zırdeli veya Kaska mukallidi denmesin diye, metamorfozundan hiç bahsetmedi Suat Ferid. İhsan Bey’in baştaki heyecanlı “harika”ları, öğrendiği birtakım ayrıntılardan dolayı yavaş yavaş derin bir şüpheciliğe ve tecessüse dönüşmüştü: “İyi ama Sayın Ceylani, sizin bu hikâyenizin bazı yerleri bizim iki ayrı baskısını yaptığımız <span class="t12">Vuslat</span><span class="t12">ı</span><span class="t12">n Demi Olmaz</span> romanına çok benziyor. Malumunuz, Sayın Şeyh... yani Sayın Osman Hulûsi Gördüm, Osman Ferdi Mürdüm müstear adıyla bunu 1979 yılında sosyal gerçekçi roman, 1999 yılında da maziye matuf kehanet-kurgu roman şeklinde bas..."</p>

  <p class="p9">Suat Ferid biraz sıkılmış bir şekilde itiraz etti:</p>

  <p class="p9">“Ama bu bahsettiklerinizi ben tahayyül ettim ve henüz de bastırmadım...”</p>

  <p class="p9">Ihsan Bey, Mürdüm’ün kitaplarının muhtelif basımlarını masasının üzerine yığıp duruyordu:</p>

  <p class="p9">“Tuhaf şey, Şeyhim... yani Sayın Mürdüm-Gördüm de sizin yazdığınız <span class="t12">Özgürlük Güne</span><span class="t12">ş</span><span class="t12">i Yakar</span> adlı romanı kendisinin tahayyül ettiğinden bahsetmişti. Ama sizin şimdiki durumunuz daha vahim, siz ilk seferinde onun kendi romanında yalnızca özetini verdiği bir romanı yazmakla belki mazurdunuz, biz de zaten bir kötülük görmeyerek Kargamış’tan telifini alıp bastık, hatta Mürdüm’ün kitaplarının satışını patlattı bu hadise, ama bugün onun romanının külliyetli kısımlarına ‘benim’ diyorsunuz. Buyrun kendi gözlerinizle görün... İşte, bu 1979 ve bu da 1999 edisyonu...”</p>

  <p class="p9">Suat kitaplardan birini, sonra diğerini karıştırdı.</p>

  <p class="p9">Her ikisi de okyanusun dibi kadar tenhaydı.</p>

  <p class="p9">Yalnızca kendisinin ve Anette’in, şeyhin ve Hami’nin adları okunabiliyor, tek tük yer isimlerine ve bol miktarda “Osmanlı" kelimesine rastlanabiliyordu.</p>

  <p class="p9">Kahkaha ile güldü:</p>

  <p class="p9">“Roman diye bunları mı bastınız? Boş, bomboş gerçekler bunlar?”</p>

  <p class="p9">“Ne var bunda? Bunlar son yirmi yılın en çok satan romanları!” dedi İhsan Kırımçak. Kendi önündeki kitaplardan birini, galiba 1999 edisyonunu alarak, yüksek sesle, ezoterik değeri yüksek diye Hwace’nin Hakk’a yürüttürüldüğü kısmı okudu...</p>

  <p class="p9">“Peki efendim, şimdi de zat-ı âlinizin Leman Hanım ile geçirdiği o sıcak gece kısmını okuyun lütfen,” dedi Suat Ferid. Kırımçak aval aval bakarken ayağa kalkarak keyifli bir “Soğan Semahı” yaptı. Böyle mahrem bir şeyin basılmayacağını iyi tahmin etmişti. İhsan Bey fısıldar gibi sordu:</p>

  <p class="p9">“Şeyhim, şimdi de bu heyette mi geldiniz?”</p>

  <p class="p9">Suat Ferid cevap yerine mütehakkim ve neredeyse “al bunu cellat” diyen bir tonla buyurdu:</p>

  <p class="p9">“Şimdi de benim gözlerimle bak kitaplara.”</p>

  <p class="p9">Sayın Kırımçak birkaç kitap karıştırdıktan sonra kireç gibi bir yüzle sızlandı:</p>

  <p class="p9">“Ama nasıl olur? Eğer gerçek böyleyse, bu kitaplar nasıl oldu da sırasıyla 21 ve 67 baskı yaptı? Millet bu boş sayfaları niye alsın ki?”</p>

  <p class="p9">“Gecekondu mahallelerinde mavi önlüklü, beyaz yakalı, yakalarına da kırmızı iplikle ay yıldız, Türkiye haritası veya Atatürk resmi işlenmiş yoksul talebeler, belki az kullanılmış defter niyetine alıyordur,” dedi Suat Ferid derin bir küçümseme ile...</p>

  <p class="p9">İhsan Bey boş sayfalara pürdikkat bakıyordu. Yavaş yavaş, ödünç aldığı Suat Ferid gözleriyle değil de, her günkü kendi gözleriyle bakarak, neyi görmek istiyorsa onu gördü de rahatladı. Gururla,</p>

  <p class="p9">“Bakmayı bilen görür” dedi.</p>

  <p class="p9">Sonuç olarak vicdanlı bir adamdı. Yoksul öğrencilere az kullanılmış pahalı defter satarak değil, Türk halkına mis gibi uyduruk, buz gibi roman, kız gibi edebiyat satarak almıştı şu otuz yedinci katı.</p>

  <p class="p9">Şimdi de önünde, müellif karmaşası bir yana, yeni bir proje, heyecan verici bir öneri vardı. <span class="t12">Ah</span><span class="t12">ş</span><span class="t12">ap Evin Cinleri</span>, <span class="t12">Karanl</span><span class="t12">ı</span><span class="t12">kta Soyunmak</span>, <span class="t12">Lâlendam</span>, <span class="t12">Beau Bodrum</span>’da, <span class="t12">Vedia</span> gibi başlıklar altında yeni bir ticari başarı hiç de fena olmazdı!</p>

  <p class="p9">“Sayın Ceylani, sizin için ne yapabilirim?”</p>

  <p class="p9">Bu işadamıvari soruya karşılık Suat Ferid yüklüce bir avans isteyince de hiç duraksamadı. “Yanlız" bunun yazıya dökülmesinde fayda vardı ki sonra herhangi bir “yalnış" anlama olmasın... Çağırdığı kıza bir sözleşme hazırlamasını rica etti:</p>

  <p class="p9">“Okşan Hanım, madde otuz ikiyi de ekleyelim lütfen...” Okşan pek çapkınca bakarak kayboldu. Yarım saat sonra geldiğinde, Suat Ferid önce Madde Otuz İki’ye baktı. Öyle pek müstehcen bir şeymiş gibi görünmüyordu bu madde; kitabın reklamlarında yazarın şahsen oynamayı kabul ettiğini ve bunun için ayrıca oyunculuk ücreti talep etmeyeceğini garanti altına alıyordu. Düşünmeden imzaladı.</p>

  <h3 class="h31" id="sigil_toc_id_54"><a id="ncx1729"></a><a id="a126"></a>LV.</h3>

  <p class="p9">Akşamüzeri, dönüş yolunda biraz daha sakin bir kafayla düşündü. Yüklü bir borç altına girmişti. Bunu bodrumdakiler için yapmıştı ama onlara sormamıştı. Ayrıca da pek acele etmişti.</p>

  <p class="p9">“Böyle, saltanata dörtnala koşturan Hwace gibi davranmak da neyin nesi yahu” diye düşündü. Bu insancıkların sahibi, hele hele Lâlendam’ın kocası olma rollerini dehşetli bir iştiyâkla kabul etmek anlamına gelmez miydi bütün bunlar? Bodruma, eve yarım kilo ucuz kafa eti kıyması götürerek müstakbel kaynanasının gözüne girmeye çabalayan bir varoş damat aday adayı haleti ile girdi. Büyük bir çuval bağlanmış iki tekerlekli arabası ile işe çıkan Lâlmurad hariç bütün “reayası” oradaydı. Lâlendam sanki kısa saçlarını taramıştı. Çiçekli basma bluzunun yırtık kısmından esmer ve düz karnı görünüyordu. Bir de üzerine iki beden büyük bir blucin giymiş, yırtık yerlerden küçük, toparlacık diz kapakları dışarı çıkmıştı. Çıplak ayağının parmakları eski botlarının açık burunlarından dışarı fırlamıştı, içleri kapkara kir dolu tırnakları neredeyse asriliğin şâhikasına çıkmış bu manzarayı olması gereken yere, bu pis bodruma aynen iade ediyordu. Suat Ferid’e öyle geldi ki, bu kız eski gazetelerin <span class="t12">Sahne</span>, <span class="t12">Rüya</span>, <span class="t12">Oskar</span> vesaire gibi boyalı hafta sonu eklerini okuyordur. Veletlerse gazete ve kartonları birbirinden ayırarak büyük balyalar haline getiriyorlardı. En hafif iş, minik Lâlmina’nın idi. Lâlfem’in balyaları bir sicimle bağlamasına yardım ediyor, atılacak düğüm gevşek olmasın diye işaret parmağını sicimin tam göbeğine bastırıyordu. Suat Ferid çok sonraları, küçük kızın nasırlaşarak bir kuş pençesi-kadar sertleşmiş işaret parmağım gördüğü zaman, bu “hafif iş" teorilerinden epey utanacaktı. Orada çok kalmadı. Bütün reayasını üst katta bir şölen-i sultaniye davet ederek çıktı.</p>

  <p class="p9">Cep telefonuyla Ulus’taki pizzacıya hatırı sayılır bir sipariş verdi. Kırk beş dakika sonra Kuzey Koreli pizzacının telefon etmesiyle adamın kaybolduğunu anladı. Güç bela anlatabildi evin yerini. Bahçede motosikletin sesini duyunca, ağzını döşemedeki budak deliğine dayayarak halkını yemeğe çağırdı.</p>

  <p class="p9">Zavallı adam, Suat Ferid’in viranesinin basamaklarını korkarak çıkıyordu ki, bacaklarının arasından geçerek içeri dalan Lâlmina’nın hışmına uğrayarak yere düşerken, Güney Kore’ye iltica ettiği güne ve ikinci köprünün yapımından sonra dönmeyip kaldığı güzel ülkemize lanetler yağdırmaya başladı...</p>

  <p class="p9">Suat Ferid adamı savdıktan sonra paketleri bir sehpa eskisinin üstüne açarak dizdi. Minik kız,</p>

  <p class="p9">“Aaa, Pizza Lüks!” diye bir çığlık attı.</p>

  <p class="p9">Suat Ferid, kızın meslek gereği pizzanın karton kutusunu tanıdığını düşündü önce. Sonra Lâlfem’in,</p>

  <p class="p9">“Ben en çok ekstra peynirlisini seviyorum, yumuşak oluyor” lafı üzerine yeni düşünceler geliştirirken, veletlerin dördünün birden,</p>

  <p class="p9">“Ama bu sıcaaak” tepkisi üzerine bu son düşüncelerinden de utandı...</p>

  <p class="p9">Alt katın tavanından sarkan ve ancak üç ampulü çalışan avize, ortalığı bodruma göre yine de nura boğmuştu. İçinden “bizim dîde-i huffâşlar bu ziyadan pek rencide olmadı” diye düşündü. Bu insanları enikonu sahiplendiği için iyice utanç duyuyordu. Hele Lâlendam’ın yüzüne bile bakamıyor, gözlerini hemen indiriyor, inik gözleri kızın vücudunun yeni bir tarafını keşfedince de aceleyle, kıpkırmızı olmuş yüzünü kaldırıyor, kül rengine kesmiş gözleriyle kızın bakılması en muhâtarasız yerine, bu ışıkta siyah değil, koyu kahve olduğu anlaşılan gözlerine bakıyordu.</p>

  <p class="p9">İçinden bir ses şöyle diyordu:</p>

  <p class="p9">“Sen bir alçaksın. Şu kızcağızın tırnakları içindeki kara kir, senin yüreğinin çapakları, kesekleri yanında zemzemle yıkanmış sayılır. Bütün derdin, zavallıyı biraz temizledikten sonra yatağa sürüklemek, değil mi?”</p>

  <p class="p9">“Hayır... hayır... Ben öyle bir şey yapmayacağım... Ben, benim torunlarımın iki yüz bu kadar yıllık davasına ihanet edemem... Ben Anette’i seviyorum...” diye saçma sapan cevaplar yetiştiriyordu Suat Ferid. Ama bu sesin gücünden ve haklı olmasından da çok korkuyordu. Lâlendam’ın rahat ve arsız tavrı da işleri hiç kolaylaştırmıyordu.</p>

  <p class="p9">Yemekten sonra göğsü kaşınmıştı, ama bu işi gömleğinin üzerinden yapacağına, ortadan iki üç düğme çözerek, nasıl bir manzara yarattığını hiç umursamadan, küçük kara eliyle tembel bir babun yavrusu gibi gevşek gevşek kaşınmıştı. Sıkıntı şuydu ki Lâlendam bir babun yavrusu filan değildi, göğüsleri ise memleketin manken kızlarını intiharın eşiğine getirecek kadar güzeldi.</p>

  <p class="p9">Hepsi yere, alıştıkları gibi bir daire oluşturarak halının üzerine oturmuş, Lâlfem dahil olmak üzere ellerinin ayalarını birbirine çarparak bir oyun oynuyorlardı. Oyun pek basit bir şeydi. Biri bir mani söylüyor, maniden sonra yanındakinin ellerine vuruyor, o da kendi yanındakinin ellerine vuruyor, ufak bir seyahat sonrasında, minik vuruşlar ellerine vurulana geri geldiği zaman, bu sefer o bir mani söylüyordu. Kâğıt toplayıcıları folkloru üzerine bir araştırmaya gönlü el vermediği için Suat Ferid söylenenleri dinlemedi bile. Yıllar sonra bu önyargısının bedelini, iri iri pişmanlıklarla çok ağır ödeyeceğini aklının ucuna bile getirmedi.</p>

  <p class="p9">Daha sonra Suat’ın reaya ekibi “yatma zamanı" diyerek toparlandı. Lâlfem,</p>

  <p class="p9">“Lâlendam kalıyor mu?” diye sordu.</p>

  <p class="p9">Suat Ferid boş bulunmuştu:</p>

  <p class="p9">“Gerekmez... sonra... sonra...”</p>

  <p class="p9">Ekip, gösteri halinde seyyar bir sirk gibi yuvarlana yuvarlana dışarı çıkarken Lâlmurad’ın ince sesini işitti.</p>

  <p class="p9">“Bak, Efendina seni sevmedi!”</p>

  <p class="p9">Lâlendam bu alayın altında kalır bir mahluk olmadığından, aynı ses biraz sonra, herhalde merdivenlerde iken yalvarmaya başlamıştı bile: “Ablacım... ablacım..."</p>

  <p class="p9">Zavallı çocuğun bir kolunun sırtına doğru büküldüğünü ve çıtırdamakta olduğunu tahayyül etti oturduğu yerden. Arkalarından yetişerek Lâlmurad’ı kurtarmak, kızın kuş bedenini sırtlayarak geri dönmek istedi. Ama içindeki ses, yine alaylara başlayarak, herhangi bir hamle yapmasını engelledi:</p>

  <p class="p9">“Valla bravo, ne kadar da âlicenâbız... Yalnızca oğlanı kurtarmak için bu kabuklu fıstığı kavrayıp kündeleyecek beyimiz... Bu denli de cömert ve diğerkâmız...”</p>

  <p class="p9">“Hami, itin dölü bu sen misin?” diye sordu Suat Ferid.</p>

  <p class="p9">İçindeki ses,</p>

  <p class="p9">“Bak istersen ana babamızı karıştırmayalım, ayıp oluyor, ama tutalım ki öyle, ne fark eder?” diye cevap verdi.</p>

  <p class="p9">Suat Ferid bu soğuk evde, elbiselerini çıkarmadan ve yatağı açmadan sırtüstü yatarak düşünmekle sabahı etti. Gövdesinin altındaki battaniyenin, kürek kemiklerinin ortasına gelen bir noktasının, tuhaf, neredeyse dikdörtgenimsi bir sıcaklığı vardı. Kendisine ait olup olmadığına bile emin olmadığı bir romandaki bir karakterin zulmünü benimseyerek yüklenmiş ve şimdi de bir kefaret ödeme haletine girmiş olduğu için, mülküne girmiş birtakım insanları kulaklarından tutup atacağına kalkıp karınlarını doyuruyordu. Aklına Lâlmurad’ın verdiği para sözü geldi. Gülümsedi. Sonra, oğlanın mani söylerken bir zarftan bahsettiğini hayal meyal hatırladı. Hiç dinlemediği halde bu kadarı aklında kalmıştı. Ama bu üşütük evde zarf aramanın zorluğu bir yana, Lâlmurad zavallısından böyle bir incelik beklemenin abesliğini düşünerek iyice güldü.</p>

  <p class="p9">“Her şeyi, oturuyor, kendin yazıyorsun a sersem Suat” dedi ama der demez de Lâlmurad’ın bir ara, şimdi yattığı küçük odaya girdiğini hatırladı. “Paranın yüzü sıcaktır" atalar sözü de bir vahiy gibi peşinden geldi. Yataktan fırladı. Battaniyesini açarak silkeledi; küçük, kapalı, sarı bir zarf yere düştü. Küçükdilini yutasıya şaşırdı. Zarfı gayet kaba hareketlerle açtı. Zavallıların yediği pizzanın değerinin on katı kadar bir para vardı zarfın içinde. Sonra bu ham hareketlerine pek kızdı. Zarfın ön yüzünde gayet düzgün, kesik uçlu bir dolmakalem ve siyah mürekkeple yazılmış, “Efendinaya arz” kelimeleri vardı. Elindeki bir deste para, içini yakan suçluluk duygusunu artırmaktan ve onu iyice uykusuz bırakmaktan başka neye yarardı ki?</p>

  <p class="p9">Faydalı bir şey yaparak bu duyguyu bertaraf etme kaygısıyla, gecenin geri kalanında, evi nasıl tamir eder, kalkındırır, onun hesaplarını yapmaya çalıştı. Aklı sıra Lâlendam’ı düşünmekten kaçınıyor, aklı bu sıranın dışına çıkınca, “kızcağız”, “yavrucak”, “zavallı” gibi tepeden bakan şefkat sözlerini özenle seçip kullanarak, kızın cinselliğini ve kendisinin bu cinselliğe yeşillenmesini geri plana itmeye, bastırmaya çalışıyordu. Farklı bir sahip olacaktı olmasına. Farklı bir “koca” olacak mıydı? Koca olacak mıydı bakalım evvela? Kızın hayatına müdahil olmaya bir hakkı var mıydı? Aslında kendisinden beklenenler öyle alengirli şeyler değildi. “Yedi kâğıtçılar,” bodrumlarından yukarı katlara çıkmak istemiyorlardı, evin tamirini de, Suat Ferid’in sözünü de, sadakatini de... Tek istedikleri, kâğıt toplamayı sürdürmelerine izin verilmesi ve Suat Ferid’in –daha önceki sahiplerin de gösterdiği– ufak bir himmetiyle aralarına yeni bir sefil yaratığın katılması idi.</p>

  <p class="p9">Suat Ferid, birtakım ilkel kabilelerdeki “döl alma” uygulamalarını, zamanında, “antropoloji de bilmek lazım abi" döneminde bir yerlerden okumuştu.</p>

  <p class="p9">“Peki niye getirip tüm paralarını benim elime sayıyorlar, manyak mı bunlar?” diye düşündü...“Hele iktisadı kesin bilmek lazım abi” döneminde öğrendiği her şey, bunda bir bityeniği olduğunu söylüyordu.</p>

  <p class="p9">“Belki de bu gösterdiklerinin iki katını kazanıyorlardır," diye durduk yerde öfkelendi. Gözünün önüne <span class="t12">Alâmet’i Sabah</span>’ın “Dilencinin Villası” başlıklı, periyodik haberleri geldi.</p>

  <p class="p9">“Bana haa... bu mülkün sahibine haa...” diye kendini epey bir dolduruşa getirdi. Sonra, daha önce yaşadıklarını hatırlayarak bu düşüncelerinden vazgeçti ve o gün yaptığı en doğru şey olan “burnunun dikine gitmek" kararını verdi. Doğmak üzere olan güneş, Anadolu yakasının tepeleri üzerine sarımsı bir kızıllık yayıyordu, tüm Boğaz sis altında, yarısı var-yarısı yok bir ülke hükmündeydi. “Hava ısınacak” diye düşündü...</p>

  <p class="p9">Bodrumun dar sac kapısı gıcırdayarak açıldı. Sırtında yalnızca fıstık yeşili ince bir ceket olduğu halde Lâlmurad, dönem dönem ataerkilmiş gibi duran bu anaerkil ocağı terk ederek sahile yöneldi. İki tekerlekli boş arabasını peşinden sürükleyerek şu Şehr-i Stanbul’un, değil Nişantaşlı burjuvalarınca, Fındıkzadeli market sahiplerince bile tahayyül edilemeyen köşelerine doğru yürüdü gitti.</p>

  <p class="p9">Bilirsiniz ancak Fransız veya Alman bakkalları<a id="a127"></a> burjuva olur...</p>

  <p class="p9"> </p>
</body>
</html>
