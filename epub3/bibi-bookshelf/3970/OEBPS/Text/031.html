<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>KÂİNAT-I MÜBEDDELE'DE GÜN YİRMİ DÖRT / YİRMİ BEŞ</title>
</head>

<body>
  <h2 class="h21"><a id="a194"></a><a id="a195"></a>KÂİNAT-I MÜBEDDELE'DE<br />
  GÜN YİRMİ DÖRT / YİRMİ BEŞ</h2>

  <p class="p0"><img alt="img28.png" height="228" src="../Images/img28.png" width="159" /></p>

  <h3 class="h31" id="sigil_toc_id_83"><a id="ncx2727"></a><a id="a196"></a>LXXXIV.</h3>

  <p class="p9">Suat uyandığı zaman “hemşire” Melissa’yı yatağının kenarına oturmuş kendisini seyrederken buldu. Melissa’nın gözlerinde yaşlar vardı. Suat’ı sanki aylardır görmüyormuş gibi bir ifadeyle bakıyordu. Suat neşeyle gerindi:</p>

  <p class="p9">“Sevimli modelimiz daha uzun bir gün için hazır mı?"</p>

  <p class="p9">“Suat Bey, tabii hazırım. Bir şey yemek istemez misiniz? Ne de olsa...” Melissa cümlesini yanda kesmişti.</p>

  <p class="p9">“Ne de olsa ne?"</p>

  <p class="p9">“Şey... Ne de olsa bütün gece bir şey yemediniz..."</p>

  <p class="p9">“Haa... tabii... tabii... Ne varsa getirsinler... Yumurta, zeytin, reçel, peynir... Sosis de isterim..."</p>

  <p class="p9">Kız kahvaltı düğmesine bastı. Gelen adama Suat’ın siparişlerini verdi. Adam ek olarak istenenleri hep kahvaltı getirdiği araba yerine bir tepsiye koyarak getirmiş olduğu için, kapıyı dışardan açmaya uğraşmak yerine Melissa’ya telefon etmişti. Kız kapıyı içerden açmaya yöneldi. Suat altı düdük saydıktan sonra baktı. Yattığı yerden kapıyı karşıdan değil, yandan görüyordu. Kutunun ortalarındaki tuşları göremedi. Yalnız Melissa’nın parmağının, dokuz olduğunu artık ezbere bildiği, panelin sağ alt köşesindeki tuşa son kez bastığını gördü. Sıra bozulmuştu. Ama bir rakam, bir rakamdı.</p>

  <p class="p9">Sonra o görkemli kahvaltısını yaptı Suat.</p>

  <p class="p9">“Bu ne biçim adam! Neredeyse iki ay komada gibi uyuduktan sonra şu yaptığı kahvaltıya bak,” diye düşündü kız.</p>

  <p class="p9">Doktorlar, Suat’ın bu uzun uykularında hiçbir anormallik bulmadıkları için herhangi bir tıbbi müdahaleye kalkışmıyorlardı. Olan Melissa’ya oluyordu. Artık çılgınca sevdiği adamın uyanmasını beklerken günler geçmek bilmiyor, uyandıktan sonra da Suat’ın zaman düzenine uyabilmek için insanüstü gayretler harcamak zorunda kalıyordu. Kendine göre beş altı saatlik bir ara alıp uyuyabilmek için yetmiş iki saat ayakta kaldığı çok oluyordu. Bu aralar Suat için dakikalar ile ölçüldüğünden, durumun farkına varmamıştı bile.</p>

  <p class="p9">Bugün kızın üzerinde lacivert bir hırka vardı. Düğmeleri bir denizci ceketindeki gibi sarı metaldendi. Mevsimin döndüğünü anlamayan Suat, modeliyle eğlendi:</p>

  <p class="p9">“Üşüyor muyuz bakalım, ho...ho...”</p>

  <p class="p9">Kendisi metal fanilası içinde asla üşümüyordu. Kız “yoo” diyerek hırkasını çıkardı. Her günkü/dünkü yerine geçti. Ama başını bir türlü dik tutamıyor, uyukluyordu. Suat “herhalde kötü bir gece geçirdi” diyerek yanına gitti. Üşüdüğü her halinden belliydi. Hırkayı eline aldı. Kızın üstüne örttü. Yukarıdakiler,</p>

  <p class="p9">“Ooo şefkate dikiz...” diye eğlendiler. Suat bunu bilemezdi. Ama hırkanın metal düğmelerindeki Roma rakamlarını gördüğünü de yukarıdakiler...</p>

  <p class="p9">Dikkatli bir şekilde örterken, sondan bir önceki üç rakama baktı üç, üç, yedi. “Aman Tanrım" diyerek tuvalin başına koştu. Garip bir durumdu ama üzerinde pek düşünmedi. Eğer dün kendisinin genel hatlarıyla çizip bıraktığı düğmeler, bugünün denizci hırkasını mücessem kılmışsa ne hoş! Belki de Meçhûî Muhayyil kendisiydi... Şuncağızların korktuğu kadar vardı.</p>

  <p class="p9">Ama nasıl oluyor da henüz düşünmediği, boyamadığı rakamlar da düğmelerde belirebiliyordu? Demek ki başka bir zekâ hem kendisinin dün bir hırka tahayyül etmesini sağlamış hem de bugün kıza hırkayı giydirmişti... Tartışma pek akademik geldi.</p>

  <p class="p9">En büyük fırçasıyla lacivert bir hırka boyamaya başladı. Arada, sıkılmış gibi yapıp ince bir fırça aldı ve hırkanın düğmeleriyle uğraşmaya başladı. Yukarıdakilerden memur İhsan Göbelek, her günkü krizlerden birini geçiriyordu:</p>

  <p class="p9">“Yeter ulan yeter! Bir düğme sekiz saatte mi boyanır?... İstifa ediyorum... Dayanamıyorum... Yeter!”</p>

  <p class="p9">Suat, çizilmeleri yukarıdakilere göre saatler aldığı için hemen fark edilmeleri neredeyse imkânsız olan rakamları, kendine göre birkaç fırça darbesi ile, resimdeki kızın düğmelerine yerleştirdi. “0980253379, oldu da bitti maşallah..."</p>

  <p class="p6">[Kızım Allah-lillah aşkına dikkat edin! Kanser etmeyin adamı. Bu ne biçim redaksiyon çocuğum? Hadi o cahil fıçı, şöhretinden emin bir romancı... Sorulsa “ben matematikçi değil, uydurukçuyum, roman bu, burada her şey olur” der, paçayı kurtarır. Siz ne diyeceksiniz? Hiç Roma rakamıyla sıfır yazılır mı? İlkokul da mı okumadınız? I.K.]</p>

  <p class="p9">Melissa uyanmıştı. Suat kıza kocaman kara bir fincan içinde kahve götürdü.</p>

  <p class="p9">“Teşekkür ederim ama bu boş...” dedi kız. Suat,</p>

  <p class="p9">“Ay, ben salak değil süper salağım! Şimdi hazırladım size kahveyi... Kendi fincanımla karıştırmışım... üff..." diyerek, uyku sersemi kızın yanına gitti. Fincanı kızın elinden alırken kendi iki patisi ile Melissa’nın fincan tutan elini kuşattı. İyice bastırdı, “Ooo, üstad el köftesi yapıyor!" yorumunda bulundular yukarıdakiler. Melissa, tuttuğu fincanla birlikte Suat’ın koca pençeleri arasında yitip giden kendi küçük elini göremiyordu. Başım eğerek Suat’ın sağ başparmağını öptü. Suat’ın ölçüsüyle otuz saniye süren bu hadise, kâinat-ı mübeddeledekilere göre bir el köftesi rekoru idi: Kabaca bir saat kadar sürmüştü.</p>

  <p class="p9">Suat kahvaltı arabasına geri gitti. Üzerinden dumanlar tüten dolu fincanı aldı. Kızdan aldığı kendi fincanına da biraz kahve doldurdu. Koltuğa geri döndü. Kurnazlığı için kendisini kutladı. Kimse sıcak kahve dolu bir fincanı kızın biraz önce tuttuğu gibi tutamazdı... Çaktırmadan boş fincana kendi parmağı ile biraz tereyağı bulaştırıp sonra peçete ile temizliyor ayağına yayması ise dahiceydi. Melissa ile karşılıklı kahve içti biraz. Sonra resmin başına geçti. Saydam bir banttan parçalar kopararak kızın başının sağ üst yanına bir ızgara şeklinde yapıştırdı. Bir ara yere eğildi. Sanki bir şey düşürmüştü. Galiba bir bant parçası... Parmağını banda bastırarak yerden aldı. Sakarlık bu ya, Suat doğrulurken bant gidip fincana yapıştı. Suat ağız dolusu küfretti. Yukarıdakiler bayağı eğlendiler. Memur Göbelek,</p>

  <p class="p9">“Oh olsun lan sana, tembel hayvan kılıklı illet herif...” dedi. İnsanın istemediği yerlere yapışan bantların ne kadar sinir, ne kadar lanet şeyler olduğunu biliyordu. İnsanın tam istediği yerlere yapışan bantların kendi sağlığı için ne kadar muzır olabileceklerini ise aklına bile getirmedi.</p>

  <p class="p9">Suat bandı fincandan çıkardı, kısa bir tereddütten sonra tuvalin kenarına yapıştırdı. Banttan ızgarasına döndü. Büyük fırçasıyla ızgara şeklinde yapıştırılmış bu bantların üstünü boyadı. Göbelek’in aksine, oldukça dikkatli ve sakin bir memur olan arkadaşı Nadir Muska, vaziyete biraz aymıştı:</p>

  <p class="p9">“Ne yapıyor lan bu? Ah...ah... İhsan, adam sana acıdı... Bak o da üçkâğıda başladı. Fırça ile boyamak yerine bantların yardımı ile bir mahpus penceresi yapıyor..."</p>

  <p class="p9">Suat gerçekten de boyalı bantları söküyor, tuvalin kenarına yapıştırıyordu. Birkaç tane söktükten sonra yine küfretti. İhsan Göbelek zevkten kendinden geçmişti:</p>

  <p class="p9">“Nadir... Nadir lan, herif şu yaptığının tam tersini yapacaktı... hiç demir kısmı beyaz, hava kısmı kara mapus penceresi olur mu lan?... Hah... hah... Köftehor fena yamuldu... Meheldir sana hıyar ağası!... Neredeyse bir yılımızı piç ettin!... Heh... heh..."</p>

  <p class="p9">Suat’ın mutluluğuna payan yoktu. Şeytana külâhı ters giydirecek bir operasyonla Melissa’nın parmak izini almıştı. Hafif yağlı siyah fincan üzerinde, tüm papilleri ayna gibi, gelmiş geçmiş tüm parmak izlerinin imparatoriçesi bir izdi söz konusu olan... Öyle kıytmk bir iz değil... Olabildiğince çabuk, kızın hır- kasını vesaire boyadı. Gitmeden bir hediye bırakmak istiyordu. Melissa’yı resmin başına çağırdı. Kız yine uyuklamaya başladığı için işitmemişti.</p>

  <p class="p9">Kalktı, yanına gitti. Melissa gözlerini açarak Suat’a sevgiyle baktı. Suat bir an,</p>

  <p class="p9">“Şu kızı da yanımda götürsem mi acaba?” diye düşündü, “daha ne resimler yaparız...”</p>

  <p class="p9">Sonra bu mesajı Melissa’ya ulaştırsa bile kızın kendisini ele verip vermeyeceğinden emin olmadığını anladı. Dolayısıyla o da çok sevgi dolu gözlerle kıza baktı. Bir nevi vedaydı, Melissa anlamadı.</p>

  <h3 class="h31" id="sigil_toc_id_84"><a id="ncx2761"></a><a id="a198"></a><a id="a197"></a>LXXXV.</h3>

  <p class="p9">Akşam yemeğini de beraber yediler. Suat, Melissa hakkında yeni şeyler öğrendi. Kız bir Rus-İran meleziydi. Babası Şehriyar Tombak İranlı bir tüccar, annesiyse Fyodor Bogaturovsky adlı bir Rus kontunun torunu idi. Her iki aile de kendi ülkelerindeki devrimlerden sonra, tabii ki çok farklı zamanlarda İstanbul’a gelmişler, bu farklı zamanlar Melissa’nın anne ve babasında kesişmişti. Suat bir lahza düşündü:</p>

  <p class="p9">“Yav tutturdum, Anette de Anette diye... Bu kız sanki daha güzel! Ayrıca Doğu ve Batı kültürünün bir melezi... Sanki bize daha çok uyar... Hem fettanımsı bir hali var hem de kirli donlarımı yıkayabilecek kadar alçakgönüllü duruyor... Batı kültürü ise Batı kültürü! Gitmiş Frengistan’da psikoloji doktorası yapmış. Bundan iyisi Şam’da kayısı... Kaldı ki, şu tenin duruluğu, şu gözlerin laciverdi... Şu gerdanın fildişi kıvamı... Şu göğüsler... Üstelik yanı başımda... Elimi uzatsam dokunabileceğim yakınlıkta. Öyle müphem bir uzaklıkta değil. Acaba?"</p>

  <p class="p9">Sonra bu materyalist ve fırsatçı ve seksisi düşüncelerinden dolayı utandı. Melissa’nın kendisine karşı hisleriniyse çantada keklik sayıyordu.</p>

  <p class="p9">“Bu da başka bir problem..."</p>

  <p class="p9">Belki de bu karmaşık duyguların tesiri altında olduğu belli olmasın diye, her zamankinden daha neşeli bir tavır sergiledi. Kıza eğlenceli sözler söyledi. Kısa, sürprizlerle dolu fıkralar anlattı. Melissa hayatında gülmediği kadar güldü o akşam yemeğinde...</p>

  <p class="p9">“Suat Bey, lütfen yeter, beni öldüreceksiniz ve ölüm nedenim anlaşılmayacak bile, ne olur!”</p>

  <p class="p9">Lacivert gözlerinin rengi sanki güneş altında bir okyanusmuş gibi, bir ton açıldı. Bu gözler yaşlarla doldu taştı. Yanaklarından gerdanına süzülüp gittiler. Her biri, Suat’a hal dilince veda etti. Suat’ın içine damlamaya başlayan kanlı gözyaşları ile helalleştiler. Yukarıdaki hissizler dalga geçtiler:</p>

  <p class="p9">“Valla, yengemizin durumu bu akşam yaş galiba... Mercimeği fırına verince kuruyacak herhalde. Kutadgo’ya söyleyelim de kötü şiirlerini adayacak başka bir kapı bulsun...”</p>

  <p class="p9">Yemek bitince kızın “iyi geceler” diyerek çıkması, bütün röntgencilik heveslerini kursaklarında bıraktı. Tarihin en uzun sevişmesini seyretmeye hazırlanıyorlardı oysa. Komşu masalardan, günler önce davet ettikleri misafirleri bile vardı. Elleri böğürlerinde kalakaldılar. Canları hiçbir şey seyretmek istemedi. Suat Ferid andavallısının kâinat-ı mübeddele ölçülerine göre tam on iki saat süren kahve içişini seyredip ne yapacaklardı? Hazır bu kadar arkadaş bir araya gelmişken, bir tavla turnuvası nasıl olurdu acaba?</p>

  <p class="p9">Suat heyecan içindeydi. Işıklar sönünce de vücut ısısına hassas termal kameralarla izlendiğini biliyordu. Yatağında saatlerce yattı. Sonra aniden harekete geçti. Bütün ışıkları söndürdü. Metal elyaftan özel dokunmuş battaniyesini bir halı gibi dürerek banyoya götürdü. Sıcak suyu en son ısıya kadar açtı. Duş alırken bir yere bir şey yazmasının imkânsız olduğunu nihayet anlamış, istediği saatte duş yapmasına izin vermişlerdi. Her taraf buhar oldu. Battaniyeyi dakikalarca bu suyun altında bıraktı. Sonra sanki dansta partneri imiş gibi kucakladı. İyice kızan metal kumaş göğsünü yaktı. Suat aldırmadı. Battaniyeyi yatağa yatırdı. Ellerini iyice sildi. Koşarak, gündüzden hazırladığı bandı aldı. Panelin üstündeki hassas cam bölgeye yapıştırdı. İlk sayıyı tuşladı. Tiz düdük sesi, tavla oynayanları anında monitörün başına çekti. Suat Ferid yatağında kıvrılmış yatıyor ve ekranın sol üst tarafında beliren kimlik çerçevesine göre Melissa Tombak-Ferguson odadan çıkıyordu.</p>

  <p class="p9">“Vay canına! Arkadaşlar! Atlatıldık, kız herifin odasından yeni çıkıyor... Yav, bunun çıktığını görmemiş miydik biz? İhsan, bir hafta önceye git...”</p>

  <p class="p9">Suat diğer numaralan da tuşladı. Tereyağından kıl çeker gibi olmuştu her şey. Artık kapının dışındaydı. Üzerinde yalnızca metalik parlamalar yapan bir ceket-pantolon, dış kapının önünde buldu kendini. Burada da aynı parmak izi okuyucusu vardı. Suat bandı son anda söküp getirdiği için kendisini kutladı.</p>

  <p class="p9">Yalnız, dışarıda ellerinde yarı otomatik kısa tüfeklerle nöbet tutanları hesaba katmamıştı. Büyük bir özgüvenle yürüdü. Bandı yapıştırdı. Şifreyi girdi. Bantta herhalde bir bozulma vardı. Büyük bir curcuna başladı. Kapı önce açıldı. Sonra kapandı. Yine açıldı. Suat çıkmak için hamle yaparken tekrar kapandı ve Suat’ı sıkıştırdı. Muhafızlardan biri gülümseyerek dışarıdaki bir düğmeye bastı. Suat kurtuldu:</p>

  <p class="p9">“Nedir bu rezalet? Şikâyet edeceğim!” diye bağırdı.</p>

  <p class="p9">Muhafız,</p>

  <p class="p9">“Komutanım eliniz ıslak mıydı?" diye sordu. Suat düşünmeden cevapladı:</p>

  <p class="p9">“Evet...”</p>

  <p class="p9">“Kusura bakmayın, bu numarayı yapıyor bazen. Biz ilgileniriz...”</p>

  <p class="p9">“Teşekkür ederim çocuğum..."</p>

  <p class="p9">Ve geceye, özgürlüğe ilk adımını attı.</p>

  <p class="p9">“Kim bu?" diye sordu ikinci muhafız. Birincisi:</p>

  <p class="p9">“İrkilt Albayımı tanımadın mı? Neredeyse bir yıldır o uydurukçunun kılığında dolaştığını okumuştum bir gazetede... Demek ki doğruymuş! Kim bilir nerede operasyon var... Edebiyat cemiyetlerine gidip bir konuşuyormuş, adamlar günlerce kendilerine gelemiyorlarmış..."</p>

  <p class="p9">Diğeri sustu.</p>

  <p class="p9">İrkilt Albay bütün operasyonlara tek başına giderdi. Daha yaşarken bir efsane olmuştu.</p>

  <p class="p9"> </p>
</body>
</html>
