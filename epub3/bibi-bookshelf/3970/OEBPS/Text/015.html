<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>TASVİR DÖRT VE BEŞ</title>
</head>

<body>
  <h2 class="h21"><a id="a70"></a><a id="a71"></a>TASVİR DÖRT VE BEŞ</h2>

  <p class="p0"><a id="a72"></a><img alt="img12.png" height="160" src="../Images/img12.png" width="243" /></p>

  <h3 class="h31" id="sigil_toc_id_32"><a id="ncx1109"></a><a id="a73"></a>XXXII.</h3>

  <p class="p9">Gece Sultan Berke ile Osman, keçeden patik giydirilmiş atlarına süvar oldular. Karakullukçu neferi suretinde karakola bindiler, en tehlikeli fakat o denli de rahat hissettikleri bir işti. Yarın uğraş günüydü. Ya kapı iki yönden birine doğru açılacak, ya da kapanacaktı. Bu üç ihtimalden başkası yoktu. Tepemsi bir yere çıktıkları zaman, ızgara sistemli planını ışıl ışıl caddeler, sokaklar şeklinde yansıtan bir şehir gördüler.</p>

  <p class="p9">“Osman burası neresi ola? Beç mi?” dedi Berke.</p>

  <p class="p9">“Sultanım Beç değildir, küffarın ordugâhına tuş geldik!”</p>

  <p class="p9">Osmanlı ordusu ise karanlıklar içindeydi.</p>

  <p class="p3">[Buyrun, irtica daha o zamandan sarmış<br />
  etrafı... Güzel imgelem, bravo! l. K.]</p>

  <p class="p9">Sultanın Macaristan asilzadelerinden Zrinyi İmre tarafından hediye edilen simsiyah kadanasının burun delikleri heyecandan açılıp kapanıyor, topuklarından ter ve kan damlıyordu. Kişneyerek delice hareketler yapan hayvan dehşetli huzursuzlanmıştı. Osman birden gösteri yapıyormuş gibi Kalmuk Elçisi’nin eyeri üzerinde ayakta dikildi. Olduğu yerden zıplayarak, uçan bir kuşu havada yakalayan bir vaşak gibi, kadananın üstündeki Berke’yi kavradı. Hiçbir şey anlamayan sultan ile beraber yumuşak kara çamurun içine gömüldüler. Berke ağzını bile açamamıştı. Hançerini çıkararak bir hamle yaptı:</p>

  <p class="p9">“Hain, ne istedin?”</p>

  <p class="p9">Osman babasının sözünü hatırladı, pek sersem sepelek, pek yavaş geliyordu gönder, yana çekilerek Berke’nin yüzüstü çamurlara kapaklanmasına neden oldu. Berke yattığı yerden dizlerinin üzerine doğrulurken soğuk çeliğin ensesinde olduğunu biliyordu:</p>

  <p class="p9">“Vur Osman, söyletme beni, ha ben beni bulup kendim yapmışım bu işi ha sen...”</p>

  <p class="p9">Osman kılıcı yavaş yavaş kınına soktuktan sonra:</p>

  <p class="p9">“Berke, nasıl bu kadar sabırlı, kurnaz, hesapçı ve aynı zamanda salak olabiliyorsun, zor olmuyor mu? Bildiği kokuları alarak evine dönmek için fırlamaya hazırlanan o kadananın üzerinde sen de mi olmak isterdin?”</p>

  <p class="p9">Berke çamurun içinden “Beç”e doğru bir dörtnal tutturmuş giden atın ardından bakakaldı. Her şeyden bir kez daha utandı. Zrinyi’nin cibilliyetine, şeytanetine ve zekâvetine hayranlıkla karışık sövdü:</p>

  <p class="p9">“Vay kahpoğlu vay! Az daha keklik gibi avlanıyorduk... Haklısın Osman’ım, çünkü kimseye, Hami’den başka kimseye güvenmiyorum...”</p>

  <p class="p9">Kalmuk Elçisi’ne iki kişi binmeye kıyamadılar. Sultan, Osman’ın geri kalıp sendelediğini görünce yaralı olduğunu anladı. Bindiği attan indi. Osman’ı bindirdi. Çeke çeke ordugâha getirdi. Yolda Osman sordu:</p>

  <p class="p9">“Sultanım ne beklersin artık harekete geçmek için?”</p>

  <p class="p9">“Hami’nin şakımasını beklerim Osman. Bu akşam konuştu konuştu, ama isterse konuşmasın, yarın güneş doğarken Utarid’in çırasının söndüğüdür. Bunu böyle bil. Diğerlerine ise vakit vardır."</p>

  <p class="p9">O gece Osman’ın sağ alttan iki kaburgasının eğildiğini ve ciğerlerine battığını anladılar. Hekimbaşı Moşe Efendi bunları eliyle çekerek düzeltti ve ziftli bir yakı yapıştırdı. Acı hafiflemişti.</p>

  <p class="p9">Şeker Hami, sultanın yokluğunu nimet bilmiş, kendi küçük çadırında yine kırmızı pul biberli acımtırak bir “şekerleme” yapıyor, sayıklayıp duruyordu:</p>

  <p class="p9">“Şitah... Hankan... Koza... Utarid... Önce Utarid, sonra sen, en sonra... çok uzakta... kâinat-ı mübeddelede... ben... şitah... inşallah...”</p>

  <p class="p9">Osman o yaralı halinde bile bu sefil yaratığa acıdı. Sultan bir içoğlanı çağırdı, kulağına bir şeyler söyleyerek gönderdi. Paşa ve sancakbeyi takımlarının da bir araya gelip katılmasıyla oluşacak devasa mehterin vurulmasını emretmişti.</p>

  <p class="p9">Duyulmadık işitilmedik bir vaveyla başlayınca Hami yerinden fırlayarak çadırını üzerine çökertmiş, bütün asker yalın kılıç dışarı uğramış, Hwace Efendi bir riyazet hadisesini daha yarım bırakarak tek bir üst gömleği ile kendini tahtırevanından fırlatmıştı. En önemlisi, Osmanlı mehterinin iki saat önceki son vuruşundan mesafeyi ilmi bir surette tahmin ederek önlemini alıp yatan Alaman ordusunda sesin “çok yakından” gelmesinden dolayı dehşetli bir panik çıkmıştı. Kalpaklı Macar ve Polonya süvarilerini gündüz gözüyle bile Osmanlı zanneden bazı cahil Alaman erlerinin saldırmasıyla ufak bir savaş ve epey bir telefat ile geceyi atlatmışlar, epey bir hayvanları ürküp kaçtığı için, Alaman kavalyeleri sinir krizleri geçirip intikam yeminleri etmişler, bu savaşın gürültüsü ve kaçıp gelen bir kaç hayvan Osmanlı ordugâhına dek ulaşmıştı.</p>

  <p class="p9">Berke, huzurunda olmasına rağmen yatan, hem de kendi yatağında yatan Osman’a “canım, bak o kadar da salak değilim, benim altımdan at kaldıran kâfire ne yaptım” makamında bir göz kırpmıştı.</p>

  <p class="p9">Osman acısına rağmen yataktan fırlamış ve övgü makamında “vay tilki” diye bir çığlık atmıştı. Sultanın göz kırpması lafın gelişi değildi. Üçüncü işaret dili ile verilmiş muhteşem bir işaretti.</p>

  <p class="p9">Berke kahkahalarla gülüyor,</p>

  <p class="p9">“Sen bir de yazımı görsen,” diyordu. Sonra,</p>

  <p class="p9">“Eee, Hami kulum, bu akşam bize ne masal anlatıyorsun bakalım?" dedi.</p>

  <p class="p9">Hami Şeker’in anlatmak için gündüzden hazırladığı bir masal vardı ama sayıklaması, uyanması, pirinçten çadır direğine kafasını geçirmesi ve şimdi duydukları ile her şey artık tamamen aklından silinmişti. Zaten kendisine yapılan en büyük işkence, her Allah’ın günü bir yeni şey anlatmasının istenmesiydi. Ne pişireceğini bilemediği için komşuya fikir sormaya giden ve o canibin de aynı vaziyette olduğunu görerek orada beş saat kalıp evinde bunalım çıkaran bir ev kadını gibi hissediyordu kendini.</p>

  <p class="p9">Osman Hulûsi’ye göre ise Hami, ölümünü geciktirmeye çalışan kambur, siğilli, sakallı çirkin bir Şehrazat gibiydi. Yutkunmuş, kıvranmış, debelenmişti. Daha önce anlattığı bir şeyi tekrar sokuşturmaya çalıştı, İstanbul’da iken bunu haftada iki kere bile yaptığı oluyordu. Berke’nin,</p>

  <p class="p9">“Cellatbaşı!” diye gürleyen sesinin şiddeti Osman’ı bile sendeletti. Berke koşturup gelen adama,</p>

  <p class="p9">“Hami Şeker kulumun şekeri tükenmiş, biraz izin verelim de tekrar biriktirsin, git oradan kalınca bir şitah dikeni getir bakalım" diyerek ailesinin o ince kemikli, mevrûs-u peder olan gagamsı burunlu yüzü ile Hami’ye doğru ani bir hamle yapmış, bu artık Hami’yi çıldırtacak bir noktaya getirmiş,</p>

  <p class="p9">“Hankan’ım, yalvarırım anlatacak bir hikâyem var" diyerek çözülmüş ve iki saat içinde tüm meseleyi toparlamıştı.</p>

  <p class="p9">Hem sultanın hem Osman’ın bilmediği epey ilginç şeyler vardı. <span class="t12">Duvduvani</span>’nin kendi sarayında olduğunu öğrenen sultan derin derin iç çekmiş, ettiği kan aklına yeniden düşmüş, hemen hemen Hami kadar sendelemişti. Derin bir sessizlik içine gömüldü.</p>

  <p class="p9">Hwace bu hikâyenin sonlarına yetişmiş, “Sultanım söyletmen bu iti" diye çok uğraşmışsa da sultanı ikna edememişti. Oysa Hwace’nin telaşlanmasına pek de gerek yoktu. Hem Hami hem de Osman, Berke’nin Hwace’ye gösterdiği saygı ve teveccühden şaşkınlığa düşmüşlerdi. Hwace ise on on beş gün önce Utarid’i kurtarıp Hami’yi sattığı için zaferinden çok emindi: Hemen oracıkta hazırlamış olduğu kitabını büyük bir tevazu ile Berke'ye sundu. Bütün bu üç aylık süre boyunca talebeleri onu neyle uğraşır zannediyorlardı? Yarın inşallah Utarid Zülfü Paşa oğlumuz kumandasındaki Osmanlı ordusu kâfire öyle bir satır atacaktı ki Hint’ten Çin’den aksisedası gelecekti. Paşa zaten anasından dogma bir ölümeriydi. Hwace daha sonra, Hami dahil herkesin ciğerlerini bulandıran bir sesle ekledi:</p>

  <p class="p9">“Zafer kazanılsın hele, onun da kârı tamam edilir...”</p>

  <p class="p9">Sultanın ordusunda o insan tırnağından yapılma balık zırhını giyecek adam eksiği mi vardı? Berke Osman’a “sus” işareti yaptı: “Hwacem, merak etme, yarın kendisi ordunun en önünde ölümerlerinin hası olarak küffara karşı duracak...”</p>

  <p class="p9">Hwace, Utarid için ettiği ileri-geri laflara biraz pişman oldu: “Canım, hizmeti geçerse başka türlüsü de düşünülür.”</p>

  <p class="p9">Sabah büyük gündü. Berke sağa sola emirler yağdırdıktan sonra biraz yattı. Osman’a da hemen orada bir yatak hazırladılar. Hami gümüş değil, kalı<a id="a74"></a>n bir demir zincire vuruldu.</p>

  <h3 class="h31" id="sigil_toc_id_33"><a id="ncx1147"></a><a id="a75"></a>XXXIII.</h3>

  <p class="p9">Sabah. Güneş, doğudan gelenleri memnun edecek şekilde arkalarından doğarak Haç-Hilal Ovası’nı kızıl bir deryaya boğdu.</p>

  <p class="p9">Mavi siyah yansımalar yapan zırhlarıyla şövalyeler en öndeydi. Akşamki utançtan dolayı diğer sefil asker gruplarının önüne geçmişler, kimseyi “top otu” olarak kullanmamaya karar vererek tek ve güçlü bir saldırı yapmaya niyet etmişler, bir kez daha iki yüz yıl önceki Kinbolu savaşı sırasındaki taktiği denemeye karar vermişlerdi. Tüfenk atan yayalar arkadan gelecek ve şövalye saldırısıyla yanları Osmanlı saflarına yaylım ateşleri açarak ilerleyeceklerdi. Hafif Macar ve Polonya süvarileri de düşmanın kaçış yollarını kesecekti. Ordunun kumandası Kont Zudrig Mars cenaplarında idi. Yanında İstavrozi tarikatının keşişleri ve Piskopos-u Lâin bulunuyordu. Piskopos-u Lâin hazretlerinin göğsünde dehşetli büyük kırmızı bir haç resmi vardı. Sırtına ise kırmızı büyücek bir nokta gibi duran bir kalp etrafında yine kırmızı halkalar işlenmişti. Mesaj açıktı, “Sırtımı düşmana dönersem benim gibi bir korkağı rahatça vursunlar" diyordu.</p>

  <p class="p9">Osman ile Berke’nin çıktıkları tepemsi tümsekten daha ötesi görünmüyor, küffarın savaş düzenleri anlaşılmıyordu. Yüksek kadanaların üzerindeki süvariler menevişli çelikten bir perde gibiydi. Böyle düşündü Teslis. Dudaklarından,</p>

  <p class="p4">Perdedârın olsam taa haşre dek beklesem<br />
  Uyanır da gülümsersin âşığına belki sen</p>

  <p class="p9">dizeleri döküldü. Teslis’in diğer iki ayağı ile yaşadığı her türlü ayniyet duygusuna rağmen Nutfe-i Suat,</p>

  <p class="p9">“Yav bunlar ne garip âdemler, birazdan kızılca kıyamet kopacak, kalkmış şiir okuyorlar” diye düşündü.</p>

  <p class="p9">Osmanlı ordusu savaşa girmeden önce, tek başına bir cellat birkaç yüz adım kadar öne yürüdü, teke tek kavga istendiğini zanneden bir Alaman şövalye de bir o kadar öne çıktı. Dolayısıyla, ne olup bittiğini Alaman ordusunda en iyi gören kişi olarak tarihe geçti. Cellat bir ata binmişti ve atın yanında, elleri bağlı bir adamı ecel perçeminden yakalamış sürükleyerek beraberinde getiriyordu. Şövalyenin yanında da bir at uşağı olduğu için manzarayı yadırgamadı. “Herkesin ikna yöntemleri farklı olabilir canım” diye düşündü. Kendi ordularında at uşaklarına bayağı iyice para veriyorlardı. Sonra cellat yere indi, adamı ensesinden bastırdı, beriki hiç direnmeden kuzu gibi oturdu. Yukarıdan değil de yandan ve aşağıdan gelen korkunç bir darbe kellesini metrelerce havaya fırlattı.</p>

  <p class="p9">Utarid Zülfü Paşa’nın hiç dönmeden yükselen kellesi, daha havadayken, yaşarken pek farkında olmadığı kendi endamlı vücuduna beğenerek, sevgiyle, narsisizmin doruklarında baktı. Kimsenin bu muhteşem kalıntıyı alıp işlemeyeceğine yanarak ve bir yılda anca bitirdiği, biraz sonra at ayağı altında darmadağın olacak zırhına üzüntüyle bakarak yere düştü ve yuvarlanarak şövalyenin atının ayakları dibine kadar gitti. Alaman şövalyenin at uşağı aynı şeyin şimdi de kendisine efendisi tarafından yapılacağını zannederek uluya uluya orduya doğru geri kaçmaya başladı. Ne de olsa bu âlemde karşı tarafın hareketinin aynısının yapılması bir alışkanlıktı. Cellat ise âdetten olan şeyleri bile yapmayarak, paşanın murassa ve tabii ki insan derisi kaplı bir kın içinde duran kılıcını bile almadan, cesede tükürerek sırtını döndü ve Osmanlı ordusuna yürüdü geldi.</p>

  <p class="p9">Şövalye, hem de şövalyelerin en haslarından Kont Ulrih, bunu bir hakaret olarak algılamış ve çılgına dönmüştü, deli gibi at sürdü. Celladın umurunda bile değildi. Geri dönüp bakmadı bile. Ulrih tek başına Osmanlı saflarına kadar gelerek bağırıp çağırmaya başladı. Beyaz yanaklarını kan basmış, yüzü hiddetinden kızıla kesmişti. Osman Hulûsi yanında bir tercümanla bir iki adım öne çıkarak, eğer Alamanlar da istiyorsa her iki ordunun da sırtlarını birbirine dönerek kendi evlerine dönebileceklerini söyledi.</p>

  <p class="p9">Ulrih bu teklifi ordusuna iletecek yerde rakip istemeye başladı.</p>

  <p class="p9">Sonunda olan oldu. Serhadlerin Alamanca bilen ve Ulrih’in yakası açılmadık küfürlerinden galeyana gelen delibozuklarından birisi öne atıldı ve aldığı bir kılıç darbesi ile şehadet şerbetini nûş etti. Osman geriye padişahın yanına döndü. Kapı kapanmıyordu, Ulrih salağı tek başına ayağını eşiğe koymuş direniyordu. On kadar Osmanlı askerini öldürdükten sonra karşısına nereden çıktığı belli olmayan bir müteferrika çıktı: Sarı Hamza.</p>

  <p class="p9">Osmanlı saflarında Hamza’yı tanıyanlar, Osman başta olmak üzere, şaşkınlığa düştüler. Bir dedikodu hızla safları dolaştı:</p>

  <p class="p9">“Şehit müteferrikalar intikam almaya gelmiş...”</p>

  <p class="p9">Osman’ın diğer üç yoldaşı da ön saflara çıkmışlardı. Yorgun ve görevini fazlasıyla başarmış olan Kont Ulrih, isterse tabii ki kendi ordusuna dönebilir, yerine başka birinin çıkmasını isteyebilirdi. Ama döndüğü zaman barış teklifini de götürmek zorundaydı, şövalyelik onur ve ahlakı bunu gerektiriyordu. Bu yüzden, bu teklifi ordusuna götürmektense ölmeye karar vermişti. O, meydanda rakibini doğrarken başka birilerinin daha çıkması, mesela bir habercinin Alaman tarafına gönderilmesi, meydandaki Osmanlı savaşçısına destek gönderiliyor şeklinde algılanacağı için iki tarafın aniden birbirine karışması işten bile değildi. Osman çaresizdi.</p>

  <p class="p9">San Hamza tek bir topuz atarak yorgun şövalyeyi atından devirdi, işte o anda bütün şövalyeler bir duvar harekete geçmişçesine saldırıya geçti. Bu hak aslında Osmanlı tarafında da vardı. Ulrih’in karşısına yeni birilerini çıkarmaktansa böyle yapabilirlerdi. Böyle yapmamaları, topluca saldırmamaları, Alaman ordusunda “kâfir korkuyor” olarak algılanmıştı. Şövalye duvarı köpürmüş bir okyanus gibi geliyordu.</p>

  <p class="p9">Osmanlı ordusunun düzeni her zamanki gibiydi. Bu memlekette ordunun neden insan gövdeli, canlı bir yaratıkmış gibi algılandığı bu Asya-ı Vustâ’dan miras kalan savaş düzeninde daha iyi anlaşılabiliyordu. Bacak vesaire gibi birtakım organların eksikliklerine rağmen, savaş meydanındaki Osmanlı ordusu bir gövde olarak düşünülmüştü: Kafada genellikle akıncılar, azablar, serdengeçtiler, kendilerinden vazgeçenler ile kendilerinden vazgeçilenler bulunur, sağ ve sol kollar mümkün olduğunca geniş tutularak düşmanı sevgiyle sarıp kucaklamak isteyen şefkatli bir tarzda açılırdı. Rumeli savaşlarında Rumeli sipahileri sağ kolda, Anadolu savaşlarında Anadolu sipahileri sağ kolda dururdu, yeniçeriler de göğüste... Onların arkasında ve ortalarında bir yerlerde, yürekte, sultan, solakları ile bulunurdu. Çarpışmaları beklenmeyen esnaf, çadırcı ve mehterler ise hepsinin arkasında... Bunlara bacak demek pek mümkün değildi. Eğer bacak iseler, un çuvalları, leblebi paketleri, odun arabaları vesaire ile cevval bir vücudun kötürüm bacakları idiler...</p>

  <h3 class="h31" id="sigil_toc_id_34"><a id="ncx1164"></a><a id="a76"></a>XXXIV.</h3>

  <p class="p9">“Sen şimdi yani hiçbir çağdaş Türk yazarının yapmadığı bir şeyi yapıp ciddi ciddi savaş sahnesi mi anlatacaksın, bize ölüm resimleri mi tasvir edeceksin?" diye sordu Nutfe-i Suat Ferid artık var olduğuna iyice emin olduğu Meçhûl Muhayyil’e.</p>

  <p class="p9">Bu kadarı da fazlaydı ve bu üslup kendisinin olamazdı. O halde galip ihtimal, bir başka muhayyil vardı. Kendisi hiç savaş, hiç katliam, hiç toplu idam anlatmış mıydı, mesela <span class="t12">Selanik 1908</span> romanında? Nulfe mutfe, ukalalığı hep üstünde idi. Yani yoktu da mı anlatmamıştı? Vardı tabii. Bir <span class="t12">Otuzüç</span> <span class="t12">Nisan</span> Ayaklanması’nda hiç mi kan yoktu, kendisi hayal galerilerinde dolaşırken İstanbul’da hiç mi toplu olarak asılmış, rüzgârda sallanan saz beden görmemişti? Arnavutluk dağlarına taş kırmaya gönderilip de geri gelmeyenler aslında Ferhat’lık mı yapıyor, Bosna yani Avusturya tarafındaki sevgililerine ulaşmak için tünel mi kazıyorlardı? Ama bu bir tercih ve üslup meselesi idi. Balkan savaşlarını anlatacak olduğu <span class="t12">Ş</span><span class="t12">en Olas</span><span class="t12">ı</span><span class="t12">n Meriç Nehri</span> adlı altı ciltlik kitabında da hiç kan, ölü olmayacak, kollar inip kalkmayacak, terli vücutlar yorulursa ancak yatakta yorulacak, öyle insan vücudunun sağı solu neccâr yongası gibi yazıya yabana dökülmeyecekti. Yazılmamıştı ama hepsi kafasında hazırdı, yazacaktı. Bir nutfe için önünü bu kadar görebilmesi bile bir başarı değil miydi? Kaldı ki Cihan Harb-i Evveli yıllarını da anlatmak istiyordu, mütareke zamanını da, sonrasını da. Onların da projeleri hazırdı kafasında. <span class="t12">Çanakbelde</span> 1915, <span class="t12">Ye</span><span class="t12">ş</span><span class="t12">ilfidan</span> 1915, <span class="t12">Nefs-ûl Emmâreden</span> <span class="t12">Kuvvetülemare</span>’ye 1916, <span class="t12">Gazagaza</span> 1917-18. Bak, isimlerini paylaşmakta bile bir beis görmüyordu gelecek projelerinin, bunlarda da karakterler yine paşa çocuğu, yine frankofon olacak, Anette, Babette, Georgette gibi kızların ardından koşacaklardı... Ah, Anette, bakışların hâlâ bir yeşil hançerdir benim üstüne tuz basılmış kızıl yaralarımda... höunk... höunk... oh... Başka bir iki yarı sorunsal daha vardı tabii, biz niye kapitalist olamadık, olduk da farkında mı olamadık, Doğulu muyuz, Batılı mıyız? Niye bilim ve felsefe hayatına katkıda bulunmadık? Ama tüm bunlar son derece medeni bir arka planda geçecek, okuyucular öyle <span class="t12">nekrofil</span> sahnelerle üzülmeyecekti. Ayrıca bu muhayyel insanların para kazanma derdi olmayacak, konaktan aşağı bir şeyde yaşamayacaklardı. Her şey çağdaş standartlara uygun olacaktı, o kadar! Şiddete çok lüzum varsa insanlar tek tek öldürülebilecek, sonra iyi insanlar 1278 sayfa boyunca bu günümüz... günümüz... Bir nutfenin günü olur mu yahu? Neyse günümüz Holyshit senaryolarına acayip benzeyen gerilim meselesini ezkiyâ-ı muhayyilandan Suat Ferid ile el ele verip çözeceklerdi. Gerçi bu işi 28 sayfada yapıp, zâid olan 1250 sayfayı kafalarına doldurmak zahmetinde kalmayabilirlerdi ama istiyorlardı işte! Nasıl ki Hidayet Orman’ı isteyip okuyan varsa bunları da isteyen oluyordu. Ne kötülük vardı bunda? Bahusus kendilerinin bir türlü okuyup anlayamadıkları kuru, ruhsuz bir tavır ile yazılmış değişik oran ve alaşımlarda <span class="t12">Duvduvani</span> içeren kitapları birileri çıkıp bozuk para ederek bu kitleye “okuyup okuyup” anlatıyorsa... Nüve-i Osman Hulûsi, yani çok yakında Gondiwahara dağlarındaki bir mağarada anasının karnı dışında gerçekleşecek olan bir tür doğumla Gerçek Osman Hulûsi olarak yeniden doğacak ve her iki cihan arasındaki aralık kapıda duracak olan istidadı Nüve ile Muhayyil bakıştılar... Nutfe’nin durumu acıklıydı... Yakında kendisini “Hami Tırtıl, Öl Kurtul” filan gibi bir şey zannetmeye veya yaratıcı güçlerinden iyice şımararak, neuzubillah, Yol’un esrarını da fâşetmeye kalkıp, “dört kitapta (<span class="t12">Jericho</span>, <span class="t12">Notaras</span>, <span class="t12">Patras</span> ve <span class="t12">Arhos</span> İncilleri, hepsi kayıptır, konsey tarafından yakılanlar arasındadır, bkz. <span class="t12">Duvduvani</span>, cilt ii, s. 56) anlatılan sakattır, buyurun benim kaba etlerim ağrıyıncaya kadar oturup nice tetebbu mahsulü kafa patlatmalarım sırasında doğrusunu keşfettiklerimi okuyun” diyebilirdi. Ya da tüm bunları hayal eden üçlü, dörtlü, yoksa tekli mi desek, en kalabalık olan tekli idi, birlikten kuvvet doğar, neyse o güruh içinde Nutfe’ye, et ve kana daha çok sahip veya en yakın zamanda sahipti diye bugünlerde böyle bir azamet gelmiş, kendisini vâcib-ül vücûd, sebeb-i evvel gibi bir şey sayıyor olabilirdi. Diğer ikisi (üçü) zor bela bu başkasının alanına sarkan miniskül Suat Ferid’i dışarı koydular, sarhoştu, bu dümeni iyi bulmuştu, içip içip başkasının kapısına dayanıyordu... İşte yine gelmiş bit kadar cüssesine bakmadan ahkâm kesiyor, ahlakçılık yapıyordu...</p>

  <p class="p9">“Ah, olacak iş değil, ama biz bu gidişle küffar ile hesaplaşmadan yaka paça papaz olacağız birbirimizle” diye düşündü Osman Hulûsi. Birden zamanın hayal kurma, belki de hiç yaşamayacak olan bir delikanlıyı kurma zamanı olmadığını anladı.</p>

  <p class="p9">“XVI. yüzyılda, XIX., XX. ve XXI. yüzyılın hassasiyetleri ve incelikleri olmayacağı müsellem bir keyfiyet, nerede onlarda o zarafet..." diye dört yüz bu kadar yıl sonra neo-Ottomanish lisanını konuşan iki üç kişiden biri olmanın verdiği rahatlıkla, evinin sıcaklığında ferah ferah düşünecekti Suat Ferid ama bu kadarı, 1599 yılının 23 Ağustos günü, köpürmüş bir sel gibi gelmelere alışkın olan Osmanlı ordusu için bile fazlaydı... Alaman ordusu “ayranı kabarmış hınzır sürüsü gibi” geliyordu...</p>

  <p class="p9">XVI. yüzyıl Osmanlıları da insandılar, korkuyorlardı, hele kendi taraflarından henüz herhangi bir emir çıkmamışken... Titriyorlardı... Şalvarına dolduranlar, bayılanlar, kusanlar, kılıcını atıp kaçanlar vardı... Sonradan büyük Duvduvani yorumcularından lbrail Haluk Parşömen’in ileri süreceği iddianın tersine, o gün kaçanların veya bayılanların etnik orijinlere göre bir dağılımını verecek anketi yapıp istatistik oluşturacak kimse daha anasından doğmamıştı. Taa kendisi olarak doğduğundan kırk yıl sonra, kitabını yazdığı sırada Parşömen de Ulus’ta Suat Ferid’in alt katının alt komşusu idi... Geçiniz... Osman Hulûsi nüve halinde olmasına rağmen daha şimdiden çağlararası zihnî notlar gönderebiliyordu:</p>

  <p class="p9">“Suat Ferid Beyler nereye? Biraz daha kıç rencide buyursaydınız da sonunu görseydiniz, bakın bu Berke hıyarı bize saldırın veya kaçın emrini vermediği için, bir beş altı dakika içinde kâfirin altmış tutam âlâ çelik gönderleri kemik ve sinirlerimizi nasıl parçalıyor...”</p>

  <p class="p9">Sonra Nutfe ile gevezelik yaptığı için kendisine kızdı.</p>

  <p class="p9">“Berkeee, kalk uyan!”</p>

  <p class="p9">Atının üzerinde Şeker Hami’nin lüzumsuz bir rüyasına ortak olacak vakti bulan ve sesini çıkaramadan balık gibi ağzını açıp kapayan sultanı sarstı:</p>

  <p class="p9">“Be adam, ağzını açıp kapatacağına gözlerini kullan! İşaret ver!"</p>

  <p class="p9">“Kaçın!"</p>

  <p class="p9">O gün yine, tesadüf burnunu bu işe de soktu. Berke heyecandan gözlerini bir iki defa fazla kırpmış, bayağıca “yanlış telaffuz” etmişti emri. Şöyle okunuyordu “kaç[ırmay]ın." Eh, zaten adamlar mahşerin dört atlısını 10.000 ile çarpıp delidolu geliyorlardı üzerine asakirin. Kimse istese de pek kaçıracak gibi değildi. Bu emrin, dünyanın henüz telaffuz bile edilmeden sadakatle sonuna kadar uygulanan tek askeri emri olmasına ramak kalmışken, Osman Hulûsi emri kendine göre yorumladı ve “Saldırın, ok serpin" diye, kıyametten sonra Azrail’in en son kendi canını alırken atabileceği gibi bir çığlık attı. Yalnızca savaş meydanı değil, zamanın girdaplarına takılıp kalmış olan bu paralel evren de, bu çığlık ile içi boş bir kızıl elma gibi çın çın öttü. Gerisini zaten Biçare Efendi kroniğinden biliyoruz (müsaadenizle, Suat Ferid’in haklı olduğu bir iki nokta var, rumuz MM):</p>

  <p class="p9">“Ol gün kıyametten bir numune sahife oldu, olub da rûzigâr ile savruldu, ol gün merd durdu, dürüştü muhannese yol göründü, savuştu. Anasından er doğan gaziler küffarın gök-kara demir donlara bürünmüş donguzları birbirlerine dolaşa hırlaşa, höyküre haykıra, kurda koşar it gibi daladıklarında zerre kadar ayak sürçmedi, bek durup beklediler. Sonra bir asumani ses 'ok serpin’ diye ünledi. Evlad-ı Fatihan, Türk Uşağı ve Tatar ve Nogay ve Çerakise atlıları oklarının kemik temrenlerini çıkarmış, taştan yahut demirden ucu küt yuvarlak temrenler takmış idiler. Bu gök pulat çeliğe sivri, keskin ok neylesin? ‘Ya Allah’ diye hep bir uğurdan puta atar gibi attılar, kimilerinin katı boynuz yaylarının kirişi koptu, amma ve lâkin küffardan depesi üzeri yere çakılan da çoktu. Arkadan saldıran akılsız izansız kâfir de atların zapt idemedi. Birbiri üzerine yığıldılar. Dil bağlayıcılarının hışmına uğrayan sultanın bu esnada dili açıldı eydûr: ‘hele... hele... baka çıtak taifesine çöreğim helal olsun...’"</p>

  <h3 class="h31" id="sigil_toc_id_35"><a id="ncx1178"></a><a id="a77"></a>XXXV.</h3>

  <p class="p9">Berke’nin birden uyanası tutmuş, çocuklar gibi coşmuştu. Herkese tımar, zeamet dağıtıyor “onu söylediniz" diyen divan katiplerine,</p>

  <p class="p9">“Siz yazın... birinden biri nasıl olsa gelir... ikisi birden gelirse, sultan ben değil miyim, Kayseri’yi ikiye böler yine veririm, yazın..." diyor, pümeşe atını oynatıyordu.</p>

  <p class="p9">Birkaç yüz şövalyenin düşmesi büyük kayıptı ama arkalarından gelenler önlerindeki hafif Osmanlı süvarisini demir bir tel gibi büktüler.</p>

  <p class="p9">“Ne oldu çıtaklara Osman?"</p>

  <p class="p9">“Âdet budur sultanım, kaçarlanırlarsa hayret buyurmayın."</p>

  <p class="p9">Çıtaklar hem kaçıyor hem de at üzerinde geriye dönerek gülünç denecek kadar ufak, fakat iki parmak kalınlığındaki camı kırmadan delebilen oklar atan katı boynuz yaylarını boşaltıyorlardı. Ucu küt oklar zırhlara dokununca mermi etkisi yapıyor, bu zırhları delik deşik ediyordu. Şövalyeler yine yüzlerce kayıp verdiler. Ama geliyor, durmuyorlardı. Osmanlı'nın sağ ve sol kanatları açılmış, saçılmıştı.</p>

  <p class="p9">“Bre Osman nereye gitti bu eyaletlü?”</p>

  <p class="p9">“Sultanım Asya-ı Vustâ taktikleri icabınca kanatlara çekildiler, birazdan kapanırlar.”</p>

  <p class="p9">Böyle bir şey henüz ufukta yoktu. Şövalyeler birden yeniçerilerle karşılaştılar, yeniçeri de deliçeri değil ya... Tüfeklerini boşalttıktan ve yüzlercesini düşürdükten sonra kenara çekildiler... Bu çekiliş pek ani oldu ve şövalyelerin kolunda üç yüz top birden patladı, toplar ikinci kez dolmadan şövalyeler yüreğe girdiler.</p>

  <p class="p9">Osman “felaket” dedi, “herifler belki beş bin asilzade kaybettiler ama yüreğe de girdiler.”</p>

  <p class="p9">Sonra, şövalyelerin arkasından gelen besili Orta Avrupa köylülerinden oluşan tüfenkendaz piyadeyi ve onların da arkasında sotada bekleyen on binlerce hafif süvariyi gördü.</p>

  <p class="p9">“Katmerli felaket!” diye ilk lafını düzeltti.</p>

  <p class="p9">Fakat en arkada kalması gereken hafif Leh ve Macar süvarileri heyecana kapılmış, mutlak bir yağmadan mahrum olmak istemeyerek köylü birliklerini geçmeye başlamışlardı. Yüzlercesi kendi piyadelerinin ateşiyle düştüyseler de dörtnallarını kesmediler. Beri tarafta ise birkaç muhafız yeniçeri ortası ve kafaları üsküflü, altın kemha elbiseli bir avuç solak, ölümüne bir mücadeleye girmiş, şövalyeleri biraz yavaşlatmışlardı ama yedi sekiz dakikadan fazla tutamayacaklardı.</p>

  <p class="p9">O sırada, nereden çıktığı belli olmayan Hwace Efendi sultanın atının yanında belirdi:</p>

  <p class="p9">“Sultan Berke’m olan oldu, haydi eve dönelim,” dedi şefkatle.</p>

  <p class="p9">Bu ses Berke’nin içine işledi. Zaten büyük kararsızlıklarla yola çıktığı bu sefer-i menhûs-u Üngürüs’e lanet etti. Yine pasifist tiradını okumaya başladı:</p>

  <p class="p9">“Kan istemem... saltanat istemem... ölü istemem... vergi, toprak istemem...”</p>

  <p class="p9">“Şevketlüm, vakit kalmadı, hadi oynat atını, gidi gidiverelim bizim ellere ellere... Şimdi Boğaz ne serindir efil efil...”</p>

  <p class="p9">“Serindir Hwace Efendi gidelim... Yalnız, Osman nerede, bir Allahaısmarladık diyelim çocuğa, ayrıca tebrik edelim onu gureba bölüğünün ağası yaptım... Garip şeyleri sever küçüklükten beri...”</p>

  <p class="p9">“Canım sultanım, İstanbul’da, o da olmazsa Konya veya Şam’da tebrik ederiz kendisini!”</p>

  <p class="p9">Bu sırada Biçare Efendi uzaktan ne görüyorsa aklına nakşediyordu. işte o pir-i siyasette ne mangal gibi yürek varmış yav... Koca padişahın dizginine yapışmış kaçmasın diye yalvarıyordu... Zaten Hwace’nin söylediği sözleri de sonradan Hwace’den alarak tarihine yazacak olan Biçare Efendi’yi, biz (1, 2, 3 belki 4) de tam bu yüzden, üslubunun güzelliğine rağmen bıraktık. Burnunun dibindeki olayları yanlış anlayan bu tarihçi taifesinden illallah!</p>

  <p class="p9">Osman Hulûsi bir yirmi otuz metre ötede belirdi. Durumu gördü. Son savunma da tükenmişti, sultan esir olmak üzereydi. Atını iki zıplatışta yanına gitti. Hoca gibi mecalsiz olmadığı için, hayvanı yularından yelesinden tuttuğu gibi çekerek tepeyi dolaştırdı, yanında bir tepe daha vardı, ikisinin arasındaki ufak vadiye girdiler.</p>

  <p class="p9">Bu arada tarihlerin oldukça doğru kaydettiği gibi, Alaman ağır süvarisi Osmanlı ağırlıkları içine girdi, ordunun kötürüm bacakları arasına dalıp o da kötürüm oldu.</p>

  <p class="p9">Ama yine tarihlerin, hiç umursamayıp kaydetmedikleri gibi, orada arabalara yüklenmiş enva-i tür yiyeceği gören atlarını zaptetmediler ve başıboş bıraktılar. Zafer kazanılmıştı. Birkaç leblebici ve kahveci ile de savaşacak değillerdi. Hayvanlarına yiyeceklerini yedirmek bunlara bir ceza olabilir, gıcırtı yapanı da kesebilirlerdi. Şövalyeler aptal olur. Atları da kendileri gibi arsız... Bir iki un çuvalı dişlediler, sahipleri ise hâzine çuvalları zannederek bunları kılıçladılar ve ortalık biraz un duman oldu.</p>

  <p class="p9">Kaçarlanır “gibi” yapan bazı Osmanlı birlikleri bu hadiseyi bekledikleri, duman ile verilecek “düşman bozuldu gelin yağmaya ortak olun” işareti zannetti ve kilometrelerce öteden atlarının burunlarını çevirdiler. Onların geldiklerini gören, mehteran bölüğünün nasılsa kaçamayıp da deve kösünün arkasına saklanan kahvecisi Hamdi Ağa, yirmi yıllık hizmeti sırasında kulaktan dolma öğrendiği tek şey olan “toplanın küffar dağıldı”yı çalmaya niyet etti. O karmaşa içinde köse vuruyorum zannederek bir şövalyeye yaradana sığınıp elindeki tokmakla bir tane patlatınca adamın anında attan düştüğünü gördü. Ağaç demire üstün gelmişti. Esnaf çabuk öğrenir. Ticaret uşağıdır. Tek görevleri insanüstü sesleri ile bağrışarak Osmanlı askerine cesaret vermek olan kaba avazlı bozavuncular da bu cenkte hiç bağırmadıklarını, dolayısıyla, gelecek cenklerde istihdam edilmeyebileceklerini münfehim olarak “Urun ha-vurun ha, hani sultanın ekmeğini yiyenler, hani benim er, er benim diyenler” diye bağrışmaya başladı. Esnaf ağaçlarla, odunlarla şövalyelere saldırdı. Osmanlı ordusu kadar terbiyeli olup, parasını vererek atlarına ziyafet çekseler veya altın var mı diye un çuvallarını kılıçlarıyla deşmeselerdi, belki de problem olmayacaktı. Arabaların, üstüne üstlük Alaman ordugâhındaki gibi caddeler ve onları kesen sokaklar şeklinde düzenli dizilmemiş, bir seyyar gecekondu mahallesi gibi duran arabaların arasından kendilerini can havliyle ileri fırlattı şövalyeler. İşte asıl o zaman olan oldu. Develerden belinleyip ürken atlar yüzlerce şövalyeyi yerlere attılar, on binlerce koyunun üzerine basmak istemeyen kibar Orta Avrupa atları birbirlerine dokunup sahiplerini yerlere fırlattılar. On dakika içinde ne kadar şövalye varsa hepsi, kabuğu bir tarafından ezilmiş tosbağalar gibi sırtlarının üzerine veya yüzükoyun çamurlar içinde yatıyor, debeleniyorlardı.</p>

  <p class="p9">Berke sevindirik olmuştu, heyecandan duramıyor, inip atını taşıyası geliyordu:</p>

  <p class="p9">“Bu kışı Beç’te kışlayalım mı? Bahara da Allah kerim. Beğenirsek orayı payitaht yaparız; güzel yeşil gözlü, siyah saçlı dilberleri var diyorlar, daha bir gireriz Avrupa’ya, ha Osman?”</p>

  <p class="p9">Ufuklara dalan Osman,</p>

  <p class="p9">“Hünkârım savaş yeni başlıyor” dedi.</p>

  <p class="p9">Doğruydu. Berke umursamaz bir tavırla, her şeyi şövalyeler halletsin diye ağırdan almaya başlayan “hafif süvariye” baktı.</p>

  <p class="p9">“Bu kılkuyruklardan korkan onlara dönsün” diye bağırdı.</p>

  <p class="p9">“Sultanım bu çapulcular değil, arkadan piyade geliyor" dedi Osman.</p>

  <p class="p9">Bu da doğruydu. Fakat yeniçeriler pek az olan kayıplarını umursamayarak sultanın önünde kale gibi durmuştu şimdi. Kanatlar kapanmaya başlamıştı. Koskoca Osmanlı ordusunun kumanda heyeti, Osman ile Berke’den ibaret olmadığı için, vüzera ve beylerbeyleri uçları kapatıyordu. Savaşın en başında dön bir yana ok serperek kaçan çıtaklar, düşman ağırlıklarının bile en arkasına düşmüşlerdi, düzenli bir şehir gibi olan Alaman arabaları onları dev bir tarak gibi onlarca ince dereye ayırmıştı ama, bu dereler düşman piyadesinin taa en arkasında, Haç-Hilal Ovası denen nazlı dilberin fildişi rengi omuzlarına salınan kara saçlar gibi yeniden birleşmiş<a id="a78"></a>lerdi.</p>

  <p class="p9"> </p>
</body>
</html>
