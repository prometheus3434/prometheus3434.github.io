<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>KÂİNAT-I MÜBEDDELE'DE GÜN YİRMİ ÜÇ / YİRMİ DÖRT</title>
</head>

<body>
  <h1 class="h11"><a id="a183"></a><a id="a182"></a>KÂİNAT-I MÜBEDDELE'DE<br />
  GÜN YİRMİ ÜÇ / YİRMİ DÖRT</h1>

  <p class="p0"><img alt="img27.png" height="224" src="../Images/img27.png" width="106" /></p>

  <h3 class="h31" id="sigil_toc_id_78"><a id="ncx2597"></a><a id="a184"></a>LXXIX.</h3>

  <p class="p9">Sabah olduğunu zannettiği bir zamanda uyandı. İrkilt Albay ve “Hemşire” Melissa başında bekliyorlardı.</p>

  <p class="p9">Bir de kolunda bir takım elbiseyle, ufak tefek bir adam:</p>

  <p class="p9">“Sizi hiç rahatsız etmeyeceğiz efendim. Dün gece siz uyurken çiçeklere su vermek yerine ölçülerinizi aldığımız için bağışlayın lütfen.”</p>

  <p class="p9">Adam giysi yığınını Suat’a verdi.</p>

  <p class="p9">“Giyinirken de başımda mı dikileceksiniz" diye söylenerek tuvalete yöneldi Suat. Kız arkasından koşarak cep telefonuna benzeyen aleti belinin etrafında dolaştırdı. Suat hiçbir şey söylemeden içeri girdi. Biraz sonra, içine düğmesiz ve önü açık, beyaz bir gömlek, sırtına pırıl pırıl, petrol mavisi bir ceket-pantolon geçirmiş bir halde geri döndü.</p>

  <p class="p9">“Hayrola Meçhûl Muhayyilenizi sahneye mi çıkarıyorsunuz?" dedi ve hemen arkasından,</p>

  <p class="p9">“Geçti benim bu yollardan kervanııım, beni yakaan bir kııız değil bir geliin, höööüûüü” türküsünü patlattı.</p>

  <p class="p9">Kendi sesine hayret etti. Hisarcıklı Kör Hafız bu sesin yanında kağnı gıcırtısı gibi kalır, Harun Çeşmibülbûl ise resen emekliliğini isterdi. Sesinin ulaşabileceği son noktalarda dolaşırken, Melissa’nın gözlerinin içine çapkınca bakmayı da ihmal etmedi. Hemşire kıpkırmızı olmuştu, gözlerinde iri damlalar vardı. İrkilt, türkünün bitmesini saygıyla bekledikten sonra,</p>

  <p class="p9">“Estağfurullah efendim... metal kumaşın kendi parlaklığı... isterseniz boyatalım...” dedi.</p>

  <p class="p9">Bacaklarının titremesini durdurmaya çalışan “hemşire,” düğmesiz gömleğin iki tarafını bir araya getirerek kilitledi. Aynı şeyi pantolon ve içindeki don için de yaptı. Ceket için ise, Suat’ın sırtında, tabii ki onun görmediği bir şeyler yaptı, irkilt,</p>

  <p class="p9">“Efendim, kusura bakmayın, bizim için de ani oldu. Birazdan başbakan gelecek de...”</p>

  <p class="p9">“Siz de çıplak maymunu giydirip kuşatıyorsunuz, aman ne güzel...”</p>

  <p class="p9">Hepsi başlarını eğdiler.</p>

  <p class="p9">“Başbakanınıza da şarkı söyleyeyim mi? Nelerden hoşlanır zât-ı devletleri?”</p>

  <p class="p9">Terzi boş bulunarak atıldı:</p>

  <p class="p9">“Madrigal mı mardigal mı, neyin... eyle bir şey... kazetada okumuştum...” Albayın sert bir bakışıyla sustu.</p>

  <p class="p9">Suat görkemli bir kahvaltı yaptı. Kendisine getirilen günün gazetelerine bakmadı bile. Bir saat sonra memleketin başbakanı karşısındaydı.</p>

  <p class="p3">[Kim kimin karşısındaydı? Anlaşılmıyor.<br />
  Şu zibidiye sorun kızım... l.K.]</p>

  <p class="p9">Suat adamı nereden tanıdığını düşündü. Bıyık ve sakalları olsa ne olurdu, fikriyle oynadı. “Ercümend!” diye bağırmamak için kendini zor tuttu. Yanakları biraz tombullaşmış, biraz daha genç, ama Ercümend... Adam çevik adımlarla yürüyerek Suat’ın elini sıktı. İktidar, ölüyü yedi kaplan gücünde yapıyordu herhalde. Elini muktedir başbakanın mengenemsi elinden güçlükle alan Suat, “bu parmakları üç gün kullanamam artık" diye düşündü. Beriki söze girdi. Çok kibar bir adamdı: “Biliyor musunuz beyefendi, benim de edebiyatçılığım vardır biraz... Gençliğimde şiirler yazardım... Sizin gibi dört kol çengi bir sanat güneşinin yerli ufuklarımızda dogması bizim için ne onurdur, bilmenizi isterim!”</p>

  <p class="p9">Adam anlaşılan, halk edebiyatı düşkünü idi. Suat da Yol’un gizli ve mukaddes dilini kullanarak bir muziplik yapmaya karar verdi:</p>

  <p class="p9">“Asıl fehâmetmeâblarının zât-ı akdes-i sarıatperverâneleri bu fukara memâlik için bir âfitab-ı lânazîr-i bînazîrdir. Mevcudiyet-i mukaddeseniz cemî’ halayık ve dahi bu bînigâh bendeniz için lâyetanâhî bir melce-i bükâ-yi sürûr-u şedîddir. Hak zülcelâl hazretleri devletinizi yevmen fe yevmen tezyîd eylesin, lâyetecezzâ ve lâyetagayyer eylesin, her daim lâyugleb-ü lâyemût olasız, tarîk-i memşâda zahmet çekmeyesiz, memsûn olmayasız, âmin ya Rabbellâlemîn!”</p>

  <p class="p9">Başbakan irkildi. Albay, “Vay canına, ben irkiltmeden de irkilebiliyor insan!” diye düşündü. Melissa Tombak-Ferguson ise “Eyvah, âşık oluyorum galiba. Hiçbir şey anlamadım ama sözlerin bu gizemli ahengi beni alıp götürüyor. Bu ne ihtişamlı bir musiki...” diye düşündü. Bu düşünceler, dışarıya bir iç çekiş olarak yansıdı.</p>

  <p class="p9">“Sayın Ceylani, sağlığım için iyi dileklerinize teşekkür ederim! Kendimi Türk hekimlerine emanet ettim, gerisini Tanrıya bıraktım. Epeydir bir sıkıntım kalmadı. Yalnız rica etsem de günlük dilimizi konuşsak, benim yaşım müsait ama gençler artık pek anlamıyor..."</p>

  <p class="p9">Başbakanın bu sözleri üzerine, Suat'ın odasında konuşulan her şeyi kaydetmekle yükümlü genç memur derin bir nefes aldı. Yoksa, elde, ilaç için olsun tek bir Osmanlıca sözlük kalmadığından, işi pek zor olacaktı.</p>

  <p class="p9">“Canım Ercümend, biz de bu lisanı konuşurken kullanmıyorduk a! Yoksa şuncağıziar da analarından bunu öğrenirlerdi. Öylesine sınadım işte" dedi Suat Ferid laubali bir tavırla.</p>

  <p class="p9">Başbakan aşırı bir incelik ve duyarlılıkla,</p>

  <p class="p9">"Efendim, adım Olcay Evcimen ama siz nasıl isterseniz öyle hitab edebilirsiniz... Yurttaşlarımızın ve tüm dünya halklarının iyiliği söz konusu olunca, bu bir özveri bile sayılmaz” uyarısında bulundu.</p>

  <p class="p9">Suat oyunu biraz daha sürdürdü:</p>

  <p class="p9">“Hele hele, aferin... hezâraferin... iyi kapmışsın bu ahîr zaman köstebeklerinin dilini... etmeğim helal olsun sana...”</p>

  <p class="p9">Bay Evcimen gözle görülür bir şekilde sarsılmış olarak, nezaket ziyaretini kısa kesti.</p>

  <p class="p9">“Her türlü rahatınızın sağlanması için talimat verdim efendim” diyerek, Suat’ın elini bu kez kadifemsi bir dokunuşla sıktı.</p>

  <p class="p9">“Buranın da çimşirlik kapısı var mı ki lala?” dedi Suat. Bu kadarı fazlaydı. Suat Ferid alenen söylemediyse de, başbakana Osmanlı sadrazamlarının bazen padişahlara kadın bulup sarayın “şimşirlik” kapısından gizlice içeri soktuklarını hatırlatmıştı. Bunu yaparken de şimşir demek yerine saraylıların şivesi ile söylemişti kelimeyi. Olcay Evcimen karmakarışık bir yüzle Suat’ın odasını terk etti. Albay da peşinden...</p>

  <h3 class="h31" id="sigil_toc_id_79"><a id="ncx2630"></a><a id="a186"></a><a id="a185"></a>LXXX.</h3>

  <p class="p9">Melissa biraz tereddütten sonra sordu:</p>

  <p class="p9">“Söylediklerinizi hiç anlamadım ama çok güzel konuşuyorsunuz, sesiniz de çok güzel... İlgilenmediğiniz bir sanat dalı var mı acaba?”</p>

  <p class="p9">Suat bir yandan kıza,</p>

  <p class="p9">“Heykel yapmam... Resmim fena değildir ama heykelle başım hoş değil” derken, diğer yandan Meçhûl Muhayyil’e,</p>

  <p class="p9">“Bu da senin başının altından çıkıyor. Başıma yeni bir afet sarıyorsun değil mi? Şükürler olsun ki bunun Ferguson diye herhalde beygir dişli bir kocası var... Bak burada yanıldın işte, Suat’ın çapkınlığı buraya kadar... Güzel kız, ama Allah sahibine bağışlasın” mesajı çekti.</p>

  <p class="p9">İçindeki kutuya cevabi mesaj gelmeden önce kız nereden icap etliyse,</p>

  <p class="p9">“Benim rahmetli kocam da çok güzel resim yapardı” deyiverdi. Suat’ın yüzü asıldı. Kız aceleyle devam etti:</p>

  <p class="p9">“Huskin’de yaşlı bir İngiliz ressamdı. Benim pek çok nü resmimi yapmıştır. O da heykel sevmezdi...”</p>

  <p class="p9">Suat somurttukça kız panikliyordu:</p>

  <p class="p9">“Çok yaşlıydı... zaten sanatı için sevdim onu... Ben o sırada psikoloji doktoramı yapıyordum... Tam üç yüz altmış beş adet çalışması var... Koca bir yıl boyunca evli kaldık...”</p>

  <p class="p9">Suat surat yaptıkça kızın konuşacağını anladı. Önce gülümseyerek kızı durdurdu, sonra,</p>

  <p class="p9">“Bana bunları anlatmak durumunda değilsiniz” dedi.</p>

  <p class="p9">Melissa kendini düşürdüğü durumdan dolayı kızgındı. Üstelik, bütün Onuncu Şube bu dediklerini duymuş veya duyacaktı. “Haklısınız size ne?” diyerek ayağa kalktı.</p>

  <p class="p9">Kapının önünde bir düğmeye basarak önce korumalara haber verdi, sonra vücudunu siper ederek kapının yanındaki küçük panele açılış şifresini girmeye başladı. Heyecan ve kızgınlıktan, tam bir perdeleme yapamamıştı. Suat 098 rakamlarını açıkça gördü.</p>

  <p class="p9">Kız her rakamı tuşladığında oldukça tiz bir düdük sesi duyuluyordu. Suat bu sesin de kaydedildiğini ve kendisinin herhangi bir deneme yapmasını engellemek için bu düzenin kurulduğunu anladı. Nefesini tuttu ve tam on tane düdük sesi saydı. O sırada bilmediği, panelin kızın işaret parmağının izlerine duyarlı olduğuydu. Hemen, “Tuvalete gitmek istiyorum” düğmesine bastı. Kızı tekrar geri getirmek, biraz daha sinirlenmesini sağlayarak biraz daha bir şeyler öğrenmek istiyordu, içeri İrkilt Albay girince irkildi...</p>

  <p class="p9">“Şey... Melissa da tuvalete gitti. Ben de sizi bekletmek istemedim” dedi İrkilt.</p>

  <p class="p9">Küçük siyah kutuyu Suat’ın beli etrafındaki manyetik bantta dolaştırdı. Suat, vardan yoktan bir şeyler yaptı. Kızın asıl gelmeme nedeninin bu tuvalet masalı olmadığını biliyordu. Bundan sonra hep bu sert albayın eline kalma ihtimalini düşündü ve düşündüğünü hiç sevmedi. Kıza fazla yüklenmemeliydi. Psikoloji doktorası olan güzel bir hemşireyi, bu yarı yontulmuş totem direği kılıklı herife tercih etmek için binlerce neden bulabilirdi. Tuvaletten çıktı.</p>

  <p class="p9">“İrkilt Bey, demek hemşire hanım evli değil... Ben de zannetmiştim ki... Neyse... Ben aslında onun nü resimlerini yapmak isterdim... Malum, burada müebbeden kalacaksam... Yani vakit zaten geçmek bilmiyor... geçmez de... ama darılttık kızı galiba... Benim adıma bir özür diler misiniz...”</p>

  <p class="p9">İrkilt bu sefer kendisi irkildi. Biraz önceki konuşmayı duymuş, bütün Onuncu Şube’nin başını döndüren Melissa’nın bir zamanlar çıplak poz vermiş olduğu düşüncesi, zihnine ihtilal vermişti... Suat dallamasını izlemek gibi sıkıcı bir iş, birden pek eğlenceli olacaktı.</p>

  <p class="p9">Albay sırtındaki küçük kelebek anahtarın çevrilirken çıkardığı gıcırtıları duymadı bile. Mekanik adımlarla kapıya yöneldi. Tüm dikkatini renk vermemeye yoğunlaştırmıştı.</p>

  <p class="p9">“Üst yönetime aktarayım efendim. Onlar uygun görürse Melissa niye yapmasın? Kişilerin şahsi duygulan bizim işimizi engellemez...”</p>

  <p class="p9">Kapıdan çıkarken İrkilt’in etekleri sevinçten zil çaldığı için Suat düdük seslerini duyamadı ama adam kesinlikle perdeleme yapmadığı için tuşlanan şifreyi yedinci rakama kadar takip edebildi. 067548!</p>

  <p class="p9">“Vay uyanıklar vay! Herkese farklı şifre ha..."</p>

  <p class="p9">Bunun da ancak kişileri birbirinden ayıran bir özellik sayesinde olabileceğini düşündü. Suat Ferid insanların parmak izlerini kapının bilgisayarı gibi dokunma ile ayıramazdı ama farklı olanın parmak izi olduğu bilgisi de kapıda yoktu. Kapı, parmak izini bırak, parmağı biliyor muydu bakalım? N’aber?</p>

  <p class="p9">Kendi saati kolundan alındığı için duvardaki gömme saate baktı. Tavana yakın bir yere takmışlardı. Üstelik plastikti.</p>

  <p class="p9">“Ulan, sanki yelkovanı söküp harakiri yapacağım, salak mı bunlar?"</p>

  <p class="p9">Saat on bir olmuştu. “Kahve istiyorum!" ziline bastı. Adı İkbal veya Sabahat olan yaşlıca bir kadının geleceğini düşünmüş yanılmıştı. Melissa kıpkırmızı bir yüzle içeri girdi. Kendine de koca bir fincan kahve yapmıştı. Rahat koltuklara oturdular. Kız Anette’vari bir hareketle bacaklarını koltuğun üzerine çekti:</p>

  <p class="p9">“Suat Ferid Bey, beni bu kadar küçük düşürüp aşağılamanız için ne yaptım ben size?”</p>

  <p class="p9">Suat, kızın müşteki haline rağmen kendisiyle konuşmak istediğini, bundan hoşlandığını bilecek kadar kadın ruhundan anlardı. Kadın ruhunun tek doktoru, Hamud Tahassür değildi ya!</p>

  <p class="p9">“Melissa Hanım, benim burada canım sıkılıyor. Bir meşgale arıyordum ki bir zamanlar nü resimler için modellik yaptığınızı söylediniz. Demek ki kıpırdamadan saatlerce durabiliyorsunuz. Herkes duramaz. Eh naçizane, ben de her duranı tuvale aktarmak istemem... Mesela, ne yapayım ben o yağlı kolböreği tepsisi suratlı Kutadgo’yu veya Apaçi totemi kılıklı İrkilt’i... Adamı koysan saksı gibi yedi saat oturur... hem de nü... böö!...”</p>

  <p class="p9">Suat şaklabanlığın yararını her zaman görmüştü. Kız kendini tutamayarak güldü.</p>

  <p class="p9">“Gördünüz mü?”</p>

  <p class="p9">“Suat Bey, birkaç seviyede sorun var... ve benim de bazı şartlarım...”</p>

  <p class="p9">“Neymiş?”</p>

  <p class="p9">“Önce bir giyinik resmimi yapın...”</p>

  <p class="p9">“Ahaa!... Yeteneğim ölçülecek galiba...”</p>

  <p class="p9">“Tutalım ki öyle...”</p>

  <p class="p9">“Peki sorun bu mu?”</p>

  <p class="p9">“Hayır... Sorun... sorun aslında siz değilsiniz... Sorun Onuncu Şubenin yamyamları... Onların beni Havva ana kılığında görmesini istemiyorum, tamam mı?”</p>

  <p class="p9">Suat bunun daha ziyade dışarıya çekilen bir mesaj olduğunu anladı. Alayla,</p>

  <p class="p9">“Tamam efendim,” dedi, “bir mahkûm olarak tüm etki ve yetkimi kullanırım, o saatte çıplak hanımlarla ilgilenmeyen memurlar koyarlar gözetlemeye...”</p>

  <p class="p9">Sonra ciddileşti:</p>

  <p class="p9">“Sizin bu tür şartlar koyacak kadar seçim hakkınız olduğunu bilmiyordum... Tutalım ki benim resim kabiliyetim de Kâinat Bey kadar, ne çıkar? Sergi açmayacağım ya! Canım sıkılıyor... Sizi istiyorum Melissa Hanım... Anlaşıldı mı?”</p>

  <p class="p9">Bunu yaparken bir elini Melissa’ya doğru uzatmış, sonra yavaş, yavaş olduğu için de son derece etkili bir şekilde kendine doğru çekmişti. “Sizi istiyorum” kelimelerini birkaç vurguyla birden kullanmış, Melissa’mn ayağa kalkmasına ve kendisine doğru birkaç adım atmasına neden olmuştu.</p>

  <p class="p9">Melissa yarı yolda, gözle görülür bir şekilde silkinerek kendine geldi.</p>

  <p class="p9">“Mahkûm iken de zalimsiniz siz... Allah belanızı versin!” Kapıya koştu. Suat yine başarmış, kızı sinirlendirmişti. Şüphelenmesinler diye hemen arkasından gitmedi, üç düdük sesi sayarak bekledi. Daha üçüncüsü sona ermeden,</p>

  <p class="p9">“Durun canım, bu ne hiddet bu ne celal... Size bir şey söyleyeceğim” diyerek rahat, umursamaz adımlarla kızın arkasından yaklaştı. Kız parmağını tuşun üzerinden çekti: Tekrar sıfır. “Buyurun!” Yüzünü Suat’a dönmüştü, “ne var?”</p>

  <p class="p9">“Hiç... Eğer malzemeyi getirirseniz, öğle yemeğinden sonra giyinik resminizi yapmaya hazırım... İstemiyorsanız hiç soyunmayın... Ayrıca böyle daha çekicisiniz... Lütfen... Patlıyorum ben burada...”</p>

  <p class="p9">“Malzeme temin edildi,” dedi kız, “dediğiniz gibi benim seçim hakkım yok... saat ikide geleceğim...”</p>

  <p class="p9">Çıktı. Yukarıdakiler hiçbir şeyden şüphelenmediler.</p>

  <h3 class="h31" id="sigil_toc_id_80"><a id="ncx2681"></a><a id="a188"></a><a id="a187"></a>LXXXI.</h3>

  <p class="p9">Saat tam ikide Melissa ve ıvır zıvırı taşıyan bir adam içeri girdi. Suat Melissa’yı koltuğa oturttu. Tuvalin başına geçti. Yıllardır, ilkokuldan beri resim yapmıyordu. Çocukluğunun geçtiği, okyanus kıyısındaki küçük evde tahayyül etti kendini Toprağın bir uçurum yaparak aniden bittiği o sarp kıyıda sürekli deniz resmi yapan ihtiyar ressamı düşledi. “Bana yardım et dostum” dedi. Silkindi, ürperdi. Kendini unuttu. Her tarafı boya içinde<a id="a189"></a> kaldı. Kulakları dalga sesleriyle uğuldadı. Yüzüne sert rüzgârlar kırbaç kırbaç indi...</p>

  <p class="p9">Akşam saat tam sekizde, ikisi birden, kapının açılmasıyla irkildiler. Yemek gelmişti. İrkilt de beraber... Melissa tablonun başına gitti ve küçük bir çığlık kopardı.</p>

  <p class="p9">Siyah yağlıboya ile çizilmiş ve içi turuncu-pembe, dudakları cart kırmızıya boyanmış çocukça bir resim bekliyordu. Albay İrkilt de resmin başına koştu. Kızın attığı çığlık kadar vardı. Suat Ferid bu kadar saat yalnızca bir çift göz boyamıştı.</p>

  <p class="p9">Melissa inledi:</p>

  <p class="p9">“Tanrım, bunlar benim gözlerim mi?”</p>

  <p class="p9">Evet, öyleydi. Albay ise resme dalmış, kendi kendine konuşuyordu:</p>

  <p class="p9">“Bu gözlerdeki deniz hareket ediyor... dalgalar... dalgalar var... bir de büyük beyaz deniz kuşları... kuşlardan biri siyah... siyah bir albatros bu... burası bir uçurum... bakınca insanın başı dönüyor... imdaat...”</p>

  <p class="p9">Suat’ın güçlü kolu, düşmekte olan albayı tutarak uçurumdan çekti. Adam hâlâ titriyordu.</p>

  <p class="p9">“Tehlikelisiniz siz, çok tehlikelisiniz!... Sizi içeri tıkmakta haklıyız biz...”</p>

  <p class="p9">“Biraz deniz havası aldım,” dedi Suat, “her ikinize de teşekkürler...”</p>

  <p class="p9">“Eğer Suat Bey yorulmadıysa ben yemekten sonra da kalabilirim.”</p>

  <p class="p9">Albay, Melissa’nın bu teklifine bir cevap vermedi. Kıza kapıyı gösterdi. Beraberce çıktılar. Suat dikkatle bakmasına rağmen bu sefer bir numara daha çalamadı. Gelen her şeyi iştahla yedi. Kendisini bitkin hissediyordu. Eserinin başına geçti. Bunu yapmak için Meiissa’ya bakmaya hiç gerek yoktu, bitirmek için de... Ama onsuz devam etmedi. Yatağına giderek sırtüstü uzandı<a id="a190"></a>.</p>

  <h3 class="h31" id="sigil_toc_id_81"><a id="ncx2694"></a><a id="a191"></a>LXXXII.</h3>

  <p class="p9">Galiba çok yatmamış olsa gerekti. Odasında pencere olmadığı aklına geldi. Buna ayrıca kızdı. Kalktı, sonradan <span class="t12">Melissa’n</span><span class="t12">ı</span><span class="t12">n Gözleri</span> olarak anılacak ve iyi yürekli bürokratlar tarafından kamuca görülmesi yasaklanacak olan tablosuna baktı. Kızın her iki gözünde de, batmakta olan bir güneşin kızıllıkları vardı.</p>

  <p class="p9">“Toplayın şunları ve ayrıca çişim var” düğmesine bastı. Dolayısıyla, açılan kapıdan hem Melissa hem de başka biri girdi. Suat tuvaletteyken Melissa tablonun başına gitti. Resimdeki gözlerinden yansıyan ve artık batmış olan güneşin bırakmış olduğu sarımtırak renk kalıntılarıyla dolu ufka ve kararmış okyanusa baktı. Burasının neresi olabileceğini çıkarmaya çalıştı:</p>

  <p class="p9">“Neresi olursa olsun, ben orada olmak istiyorum... Ben oraya aidim ve ancak orada özgür olabilirim...” diye düşündü. Bu bir çift gözün boyandığı koca bir ayı hatırladı. Balık yağı tadında yiyecek hapları yutmaktan bir hal olmuştu. Bitmeden bir kez bile bakmasına izin vermemişti Suat. Kameralardan üç aşağı beş yukarı bir şeyler görünüyordu ama o kadar uzaktan, gözlerin canlı olduğu asla anlaşılmıyordu. Bu süre içinde Suat tüm kâinatın en uslu mahkûmu olduğu, adeta başka bir boyuta geçtiği için projenin devam etmesine izin vermişlerdi. Melissa’yı bir an önce çıplak görmek isteyen sanatsever masadaşlarının hevesleri de kursaklarında kalmıştı. Suat’ın yaklaştığını duymadı.</p>

  <p class="p9">“Melissa Hanım, akşam için izin alabildiniz mi?”</p>

  <p class="p9">“Ah... evet! Artık akşamları da kalabileceğim...”</p>

  <p class="p9">Melissa, Suat’ın ancak altı saat geçirdiğini düşündüğünü bilmiyor, Suat da Melissa’nın bir aydır poz verdiğini tahayyül ettiğini bilmiyordu.</p>

  <p class="p9">“Teşekkür ederim... Bari size fazla mesai verecekler mi?"</p>

  <p class="p9">“Hayır... aklıma bile gelmedi... Ben burada olmaktan sıkılmıyorum ki, üste para vermeye bile razıyım...”</p>

  <p class="p9">Suat daha öteye gitmek istemedi. Model ve ressam, iki medeni insan, önce kahvelerini içtiler. Zaten suni ışık altında çalıştığı için Suat akşamdan hiç etkilenmiyordu. Gerçekte dışarıda sabahın erken saatleriydi. Bunu bilmesine imkân yoktu tabii. Fırçasını eline alarak tablonun başına geçti. Yine dalgalan duymaya başladı. Yine kendini unuttu.</p>

  <h3 class="h31" id="sigil_toc_id_82"><a id="ncx2704"></a><a id="a192"></a>LXXXIII.</h3>

  <p class="p9">Melissa günler ve geceler boyu poz verdi. Bitkinleşti. Tükendi. Suat’ın yanındayken duyduğu o musiki, Suat’a duyduğu aşkı bir tutku haline getirmişti. Suat’ın sesi ile kendine geldi:</p>

  <p class="p9">“Eh, tamam galiba, eğer geceyi burada geçilmeyecekseniz bugün bu kadar kâfi..."</p>

  <p class="p9">Galiba bilincine tam kavuşmadan önce,</p>

  <p class="p9">“Geceyi ve bundan sonraki tüm geceleri de burada veya siz neredeyseniz orada geçirmek istiyorum” demişti ki Suat,</p>

  <p class="p9">“Canım abartmayın, nihayet aramızda profesyonel bir ilişki var” deme gereğini duymuştu.</p>

  <p class="p9">Kendini unutan Suat mıydı yoksa Melissa mıydı, burası pek açık değildi aslında. Zaman hangisine tabiydi, belli değildi. Melissa ancak çok sonraları Suat’ın da bir insan olduğunu, öyle insanüstü bir hali olmadığını, yalnızca onun bir gününün kendilerinin dört ayına bedel olduğunu anlayacaktı. Kız, Suat’ın,</p>

  <p class="p9">“Resminize bakmayacak mısınız?” sorusu üzerine tablonun başına gitti.</p>

  <p class="p9">Bütün bir baş ortaya çıkmıştı:</p>

  <p class="p9">“Suat Bey... aman Tanrım!” diye, yine bir şaşkınlık çığlığı attı.</p>

  <p class="p9">Saçları inanılmaz bir ayrıntı ile resmedilmişti. Melissa gayri ihtiyari, eliyle saçlarını yokladı. Sanki korkunç bir zekâ saçlarını tel tel resme yerleştirmiş ve kendisini saçsız bırakmış gibi gelmişti.</p>

  <p class="p9">“Ne dersiniz, kısa günün kârı, bir günde hiç fena değil ha? Yarın daha erken gelirseniz, daha çok ilerleriz. Sıkılmadınız umarım" dedi Suat.</p>

  <p class="p9">Melissa ilk kez Suat’ın zaman kavramının kendisininkiyle aynı olmadığını anlar gibi oldu:</p>

  <p class="p9">“Evet, tam iki ay oldu ama hiç sıkılmadım," demek geldi içinden. Demedi. Zavallı muhayyil ressamı üzmenin âlemi yoktu. Yalnız, iyi geceler derken dayanamadı, Suat’ın yanaklarını öptü. Belki de bunun heyecanıyla acele acele çıkarken hiç perdeleme yapmadı. Suat içinden dörde kadar saydıktan sonra başını kaldırıp baktı: İki ve beş!</p>

  <p class="p9">“098025... Aha, çoğu gitti azı kaldı, artık bunu bir yere not etmek lazım...” Resmin başına gitti.</p>

  <p class="p9">Tuhaf şey! Kızın gözlerindeki güneş yine batıyordu.</p>

  <p class="p9">“Yav, bu biraz önce batmamış mıydı” diye düşündü önce. Sonra,</p>

  <p class="p9">“Canım resim işte... Tabii ki hep öyle olacak... Adam ‘canlı’ dedi diye inanmam saflık...” diye mırıldanarak kendini ikna etti, ezberindeki rakamları, kızın gömlek düğmeleri olarak planladığı on adet küçük dairenin üzerine minik Roma rakamları olarak yerleştirdi. Suat’ın, modeli olmadan resmin başına gitmesi, görevli memurlar o sırada tavla oynadığı için kimsenin dikkatini çekmedi. Yalnız, kendisi bir şeyin farkına vararak gülümsedi: Kendisine tuvalet kâğıdı ve kalem vermeyenler, eline fırça vermekte bir sakınca görmemişlerdi. Olanlarla kendi yazdıkları arasında hiçbir zaman paralellik kurmadığı ve kaybolanların kaybolmasında bir sorumluluk hissetmediği için, bir şey yazmaya kalkışmadı. Resmin başından ayrılsam daha iyi olur diye düşündü. Son bir bakış fırlattı. Melissa’nın gözlerindeki güneş tamamen batmıştı. Gözlerinin mavisi, kapkara olmuştu. Dudaklarını büktü.</p>

  <p class="p9">“Belki de bunlar haklı. İyi ama o zaman bir günde iki defa güneş batması ne demek oluyor?”</p>

  <p class="p9">Yatağına yattı. Muhteşem, deliksiz, Melissa’nın gözlerindeki gece kadar karanlı<a id="a193"></a>k bir uyku uyudu.</p>

  <p class="p9"> </p>
</body>
</html>
