<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>GÜN ON DOKUZ / YİRMİ</title>
</head>

<body>
  <h2 class="h21"><a id="a128"></a><a id="a129"></a>GÜN ON DOKUZ / YİRMİ</h2>

  <p class="p0"><a id="a130"></a><img alt="img21.png" height="208" src="../Images/img21.png" width="88" /></p>

  <h3 class="h31" id="sigil_toc_id_55"><a id="ncx1769"></a><a id="a131"></a>LVI.</h3>

  <p class="p9">Suat Ferid genzine dolan ot kokulu çay ve is kokusu üzerine ahşap evin –daha epey bir saat bodrum sanmaya devam edeceği– hamamına gitmek üzere dışarı çıktı. Evin içinden hamama inen merdiveni bilmemek ve dışarıdaki uyduruk kapıyı kullanmakla mazurdu. Reayası yine ateşin başına toplanmış, sessiz bir neşeyle sabah çaylarını içiyordu. Lâlmurad’ın boş yerine geçince, Lâlendam’ın da yanına oturmuş oldu. Kızın üzerinde, dizlerine kadar gelen garip bir yün elbise, herhalde bir kazak eskisi vardı. Gözleri şiş, somurtuk bir halde çayını içiyordu. Suat bu çemkirmenin nedenleri üzerine bir diskura girmeyi reddetti. Olduğundan da neşeli duran bir sesle,</p>

  <p class="p9">“Valide, gözünüz aydın, bu mezbelelikten kurtuluyorsunuz. Külliyetli borç aldım. Hepiniz hanım, hepiniz bey olacaksınız," dedi.</p>

  <p class="p9">Lâlfem kuşkuyla sordu:</p>

  <p class="p9">“Ya kâğıtları kim toplayacak?"</p>

  <p class="p9">Cevap beklemeden de devam etti.</p>

  <p class="p9">“Bak Efendina, bu iş hoşumuza gitmiyor, böyle bilesin. Sakın ha daha ucuza topluyorlar diye Şimâlî Irak'tan veya Eflak'tan adam getirmeyi kurmayasın, bizi işimizden gücümüzden etmeyesin sem! Bir sıkıntın varsa açıkça söyle… Payını artıralım.”</p>

  <p class="p9">Suat Ferid alınmıştı. Haksızlığa uğradığını düşünüyordu. Bir şey demedik. Konuştukça daha kötü olacaktı. Dakikalarca sustu. Bodrumun loşluğu, geceden kalan uykusuzluğu, sâmit reayasının sükûnu ve eslak-ı sulekadan Lâlmir’in ritmik kuyruk sallamaları… Hepsi birleşmiş, kendisini şu Vuslat musibetinin meymenetsiz tıkırtı ve fokurtularının esiri etmişlerdi.</p>

  <p class="p9">"Rak rak the rak... iftirak... iftirak... ku... ku... rak... rak... Utku bırak... bırak... rak... rak..."</p>

  <p class="p9">Bası önüne düştü. Silkindi.</p>

  <p class="p9">"Buğun mimar-müteahhitlerle görüşmeye gideceğim. Beni iki saat sonra uyandırın" talimatıyla kapıya yöneldi.</p>

  <p class="p9">Göğsünde belli belirsiz bir ağırlık ve ıslaklık ile uyandı. Lâlendam, Efendinayı uyandırma işini üzerine almış, Suat’ın vâsi göğsünde yatıyordu. Islak saçlarından sızan su Suat Ferid'in fanilasına yayılıyor, göğsündeki hançeri, yeni dikilmiş bir fidan gibi besliyordu.</p>

  <p class="p9">Mahmurlukla elini kızın çıplak ve kavisli beline koydu,</p>

  <p class="p9">"Anette döndün mü?” diye mırıldandı.</p>

  <p class="p9">"Efendına, ben hiçbir yere gitmedim, hep buradaydım..."</p>

  <p class="p9">Ani bir tepki verip kızı üzmekten çekinerek, yavaş yavaş patisini kızın tuhaf ürpertilerle pütür pütür olmuş belinden çekti. <span class="t12">Sözcü</span> gazetesi reklamı yapan babaöz kardeşin tonlamasıyla,</p>

  <p class="p9">"Bu ne hal Lâlendam?" diye çıkıştı. Kız,</p>

  <p class="p9">"Lâlfem sonradan tahattur elti. Diğerlerinin umurunun işi bile olmamış, ama benim rahmetli babam hamama sokmadan Lâlfem'i koynuna almamış... Ama hamam da o zaman hâlâ işliyormuş... 'Belki Efendinaya pis geliyorsundur' dedi..."</p>

  <p class="p9">"Lâlendam, pek hoş, ama ben Anette'i seviyorum" dedi Sual Ferid.</p>

  <p class="p9">"Seev, ben hiç kıskanmam!"</p>

  <p class="p9">"Lâlendam, Allah aşkına zırvalama da kalk şuradan.</p>

  <p class="p9">Kız daha başını kaldırmadan Suat’ın yarası sızım sızım sızladı. Tuz yarayı sızlatır. Gözyaşı da tuzludur. Malum-u ilâm gibi olacak ama Lâlendam da ağlıyordu.</p>

  <p class="p9">Suat sinirle, eline geçirdiği kazağı giyindi. Ayakkabılarını bağlarken Lâlendam’ın da kollarını havaya kaldırmış, ince, soluk bir elbiseyi bir kazakmışçasına giyinmekte olduğunu gördü. Kızın yarı çıplaklığında tartışmasız bir çekim vardı, içindeki ses fısıldadı:</p>

  <p class="p9">"Yerli merli, iyi parça değil mi? Bak memlekette ne kızlar var... Anette de Anette diye tutturmuşsun... Görüyorsun ki senin iyiliğini istiyorum…"</p>

  <p class="p9">Suat Ferid bu seler Muhayyil-i Meçhûl olduğuna ikna olduğu sese çıkıştı;</p>

  <p class="p9">“Sen ne yapmak istiyorsun? Bataklı damın kızı kılıklı bu cadıyı bu halde getirip koynuma koyuyorsun... Böyle yapmakla kendini de zora sokmuyor musun? Zannetme ki Suat Ferid senin o usturupluca yerleştirdiğini zannettiğin şifrenin farkına varmadı! Ben şimdi şeytana uysam, sen nasıl değiştireceksin? Yazılmış, yazılmıştır..."</p>

  <p class="p9">Ses, derin istihza tonlamaları ile mülemma,</p>

  <p class="p9">"Yaa söyle bakalım sayın feraset uzmanı, neredeymiş o şifre<span class="t16">?</span>” diye sordu.</p>

  <p class="p9">Suat Ferid önce "Berke’nin sayıklayıp durduğu yerde" diye düşündü, sonra aniden karar değiştirdi, Kemal-i ciddiyet ve okul yıllarının cin Utku’su tavrıyla, "I.eman’ı Anette diye gaskalladıgın yerde, Soğan Semahı kısmında tabii" dedi, içinden kopan çıngıraklı bir kahkaha üzerine galiz bir küfür seylâbına daldı...</p>

  <p class="p9">Lâlendam, iri gözlerim açmış, dışardan ancak yarısı duyulduğu için bir monolog gibi duran bu muhavereyi şaşkınlıkla seyrediyordu. Ellerini başının iki yanında tutarak,</p>

  <p class="p9">"Efendina delirmiş... Tecennün eylemiş... Ah bahtsız Lâlendam! Vah, kadersiz Lâlemdam! Efendina cinli..." diye diye fırladı gitti.</p>

  <h3 class="h31" id="sigil_toc_id_56"><a id="ncx1800"></a><a id="a132"></a><a id="a133"></a>LVII.</h3>

  <p class="p9">Suat Ferid yarım saat sonra Tarlabaşı’nda, mimar-müteahhit Tektaş Zebercet’in ofisinde, elinde tapu, restorasyona soyunan eski sahiplerin birinden kalma röleve ve birtakım krokiler, restorasyon işini konuşmaktaydı. Adamın gözleri, Boğazda gömülü ve her nasılsa şimdiye kadar muattal kalmış bu muhteşem servetin vaatleriyle parlamış, coşku içinde anlatıyordu: Beyefendinin meraklanmasına hiç mahal yoktu. Anıtlar kurulundan, Boğaziçi İmar’dan, vesaireden gerekli izinleri hemen alır, üçüncü sınıf bir tarihi eser olduğu uzaktan bile anlaşılan o viraneyi yarım günde yerle bir eder, yerine şöyle sağlamca bir beton yapı kondurur, o yapıyı oya gibi işleyerek bir Osmanlı evi haline getirirdi. Nasıl? Beyefendi hiç sert plastikten yapılma İtalyan mermeri diye bir malzeme duymuş muydu? Evet evet, kahverengi plaspenden mamul pencerelerin giyotin modelleri de vardı... Ev tabii ahşap olacaktı canım! Her renkten plastik tahtalar vardı. Bunlarla evi kaplayacaklardı. Aynen tahta gibi... Üzerinde ağacın yaş halkaları bile var... Buyrun ahşap... Ayrıca bu restorasyon işinde paranın lafı bile olmayacaktı. Arazinin şöyle iki dönümcük kadar bir kısmı iktifa ederdi. Suat Ferid’in öfkesi yine kabardı:</p>

  <p class="p9">“Baka topal mimarbaşı, seni şimdi çengele vurdururum ecdadım ervâhı için... Bu mülk iftirak kabul etmez... Sana bir çakıl taşı bile yok!”</p>

  <p class="p9">Ofisten dışarı uğrarken, Zebercet’in gittikçe cömertleşen tekliflerini duymuyordu bile.</p>

  <p class="p9">“Lütfen sultanım, iyi düşünün, bir dönüm... yarım dönüm...” Saatlerce dolaştı. Her yerde aynı hikâyeyle karşılaştı. Sonunda birine patladı:</p>

  <p class="p9">“Yahu, manyak mısınız siz? Para benim değil mi, bastıracağım parayı, öz mülkümdeki binayı tamir ettireceğim... Ayazda mı kaldınız nedir, ne tuttunuz arsamın yakasını?"</p>

  <p class="p9">Mimar-müteahhit Fahrünnisa Maltız Hanım boş bulundu:</p>

  <p class="p9">“Ay sizin paranız mı var?”</p>

  <p class="p9">Kabalığın bu kadarı fazlaydı. Gürledi:</p>

  <p class="p9">“Parası yok diye alnımda mı yazıyor be kadın?”</p>

  <p class="p9">“Yoo... Estağfurullah... ama kazağınız... şey de...”</p>

  <p class="p9">Suat Ferid sırtına geçirdiği kazağa evden çıkalı beri ilk kez baktı. Lâlendam’ın keçeleşmiş ve sol tarafında iri bir lekesi olan entari-kazağını giymişti.</p>

  <p class="p9">“Tevekkeli burnumun direği Lâlendam losyonu ile sızlayıp durmadı koca gün. Eh bu da bir şey... Şimdi kokuları da mı kurmaya başladım kuşkusu yersiz en azından...” diye düşündü ama renk vermeden, çıkışını yumuşattı:</p>

  <p class="p9">“Size ne canım müşterilerinizin üstünden başından?”</p>

  <p class="p9">Yirmi dakika sonra Fahrünnisa Maltız’ın Nez Perce marka devasa arabası ile Boğaz yolundaydılar. Suat Ferid bir ara kazağını çıkararak bir sitenin önündeki çöpe attı. Kadına acımıştı. İki gün sonra kazağı tekrar Lâlendam’ın üstünde görünce hiç şaşırmayacaktı.</p>

  <p class="p9">Fahrünnisa Hanım’ın uzman gözleri, binanın zannedildiğinden de iyi durumda olduğunu anladı. Ancak, adam gibi bir restorasyon bir yıl kadar sürerdi.</p>

  <p class="p9">“Yoo, o kadar bekleyemem. Ben beklesem ailem bekleyemez.”</p>

  <p class="p9">“Beyefendi, gerçekten zor bir müşterisiniz. Prefabrik değil ki bu, iki günde kondura... Aa! Suat Bey elimizde Finlandiya’dan ithal ettiğimiz harika ahşap evler var..."</p>

  <p class="p9">Hadise çözülmüştü. Suat Ferid bu harika evde yaşarken restorasyon başlayabilirdi. Evet, evler harikaydı. Proje “depreme İskandinav çözümü” diye lanse edilmiş, ama fiyatlarından ziyade İstanbul’daki yer sıkıntısından dolayı pek tutmamış, ancak Kemerburgaz proletaryasından birkaç kişi tarafından satın alınmıştı evler. Suat Ferid tereddüt edince Fahrünnisa,</p>

  <p class="p9">“Fiyatta anlaşırız” dedi. Sıkıntı o değildi, müşterisi en büyüklerinden iki adet ve hemen istiyordu. El sıkışarak anlaşmalarını kutladılar nihayet. Suat Ferid derhal çek defterini çıkartarak, iki evin toplam fiyatını yazıp kadının eline tutuşturdu. Fahrünnisa çeke bakarken ufak bir çığlık attı. Sonra da özür diler bir tonda kekeledi:</p>

  <p class="p9">“Şey, kusura bakmayın yine boş bulundum ama adınız... adınız benim çok sevdiğim bir roman karakteri ile aynı da..."</p>

  <p class="p9">Suat Ferid iki gün üst üste Osman Ferdi’nin adını duymamak için, bir şey dememeyi tercih etti. Bu aşikâr mimesis hadisesi canını sıkmaya devam edecek gibi duruyordu. Kadına rica etti, acaba kendisini tekrar medeni bir yere bırakabilir miydi? Sahilde teşekkür ederek indi. Karnı açtı. Yine pizza istememişti canı. Tek başına bir yerde oturmak da istemedi. Bir bakkaldan öteberi aldı. Adam gazete de satıyordu. <span class="t12">Duvduvani</span> tarafından içine edilen gazete okuma keyfine hayıflandı ama, “ne yapayım, hiç olmazsa resimlerine bakarım” diye, günün varakparelerini de satın aldı. Yürüyerek evine döndüğü zaman iyice karanlık çökmüştü.</p>

  <p class="p9">İçine pastırma ve tereyağı doldurduğu bir somunu dişleyip kiloluk kutusundan vişne suyunu yudumlarken gazetelerden rastgele birini seçti: <span class="t12">Uhuvvet-i Camia</span>.</p>

  <p class="p9">“Peki, olsun” diyerek ilk sayfasına baktı. Maalesef bu refikimizin bazı resimleri bile bir acayipti. Kimi yerde bir gövde, kimi yerde tek bir kafa görebiliyordu. Ertesi gün layık olduğu yere, kendi bodrumuna gideceğini bilmenin mutluluğu ile salonun en uzak köşesine fırlattı. <span class="t12">Aparatçik</span>’i çekip aldı.</p>

  <p class="p9">“Ooo, yine İlhan” dedi. Haberden pek bir şey anlamadı. Bol bol “Lorries” adı geçiyordu. Kentin belediyesi bir şey yapmış, ama ne? İlhan da Lorries’de zaten başka bir şey yapmışmış, ama ne?</p>

  <p class="p9">“Başkalarının hilaf-ı hakikat beyanlarının farkında olabilmek, bunları kendi gerçeğiyle ikame etmek olmamalı” diye, yeni amentüsünü bir kez daha tekrarladı. Boşlukları doldurmaya kalkmadı. Şimdilik hafızasıyla idare ediyordu ama bu gidişle pek yakında etrafın realitelerinden tamamen kopacağını hissetti. Neyse ki olayın ana hatlarını geçen yıldan biliyordu. “Herhalde o ana tema üzerine birtakım çeşitlemeler” diye düşündü. İçine somon ve kapari doldurduğu ikinci francalanın ifadesini almaya başlarken, uzak-yakın bir anı girdabına düşüverdi...</p>

  <p class="p9">İlhan ile Perakonak Lisesi’nin ufak sınıflarından beri arkadaştılar. Farklı sınıflardaydılar ama müsamere kolunda pek yakınlaşmışlardı. İstanbul’un göbeğinde olmalarına rağmen, ne hikmetse sürekli köy konulu piyesleri sahneye koyardı öğretmenleri. Kendisi, ucu yanık şişe mantarıyla yapılmış bıyık ve çember sakallarıyla mütemadiyen mürteci köy imamı rollerine çıkar, İlhan da paso, “fedakâr fatih” veya “mis gibi misyoner" rollerini oynardı. İşin tuhafı, bu müsamerelerden sonra Ferid’in din dersi dışındaki notları hissedilir derecede düşmüştü. Bir gün de din dersi hocası ve pek temiz kalpli bir adamcağız olan Sıraceddin Bey dersten önce dershane kapısında kulağına,</p>

  <p class="p9">“Sabret benim mazlum ve mağdur yavrum, belki yarın, belki yarından da yakın!” diye anlamlı sözler fısıldamıştı. Biyoloji hocası Beril Hanım’ı memnun etmek ise neredeyse imkânsızdı.</p>

  <p class="p9">“Bu ne biççim terliksi hayvaan, bu niyye takkunya gibi çi-zil-miş?” gibi gerekçelerle kendisini hırpalamaya ve notlarını pek fena halde budamaya başlamıştı. Sonra her şey, suflör olacak Tanju haininin sayesinde düzelmişti. Yıl sonu temsilinde, sahne gerisinde sırasını bekler ve Eskişehirli Kumuk bakkaldan (bakın bizde neler var) aldığı leblebi tozunu dibini deldiği külâhtan ağzına boşaltırken, Tanju bunu sırtından sahneye itivermişti. Zavallı Utku şaşkınlıktan, ne kadar leblebi tozu varsa külâhın geniş tarafından hepsini ağzına doldurmuş, sahneye öyle çıkmıştı. İlhan’ın, işaretparmağını burnuna sallayarak yaptığı melodramatik ve hamasi konuşmaya hırıltı, boğulma ve pufkurmalar ile cevap vermiş, tüm salonun ayakta alkışını almıştı. Temsilden sonra okul müdürü onu, herhalde İstanbul’un artık ebediyyen bir taşra kenti olmasından dolayı pek beşûş olan vali beye tanıştırmış, vali bey de cebinden bir mendil çıkararak Utku’nun makyajını elceğizi ile silmiş, kirpi saçlarını okşayarak,</p>

  <p class="p9">“Mürteci rolü ancak bu kadar oynanır, aferin oğlum, hele... hele... berhudar ol..." demişti.</p>

  <p class="p9">Arkadaşı Utku’nun çaresiz suskunluğunun İlhan’ın mert ve çocuk kalbinde bir ukde olarak kaldığı, hatta ileriki yıllarda <span class="t12">Lor</span> romanını bu etki ile yazdığı da söylenebilir.</p>

  <p class="p9">O hikâye ise şöyleydi: Yaşadığı toplumun yavanlığı ve sade suya tiritliği, Mehlika Bankası genel müdürü İlhan İpek’in bir gün canına yetmiş, o da oturup <span class="t12">Lor</span> adında bir içtimai parodi yazmıştı. Olay lor yapmaktan başka hiçbir iktisadi faaliyeti olmayan bir kasabada geçiyordu. Sahne Ameristan’da, Amerika Müteferrik Devletleri’nin vahşi batısında, Shaky Pugit yakınlarındaki mahzun ve muhayyel Lorries kasabacığında kurgulanmıştı. Bankadaki pozisyonunu yitirmek istemeyen İlhan, gereken önlemi alarak bunu “Erhan Jüt” müstear adıyla bastırmıştı gerçi, ama ufak bir seçkinler grubu hem yazanın kimliğini hem de verilmek istenen mesajı hemen anlamıştı. Bütün mesele petrol ve silah ticareti taifesinin hile karıştırarak seçimleri kendi adaylarına kazandırmasıyla ilgiliydi. Bu kitap kurdu seçkinlerin içindeki bir iki bozuk süt emmiş hain, vaziyete aymakla kalmamış, elçi cenahlarını da aydırmışlardı. İki dost ve müttefik ülke arasındaki ilişkiler anında gerilmiş, aradaki okyanus vesaireden ötürü değil, ancak Mr. Yorgo V[eysel] Çalı’nın savaş programı 2012 yılma kadar dolu olduğundan mesele örtbas edilebilmişti. Tanrının zekâ hususunda kendisine pek ağır bir kota koyduğu Çalı’nın, her şeyin bir roman, üstelik başka bir toplumu anlatan alegorik bir roman olduğunu anlayabilmesi için, kitabın İngilizceden Ameristan İngilizcesine çevrilmesi gerekmişti. O zaman,</p>

  <p class="p9">“Haa, bizde Lorries diye bir yer yok yav... Trucks adlı bir kasaba var...” diyerek güzel ülkemize düşmanlık gütmekten vazgeçmişti.</p>

  <p class="p9">Ama olay orda durmamış, metrûk ve melûl Trucks kenti romanı sahiplenerek Erhan’ı fahri hemşehri ilan etmişti. Tek bir roman “koskoca” bir kasaba üzerinde ancak bu kadar etkili olabilirdi. Tabir caizse, Trucks yeni baştan yaratılmıştı. Bunda birtakım işgüzarların kasabanın girişindeki trafik levhalarını, romanın gerektirdiği gibi “Lorries” olarak değiştirmesinin de bir katkısı vardı galiba. 11 Eylül felaketinden sonra ulusal birliğe her zamankinden çok ihtiyaç duyan Ameristan’da, Başkan Yorgo önce bu kasabayı, tek geçim kaynağı olan kamyon fabrikasıyla birlikte yerin dibine geçirmek istemişse de, danışmanları sistemin ne kadar demokratik olduğunu ispatlama kaygısıyla ufak bir referandum düzenleyerek halkın istediğini yapmanın daha şık duracağı konusunda kendisini ikna etmişler, biraz bön olan başkan yine de kamyon fabrikasını bombalama konusunda ısrarını sürdürünce mecburen bir uzlaşmaya gitmişlerdi. Başkan, kamyon fabrikasının külünü havaya savurmuş, fakat kasabanın adı Lorries olarak değiştirilmişti. Gerçi bu işi başlatan işgüzarların, Kanada’da yüz küsur yıldır köstebek hayatı yaşayan ve Ameristan’ı ifsad etmek için uygun fırsat kollayan, ana kraliçe Fargo himayesindeki isyankâr bir Britanyalı ajan grubu olduğu yıllar sonra anlaşılacaktı ama neyse... Erhan, işte o romanında, bir zamanlar Alaska’dan başlayarak California’ya kadar yayılan Rus kolonyal tüccarlar dönemindeki görkemli hayattan kesitler sunuyor, sureta dehşetengiz Ameristan eleştirileri ile, nefis bir Anadolu parodisi yaratıyordu.</p>

  <p class="p9">İşin şirinliği, yakınlarındaki en büyük kent olan ve batının New York’u olarak anılan Moskova (İdaho’da) kasabacığının gölgesinde kalmaktan bıkan Trucks ahalisi, Ameristan'da ilk defa adam yerine konmalarının tadını çıkarmak için romanı baştan sona okumuş, gerçek hayat ile uyduruk arasındaki uyuşmazlıkları –uyduruk lehine– kaldırmak için komisyonlar oluşturarak pürüzleri halletmişlerdi. Erhan, Rus döneminde yapılan bizon güreşlerinden mi bahsetmiş, hemen birkaç zavallı bizona güreş kıyafeti giydirerek meydana salıyor, bunların resimlerini <span class="t12">Pullman Husbandry Review</span> dergisinde yalvar yakar yayınlatıyorlardı.</p>

  <p class="p9">Suat Ferid tüm bunları tatlı bir keyifle hatırlayarak içini çekti. Hiçbirinden bir şey öğrenemediği, ama özel yeteneği sayesinde hiçbirinde de öğrenilecek bir şey olmadığını bildiği gazetelere tuhaf bir nostaljiyle baktı. Yalansız dolansız bir hayatın ne denli sıkıcı olduğunu düşündü...</p>

  <p class="p9">Üstelik kalkmış, şikâyetin ş’sinden bihaber bir reaya bölüğü yüzünden sert bir cendereye sokmuştu kendini! İşi hiç kolay değildi. Kendi adına konuşamayan “lâl” ailesinin öyküsünü anlatmak taahhüdüyle bir işe kalkışmıştı. Bu işten nasıl sıyrılacağım pek kestiremiyordu. Önünde iki yol vardı: Ya her şeyi aynen anlatacak ve roman dışına çıkacaktı ya da her şeyi tamamen uydurup roman formuna sokacaktı ki, ne yazdığından haberi olabilsin. Bu ailenin hayatı ve onlarla ilişkisinin sadık bir dökümü ile kim ilgilenirdi ki otursun gerçeği anlatsın? Yeknesak hayatlarında ne vardı ki romana döksün? Doğru, haklarında bilmediği dünya kadar şey vardı. Ama nihayetinde ne yaptıkları ortadaydı. Garibanlar kâğıt toplayıp satıyorlardı işte. Mistik hiçbir tarafı yoktu bu işin.</p>

  <p class="p9">İşleri erken bitmiş, akşam pek erken çökmüş, okuyamadığı kitaplarla dolu bir evde “yalnız” kalmıştı. Birkaç gün ahşap evlerle, sonra da uzunca bir süre asıl evin restorasyonu ile oyalanabilirdi. Peki sonra?</p>

  <p class="p9">“Vay canına, yalan meğerse insanın beş duyusu gibi bir şeymiş, mahrum kalınca değeri anlaşılıyor” diye düşündü.</p>

  <p class="p9">Sesleri duyamayan, nesneleri göremeyen insanların neler hissedebileceğini kavramaya çalıştı. Sanki kendi durumu hepsinden daha ağırdı. Beş duyusundan herhangi birini değil, hepsini kaybetmişçesine bir meyusiyete kapıldı.</p>

  <p class="p9">“Yalan dünya” sözünün de gerçek anlamı bu olsa gerekti...</p>

  <p class="p9">Suat Ferid birilerinin daha önce bu yollardan geçtiğini ve izlerini belli etmek için de, bu söz gibi, birtakım işaretler bıraktığını düşündü. Ya gerçek? Kâinatın tüm gerçeklerini bilmiş olsaydı yine böyle bunalıp, sıkılacağını anladı. O da aynı kapıya çıkıyordu. Suat hep aynı Suat; gerçeği değil, gerçeğe giden yolu bilmek istiyordu. Ya hayal?</p>

  <p class="p9">“Onun da yarısı yalan, yarısı gerçek, anası doğru atası yanlış bir acayip melez, sen kalkar ona gidersin, o sana gelemez” diye fikir yürüttü.</p>

  <p class="p9">Belki Osman Ferdi Mürdüm denen o adamı arayabilir, Sayın Kırımçak’ın ağzından kaçırdığı gibi bir şeyh mi, kendi Osman Hulûsi Beyefendi Ağa’sı ile aynı kişi mi değil mi, bütün bunları tahkik edebilirdi. Muhayyil-i Meçhûl olacak yeteneksiz determinist yüzünden, kendi sevgili şeyhi ile görüşmesi âlem-i hayalde bile bir imkânsızlıktı. Ama mademki bir isim olarak Osman Ferdi diye bir şahıs vardı, bu şahsın cisim olarak kendi şeyhi olup olmadığını bilmek de hakkı, hatta boynunun borcuydu.</p>

  <p class="p9">Böyle düşünerek Osman Ferdi’ye bir ziyaretin altyapısını tasarladı ve meşru hale getirdi. İçten içe istediği şey, bu şahsın sahte bir Osman Hulûsi olarak arz-ı endam etmesi, fakat kanına ekmek doğramak için yanıp tutuştuğu, bir kadem akdem hesaplaşmak için can attığı o Meçhûl Muhayyil olarak tebellür etmesiydi.</p>

  <p class="p9">“Bana bir de Anette gerek” dedi. Pasaklı masaklı, bir adayı vardı. Saatine baktı. Henüz akşamın altısı...</p>

  <p class="p9">“Baskın basanındır. Ver elini Ördekkasap...” diyerek aşağı indi. Lâlendam’ı daha önce farkında olmadığı, bodrumdan yukarı, kendi katına çıkan merdivenin yarısında yakaladı. Hayretler içinde ve konuşmadan, beraberce yukarı, mutfak olarak kullanılan yerin yanındaki küçük bir odaya çıktılar. Suat şaşırmıştı. Hiçbir şey göründüğü gibi değildi.</p>

  <p class="p9">Kızın elinden tuttu. Bildiği yoldan tekrar dışarı çıktılar. Böylece, onların yukarıda olduklarını zanneden Lâlfem ve diğerlerini çeşitli sevinçlere boğarak evden ayrılmış oldular. Sahile indiler. Lâlendam’ı Hisar yakınlarında bir butiğe götürdü Suat. Kıza ceviz yeşili ince yün bir kazak, yeşilli, vişne çürüklü, hâkili bir İskoç etek ve “bu şimdi topuklusundan düşüp kafasını kırar" diye düşünerek düz tabanlı, rahat siyah bir ayakkabı aldı. Endamı lâl olan kızın dili de susacak diye bir kaide bulunmadığı için, kız yol boyunca bu yeni kılıktan şikâyet edip durdu.</p>

  <h3 class="h31" id="sigil_toc_id_57"><a id="ncx1848"></a><a id="a134"></a>LVIII.</h3>

  <p class="p9">Suat Ferid, Şeyhin evini eliyle koymuş gibi buldu. Kapıyı bildiği gibi açtı. Basri’nin bildik, tanıdık yüzü ve kirpi saçları, bıraktığı gibiydi. Adam önlerine düşerek Şeyhin geçen sefer misafirlerini kabul ettiği odaya götürdü. Odanın karanlığına rağmen Suat Ferid, Şeyhin koltuğunda oturan kişinin Osman Hulûsi olmadığını anladı. Bu daha kısa boylu, düz saçlı ve Şeyh ile kabil- i kıyas olamayacak, adeta çirkin, şişmanca bir adamdı.</p>

  <p class="p9">Suat belli belirsiz bir memnuniyetle,</p>

  <p class="p9">“Efendim sebeb-i ziyaretimiz..." diye başladı. Adam elinin bir hareketi ile Suat’ı susturdu.</p>

  <p class="p9">“Biliyorum, Lâlendam Hanım ile kalktınız, benim kim olduğumu görmeye geldiniz, lütfen bilirseniz bana da bildirin. Bilmemekle, bilseniz ne kadar muztaribim..."</p>

  <p class="p9">Suat Ferid’in herhangi bir şey söyleyerek itiraz etmesine izin vermeden hafif tertip tersleyerek de ekledi:</p>

  <p class="p9">“Suat Bey, birtakım teferruata vâkıf olmamı hoşgörün, dahası, biz ne yazıyorsak beraber yazıyoruz... Anlayın artık.”</p>

  <p class="p9">Suat aklı neyi emrediyorsa onu söyledi:</p>

  <p class="p9">“Ama nasıl olur Osman Bey, benim Anette Hanım ile henüz kısa bir süre önce vaki olan serencamımı –hafifçe kızarmıştı– ve Osman Hulûsi Beyefendi ile bu evde görüşmemi taa yirmi yıl önce bir romanda yazmışsınız, yani öyle diyorlar...”</p>

  <p class="p9">“Peki sizin bunu son haftalarda yazıp yirmi yıl öncesine yerleştirmediğinizin garantisi nerede acaba?” diye sordu Osman Ferdi. Cevap beklemeden de devam etti:</p>

  <p class="p9">“Bakın, bazen nasıl hissediyorum biliyor musunuz? Hani o Haç-Hilal Ovası’nda an genişleyip büyümüş ve bir türlü düşemeyen bir su damlası gibi irileşmiş, irileşmişti ve gök kubbenin kendisi olmuştu ya, sanki o tunç musluk yeni bir damla topluyor, sonra bir yenisini daha... ve düşen ve zemine çarpan her damlada bir başka evren parça parça olarak dağılıyor... Yoo... Lütfen zırdeli olduğumu düşünmeyin hemen... Suyun hafızası vardır... Kanallara iniyor, denize kavuşuyor, yağmur olup geri dönerek tekrar musluktaki yerini alıyor... Birbiri ardına düşen ve kuyruğun sonuna giderek tekrar sıraya giren damlaların hangisinin önce olduğunu bilebilir misiniz? Bunu belirlemek için uğraşmaya değer mi? Bahusus, her damla Okeanos’ta yaşadıklarından bir parça bırakırken ve her damlada da Okeanos’un hafızasından bir cüz varken... Hafıza bulaşıcıdır... Su hatırlar. Hatırladıklarından kimi zaman mesut, kimi zamansa muztarib olur...”</p>

  <p class="p9">Suat Ferid adamın kaldığı yerden devam etti:</p>

  <p class="p9">“Ve bizim levh-i müpheme yazdıklarımız, çay kaşığı ile Okeanos’u tüketmeye kalkmaktır. Belki bunu yapamayız ama, Okeanos’un tadı nasıldır biliriz, dudaklarımızda tuz zerreleri kalır...”</p>

  <p class="p9">“Bakın böylesi daha iyi, kabul edin artık, edin ve boşuna debelenmeyin. Gidin, Boyacıköy’deki mülkünüzü abad edin ve vaktinizi bekleyin.”</p>

  <p class="p9">Lâlendam oyunbozanlık etti:</p>

  <p class="p9">“Yani Efendina’nın içi rahat etsin, ben Anette sayılırım, Anette de ben... Öyle mi?”</p>

  <p class="p9">“Sevgili kızım, herkeste bir nalıncı keseri haleti vardır, kendine yontar. Dediğin doğru da, sen Anette olduğun kadar Lâlmir, Lâlmir olduğun kadar peynir, peynir olduğun kadar demirsin, hem Osman Hulûsi Bey’e atılan gönder hem de onu biçen kılıçsın, musallada bir beden veya musalla taşısın, hem namazı kıldıran imam hem namazı kılınan ölüsün, bunların hepsi de sensin, sen.”</p>

  <p class="p9">Suat Ferid dayanamayarak sordu:</p>

  <p class="p9">“Siz Lâlmir’i nereden biliyorsunuz?”</p>

  <p class="p9">“İlahi Suat Ferid, benim ben, bu evin bu ev, Basri’nin Basri olduğundan eminsin de sıra Lâlmir’e mi geldi? Sen hiç mi akıllanmayacaksın?"</p>

  <p class="p9">Suat Ferid ise bu ziyaretinde işittiği şeylerin bir tür panteizm olduğunu düşünerek, adamın üzerinde umduğundan ve beklediğinden de fazla etki yapan bir çıkışta bulundu:</p>

  <p class="p9">“Sayın Gördüm/Mürdüm, siz kimsiniz hiç umurumda değil, ben iki üç hafta önce bu evde Osman Hulûsi Beyefendi Ağa ile görüşüp konuştum, yanımda da Lâlendam değil, Anette vardı. Ben kimsenin suretini, taklidini, kopyasını istemiyorum, umarım ne dediğimi anladınız..."</p>

  <p class="p9">Adam kekelemeye başlamıştı:</p>

  <p class="p9">“Ama ben sizi kandırmaya çalışmadım ki... Ben de bilmiyorum ben kimim? Ben Osman Hulûsi’yi, eğer o ben değilsem, görmedim bile... Dolayısıyla bizatihi sizin, benim Osman Hulûsi olmadığımı söylemenizin bile benim için çok değeri var. Belki ikimiz peş peşe düşen su damlalarıyız, yaşadıklarımızı alıp Oke- anos’a götüreceğiz. Belki de, sizde de bende de Okeanos’tan ortak anılar var... Bilmiyorum ki... Lütfen siz de bunu anlayınız...”</p>

  <p class="p9">Suat Ferid, adamın içtenliğine ve açıksözlülüğüne gizliden saygı duydu. Kendisi onun yerinde olsa, kitabının yirmi yıl önceki baskısını getirir, karşısındakini sahtekârlık ile suçlardı belki. Adamın samimi olarak “gerçeğin" peşinde olduğunu anladı. Yine de müelliflik kimde kalacak diye saklı fakat pek zorlu bir rekabete girişmişlerdi. Müellif-i Meçhûl’ün başka biri, mesela Hami olması ihtimali ise ikisini de iliklerine kadar ürpertiyordu.</p>

  <p class="p9">Suat Ferid bu evde daha fazla kalmanın, bir miktar daha hafiyecilik oynamanın hiçbir işe yaramayacağını anladı. Müsaade istedi. Lâlendam,</p>

  <p class="p9">“Ama benim de kamım aç... Ben de Testi Semahı temaşa etmek isterim. Gözünüzde Anette kadar değerim yok mu benim?" diye itiraz ettiyse de, ne Sayın Mürdüm’ün yemek sunacak hali vardı ne de Suat’ın kalacak gönlü...</p>

  <p class="p9">Basri tarafından uğurlandılar. Suat Ferid daha avluda iken başını çevirip arkasına baktı. Evi üç taraftan kuşatan apartmanların her birinde avluya bakan küçük banyo pencereleri vardı.</p>

  <p class="p9">Sokağa çıktıklarında Suat Ferid hafifçe gülümsüyordu. Biraz yürüdükten sonra bir taksiye bindiler. Yolda hiç konuşmadılar. Lâlendam onuru kırılmış bir kadın tavrı takınmıştı.</p>

  <p class="p9"> </p>
</body>
</html>
