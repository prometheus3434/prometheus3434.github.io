<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>felsefe1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_41">1. Mantık nasıl doğdu?</h2>

  <p class="normal">Şimdiye kadar felsefeye girişin üç yolundan birisi, yani bilgi problemi üzerinde kısaca durduk. Onun mantıkla ve metafizikle (Varlıkla) ilgisini gördük. Şimdi de bilgi probleminden bağımsız olarak Leibniz’in akıl hakikati (verité de raison) dediği ve olgu hakikati veya zorunsuz hakikate zıt olarak koyduğu prensipler ve bunların temeli olan Mantık üzerinde duralım.</p>

  <p class="normal">Bütün ilimler var olanların, fenomenlerin bir çeşidi ile uğraşırlar. Mantık zihnin kavramları veya şeyler arasındaki zaruri bağlantıları tetkik ettiği için, onun acaba belirli bir fenomen türü ile uğraştığı, bir Varlık derecesine ait olduğu söylenebilir mi? Bu soru bütün mantık tarihini doldurmuştur. Biz burada, her şeyden önce mantığın nasıl ve hangi düşünceden doğduğu noktası üzerinde durmalıyız.</p>

  <p class="normal">Görmüştük ki, Parmenides’e göre hakiki Varlık Bir’dir. Değişmez, bölümsüzdür, çünkü süreklidir. Buna karşı Pythagorasçılar ise ortak duyuya (sens commun) dayanarak bununla alay ettiler: “Bir tarlada otlayan iki koyun birbirinden ayrıdır. Şeyler ayrı ayrı birer sayıdır.” Fakat ortak duyunun bu hücumuna karşı Elea Okulu’nu Zenon şöyle savunuyordu: Süreksizlik yoktur, çünkü eğer süreksiz (discontinu) nicelik yani çokluk varsa hareket imkânsız olur. Bir T hareketlisi bir AB hattını hiçbir zaman kat edemez. Çünkü onu kat etmesi için önce bunun yarısını, daha önce 1/4’ünü, daha önce 1/8’ini vs... nihayet 1/8 kat etmelidir. Kısaca, hakiki hareket fikri sayı fikriyle, süreksizlik ile uzlaştırılamaz. Zenon’un felsefe tarihinde tanınmış olan bu kanıtı birkaç şekilde ifade edilmiştir.</p>

  <p class="normal">1. Birinci şekil şudur: Zenon hareketin imkânsızlığını hareketlinin hedefine ulaşmadan önce onun yarısını, daha önce bunun da yarısını kat etmeye mecbur olması ile ispat ediyor (Yukarıdaki kanıt tersine kullanılmıştır).</p>

  <p class="normal">2. Akhilleus kanıtı diye tanınmıştır. Koşuda en hızlı olan en yavaş gidene asla yetişemez. Zira arkadan gelen kaçanın hareket ettiği noktaya ulaşarak işe başlamak zorundadır. Öyle ki, en yavaş giden daima biraz ileride olacaktır. Bu kanıt Akhilleus’un kaplumbağayı asla geçemeyeceği şeklindeki paradoks ile ifade edilmektedir.</p>

  <p class="normal">3. Akhilleus’un oku diye tanınmış olan kanıttır: Ok atıldığı zaman hep bir yerde hareketsiz durmaktadır. Bu da zamanın bölünebilir anlar toplamı olduğu hakkındaki varsayımın sonucudur. Bu varsayım reddedilirse, kıyas da ortadan kalkar.</p>

  <p class="ortayazi">***</p>

  <p class="normal">Zenon’un metodu karşı tarafın postulatlarından birini almak ve ondan iki çelişik sonuç çıkarmaktır. Bunun için Aristoteles ona diyalektiği icat eden diyor ki kendi koyduğu öncülden değil, karşı tarafın kabul ettiği öncülden başlayarak kanıtlama sanatıdır. Zenon Parmenides’i ispata çalışacak yerde onu reddedenlerin çelişmeye düştüklerini göstermeye çalışıyor.</p>

  <p class="normal">1. Eğer Bir’in büyüklüğü olmasaydı, var olmazdı. Eğer var ise, her bir’in bir büyüklüğü olmalı ve öteki birden ayrı bir yerde olmalıdır, daha ötekiler için de iş böyledir. Bir bölünürse hiçbir parça son değildir. Eğer şeylerin çokluğu varsa, onların hem büyük hem küçük olması gerekir: Büyüklüğü olmaması bakımından küçük, sonsuz olması bakımından büyük (Aynı kanıtlama şeylerin sonlu ve sonsuz oldukları sonucuna varıyor).</p>

  <p class="normal">2. Zenon hareketin imkânsızlığına dair yeni bir kanıt vermiyor. Yalnız plüralist bir görüşün hareketi ispat edemeyeceğini göstermekle yetiniyor. Bir stadyumdaki hedefine asla varamazsın. Çünkü belirli bir zamanda sonsuz noktaları kat edemezsin. Bütün mesafeyi kat etmeden önce onun yarısını kat etmeye mecbursun, ondan önce onun yarısını, daha önce de ikisinin yarısını vs. kat etmelisin. Çünkü herhangi verilmiş bir mekânda sonsuz nokta vardır ve sonlu zamanda bu sonsuz noktaya ulaşamazsın.</p>

  <p class="normal">3. Akhilleus hiçbir zaman kaplumbağaya ulaşamayacaktır. Kaplumbağaya daha ileriden başlama fırsatı vermek üzere Akhilleus onunla yarışa çıkmış olsa, bu en hızlı koşucu daima yine biraz geride kalacaktır. Çünkü Akhilleus hedefine ulaşmak için önce onun yarısını, daha önce onun yarısını vs. kat edecek, böylece Akhilleus daima kaplumbağanın kat ettiği mesafeden biraz geride kalacaktır.</p>

  <p class="normal">4. Akhilleus’un oku hiçbir zaman hareket etmeyecektir. Çünkü ok süreksiz bir noktada bulunacak, her süreksiz nokta da hareketsiz olduğu için bunun sonucunda ok hareketsiz noktaların toplamında hareketsiz olarak kalacaktır.</p>

  <p class="normal">5. Zamanın yarısı zamanın iki misline eşit olabilir. Biri sükûn halinde (A), ikisi birbirine zıt yönlerde hareket halinde (B, C) üç takım farz edelim. Bunlar bir stadyumdaki koşucular olsun. Hepsi stadyumun aynı yerinde bulundukları anda B takımı C ve A’nın önünden iki defa geçmiş olacaktır.</p>

  <p class="normal">O halde C’nin önünden geçmek için gereken zaman A serisinin önünden geçmek için gereken zamandan iki defa uzundur. Fakat B ve C serilerinin A serisine ulaşmak için sarfettiği zaman aynıdır. Şu halde zamanın iki misli onun yarısına eşit olur.</p>

  <p class="normal">Zenon’un karşı tarafın kanıtlarına ret için başvurduğu bu mantık oyunlarına (paralogisme) paradoks deniyor. Aristoteles onların saçmalığını Organon’un son kitabında gösteriyor. Bütün bu paradokslar aslında süreklinin süreksiz nevinden ifadesi için yapılan gayretten doğuyor. Biz süreklinin parçaları toplamının hiçbir zaman o sürekliye eşit olmadığını göstermek için şu yanlış eşit değerliği gösterebiliriz:</p>

  <p class="normal">2=1+ 1/2 + 1/4 + 1/8 + 1/16 + 1/32 + ... 1/•<sup class="calibre2"><a href="../Text/felsefe1_split_134.html#footnote-600-59" id="footnote-600-59-backlink">[59]</a></sup></p>

  <p class="normal">Çin mantığı Mo-tseu tarafından bir sistem haline konmuştur. Kung-son-lung zamanında da sofizm (safsata) derecesine varmış, görünüş ile hakikati birbirinden ayıramayacak bir hale gelmiştir.<sup class="calibre2"><a href="../Text/felsefe1_split_135.html#footnote-600-60" id="footnote-600-60-backlink">[60]</a></sup> Hsün-tseu bunlardan sonra geldiği için mantık alanında yeni bir doktrini yoktur. O zamanlar “safsata”cıların görünüş (isim) ile hakikati birbirinden ayıramamalarından dolayı “hak” ile “batıl”ı açıklamak için Tcheng-ming-pien adlı eseri yazmıştır. Fakat Çin mantığı zaten Kong-tseu (Konfüçyüs) doktrini alanına girmediği için Hsün-tseu ancak başka tanınmış eski üstatların kuramlarını tadil etmiştir. Burada yalnız onun Mo-tseu’nün kuramından kısaca bahsedelim:</p>

  <p class="normal">1. Şeylerin şekilleri birbirinden farklı ve belirsizdir (gayrı muayyen). İnsanlardaki duyular da birbirinden farklıdır. İşte bunun için insanlardan her biri kendi duyu ve duygularına göre şeylere isim verdiklerinden görünüş ile hakikat birbirinden ayrılması güç bir şekil alıyor. Yine bundan dolayı insanların ortak olarak kullandıkları isimleri tespit etmek gerekir.</p>

  <p class="normal">2. İsimleri tespit ederken neye dayanarak hareket edildiği noktasına gelince, burada beş duyunun fonksiyonlarına göre isim verilmekte olduğunu söyleyebiliriz. Şekil ve renklere, görme duyusuna dayanarak isim verilmektedir. Seslerin farkı işitme duyusuna göre ayrılır. Tatlar tat alma duyusuna, kokular koku alma duyusuna göre; ağrı, kaşınma, ısı vs. de deri ve dokunma duyusu yardımıyla ayrılıyorlar. Sevinme, kızma, acıma, hoşlanma, sevme, nefret etme, arzu etme (isteme) gibi duygular kalp (gönül) ile ayrılırlar.<sup class="calibre2"><a href="../Text/felsefe1_split_136.html#footnote-600-61" id="footnote-600-61-backlink">[61]</a></sup> Kalpte beş duyu ile şeyleri tanıyıp ayırt etme hassası vardır. İşte bilmek, tanımak (ve hissetmek), düşünmek hassaları ile şeyler ayrılır, bu da adlandırma (dénomination) işinin esasını teşkil eder. Başka deyişle, insanların duyguları ve beş duyusu tastamam birbirine benzemediğinden, bu duygu ve duyumların ortak noktaları ele alınarak bunlara genel bir isim verilirse, böylece şeyler ve olayları birbirinden ayırmak mümkün olur. Yani herhangi bir isim tespit edilirken duyum ve duyguların birleşik noktaları esas olarak alınacaktır.</p>

  <p class="normal">3. İsim tespitinin önemi: İşte böylece duyum ve idrak fonksiyonlarının ortaklığını (birleşikliğini) anlayınca, bir şeye herkesin kullandığı bir isim verilirken o isim ile asıl şeylerin birbirine uygun olması gerekir. Yine aynı cinsten olanlara aynı ismi vermeli, cinsleri başka olanlara ayrı isim vermeli, tek isim yetenlere tek isim, tek isim yetmeyenlere çift isim yahut (anlam tahlil edilince birleşik bir kavram veren) birleşik isim vermelidir. Misal: Köpek tek isim olduğu için beyaz köpek, sarı köpek gibi türü anlatılmak gerektiği zaman yalnız tek isim ile anlaşılmadığından, “sarı” ve “beyaz” kelimelerini katmak suretiyle çift isim yapılmaktadır. Gerek “tek isim” gerek “çift isim”de türü bildirmek gerekmiyorsa, bunların ikisini de içine alan “ortak isim” kullanılabilir. Mesela öküz, koyun, at gibi hayvanlar yalnız ortak isim ile adlandırılırlar. Yani ortak ismin kapsamı daha geniş, çift ismin kapsamı daha dardır.</p>

  <p class="normal">Böylece ortak isimleri genel olarak göstermek gerekirse, buna da “şey”, “şeyler” denir. Wu varlıkların (şeylerin) büyük ortak ismidir.<sup class="calibre2"><a href="../Text/felsefe1_split_137.html#footnote-600-62" id="footnote-600-62-backlink">[62]</a></sup> Demek, tabi isimlerden derece derece tümevarımla genelleştirmek üzere yukarı doğru çıkıyor. Nihayet en son kaplama gelince tümevarım sona eriyor. Bundan başka fark, ayrılık esas diye alındığı zaman, derece derece bölümler ve alt bölümler yapılarak farksızlığa gelince zihin duruyor.<sup class="calibre2"><a href="../Text/felsefe1_split_138.html#footnote-600-63" id="footnote-600-63-backlink">[63]</a></sup> Misal: Kuş ve hayvan ayrı isimler olmakla birlikte, bunlar yeniden ayrılırsa kanatlı hayvan (karga, turna), kanatsız hayvan (köpek, maymun) oluyor. Fakat onlar da ilmi surette bölümlere ve alt bölümlere ayrılırsa son bir hadde kalınmıyor (Burada Çin mantıkçısı, Yunan ve İslam mantıkçıları gibi içlem (compréhension) ile kaplamın (extension) birbiriyle olan münasebetini göstermektedir).</p>

  <p class="normal">Hsün-tseu’nün “büyük ortak isim” dediği en genel kavram çeşitli tür ve cinsleri birleştirmek suretiyle meydana gelmiştir ve bitkilerle hayvanları gösteren kompleks bir kavrama aittir. “Büyük ayrı isim” dediği ise kavram muhtevasının (içindekilerin) en son bölünebilir bir parçasıdır.</p>

  <p class="normal">Kısaca, varlıklar aslında bir isme sahip değildirler. İnsanlar kolaylık olmak üzere ve aralarında sözleşme (convention) olarak eşyaya isim vermişlerdir. Sözleşme ile yapılan bu adlandırma kabul edildiğinden beri, bu conventionel isim tespitinin esası olmuştur: Buna “hakiki isim” denir.</p>

  <p class="normal">Bu üç kısım, isim düzeltme kuramının inşai (constructive) cihetini temsil etmektedir. Bu kuram ile Mo-tseu o zamanki sofist’leri baltalamaktadır. Mantığın tatbiki kısmına gelince, bu da üç vehimden (illusion) ibarettir. Bunlar da:</p>

  <p class="normal">1. İsim yüzünden ismi (isimle ismi) karıştırmak,</p>

  <p class="normal">2. Hakikat ile ismi karıştırmak,</p>

  <p class="normal">3. İsim ile hakikati karıştırmaktır.</p>

  <p class="normal">Bunların her birine üç misal gösterelim:</p>

  <p class="normal">1. Tahkir edilip utanmamak (utanmazlık),</p>

  <p class="normal">2. Bir veli veya hakim adam kendini sevmez,</p>

  <p class="normal">3. Hırsız öldüren, insan öldürmüş değildir.</p>

  <p class="normal">Birinci misal: Hakaret gördüğü zaman her insan utanç duyar. Fakat Sung-tseu, hakaret gördüğü zaman utanç duymadığından bu yalnız Sung-tseu’ye (bir insana) mahsus bir haldir.</p>

  <p class="normal">İkinci misal: Adam ortak isim olduğu için, hem “hakim adam”ı hem başka adamları içine almaktadır. Buna göre kendisini sevmeyen hakim adam başkalarını da sevmez diye yorumlamak gerekiyor. Sonuç olarak “Hakim kendisini sever” hükmünü çıkarmak lazım geliyor ki, çelişiktir.</p>

  <p class="normal">Üçüncü misal: Hırsız (çalan adam) çift isimdir. İnsan ise ortak isimdir. Tabii çalan adam (hırsız) insanlar arasındadır. Bütün bunlar isimlerin kullanılmasındaki vehimlerdir (illusion).</p>

  <p class="normal">Hsün-tseu daha sonra beş duyunun aldanmalarına dair misallere geçiyor:</p>

  <p class="normal">1. Dağ ve uçurum düzdür,</p>

  <p class="normal">2. Duyguda arzu azdır.</p>

  <p class="normal">Herkesin bildiğine göre dağ yüksek ve uçurum derindir. Dağ ve uçurum düzdür demek bu duyunun bilgisini göz önüne almamak, onların yanılacağını kabul etmek demektir.<sup class="calibre2"><a href="../Text/felsefe1_split_139.html#footnote-600-64" id="footnote-600-64-backlink">[64]</a></sup></p>

  <p class="normal">İkinci misalde beş duyunun yanılmasına ait bir şey yoktur. Bütün insanların duygusuna göre “beş arzu”nun doyurulması gerekmekte ise de, insanlar serveti, zenginliği sevmekle aynı zamanda bir kısım malı sevmeyebilirler. Güzelliği sevmekle beraber filan güzel kadını sevmeyebilir ve duyguları belirli bir görüşe göre olabilir.</p>

  <p class="normal">Mo-tseu bundan sonra, Zenon paradoksları gibi paralojismelerden bahsediyor ve onlara dair misaller veriyor:</p>

  <p class="normal">1. Sırıkta ok var,</p>

  <p class="normal">2.&nbsp;Beyaz at, at değildir.</p>

  <p class="normal">Atılmış olan bir ok bir direkten öteki direğin bulunduğu yere gidinceye kadar, iki direk arasındaki mesafeyi kat ederken hareket edip etmediği anlaşılmayan bir zaman vardır. Bu sırada okun iki direk ortasında “daima bir yerde” durduğu yahut bir yere bağlı olduğunu söylemek istiyor.</p>

  <p class="normal">Hsün-tseu “isim”in tarifine gelince şöyle diyor:</p>

  <p class="normal">“İsim ayrı şeyleri temsil için söylenen kelimedir ve kavram bu suretle kelime (söz) ile ifade edilmektedir. Kelime bir başlık, bir etikettir. Kelime üç türlüdür: 1) Konu, 2) Yüklem, 3) Bağlantı” (Çin mantıkçısının burada tamamen Aristoteles gibi önermenin tahliline girdiğini görüyoruz ki, o da Yunan mantıkçısı gibi akıl yürütmenin türlü şekillerini buradan çıkaracaktır. Yunan mantığına paralel olan ve ondan büsbütün habersiz olarak kurulan ve gelişen Çin mantığından başka, aynı evrimleri geçiren bir de Hint mantığının bulunduğunu ve bunun nyaya sisteminde olgun şeklini aldığını işaret edelim).<sup class="calibre2"><a href="../Text/felsefe1_split_140.html#footnote-600-65" id="footnote-600-65-backlink">[65]</a></sup></p>

  <p class="normal">Görülüyor ki, ilk felsefi tartışmalardan doğan paralogique hükümler mantık işlemlerinin işlemesinin de başlangıcı olmuştur. Aynı paralogisme’lerden bir kısmının sofistler tarafından Elea Okulu’na karşı ileri sürüldüğünü görmüştük. Euklides’de olgun şeklini alan geometri, tecrübeden bağımsız zihni kurallara dayanan ilk ideal bilgi oldu. Geometri mekân ilişkilerine dair bazı önermeler, tanımlar koyma ve oradan cetvel ve minkale yardımıyla geometri şekilleri çıkarma yolu olarak başladı. Fakat bu ispattan önce gelen ve tecrübeye dayanmayan “tarifler”in ve hareket noktalarının değeri nedir? Bunlar zihnin apaçık (bedihi) diye kabul ettiği önermelerdir diyoruz. Bu önermelerin tecrübe hükümlerinden farkı nedir? İşte burada felsefe ve mantığın önemli bir problemi meydana çıkıyor.</p>

  <p class="normal">Burada sofistlerden Antiphones, poligondan daireye geçiş sırasında görülen safsatayı (sofizm) göstermektedir. Bu safsata şöyle ifade edilebilir. Eğri = Doğru çizgi. Bundan dolayı sofistlere göre geometri kurallarında ve ahlaki fikirlerde hiçbir kesinlik ve sağlamlık yoktur. Sokrates (Platon’un diyaloglarında) çok defa bu mantık sakatlıklarına itiraz ederek söze başlıyordu. Sokrates ahlaki kavramların sabitliğini savunuyordu. Ona göre bu tümel kavramlar arasında türlü içlemlik (inclusion) bağlantıları vardır. Aynı ahlak kuralı türlü formlara tatbik edilebilir. Adillik kavram olarak birdir; fakat aileye, vatandaşlara, düşmanlara karşı adil olmak bahis konusu olunca türlü çeşitler içine girer.</p>

  <p class="normal">Platon Sokrates’in ahlaki “kavram”ını matematik, fizik, metafizik gibi pek çok alana yaydı. Buradan iki türlü akıl yürütme (raisonnement) doğdu: 1) Bir varsayımdan hareketle sonuçlar (neticeler) çıkarır ki, geometride minkale ve cetvel yardımıyla elde edilen şekiller gibi, 2) Varsayımlardan hareketle onları akılda zaruri olarak gösteren (meşrulaştıran) prensiplere yükselir. Bunlar kendi başlarına mantığa esas olamamış, fakat bunlardan iki çığır doğmuştur. Bunlar da Demokritos ve Aristoteles çığırlarıdır.</p>
</body>
</html>
