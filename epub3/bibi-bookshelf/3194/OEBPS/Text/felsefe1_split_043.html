<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>felsefe1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_45">5. İslam mantıkçıları</h2>

  <p class="normal">Aristoteles Mantık’ının başına Isagoci’nin katılması, sonuna da Aristoteles sisteminde ayrı bir yeri olan Poetika ve Retorik’in getirilmesi sureti ile bu Mantık dokuz kitaba çıkarılmıştı. Bu değişiklik Rodoslu Andronikos zamanında başladı. Ondan sonra Hıristiyan şarihlerden Themistius ve Philopon’da devam etti. Bu şarihlerin eserleri Süryanice’den Arapça’ya çevrildiği zaman Aristoteles Mantık’ı dokuz kitap diye kabul ediliyordu. Bu gelenek Huneyn b. İshak tercümelerinden sonra El-Kindî ve Farabî’nin şerhlerinde devam etti.</p>

  <p class="normal">Farabî, mantıkta ağırlık merkezi olarak ispatı (burhanı) gördüğü için bütün mantık bahislerini üçe ayırıyordu: 1) Burhan’dan önce gelenler: Öncüller-Bunlar a) Giriş kitabı (Isagogia), b) Makuleler kitabı (Kategoriler), c) İbare kitabı (Bariminyas), d) Kıyas kitabı (Analitiku’l Ulâ). 2) Burhan, Aristoteles’in Organon’unda Son Analitikler dediği kısımdan ibarettir. 3) Burhandan sonra da şu kısımları alıyordu: a) Cedel kitabı: (diyalektik; Tobika), b) Hikmet-ül mümevviha kitabı (Sofistai), c) Hitabe kitabı (Retorika), Şiir kitabı (Fotika). Farabî bütün bunların başına “Mantığı kolaylaştırmak için kitap”ı (Kitab-üd-tavtia fi’l mantık) yazdı. Bundan maksadı bu kompleks sistemi basitleştirmek ve onun kendi felsefesi ile ilgisini göstermekti.</p>

  <p class="normal">Farabî’den sonra mantık meşşaî filozofların en büyüğü, İbn Sina tarafından genişletildi. Daha sonra da felsefe ile uzlaşan eş’arî kelamcıları, başlıca Fahrüddin Razî, Nasireddin Tusî, Seyfüddin Amidî, Siracüddin Ürmevî vb.’nin kelama dair yazdıkları büyük eserlerin başında Aristoteles mantığına ve şerhine önemli bir yer ayırdılar. Kısaca, İslam felsefesi gerek meşşaîlik, gerek felsefi kelam şeklinde mantık ve metafiziği uzlaştıran bir yol tutmakta idi.</p>

  <p class="normal">İlk defa mantığa hücum eden Gazalî oldu. Hocası İmam-ül-Haremeyn Ebu’l-Maalî’den ayrılarak rasyonel ilimlerle inanç ilimlerini kesin olarak ayırma yolunu tutan Gazalî, zamanının bütün bilgilerinin şiddetli bir eleştirmesini yaptığı sırada, başlıca mantık ve metafiziği de tenkit etti. Gazalî ayrıca Mihak-ün-nazar ve Miyar-ül-ilm gibi mantık kitapları yazdığı için eleştirmeleri yüzeyde kalmadı. El-Munkiz’de “Duyulara güvenim sarsıldığı gibi, acaba akla güvenim de sarsılmayacak mıdır?” dedikten sonra, aklın tenkidini yapıyor; “Mantıkta ne müspet, ne menfi yönden dine ait bir şey yoktur. Mantık, kanıtların, kıyasların usulünü öğretir. Bunlarda inkâr edilmesi gereken bir cihet yoktur. Ancak onların da ilimde bazı kötülükleri görülmektedir. Bunlar ispat için birtakım şartlar ortaya koymuşlardır. Bu şartlarla ispat kesinlik ifade eder. Fakat dini soruları inceleme sırasında bu şartlara tamamen riayet edememişler, hatta gevşek davranmışlardır. Çoğu kere mantığı inceleyen bir kimse onu beğenir. Açık ve kesin bulur. Zanneder ki, mantıkçılar kendilerinden rivayet olunan soruları bu gibi kanıtlarla ispat etmişlerdir. Dini ilimlerde bu sorulara dair yapılan araştırmaları iyice bilmeden o yanlış fikirleri kabul ederek küfre düşmüşlerdir.” Gazalî mantığın birbirine zıt olan iki felsefi sanıyı aynı derecede ispata yaradığını ve bundan dolayı dayandıkları mantık kuralları bakımından aralarında fark olmadığı halde, bu felsefecilerin, prensiplerindeki ayrılık yüzünden birbirleriyle çeliştiklerini kanıt diye göstererek, mantığın derin bir hakikat araştırması için yeter bir alet olmadığı sonucuna varmaktadır.</p>

  <p class="normal">Ona göre mantık ancak dünya ilimlerinde bir şeyi anlatmak ve ispat etmek için alet olabilir. Fakat iç hakikate dokunduğumuz zaman onu ispata asla yetemez. O zaman “kalbin gözü”ne başvurmak gerekir.</p>

  <p class="ortayazi">***</p>

  <p class="normal1">Ortaçağ mantığına ait özet</p>

  <p class="normal">Kavramlar arasındaki bağıntılar onların içine giren daha dar kavramlar veya kendilerinin girdikleri daha geniş kavramlara göre sıralanabilir: Böylece her kavramın başkalarına göre bir kaplam’ı (extension) bir de içlem’i (compréhension) vardır. Ahmet, İstanbullu, Türk, Avrupalı, insan, canlı, varlık kavramları böyle bir kaplam-işlem bağı bakımından sıraya dizilirse bunlar iç içe dairelerle gösterilebilir. En içteki kavramın yalnız içlemi var, kaplamı yoktur. En dıştaki dairenin yalnız kaplamı var, içlemi yoktur. Aradaki dairelerin birbirine göre hem kaplamları, hem içlemleri vardır. Dairelerde dışa doğru çıktıkça içlem azalır, kaplam çoğalır. Merkezdeki A’ya en somut kavram, en dıştaki E’ye en soyut kavram denir. Öyle ise kavramların somutluk ve soyutluk dereceleri de birbirine göre değişir.</p>

  <p class="normal">Kavramlar arasında soyut olanlara tümel kavramlar denir. Bunların da klasik mantıkta başlıca beş tümelde toplandığını gördük (Porphyrios’un Isagogia’sına göre). Beş tümel kavram cins, tür, fark, araz (ilinek) ve hassadır. Herhangi bir şeyi (tikel olsun, tümel olsun) tamamlamak için onu içine girdiği bu geniş dairelere (yani tümel kavramlara) göre tanımlamalıdır. Bir kavramı tanımlamak onun başka kavramlar arasındaki yerini belirtmek demektir. Böylece tanımladığımız kavramların birbirine göre yerleri belirtilince onları sınıflamış oluruz. Öyle ise tanımlamalardan sınıflamaya doğru gidilir. Nitekim sınıflamalar içinden de tanımlara geçilebilir. Bütün ilimler kullandıkları somut ve soyut kavramları bir yandan tanımları, bir yandan da tanımlanmış kavramları birbirine bağlayarak sınıflamalarını meydana getirirler. Matematik ilimlerden başlayarak tabiat ilimlerine ve manevi ilimlere kadar tanımlama ve sınıflamalar esaslı rol oynar.</p>

  <p class="normal">A ve B kavramları arasında kaplam-içlem bağıntısı vardır. Yani onlardan biri ötekine “dahil”dir. Fakat B kavramı kendi kendisinin aynıdır. ‘A ve ‘B kavramları arasında ise kaplam-içlem bağı yoktur. Yani iki tümelden hiçbiri ötekinin hiçbir ferdini içine almaz. “A ve “B kavramları birbirlerini keserler. “A’nın bir kısım fertleri ile “B’nin bir kısım fertleri birleşiktir. Bu münasebetlerden birincisine mutlak tümel-tikel (umum husus mutlak) ikincisine aynılık, üçüncüsüne aykırılık, dördüncüsüne kısmi tümel-tikel (umum-husus min vecih) denir. Bunları sırası ile şu misallerle gösterelim: 1) Her karpuz yuvarlaktır, her yuvarlak karpuz değildir. 2) Her insan gülücüdür, her gülücü insandır. 3) Hiçbir insan at değildir, hiçbir at insan değildir. 4) Bazı insanlar beyazdır, bazı beyazlar insandır.</p>

  <p class="normal">Önermeler de (Aristoteles mantığına göre) ikiye ayrılır:<br class="chapter" />
  1) Hamli, 2) Şarti.</p>

  <p class="normal">Hamli önerme üç terimden ibarettir: Konu, yüklem, bağlantı. Hamli bir önermede konu tikel-gerçek ise ona şahsi önerme (kaziyye-i mahsusa) denir. Ahmet yazıcıdır gibi. Konu tümel olup sırf isim üzerine yüklenmiş ise ona tabii önerme denir: İnsan akıllıdır gibi. Konu tümel olup fertlere ait olduğu kastedilmişse (ancak fertlerin bir kısmı veya bütünü ifade edilmemişse) mühmel önerme denir: İnsan gafildir gibi. Konuda fertlerin niceliği bildirilmişse buna (mahsure) sınırlı önerme denir. Sınırlı önermelerde, a) Her fert üzerine hükmedilmişse tümel önerme, b) Bir kısım fertler kastedilmişse tikel önerme denir. Onlardan her biri de olumlu ve olumsuz olabilir. Bu suretle tümel olumlu, tümel olumsuz, tikel olumlu, tikel olumsuz olarak sınırlı önermeler dört esaslı bölüme ayrılır.</p>

  <p class="normal">Şartlı önermeler ise bağlantı ile birbirine bağlanan iki hamli önermeye ayrılabilir. Şartlı önerme bitişik veya ayrık olabilir. Bitişik şartlı önermenin öncül ve sonucu arasında nedensellik gibi bir ilgiden dolayı bitişiklik olmuşsa ona “lüzumi şartlı”; öncülle sonuç arasında bilinen bir ilgi olmadığı halde tesadüfî olarak birbirlerine bağlanmış ise buna tesadüfî (eski terimle ittifaki) önerme denir. Birincisine misal: Her ne vakit güneş doğarsa gündüz olur. İkincisine misal: İnsan akıllı ise at da kişneyicidir gibi.</p>

  <p class="normal">Şartlı önermeler ayrık (munfasıl) da olabilirler: Burada öncül ile sonuç arasında bağlantı yoktur. Herhalde ya güneş doğmuştur yahut gece vardır gibi. Bu çeşit şartlı önermelerin iki hamli önermeye ayrılması daha kolaydır.</p>

  <p class="normal">Önermeler arasında mantığın esaslı prensiplerinin işlemesinden doğan birtakım hükümler vardır:</p>

  <p class="normal">I. Çelişme: İki önermenin olumluluk ve olumsuzluk şeklinde öyle bir zıtlığıdır ki, onlardan birinin doğruluğu mutlaka ötekinin yanlışlığını gerektirir: Ahmet akıllıdır-Ahmet akılsızdır önermeleri arasında çelişme vardır. a) Olumlu tümelin çelişiği olumsuz tikeldir: Her insan hayvandır-insan hayvan değildir gibi. b) Olumsuz tümelin çelişiği olumlu tikeldir: Hiçbir insan hayvan değildir-bazı insan hayvandır gibi.</p>

  <p class="normal">II. Önermelerin akis’leri: Bir önermenin doğruluk ve yanlışlığı olduğu gibi kalarak konusunun yüklem, yükleminin konu olması halidir. a) Tikel olumlunun düz aksi tikel olumludur: Bazı beyaz insandır-bazı insan beyazdır gibi. b) Tümel olumsuzun düz aksi tümel olumsuzdur: Hiçbir taş insan değildir-hiçbir insan taş değildir gibi. c) Tikel olumsuzun düz aksi yoktur. Tümel olumlunun düz aksi tümel olumludur: Her insan hayvandır-her insan-değil hayvan değildir gibi.</p>

  <p class="normal">III. Çelişiğin aksi: Bir önermenin olumluluğu ve olumsuzluğu, doğruluk ve yanlışlığı olduğu gibi kalarak konusunun çelişiği yüklem, yükleminin çelişiği konu kılınmaktır.</p>

  <p class="ortayazi">***</p>

  <p class="normal">Tasım şekilleri: Bilinen önermelerden kanıtlar sıralayarak henüz bilinmeyen önermelerin çıkarılmasına tasım (kıyas) denir. Bir kanıt iki veya daha çok önermeden ibaret bir fıkradır ki onun tasdiki başka bir önermenin tasdikini gerektirir. Kanıtın gerektirdiği önermelere dava, matlup ve netice denir. Kanıtın parçaları olan önermelerden her birine “öncül” denir. Kanıtın sonuçları öncüllerinin en küçüğüne bağlıdır. Tasım (başka deyişle) önermelerden birleşik öyle bir kanıtlamadır ki her ne vakit bu önermeler kabul edilirse ondan başka bir önermenin çıkması gerekir (Âlem yaratılmıştır. Çünkü âlem değişicidir. Her değişici yaratılmıştır, öyleyse…).</p>

  <p class="normal">Tasım iki kısımdır: 1) İktirani tasım. 2) İstisnai tasım.</p>

  <p class="normal">İktirani tasım: Sonuç tasımda yalnız maddece bildirilmiş olup, şekilce bildirilmiş olmazsa iktirani tasım denir. Yukarıdaki misal gibi.</p>

  <p class="normal">İstisnai tasım: Sonucun aynı ve çelişiği hem maddece hem şekilce tasımda bildirilmişse istisnai’dir. Gündüz vardır davasını ispat için: Zira her ne zaman güneş doğmuş olursa gündüz vardır. Lakin güneş doğmuştur, öyleyse gündüz vardır gibi.</p>

  <p class="normal">İstisnai tasım iki öncülden meydana gelir: a) Birincisi daima şartlı önerme olduğundan buna şartlı öncül denir. B) İkincisi “lakin”, “ancak”, “halbuki” diye başlar. Buna istisnai öncül denir: Her ne zaman güneş doğmuşsa sofa ışıklı olmalıdır. Halbuki güneş doğmuştur. Öyleyse sofa ışıklıdır gibi.</p>

  <p class="normal">İktirani (yaklaşma; bir yere ulaşma) tasım konusu “küçük terim”, yüklemi “büyük terim”, tasımın iki öncülünde tekerrür eden ortak parça “orta terim”dir. Küçük terimin bulunduğu öncüle Sugrâ (Mineure), büyük terimin bulunduğu öncüle Kübra (Majeure), bu iki öncülden doğan bütüne şekil denir. Yukarıdaki misale göre:</p>

  <p class="normal">Âlem = küçük terim Âlem değişiktir = Sugrâ</p>

  <p class="normal">Yaratılmış = büyük terim Her değişen yaratılmış = Kübra</p>

  <p class="normal">Değişik = orta terim Toplamı = Şekil</p>

  <p class="normal">Şekiller dörttür:</p>

  <p class="normal">1. Orta terim Sugrâ’da yüklem, Kübra’da konu olursa birinci şekil,</p>

  <p class="normal">2. İkisinde de yüklem olursa ikinci şekil,</p>

  <p class="normal">3. İkisinde de konu olursa üçüncü şekil,</p>

  <p class="normal">4. Sugrâ’da konu, Kübra’da yüklem olursa dördüncü şekildir.</p>

  <p class="normal">Yukarıdaki misal birinci şekle aittir.</p>

  <p class="normal">Her insan hayvandır, hiçbir taş hayvan değildir, hiçbir insan taş değildir (ikinci şekil).</p>

  <p class="normal">Her insan hayvandır, her insan akıllıdır, bazı hayvan akıllıdır (üçüncü şekil).</p>

  <p class="normal">Cisimlerin bazısı bileşiktir, hiçbir bileşik kadim değildir. Cisimlerin bazısı kadim değildir (dördüncü şekil).</p>
</body>
</html>
