<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>insanlaruyurlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_13">Hayatımızdaki Herşey<br class="chapter" />
  Tıpkı Bizim Gibi Tanrısaldır</h1>

  <p class="resim"><img alt="missing image file" class="calibre2" src="../Images/desen6_opt.jpeg" /></p>

  <p class="ortayazi"><span class="idebold">B</span></p>

  <p class="ortayazi">Kuşkusuz, göklerde ve yerde, iman sahipleri için sayısız deliller vardır.<br class="chapter" />
  Ve sizin yaratılışınızda, her yana yaydığı canlılarda, kesinliği yakalayan bir topluluk için ibretler, işaretler vardır.</p>

  <p class="ortayazi"><span class="idebold">45 Casiye Suresi Ayet 3-4.</span></p>

  <p class="normal1">Allah’ı arayıp da bulamayan biri olmuş mudur acaba hayatta? Görmezden gelen, ya da bulmak, görmek işine gelmeyen çoktur şüphesiz. Yokluğunu varlığına tercih eden. Ya da bazen yanlış yerde arayan. Örneğin bir Rus astronotun uzaya çıktığında Allah’ı orada göremediğini söylemesi ya da bir beyin cerrahının yüzlerce insanın beynini ameliyat etmesine rağmen kimsenin beyninde Allah’a rastlamadığını ifade etmesindeki gibi. Oysa öyle çıplak gözle görülebilir türden değildi Allah. Varlığını inkâr etmenin zorluğu altında var olduğunu kabul eden, ancak yokmuşçasına yaşayan çoktu bu yüzden. Yaşamak isteyen.</p>

  <p class="normal1">Belki çoğu insan için Allah’ın varlığı ya da yokluğu pek bir şey ifade etmeyebilir, zira daha önce de ifade ettiğimiz gibi daha “önemli”, daha “öncelikli” şeyler vardır insan için hayatta. Bu yüzden düşünmez, düşünmek istemez, çoğunlukla da düşünmeye fırsat bulamaz. Zira bu gibi insanlar için hayatlarına maddi artılar katan şeylerin varlığıdır önemli olan. Sahip oldukları, gördükleri, duydukları, dokundukları. Oysaki dünyevi şeylere sahip olmak tüm bu şeyleri bize bahşeden Allah’a şükredip onu anmamıza engel değildir. Zira görmek isteyen için sahip olduğumuz her şey Tanrısaldır zaten, tıpkı bizim gibi.</p>

  <p class="normal1">Etrafımızdaki canlı cansız tüm şeyleri bir gözlemleyelim. Yaşamımızı kolaylaştıran sayısız araç ve gerecin nasıl var olduklarını bir düşünelim. Pek çok kişinin insan zekâsı ve becerisi, sanayinin gelişmesi ya da bilimde ilerleme şeklinde cevaplar vermesi kaçınılmazdır. Yani her ne kadar pek çok insan için kendini ve evreni yaratan Allah olsa da sahip olduğumuz şeyleri var eden insandır. Acaba işin aslı gerçekte böyle mi? Sahip olduğumuz hangi şeye gerçek anlamda bizim diyebiliriz? Ya da insan ürünü olduklarını iddia edebiliriz? İnsanın zekâsı ya da becerisi dediğimiz şeylerin dahi kendiliğinden edinildiği söylenebilir mi? Çeşitli aşamalar sonucu ortaya çıkan bir nesnenin Allah’tan bağımsız bir şekilde açıklanması mümkün müdür? Bir düşünelim. Örneğin en basitinden gündelik yaşantımızda kullandığımız araç ve gereçlere bir göz atalım. İzlediğimiz bir televizyon, dinlediğimiz bir radyo. Kullandığımız bir bilgisayar, internet, ulaşım araçları, mutfak aletleri, ev ve cep telefonları, arabalar... Bunlar ve daha saymakla bitiremeyeceğimiz araç ve gerecin hangisi doğadaki herhangi bir canlıdan daha az Tanrısaldır?</p>

  <p class="normal1">Bir yaprak dahi Allah’ın bilgisi dışında dalından yere düşmüyorken (6 Enam Suresi Ayet 59) dünyadaki hangi şey Allah’ın ilmi ya da inayeti dışında var olabilir? Tüm bunlar gibi hayatımızdaki her şey; bir sineğin saniyede yaklaşık 400 defa kanat çırpabilmesini ve saatte yaklaşık 8 km yol alabilecek bir hıza sahip olabilmesini sağlayan, arıların her defasında 120 derecelik bir açı ile şekillendirdikleri altıgen petekteki eşsiz matematik bilgisini öğreten ve yarım kilo bal yapabilmeleri için 2 milyon çiçekten çiçek özü toplamalarını sağlayan, bir pireyi kendi vücudunun yüz katı yükseğe sıçrayacak özellikte, bir şahini saatte ortalama 300 km hızla avının üzerine pike yapabilecek güçte yaratan veya bir karıncaya kendi ağırlığının 50 katı kadar ağırlığı kaldırma kuvvetini, 10 gramlık sümüklü böceğe 1 kiloluk ağırlığı çekme gücünü veren yüce Yaratıcı’nın birer eseridirler. Bir müzisyenin eseri en az bir kuş sesi, bir ayakkabı en az bir insan ayağı, bir bilgisayarın hafızası en az bir insan hafızası, bir cep telefonunun kamerası en az bir ceylanın gözü, bir çay bardağı en az çay kadar veya bir uçağın havada uçuşu da en az bir şahinin gökyüzünde süzülmesi kadar Tanrısaldır.</p>

  <p class="normal1">Zira sahip olduğumuz her şey Allah’ın vermiş olduğu ilim, maddeye koymuş olduğu özellikler ve evrensel kanunlar sayesinde vardırlar. Çay içtiğimiz bir bardağın hammaddesinin toprak olması ve ateşin maddeye şekil verecek özellikte var edilmesi ile insanın bu özelliklere bir sanat katarak çeşitli şekilleri ortaya çıkarması da en az yağmurun yağması kadar Tanrısaldır. Hayatımızın içindeki pek çok nesne ile ilgili az çok bir bilgiye sahibiz. Hangisinin nasıl çalıştığı veya ne işe yaradıklarını biliriz. Çoğu zaman da bildiğimizi ya da anladığımızı sanırız. Esasen sahip olduğumuz bilgiler derinine inilmediği müddetçe sadece basit gözlemlere dayanmakta ve bunun ötesine geçememektedirler. Örneğin bir televizyonu izlerken o televizyona görüntünün nasıl geldiği ya da bir elektrikli süpürgenin nasıl çalıştığı ile ilgili az çok bir bilgimiz vardır ve bunu anladığımızı zannederiz. Oysa çok bir şey anladığımız yoktur. Çünkü fişe takarız ve çalışırlar işte. Görüntü gelir ekrana. Hatta yayın canlı ise dünyanın öbür ucundaki bir kişi ve olayı aynı anda izlememiz bile mümkündür. Televizyonun kutusu mudur bu görüntüyü evimize getiren, camı mı, tüpü mü, kabloları mı, antenimiz mi, ya da herhangi başka bir şey mi? Bununla ilgili bir sıralama ya da teknik açıdan bir açıklama yapmak mümkündür. Bir arabanın nasıl çalıştığını açıklayabilirsiniz. Anahtarı çevirince motorun ateşlendiğini ve benzin vasıtasıyla aracın hareket etmesini sağlayacak enerjinin tekerlekleri çevirdiğini söyleyebilirsiniz.</p>

  <p class="normal1">Ancak ne anahtardır arabayı çalıştıran, ne motor, ne de benzin. Tüm bunların ve en ince ayrıntısına kadar detayların birbiri ile uyum içinde var olabilmesini sağlayan kudrettir. Benzinin hammaddesi toprağın altından çıkan kara bir su değil midir? Ya da bir aracın kasasını oluşturan metallerin, içinde insan taşımaya müsait bir şekle sahip olabilmesi çok mu normal bir şeydir? Tüm bu nedenlerin bir araya gelerek bir görüntüyü karşımıza çıkarabilmesi ya da bir aracın hareket edip saatlerce yürüyerek ancak tamamlayabileceğimiz bir mesafeyi birkaç on dakikaya indirebilmesi için hiçbir neden yoktur aslında. Allah’ın söz konusu nesneleri böyle bir işlevi yerine getirebilmeleri için yaratmasının dışında.</p>

  <p class="ortayazi"><span class="idebold">B</span></p>

  <p class="ortayazi">Ve ağırlıklarınızı yüklenir, canlarınızın yarısını tüketmeden varamayacağınız beldelere kadar taşırlar...<br class="chapter" />
  Hem binesiniz diye hem de bir süs olarak atları, katırları,<br class="chapter" />
  eşekleri de yarattı. Ve bilemeyeceğiniz daha neler yaratır O...</p>

  <p class="ortayazi"><span class="idebold">16 Nahl Suresi Ayet 8</span></p>

  <p class="normal1">Tüm bunların potansiyel olarak doğada var olmaları sayesinde hizmetimize sunulmuş olan sayısız nimet ve imkândan faydalanabilmekte ve yaşamımızı kolaylaştıran bu şeyleri kullanabilmekteyiz. İşte hayata bu bakış açısı ile bakabilen insan için Allah her şeyin yaratıcısı yüce bir kudrettir. Bu gerçeği görmek ve şükretmek isteyen için varlığı ile ilgili sayısız delil ve işaret bulunmaktadır.</p>

  <p class="ortayazi"><span class="idebold">B</span></p>

  <p class="ortayazi">“Sizin için gökten su indiren O’dur; içilecek su ondandır. Hayvanlarınızı otlattığınız bitkiler de onunla oluşur. Allah, o suyla size ekin, zeytin, hurmalıklar, üzümler ve her türlü meyveyi bitirir. Elbette bunda, düşünen bir topluluk için deliller vardır. O, geceyi, gündüzü, güneşi ve ayı sizin emrinize verdi; yıldızlar da O’nun emriyle hizmetinize hazır kılınmıştır. Şüphesiz bunlarda, aklını kullanabilen bir topluluk için deliller vardır. Yeryüzünde sizin için çeşitli renk ve biçimlerde şeyleri de üretip-türetti (hizmetinize tahsis etti). Şüphesiz bunda, öğüt alıp düşünen bir toplum için pek çok deliller vardır. Denizi sizin emrinize veren O’dur, ondan taze et yemekte ve takınacağınız süs eşyalarını ondan çıkarmaktasınız. Gemilerin orada suları yara yara akıp gittiğini görürsün. (Bütün bunlar) O’nun lütûflarından nasip aramanız ve şükretmeniz içindir. Sizi sarsmaması için yeryüzünde sarsılmaz dağlar yarattı, yolunuzu bulmanız için ırmaklar, yollar ve nice işaretler yarattı; insanlar yıldızlarla da yollarını bulabilirler. Şu halde Yaratan, yaratamayan gibi olur mu? Artık düşünmez misiniz? Eğer Allah’ın nimetlerini saymaya kalkışacak olursanız, onları bir genelleme yaparak bile sayamazsınız. Gerçekten Allah, çok bağışlayandır, çok esirgeyendir”.</p>

  <p class="ortayazi"><span class="idebold">16 Nahl Suresi Ayet 10-18</span></p>
</body>
</html>
