<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>insanlaruyurlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_14">Dünya Hayatının Geçiciliği<br class="chapter" />
  ve Zamanın Kıymeti</h1>

  <p class="resim"><img alt="missing image file" class="calibre2" src="../Images/desen6_opt.jpeg" /></p>

  <p class="ortayazi"><span class="ideitalik">Ömür bu kadar kısa iken amelleri kısaltıp emelleri uzatma!</span></p>

  <p class="ortayazi"><span class="idebolditalik">Zemahşerî</span></p>

  <p class="normal1">Zamanın kıymetini kim bilir? Çoğu kez müsrifçe harcadığımız ve geri döndürülmesi mümkün olmayan zamanımızı hiç önemsemeyiz. Belki bazen düşünüp ah vah ederiz ama boşa geçmemesi için kayda değer bir önlem almayız. Bizim için çoğu zaman değersiz olan dakikalar, saatler bazen öyle önemli hale gelir ki ister istemez değeri anlaşılır. Şiirsel bir yaklaşım hatırlıyorum bu konuda:</p>

  <p class="ortayazi"><span class="ideitalik">Bir senenin kıymetini sınıfta kalan bilir.<br class="chapter" />
  Bir ayın kıymetini erken doğuran kadın,<br class="chapter" />
  Bir haftanın kıymetini dergi çıkartan,</span></p>

  <p class="ortayazi"><span class="ideitalik">Bir günün kıymetini teskere bekleyen asker,<br class="chapter" />
  Bir saatin kıymetini sevgilisini</span></p>

  <p class="ortayazi"><span class="ideitalik">uğurlamak üzere peronda oturan bilir.<br class="chapter" />
  Bir dakikanın kıymetini uçağını kaçıran,<br class="chapter" />
  Bir saniyenin kıymetini ölümden son anda kurtulan,<br class="chapter" />
  Bir salisenin kıymetini gümüş madalya alan bilir.</span></p>

  <p class="ortayazi"><span class="idebolditalik">Ali Tuncay</span></p>

  <p class="normal1">Oysa biz bozuk para gibi harcayıp dururuz zamanımızı. Hem hiç geçmesini istemeyiz, hem de bir günün sonunu getirmek için plan program yapar dururuz. Köy kıraathanelerinde eli ile kavradığı bastonuna çenesini dayayarak dışarıyı seyre dalan yaşlı amcalar gelir aklıma. Hiç gelmesini istemese de ölümü bekler çaresizce. Ölüme kendini uzak zannedenlerin beklemesinden farksızdır esasen bu bekleyiş. <span class="idebold">Çünkü yeni doğan bir bebeğin dahi doksanına merdiven dayamış bir dededen daha çok yaşayacağı garanti değildir hayatta. Ya da doksan yaşına kadar yaşamış bir dede daha altı aylıkken ölen bir bebekten daha şanslı değildir, boşa geçmişse yılları.</span> <span class="idebold">Zira ölüm hayatın ikiz kardeşidir. Bizimle birlikte doğar.</span></p>

  <p class="ortayazi"><span class="ideitalik">Nedir hayat nedir ki? Yırtılır beyin zarım,<br class="chapter" />
  Hangi selvi gölgesi bilmem benim mezarım.</span></p>

  <p class="ortayazi"><span class="idebolditalik">Necip Fazıl Kısakürek</span></p>

  <p class="normal1">Gençlik evresinde zamanın hiç geçmediğini sanırız. Kopsun isteriz biran önce okul ve ailemiz ile bağımız. Büyümek, özgür olmak isteriz. Hızla tırmanırız yaşam dağının tepesine. Hep zirvede oturacağımızı sanırız. Sonra bakarız ki iş sandığımız gibi değil. Vakit aşağıya doğru inme vaktidir. Zira tutunamaz oluruz o kadar yüksekte, üşümeye başlar bedenimiz, azalır gücümüz, kısıtlanır hareket kabiliyetimiz. İşte o zaman anlarız gerçeği ve durdurmak isteriz zamanı. Değerlenmeye başlar her bir gün, her bir an. Biz geçsin istemedikçe o daha hızlı geçer geçmişin intikamını bizden alırcasına. <span class="idebold">Onu değersiz gördüğümüz yıllara inat o bizi değersiz, önemsiz görmeye başlar artık.</span></p>

  <p class="ortayazi"><span class="ideitalik">Gençlik tutulmaz elle. Geçirme boş emelle.</span></p>

  <p class="ortayazi"><span class="idebolditalik">Faruk Nafiz Çamlıbel</span></p>

  <p class="normal1">Aynaya baktığımızda kırışıklıkların arttığını görürüz yüzümüzde, beyazların saçımızda. Yelkovanın tıkırtısı çınlar adeta kulaklarımızda. Her bir tık bir eksilmedir artık bizim için. Sonra bakarız bu düşünceler mutsuz etmekte bizi. Madem ölüm var, vur patlasın çal oynasın yaparız, dibine kadar ineriz şişelerin. Oysa gerçek değişmez. Şüphesiz ayıkken de, sarhoşken de akar zaman akması gerektiği gibi. Biliriz aslında gelmesinde hiç şüphe olmayan o günün geleceğini. Ama etrafımızdaki pek çok insan gibi düşünmeyiz bu gerçeği ya da mademki bu hayatın bir tekrarı yok “gününü gün et”, “zamanın tadını çıkar” veya “anı yaşa” gibi süslü sözlerin büyüsüne kapılır, “hakikaten ömür geçiyor doyasıya yaşamalıyız hayatı” deriz.</p>

  <p class="ortayazi"><span class="ideitalik">Alelâde bir insan, zamanını nasıl sarf edeceğini düşünür,<br class="chapter" />
  akıllı insan nasıl tasarruf edeceğini.</span></p>

  <p class="ortayazi"><span class="idebolditalik">Arthur Schopenhauer</span></p>

  <p class="normal1">Biraz daha ilerleyince zaman, bakarız ki bu işlerden fayda yok bize. Hep eksikliğini duyduğumuz duygular sarar dört bir yanımızı. Hayatımızda bir şeyleri yanlış yaptığımızı biliriz. Biraz da öte tarafı düşünmeye başlarız haliyle. Zira bıçak kemiğe dayanmıştır artık. Riske atılamayacak kadar az bir zaman kalmıştır. Bir kapı ararız. Bizi buyur edecek. Geçmişimizi yüzümüze vurmayacak. Bizi günahlarımızla kabul edecek. Zira gemimiz yüksek dalgalara girecek güçte değildir artık. Sığınacak bir liman ararız. Kabul de ediliriz eğer gönülden pişman olmuşsak. Ama yitirilen yıllar kayıp gitmiştir bir kere avuçlarımızdan. Ne yapsak geri getiremeyiz.</p>

  <p class="ortayazi"><span class="ideitalik">Gençliğini eğlenmekle geçiren, ihtiyarlığını ağlamakla geçirir.</span></p>

  <p class="ortayazi"><span class="idebolditalik">Ali Fuat Başgil</span></p>

  <p class="normal1"><span class="idebold">Yıllarca peşinden koştuğumuz geçici ve anlık zevklerimizden bize “yapmış olmak” kalır. Ne olduğunu bile anlayamadığımız.</span> Övünür durur kimileri geçmişlerindeki zevk, sefa ve eğlenceleriyle. Evet, pek çok şey yapmışızdır, ama artık hepsinden geriye kuru bir cümle kalmıştır. Artık bir faydaları yoktur dünyamıza da âhiretimize de.</p>

  <p class="ortayazi"><span class="idebold">B</span></p>

  <p class="ortayazi">Hayır, siz, dünya hayatını tercih edip üstün tutuyorsunuz.<br class="chapter" />
  Âhiret ise daha hayırlı ve daha süreklidir.</p>

  <p class="ortayazi"><span class="idebold">87 A’la Suresi Ayet 16-17</span></p>

  <p class="normal">Güzeldir Aslında Yaşlanmak, Ölümü Hatırlatır İnsana</p>

  <p class="normal1">Yaşlanmanın Allah’ın çok büyük bir lütfu olduğunu hiç düşündünüz mü? Neredeyse insanların tamamına yakını yaşlanmak istemez. Hep genç ve güçlü olmak, güzel kalmak ister. İnsanların hiç yaşlanmadıkları, güzelliklerinden ve güçlerinden bir şey kaybetmedikleri, ama ölüm gerçeğinin devam ettiği bir dünya düşünelim. Doğal olarak yaşlılık diye bir şey olmayacağı için bu kavrama dair herhangi bir bilgimiz de olmayacaktır. Tüm hayatımız boyunca gençliğin tadını çıkardığımızı hayal edelim. Kulağa çok hoş geliyor değil mi? Oysaki bu gibi bir durumda insanların kendilerini aciz hissederek sığınacak bir yer aramaları daha da güçleşecek ve muhtemelen pek çok insan dünya hayatının tadını çıkarma dalgınlığı içinde ölüm gerçeğini hiç hatırlamayacaktı. Oysaki yaşlılık insana ölümü hatırlatır. Zira yaklaştığını hisseder insan ölüme. Eski gücü ve güzelliği kalmamıştır. Hayattan zevk almamaya başlar git gide. Bir şeyleri yanlış yaşadığını düşünmeye başlar. <span class="idebold">Yaşlılık da güzeldir aslında. Hataların farkına vardırır ve ölümü hatırlatır insana. Tabi yaşlanacak kadar ömrü olana.</span></p>

  <p class="normal1"><span class="ideitalik">Torun, pamuk gibi bembeyaz sakallı, nur yüzlü dedesine merakla sorar: “Dedeciğim! Bir insanın ömrü ne kadar olur?” Dede tatlı bir gülücükle: “Ezanla namaz arası kadar yavrucuğum.” deyince torun: “Nasıl yani, ömür bu kadar kısa mı?” der. Dede: “Evet yavrum. Ömür, namazsız ezanla, ezansız namaz arası kadardır.” diye cevap verir. Torun yeniden sorar: “Namazsız ezan ve ezansız namaz sözlerinden ne kastettiğini anlamadım dedeciğim. Bu ne demek açıklar mısın?” Dede şefkatle ellerinden tuttuğu torununa: “Bak yavrum, geçenlerde komşumuzun çocuğu doğdu. O çocuğun kulağına ezan okundu değil mi? İşte o ezanın namazı kılındı mı? Kılınmadı. O ezan “Namazsız ezan”dı. İnsan öldüğü zaman kılınan cenaze namazının da ezanı yoktur. O da “Ezansız namaz”dır. Aslında o namazın ezanı insan doğunca okunmuştu kulağına. “Bak ey insan! Doğdun, ama öleceksin, ömür çabuk biter, hayatını iyi değerlendir. Boşa vakit harcama!” ikazını yapıyordu o ezan.</span> İşte yavrum ömür, ezanla namaz arası kadardır. Sakın boşa geçirme.</p>

  <p class="normal">Farkında Olmasak da Her Gece Ölürüz Uykumuzda</p>

  <p class="normal1">İnsanın uykuya muhtaç olduğunu ya da bir gün bile uyumayan bir insanın hareket ve reflekslerinin kısıtlandığını, bir iki gün içindeyse fizyolojik olarak neredeyse iflas edecek vaziyete geldiğini biliyoruz. Çoğu insan için hiç şüphesiz sadece dinlenmek içindir uyumak. Günlük yorgunlukların ardından şarj olmak. Ama Allah isteseydi insanı uykuya muhtaç yaratmayarak, karıncalar gibi yaşatabilirdi. Bedensel ve zihinsel olarak dinlenmenin yanında esasında ölümü hatırlatır uyku insana. Yaşamının sonunda kıyamete kadar dalacağı derin uykuyu. Her uykusuyla bir ölüm hali tecrübe eder insan farkında olmasa da. Bu yüzden kimi filozoflar ölümün ikiz kardeşi saymışlardır uykuyu.</p>

  <p class="ortayazi"><span class="ideitalik">Ölümün ikizi olan uyku sende var. Nasıl üstüne geçirdiğin<br class="chapter" />
  elbise bedenini her gün sarıp sarmalarsa<br class="chapter" />
  uyku da seni öyle sarıp sarmalar.</span></p>

  <p class="ortayazi"><span class="idebolditalik">Cicero</span></p>

  <p class="ortayazi"><span class="ideitalik">İnsan uykudayken rüyasında gördüğü bir takım şeylerin varlığına inanır. Uyandığında ise rüyasında gördüklerinin aslı olmadığını anlar. Dünya hayatı da âhirete göre bir uyku hali sayılabilir.</span></p>

  <p class="ortayazi"><span class="ideitalik">Öyleyse içinde bulunduğumuz hayat da bir rüyadan başka bir şey değildir. Muhtemel ki ölünce uyanacağız.<sup class="calibre3"><a href="../Text/insanlaruyurlar_split_033.html#footnote-57402-9" id="footnote-57402-9-backlink">[9]</a></sup></span></p>

  <p class="ortayazi"><span class="idebolditalik">Gazzâlî</span></p>

  <p class="ortayazi"><span class="ideitalik">Uykuyu hafif bir ölüm, ölümü de ağır bir uyku bil.</span></p>

  <p class="ortayazi"><span class="idebolditalik">Muhammed İkbal</span></p>

  <p class="normal1">Uyurken biyolojik olarak yaşamaya devam etse de insan uykudayken malını, sevdiklerini, tutkularını, hırs, acı ve mutluluklarını geride bırakır. Kendinden geçer ve dünya ile olan tüm irtibatı kesilir bir anda. Tekrar uyanıncaya kadar farkında değildir hiçbir şeyin. Uyumak üzere yastığa başını koyduğu her defasında bu uykunun son uykusu olabileceğini düşünmez bir defa. Ya da ne yaptığını, nasıl geçtiğini bilmez zamanın, sekiz saat sonra kalktığında. Gelip birisi ölümden uyandın dese, garip gelir kendisine. Oysaki Allah her gece öldürür bizi. Sonra hakkında yaşama hükmü verilmiş olanlar yaşamaya devam ederler. <span class="idebold">Yani ölümü düşünmeden ya da ölümden korkarak yaşayan insanlar, aslında her gün ölümü tecrübe ederler farkında olmadan. İnsan bir gece uykuya dalar gibi ölecek ve bir sabah uykudan uyanır gibi kıyamet günü dirilecektir.</span></p>

  <p class="ortayazi"><span class="idebold">B</span></p>

  <p class="ortayazi">O, odur ki, geceleyin sizi öldürür. Gün boyunca neler yapıp neler kazandığınızı bilir. Sonra, belirlenmiş süre işletilip tamamlansın diye, gün içinde sizi diriltir. Nihayet O’nadır dönüşünüz. Sonra, yapıp ettiklerinizi size haber verecektir.</p>

  <p class="ortayazi"><span class="idebold">6 Enam Suresi Ayet 60</span></p>

  <p class="ortayazi"><span class="idebold">B</span></p>

  <p class="ortayazi">Allah, canları, ölümleri sırasında alır, ölmeyenleri de uykuları sırasında. Sonra, haklarında ölüm hükmü verdiklerini alıkoyar; ötekileri, belirlenen bir süreye kadar salıverir. Bunda, iyice düşünen<br class="chapter" />
  bir toplum için elbette ibretler vardır.</p>

  <p class="ortayazi"><span class="idebold">39 Zümer Suresi Ayet 42</span></p>

  <p class="normal">Akıl Edebilecek Kadar Bir Süre Verilmişti Bize</p>

  <p class="normal1">Kaçınılmaz olan ölüm gerçeği durmasına rağmen yanı başımızda, düşünmeden yaşarız onu umarsızca. Dünya hayatının en çok yaşanılmaya değer yerini ya da en çok göç alan bölgesini düşünürüz de en çok göç alan yerin dünya içinde olmadığını düşünmeyiz. Âhiret yurdu kadar göç alan bir yer yoktur bunu görürüz. Ama nedense görmezden gelir ve bir gün bizim de oraya göç edeceğimizi unuturuz.</p>

  <p class="ortayazi"><span class="idebold">B</span></p>

  <p class="ortayazi">İnkâr edenlere de cehennem ateşi var. Ne haklarında hüküm verilir ki ölsünler ne de azapları hafifletilir. İşte böyle cezalandırırız tüm nankörleri biz. Feryat edip dururlar orada: “Rabbimiz, çıkar bizi de önceden yaptığımızdan başka şey yapalım. Barışa ve hayra yönelik iyi bir iş yapalım.” Sizi biz, öğüt alanın öğüt alacağı bir süre ömürlendirmedik mi? Uyarıcı da geldi size. Hadi, tadın bakalım azabı! Zalimler için hiçbir yardımcı yok artık.</p>

  <p class="ortayazi"><span class="idebold">35 Fatır Suresi Ayet 36-37</span></p>

  <p class="normal1">Evet, akıl edebileceğimiz bir süre verilmişti bize. Ya da en azından akıl edebilecek kadar süre verilenlerden akıl etmeleri bekleniyordu. Her yerde işaretleri vardı Allah’ın, görmek isteyene. Yemin ediyordu Kur’an ayetleri zamana. “Andolsun zamana, insan ziyandadır. Ancak hayra ve barışa yönelik işler yapanlar müstesna” diye (Asr Suresi).</p>

  <p class="ortayazi"><span class="ideitalik">Hayata yeniden başlasaydım, saniyelerin nabzını tutardım.</span></p>

  <p class="ortayazi"><span class="idebolditalik">Dostoyevski</span></p>

  <p class="normal1">Bir şirketiniz olduğunu düşünün. Dönemsel ve yıllık faaliyetleriniz ile ilgili hazırlanan raporda yıl içinde yaptığınız işlerle ilgili detaylı bir hesap dökümü yer alır. Bu sayede gelir ve giderinizi görür, hem dönemsel hem de yıllık olarak kâr ve zararınızı hesap ederek yılsonu hesabınızı kapatırsınız. Ölüm de tıpkı şirket faaliyetlerinizin bilançosu gibi yaşamınızın hesap kesimini temsil eder. Yaşam hesabınızı ne şekilde kapatmak istersiniz?</p>

  <p class="normal1">Her yeni gün yaşam bankamızdaki hesabımıza bir gün daha yatırılıyor yüce Mevla tarafından. O yatırıyor biz hesapsızca harcıyoruz. O tekrar yatırıyor biz hesapsızca harcamaya devam ediyoruz. <span class="idebold">Ama ömür tükenip de hesap cüzdanımız elimize verildiğinde sorulacak bize, sana verilen ömrü ne şekilde harcadın hesap ver diye.</span></p>

  <p class="ortayazi"><span class="idebold">B</span></p>

  <p class="ortayazi">Yaklaştı insanlara hesapları!<br class="chapter" />
  Ve onlar hâlâ gaflet içinde yüz çevirip durmadalar.</p>

  <p class="ortayazi"><span class="idebold">21 Enbiya Suresi Ayet 1</span></p>

  <p class="normal">Bir Rüya Süresi Kadardır Ömür, Bir Göz Açıp Kapama Misali Gelir Geçer</p>

  <p class="ortayazi"><span class="ideitalik">Geldi geçti ömrüm benim şol yel esip geçmiş gibi<br class="chapter" />
  Hele bana şöyle gele şol göz açıp yummuş gibi</span></p>

  <p class="ortayazi"><span class="idebolditalik">Yunus Emre</span></p>

  <p class="normal1">Öyle çabuk geçecek ki zaman bir rüyaya dalmış da uyanmışız gibi gelecek adeta. Uzmanların, saatlerce sürdüğü sanılan rüyalardaki olayların aslında birkaç saniyelik süre içinde gerçekleştiğini söylemeleri gibi. Uyandığınızda rüyanızda ne kadar çok şey gördüğünüzü düşünürsünüz. Aslında bu dünya hayatının kısalığının gördüğümüz bir rüya süresinden farkı yoktur. Gözümüzü açmamızla kapamamız, birkaç saniye gibi gelecek bize. Nasıl geçtiğini anlayamayacağız yılların.</p>

  <p class="ortayazi"><span class="ideitalik">Bütün günler ölüme gider. Son gün varır.</span></p>

  <p class="ortayazi"><span class="idebolditalik">Montaigne</span></p>

  <p class="normal1">Bunun kanıtının ne olduğunu merak edenler yaşayanlara sorabilirler. 90’nına merdiven dayamış pek çok kişinin bile geçmiş yıllarına dair anlatacağı şeyler birkaç saat ya da bilemediniz bir gün ile sınırlı kalacaktır. Koca bir ömür birkaç saate sığar mı demeyin. Aynen böyledir. Ömrümüzü bir kum saatine benzetirsek eğer, kum taneciklerinin aşağı düşüşü gibi yaşadığımız yeryüzü de ayaklarımızın altından eksilmekte. Vaktimiz dolduğunda tıpkı kum saatinden dökülüp biten kum tanecikleri gibi bir bakacağız eksilmiş, ayaklarımızın altından kayıp gitmiş bastığımız toprak ve bedenimiz yerin iki metre altına konacak.</p>

  <p class="ortayazi"><span class="ideitalik">Hayat bir piyese benzer.<br class="chapter" />
  Önemli olan uzunluğu değil oynayış tarzıdır.</span></p>

  <p class="ortayazi"><span class="idebolditalik">Seneca</span></p>

  <p class="normal1">Zira bir göz açıp kapama ya da nefes alıp verme misali geçer gider, siz daha ne olduğunu anlayamadan bir de bakarsınız tükenip gitmiştir koca bir ömür. <span class="idebold">Dünyaya gözünüzü açmanızla tutuşturulmuş bir kibrit gibidir hayat. Çok değil birazdan bitip, çer çöp olacak. Tutmasını bilemediyseniz eğer sonunda sizi yakacak.</span></p>

  <p class="ortayazi"><span class="idebold">B</span></p>

  <p class="ortayazi">Ölüm sarhoşluğu hak olarak geldi.<br class="chapter" />
  İşte bu, senin kaçıp durduğun şeydir.</p>

  <p class="ortayazi"><span class="idebold">50 Kaf Suresi Ayet 19</span></p>

  <p class="ortayazi"><span class="idebold">B</span></p>

  <p class="ortayazi">Dünyanın sonuna ilişkin emirse bir göz açıp yummak gibi,<br class="chapter" />
  hatta ondan da yakındır. Allah her şeye kadirdir.</p>

  <p class="ortayazi"><span class="idebold">16 Nahl Suresi Ayet 77</span></p>

  <p class="ortayazi"><span class="idebold">B</span></p>

  <p class="ortayazi">Buyurur: “Yeryüzünde yıllar sayısıyla ne kadar kaldınız?”<br class="chapter" />
  Derler: “Bir gün yahut günün bir kısmı kadar; sayanlara sor.”<br class="chapter" />
  Buyurdu: “Sadece birazcık kaldınız. Keşke biliyor olsaydınız.”<br class="chapter" />
  “Sizi, boş yere yarattığımızı ve bize<br class="chapter" />
  döndürülmeyeceğinizi mi sandınız?”</p>

  <p class="ortayazi"><span class="idebold">23 Müminun Suresi Ayet 112-115</span></p>

  <p class="normal1">Âhirette haksızlığa uğratılmaz hiç kimse. Kendisine verilenden daha fazlası istenmez. Adalet terazileri getirilir ortaya ve yapılan bir iyilik ya da kötülük hardal tanesi ağırlığınca dahi olsa hesaba katılır. İnsanın unuttuğu şeyler önüne getirilir, karşısına çıkarılır.</p>

  <p class="ortayazi"><span class="idebold">B</span></p>

  <p class="ortayazi">Kıyamet günü için adalet terazilerini kuracağız/adaleti terazilere koyacağız. Hiç kimseye zerre kadar zulüm edilmeyecek. Hardal tanesi kadar bir şey olsa onu ortaya getiririz.<br class="chapter" />
  <span class="idebold">21 Enbiya Suresi Ayet 47</span></p>

  <p class="normal">Oluş ve Bozuluş Halindedir Bu Dünya</p>

  <p class="normal1">Yaşadığımız dünyadaki her şey bir oluş ve bozuluşa tâbidir. Mevsimlerin değiştiğine şahit oluruz. İlkbahar ile birlikte açan çiçekler ve yeşeren ağaç dalları, sonbaharla birlikte bırakırlar kendilerini. O renk cümbüşünün yerini solgun bir resim alır. İllaki mevsimlerin değişmesini beklemeye de gerek yoktur bu bozuluşu anlamak için. Dalından koparılan bir çiçek ya da meyvenin kısa bir zaman sonra o ihtişamlı görüntüsünü, renk ve kokusunu yitirdiğine şahit oluruz. Dalında aylarca kalabilen bir çiçek vazoya konduğunda solup çer çöp haline dönüşür birkaç gün içinde.</p>

  <p class="normal1">Etrafımızdaki canlıların da sürekli olarak yok olduklarını görürüz. Çoğu birkaç gün belki birkaç haftalık ömür yaşayan milyarlarca börtü böcek yaratılmıştır yeryüzünde. Onların da zamanla yok olduklarını ve yerlerine yenilerinin yaratıldığını görürüz. Yani esasen ölüm gerçeğini hatırlamak ya da insanın acizliğini anlaması için illa bir insanın ya da bir yakınımızın ölmesine gerek yoktur. Kendisinin ölmesine de gerek yoktur. Öldüğünde acizliğini anlama imkânı da. Çok sıradan bir nezle-grip halinde dahi insanın nasıl halsiz ve isteksiz olduğunu bir düşünün. En sevdiği yemekler ona tat vermeyecek, en sevdiği diziyi izlemek için başını kaldırmaya hali olmayacak, huysuz ve aksi biri olacaktır. Yine doğadaki oluş ve bozuluş bir yana insanın kendisi de zamanın yıpratıcı ve bozucu etkisi altında sürekli olarak eskimektedir. Hücreleri ölmekte, derisi buruşmakta, saçları dökülüp beyazlamaktadır. Tıpkı kullandığımız herhangi bir eşyanın kullandıkça eskimesi gibi. Çer-çöp misalidir dünya hayatı tıpkı bir bitki gibi:</p>

  <p class="ortayazi"><span class="idebold">B</span></p>

  <p class="ortayazi">Bilin ki, şu iğreti dünya hayatı bir oyun ve eğlenceden, bir süsten, aranızda bir övünmeden, mallarda ve evlatlarda çoğalma yarışından başka şey değildir. Bir yağmur misali ki, çıkardığı bitkiler çiftçilerin hoşuna gider. Ama biraz sonra o ot kurur, sapsarı kesildiğini görürsün. Nihayet bir ot ufantısı haline gelir. Âhirette şiddetli bir azap var, Allah’tan bir af ve hoşnutluk da var. Dünya hayatı bir aldanış/gurur aracından başka şey değildir.</p>

  <p class="ortayazi"><span class="idebold">57 Hadid Suresi Ayet 20</span></p>

  <p class="normal">Gelip Geçici Bir Mola Gibidir Dünya Hayatı</p>

  <p class="normal1">Dünya hayatının geçici nimetleri ile kendini oyalayan kişiler, farkında olmadan ebedi bir rahat ve huzurdan yüz çevirirler. Oysaki bir yolculuk esnasında verilen kısa bir mola gibidir dünya hayatı. Ünlü filozof Kindî, insanların kararsız, kendini tüketen, hayalleri boşa çıkaran, sonu başlangıcını yalanlayan, kendisine güveneni hayal kırıklığına uğratan, ona kananı acınır hale düşüren bu fani âlemden geçişlerini bir gemi seyahatinde verilen moladaki insan davranışlarıyla örneklendirir.<sup class="calibre3"><a href="../Text/insanlaruyurlar_split_034.html#footnote-57402-10" id="footnote-57402-10-backlink">[10]</a></sup></p>

  <p class="normal1"><span class="ideitalik">Buna göre bir grup insan yaşadıkları yere gitmek üzere bir gemiye binerler. Bazı ihtiyaçlarını karşılamaları için kaptan bir limana yanaşır. Yolcular ihtiyaçlarını temin etmek için gemiden çıkarlar. Bir kısmı ihtiyacını temin ederek başka bir şeyle ilgilenmeden gemiye döner ve hiçbir engelle karşılaşmadan, kimseyle çekişmeden ve herhangi bir izdihama maruz kalmadan geminin en rahat yerine yerleşir.</span></p>

  <p class="normal1"><span class="ideitalik">Bir kısmı da rengârenk çiçek türleriyle donanmış araziyi seyretmeye, o çiçeklerden yayılan değişik kokuları içlerine çekmeye, bol ve nadide ağaçların ilginç meyvelerinden yemeğe, güzel sesli kuşların hoş ötüşlerini dinlemeye giderler. O bölgede değişik renk ve görünümdeki taşların göz alıcı manzarasına, ruhu okşayan ilginç şekildeki sedeflerinin seyrine dalarlar. Fakat ihtiyaçlarını karşıladıkları o yerden pek fazla ayrılmazlar. Gemiye döndüklerinde de en rahat yere yerleşirler.</span></p>

  <p class="normal1"><span class="ideitalik">Diğer bir kısmı ise ihtiyaçlarını karşıladıkları o yerden ayrılmamakla birlikte o sedefleri; değerli taşları, çevredeki meyve ve çiçekleri toplamaya koyulurlar. O bölgenin taş ve sedeflerinin, biraz sonra toplamaktan pişmanlık duyacakları solan çiçeklerin, az sonra çevredekilerin iğreneceği bir pisliğe dönecek olan meyvelerin ağır yüküyle gemiye dönerler. Fakat başkalarının önceden geminin geniş ve rahat bölümlerine yerleştiklerini görürler. Bunun üzerine dar, engebeli ve sert bir yere tıkışırlar. Üstelik değerli gördükleri taş ve sedefler, çiçek ve meyveler o sert ve dar ortamda kendilerine yük olmaya başlar. Öyle ki yerlerini daraltacak taşları toplamadan gemiye erken dönenlerin sahip oldukları rahatlıktan büsbütün mahrum kalırlar. Ayrıca önce dönenler, diğerleri gibi topladıklarını koruyup kollamak ve onların zarar görmelerini önlemek gibi bir hizmete katlanmıyor; onlardan uzak kalmanın, aşırı bağlanmanın verdiği sıkıntı ve kaybolma korkusu ile meşgul olup istirahatlarının çoğunu onlara ayırmıyorlardı. Dahası, onlardan bir veya birkaçı kaybolduğunda toplayanları üzüntü ve kedere sevk etme durumu da bunlar için söz konusu değildi.</span></p>

  <p class="normal1"><span class="ideitalik">Bazıları ise gemilerini ve gitmek istedikleri vatanlarını unutup o geniş araziye ve ormana dalmışlardı. O taşları sedefleri ve çiçekleri toplamak ve meyvelerden yemek, onların vatanlarına dönmeyi ve gemide müsait yer bulmayı düşünmelerine engel oluyordu. Ayrıca bu durumda onlar, kendilerini bekleyen sürekli korku, felaket ve acıdan da emin değillerdi. Şöyle ki; yırtıcı hayvanlar, zehirli yılanlar, ürküntü veren sesler, yüzlerini ve diğer organlarını çizip yaralayan ağaç dalları veya boy boy dikenlerin ayaklarında açacağı ve uzun tedavi gerektiren yaralar yahut yürümelerini engelleyen bataklık, mahrem yerlerini örten elbiseyi kirleten çamur ya da giysilerini yırtan dallar yahut da ilerlemelerine engel olan sarmaşıklar onları bekliyordu.</span></p>

  <p class="normal1"><span class="ideitalik">Kaptan geminin kalkacağını onlara bildirince bir kısmı toplayıp devşirdiği yükle döndüler, fakat anlattığımız gibi sıkıntılarla karşılaştılar. Gemide müsait yer olmadığından ancak dar, sıkıcı, rahatsız edici ve tehlikeli hastalıklara yol açan bir yer bulabildiler. Bir kısmı ise ormanın içlerine çok daldıkları ve araziye dağıldıkları için kaptanın sesini duymadılar.</span></p>

  <p class="normal1"><span class="ideitalik">Nihayet gemi kalktı ve böylece onlar vatanlarından ayrı düşerek bulundukları yerde ölümcül tehlikelerle ve müthiş güçlüklerle karşı karşıya kalıverdiler. Onlardan kimini yırtıcı hayvanlar parçaladı, kimisi bataklıklara gömüldü, bazısı çamurlarla belendi, bazısını da yılanlar soktu. Sonunda hepsi iğrenç leş haline geldi. Varmak istedikleri vatanlarından ayrı, organları dağılmış ve iğrenç duruma düşmüş olan bu kimseler, tanımayanlar için rahmet, tanıyıp bilenler için ibret oldular.</span></p>

  <p class="normal1"><span class="ideitalik">Öte yandan bir kısmının toplayıp yüklenerek gemiye döndükleri o akıllarını çelen, hürriyetlerini kısan, rahatlarını kaçıran ve yerlerini daraltan çiçekler çok geçmeden soldu ve taşların da rengi matlaştı. Çünkü çiçekleri ve renkleri canlı kılan rutubet artık yoktu. O sedefler de bozulup fena halde kokuştular. Böylece topladıkları şeyler hem kendilerine yük hem de rahatsız edici bir çevre oluşturdular. Artık onları denize atmaktan başka çare kalmamıştı. Çünkü onlar, sahip olanın hareketini engellemiş, hayatını zehir etmiş, bulunduğu yere üzüntü vermiş ve hürriyetini kısıtlayan bir yük haline gelmişti. Onları denize atınca da elleri bom boş kalmıştı. Onlar henüz gidecekleri yere varmadan o kötü kokuların kendilerini etkilemesi ve yorgunluktan güçlerini kaybetmeleri yüzünden birçok hastalığa yakalandılar.</span></p>

  <p class="normal1"><span class="ideitalik">Yerin darlığı, sertliği ve verilen hizmetin ağır oluşunun da onların zarar görmelerinde payı vardı. Bu yüzden bir kısmı gidecekleri yere ulaşmadan öldü; bir kısmı da hasta ve bitkin olarak varabildiler. Çevreyi seyre dalıp güzel kokuları teneffüs ederken gecikenler ise buncacık meşguliyet yüzünden geniş ve rahat yer bulamamış oldular. İhtiyacını görmek için dışarıya çıktığında gözüne ilişenden başka herhangi bir şeyle meşgul olmayanlara gelince, onlar oyalanmadan erkenden gemiye dönmüşler, en geniş ve rahat yerleri tutmuşlar, huzur içinde vatanlarına kavuşmuşlardır.</span></p>

  <p class="normal1"><span class="ideitalik">Bizim bu âlemden gerçek âleme geçişimizin örneğini teşkil eden bu misaller, bu âlemden gelip geçenlerin durumuna benzemektedir. O halde yeryüzündeki çakıl taşlarına, sudaki istiridyelere, ağaçlardaki çiçeklere ve kısa süre sonra yük haline dönüşecek olan kuruyacak otlara kapılıp aldanmamız bizim için ne kadar kötü!</span></p>

  <p class="normal1"><span class="ideitalik">İşte başımıza geldiğinde bizim için üzüntü kaynağı olacak şeyler bunlardır. Eğer üzüleceksek, gerçek vatanımızdan ayrıldığımıza ve geminin bizi gerçek vatanımıza ulaştırmasına engel olan bir yükü yüklendiğimize üzülelim. O gerçek vatan ki, orada yokluklar, özlemler ve kayıplar bulunmadığı için sıkıntı ve üzüntüler de yoktur. Zira gerçek olmayan bir şey orada bulunmaz, istenmesi uygun olmayan şeye karşı da istek duyulmaz. İstek duyulan şey ise hemencecik isteyenin yanı başındadır, hem de ondan hiç ayrılmamak ve zarar ziyana uğramamak üzere.</span></p>

  <p class="normal">Farkında Değildir Ama Yaratılışça Acizdir İnsan</p>

  <p class="normal1">Aklen çok şeye güç yetirebilme yeteneğinde yaratılsa da bedenen zayıftır insan. Biraz kemik biraz et. Elma kabuğu gibi ince bir deri ile kaplıdır koca bedeni. Ufacık bir darbede hasar görüp incinebilir. Kesikler karşısında kan kaybından ölebilir. Güçlü ve sağlıklıyken kaya gibi sanır kendini, kaslarını şişirip aynanın karşısına geçer ve ne güçlüyüm ben der. Filmlerdeki gibi mermileri ağzı ile yakalayıp, okları eli ile tutamaz. Bir mermi çekirdeği ya da incecik bir demir parçası yeterlidir havasını söndürmeye. Çoğu zaman parmağına batan bir kıymıktır onu günlerce inletip duran.</p>

  <p class="normal1">Ne fazla soğuğa gelebilir ne fazla sıcağa. 37 derecede olmalıdır zira vücut sıcaklığı, öyle çok da değil hani ne bir iki derece az ne de fazla. Minimal değişiklikler bile bir anda yatak döşek serebilir onu. Hayatının sonu olabilir.</p>

  <p class="normal1">Yıkanmaya, temizlenmeye muhtaçtır aynı zamanda. Temizlenmezse şayet çürümüş bir leş gibi kokar mesela. Kaşınır durur maymunlar gibi. Allah’ın lütfudur esasen tüm bunlar. Acizliğini gösterir insana. Çelikten var edilseydi insan örneğin ya da bir demirden. Değil ufak bir mikrop kümesi vahşi hayvanlar bile karşı koyamasaydı gücüne. Etkilenmeseydi hiçbir darbeden, çizikten. Masal kahramanları gibi olsaydı yani. Ölüsü bile yıllarca bozulmadan kalsaydı. Çiçek bile bitemeseydi üzerinde. Çok zor olurdu anlaması, ne kadar aciz olduğunu.</p>

  <p class="ortayazi"><span class="ideitalik">İnsan kâinata hâkim bir varlıktır diyen felsefe öğretmenine,<br class="chapter" />
  öğrencilerden biri, şu şekilde karşılık vermiş:<br class="chapter" />
  “Tansiyonuna bile hâkim olamayan insan,<br class="chapter" />
  kâinata nasıl hâkim olur?”</span></p>

  <p class="normal">Film Karelerinde Kalır Bir Ömür</p>

  <p class="normal1">Fotoğraf makineleri ve video kameralar düşündürmüştür beni hep. Bebeklikten itibaren yapılan çekimler yıllarca insan için bir hatıra olur. Çok büyük bir lütuftur aslında bu ve benzeri gereçler insan için. Tabi görmesini bilene. Çekilen binlerce resim karesi ve kayıt altına alınan anlar insanların tüm yaşantılarının da aynen bir kamera kaydı gibi kayıt altına alındığını ve zamanı geldiğinde arşivden çıkartılıp insana izletileceğini hatırlatır bana. Ne büyük bir şey değil mi?</p>

  <p class="normal1">Öte taraftan ayrı bir güzelliği daha vardır bu kayıt ve fotoğrafların. Yıllar geçince su misali arada bir duygulanır ve eski resimlere bakmak ister insan. Bebek tulumu içindeki resmine bakıp nasıl olup da bunca yılın geçtiğini anlayamaz. Gençlik dönemindeki resmine bakan bir kadının o endamlı ve zarif güzelliğinden, beli bükük, yüzü ve derisi buruşuk, saçları beyaz alevle tutuşmuş biri kalmıştır geriye. Ne gözleri görür eskisi kadar iyi ne de kulakları işitir gençliğindeki gibi.</p>

  <p class="ortayazi"><span class="ideitalik">Gençlik çok dayanmayan bir kumaştır.</span></p>

  <p class="ortayazi"><span class="idebolditalik">William Shakespeare</span></p>

  <p class="normal1">Hele bir de alımlı ve güzel bir bayan için daha da zordur bu durum. Zira kimler koşmuştur gençliğinde peşinden. Ne canlar yakmıştır kim bilir. Derin bir ah çeker ve mırıldanır kendi kendine “Hey gidi hey! Neydim ben bir zamanlar.” Bir düşünürün sözleri ile;</p>

  <p class="ortayazi"><span class="ideitalik">Hangi güzel yüz ki,<br class="chapter" />
  Toprak olmadı!<br class="chapter" />
  Hangi güzel göz ki,<br class="chapter" />
  Toprak dolmadı?</span></p>

  <p class="normal1">Bir ömrü ardında bırakınca insan, artık bir zamanlar olmuş, geçmişte kalmış ve bir fotoğraf karesinin içine sığmıştır o yıllar.</p>

  <p class="normal1"><span class="ideitalik">Yoldan geçen bir genç, gözlerini hiç ayırmadan akarsuyun başında oturan yaşlı adama bu kadar dikkatli neye baktığını sorar. İhtiyar adam gözlerini akan sudan ayırmadan şu cevabı verir: “Hayatıma evladım, akıp giden hayatıma...”</span></p>

  <p class="normal1">Yıllarca gerçeği düşünmeden yaşamıştır hayatını. Dünyası için olanları hemen yapmış ya da yapmak istemiş, âhireti için yapması gerekenleri ise ertelemiştir hep. Günah olduğunu bilmesine rağmen hesapsızca saplanmıştır suça-çamura. Düşmüştür şeytanların tuzağına. Nasıl olsa ileride yaparız demiştir. İlerisi ile ilgili garantisi varmış gibi. Değerini bilmemiştir kaybettiği yılların. Oysa bırakın kaybettiği yılları, az öncesini bile geri getirmesi mümkün değildir artık sarf etse de tüm servetini, malını.</p>

  <p class="ortayazi"><span class="idebold">B</span></p>

  <p class="ortayazi">Hayır; siz çarçabuk geçmekte olanı (dünyayı) seviyorsunuz.<br class="chapter" />
  Ve âhireti terk edip-bırakıyorsunuz.</p>

  <p class="ortayazi"><span class="idebold">75 Kıyamet Suresi Ayet 20-21</span></p>

  <p class="ortayazi"><span class="idebold">B</span></p>

  <p class="ortayazi">Bu dünya hayatı, yalnızca bir oyun ve eğlence türünde tutkulu bir oyalanmadır. Âhiret yurdu ise, asıl hayat odur. Bir bilselerdi.</p>

  <p class="ortayazi"><span class="idebold">29 Ankebut Suresi Ayet 64</span></p>

  <p class="normal">Ölümle Tamamlanır Eksik Kalan Resim</p>

  <p class="normal1">Yaşıyorum sanırken insan anı, hep bir şeylere ulaşma peşinde geleceğe yönelik yaşamıştır hayatı. Kafasında kalan yüzlerce plan, program ve gerçekleştirilmesi gereken hedef ile birlikte son bulmuştur yaşamı. Gezememiştir örneğin çok istediği bir adayı. Ya da görememiştir belki de torununun ilk adımlarını. Oturamamıştır son yıllarında, hep hayal ettiği, orman içi ya da göl kıyısındaki o evde. Yarım kalmıştır aslında yaşam resmi. Tamamlayamamıştır. Bir oyun ve eğlenceden ibaret sanmıştır hayatı.</p>

  <p class="ortayazi"><span class="idebold">B</span></p>

  <p class="ortayazi">Biz, gökleri, yeri ve ikisi arasında bulunanları bir oyun ve oyalanma konusu olsun diye yaratmadık.</p>

  <p class="ortayazi"><span class="idebold">44 Dühan Suresi Ayet 38</span></p>

  <p class="normal1">Şairin dediği gibi: “Bu kadar yürekten çağırma beni. Bir gece ansızın gelebilirim” demiş ve hiç beklenmeyen bir misafirin gelişi gibi yaşam kapınızı tıklatmıştır ölüm. Şaşırmanıza fırsat bile kalmadan girmiştir içeri. Üstelik şu an evde değiliz veya yanlış adres diyemeyeceğiniz gibi gelen daveti geri çevrime lüksünüz de kalmamıştır.</p>

  <p class="ortayazi"><span class="ideitalik">Açmamak olmaz; ölüm kapıyı çalınca.</span></p>

  <p class="ortayazi"><span class="idebolditalik">Jean de La Fontaine</span></p>

  <p class="normal1">Önceden posta yoluyla bildirmemiştir geleceği günü, saati. Çünkü yaşamla birlikte yazılmıştır bizim için ölüm. Erteleme düğmesi yoktur bangır bangır çalan alarmın. <span class="idebold">Uyanmak için uyumak gerekiyordu önce. Ölmek için yaşamak. Ve biz yaşıyorduk. Yaşıyorken de uyuyorduk. Derin bir uyku içindeyken kendimizi yaşıyor sanıyorduk.</span></p>

  <p class="ortayazi"><span class="idebold">B</span></p>

  <p class="ortayazi">Ertelenmesine Allah’tan izin çıkmayacak gün gelmeden önce, Rabbinizin çağrısına uyun. O gün, sığınacak yeriniz olmayacak; yaptıklarınızı inkârınız da mümkün olmayacak.</p>

  <p class="ortayazi"><span class="idebold">42 Şura Suresi Ayet 47</span></p>

  <p class="ortayazi"><span class="idebold">B</span></p>

  <p class="ortayazi">Sizi çağıracağı gün, O’na övgüyle çağrısına uyacak ve<br class="chapter" />
  dünyada pek az bir süre kaldığınızı anlayacaksınız.</p>

  <p class="ortayazi"><span class="idebold">17 İsra Suresi Ayet 52</span></p>

  <p class="normal">Size Ayrılan Sürenin Sonuna Gelirsiniz</p>

  <p class="normal1">Gerçeğin farkına vardığında biraz daha vakit ister insan Rabbinden. Ancak iş işten geçmiştir artık. Kendisine ayrılan sürenin sonuna gelen yarışmacı gibi tamamlamıştır zamanını. Anlamıştır ki kendisine verilen zaman kulluğunu ispat etmek, hayra ve barışa yönelik işler yapmak içindir. Aslında Allah çok önceden bildirmiştir insana kaçınılmaz sonu. Ölüm gerçeğini ve inkârcıların âhiretteki akıbetini. Süre verilip fırsat tanınmıştır insana, düşünüp anlasın ve inkâra saplanmasın diye. Gerçeği gördüğünde, dünyada yaşarken samimi bir iman eden olarak yaşamayı arzu eder. Yalvarır Rabbine bir fırsat daha olsa diye. Ama iş işten geçmiştir artık. Zira çok önceden bildirilmiştir insana bu son. Hazırlık yapması söylenmiştir. O ise aldırış etmeden bu gerçeğe, koşup gitmiştir hep sahte hayaller peşinde.</p>

  <p class="ortayazi"><span class="idebold">B</span></p>

  <p class="ortayazi">Bizim bir kere daha dünyaya dönüşümüz mümkün olsaydı da<br class="chapter" />
  iman edenlerden olabilseydik.</p>

  <p class="ortayazi"><span class="idebold">26 Şuara Suresi Ayet 102</span></p>

  <p class="ortayazi"><span class="idebold">B</span></p>

  <p class="ortayazi">Sonunda onlardan birine ölüm geldiğinde şöyle der:</p>

  <p class="ortayazi">“Rabbim, beni geri döndür ki; geride bıraktığım dünyada hayırlı amellerde bulunayım. Asla! gerçekten bu, yalnızca bir sözdür, bunu da kendisi söylemektedir. Onların önlerinde, diriltilip kaldırılacakları güne kadar bir engel vardır.</p>

  <p class="ortayazi"><span class="idebold">23 Müminun Suresi Ayet 99-100</span></p>

  <p class="normal1">Bilmemiştir, bilememiştir insan, tutkuyla bağlandığı bu hayatı ona peşinen verenin, dilerse onu sonsuz bir hayat ile ödüllendirebileceğini. İlk defa hayatı var edenin kudretindeydi oysa sonsuz bir hayatı var edebilmek. Hiç ölmek istemezcesine yaşarken bu hayatı, düşünmedi bir an olsun neden böyle bir duyguya sahibim, neden yaşamak istiyorum diye. Yaşamak, var olmak güzeldi ve <span class="idebold">Allah sonsuz bir yaşam vermek istiyordu insana. O sebeple yaşama isteği de vermişti içine. İnsan ise yanlış yerde arıyordu gerçek yaşamı. Yanlış yerde yaşamak istiyordu hayatı. Cep telefonuna tuşladığı numaranın sonunda karşısına çıkmasını, kendisine cevap ve hesap vermesini beklercesine belki yanlış yerde arıyordu Allah’ı.</span></p>

  <p class="normal1"><span class="ideitalik">Materyalist bir öğretmen, öğrencisine, “Söyle bakalım” demiş, “Allah nerede? Eğer bilirsen sana portakal vereceğim.” Öğrencinin cevabı şu olmuş: “Siz bana onun olmadığı bir yer gösterin, ben size portakal bahçesi vereyim.”</span></p>

  <p class="normal1">Oysa Allah’tı gören gözlerinin, tuşlayan parmaklarının, tuşların ve cep telefonunun yaratıcısı. Ya da “Az sonra öleceksin!”, “Şu günahından vazgeç üzme beni!” gibi mesajlar gelmesini bekliyordu cep telefonuna kimisi. Belki de Allah’ın kendisiyle bizzat konuşup, inanması için onu ikna etmesini. Oysa Allah bir parti lideri değildi. Ne kadar çok insan inanıp onu desteklerse o oranda güçlenecek biri gibi. İhtiyacı yoktu hiçbir şeye. İhtiyaç duysa zaten Allah olamazdı. Kullarının iyiliğiydi isteği. Kendi iradeleriyle doğruyu görebilmeleriydi. Aslında insanlara hiç bildirmeyebilirdi kendini. Yaratıp kendi hallerine terk edebilir, sonra da dilediğine azap ederken dilediğine mükâfat verebilirdi. Zira bir tek onun elindeydi mutlak güç ve hâkimiyet.</p>

  <p class="normal1">Çaresizdi insan O’nun azameti karşısında. Sokaktaki bir kabadayıdan daha fazla korkması gerektiğini bilmeliydi Allah’ın cezalandırmasından. Herkesten daha şefkatli olduğunu da. İnsanları affetmek, onları doğruya ve güzele sevk etmek istediğini bilmeliydi. Zira “Rahman ve Rahim (Merhametli ve Şefkatli) Allah’ın Adıyla” diye başlıyordu insanlara hidayet rehberi ve kılavuz olması için gönderdiği kitabın biri hariç tüm sureleri (Tövbe Suresi). O birinde de tehdit ediyordu inkârcıları, kendinize gelin bu size açık bir uyarıdır diye. Güzel ve yumuşak söz söyle, belki düşünüp ibret alır diyordu elçisine bir başka yerde, zalimler zalimi firavunun yanına gönderirken bile. (20 Taha Suresi Ayet 43-44)</p>

  <p class="normal1">Yaşarken başımıza gelen olumlu ya da olumsuz her şeyden çeşitli dersler çıkarmamız veya başkasının ölümünden ibret almamız mümkün olabilir. Ama ölüm bizim başımıza geldiğinde kendi adımıza ondan ders çıkarıp bu konuda deneyim sahibi olmamız ve ibret almamız mümkün değildir artık. <span class="idebold">Size ayrılan sürenin sonuna geldiğinizde ölümün telafisi yoktur ve ölüm, her insanın başına sadece bir defa gelir.</span></p>

  <p class="normal">Boşa Tüketilir Ömür, Gölgelere Ok Atan Avcı Misali</p>

  <p class="normal1">Çekici geliyor dünya nimetleri, nasıl kapılmayalım onlara diyordu kimisi. Oysa bilmiyordu çekici olmaları imtihanın bir gereğiydi. Süslenmişti dünya boydan boya türlü nimet ve imkânla. Işıltısı göz kamaştırıyordu, kör ediyordu adeta.</p>

  <p class="ortayazi"><span class="idebold">B</span></p>

  <p class="ortayazi">Kadınlara, oğullara, kantar kantar yığılmış altın ve gümüşe,<br class="chapter" />
  salma güzel atlara, hayvanlara ve ekinlere duyulan tutkulu<br class="chapter" />
  şehvet insanlara süslü ve çekici kılındı. Bunlar, dünya hayatının metaıdır. Asıl varılacak güzel yer Allah katındadır.</p>

  <p class="ortayazi"><span class="idebold">3 Ali İmran Suresi Ayet 14</span></p>

  <p class="ortayazi"><span class="idebold">B</span></p>

  <p class="ortayazi">Siz dünya hayatının geçici yararını istiyorsunuz.<br class="chapter" />
  Allah ise âhireti kazanmanızı istiyor. Allah üstün ve güçlüdür.<br class="chapter" />
  Hüküm ve Hikmet sahibidir.</p>

  <p class="ortayazi"><span class="idebold">8 Enfal Suresi Ayet 67</span></p>

  <p class="ortayazi"><span class="idebold">B</span></p>

  <p class="ortayazi">İşte bunlar, âhireti verip dünya hayatını satın alanlardır.</p>

  <p class="ortayazi"><span class="idebold">2 Bakara Suresi Ayet 86</span></p>

  <p class="normal1">Gerçek ile yüzleştiğinde ise sahip olduğu her şeyi hatta tüm dünya servetine sahip olsa dahi kendini kurtarabilmek için tümünü fidye vermek isteyecekti. Hep yaptığı iyilikleri hatırlayıp işlediği kötülükleri unutarak yaşamıştı. Kendi unuttuklarını unutmayan biri olduğunu da unutmuştu. Hiç hesaba katmadığı kötülükleri karşısına getirildiğinde kurtulmak için bir yol arayacaktı:</p>

  <p class="ortayazi"><span class="idebold">B</span></p>

  <p class="ortayazi">Eğer yerdekilerin tamamı ve beraberinde bir o kadarı, zulmedenlerin olsa, kıyamet günü azabın kötülüğünden kurtulmak için tümünü mutlaka fidye verirlerdi. Çünkü hiç hesaba katmadıkları şeyler,<br class="chapter" />
  Allah tarafından karşılarına çıkarılmıştır.</p>

  <p class="ortayazi"><span class="idebold">39 Zümer Suresi Ayet 47</span></p>

  <p class="normal1">Gerçek apaçıktı esasen görmek isteyen için. Kaçınılmaz son belliydi. Muz kabuğunu görüp “Eyvah yine düşeceğim” diyen biri gibi bilebile ateşe atıyordu insan kendini. Dünya hayatının geçici süsüne kapılıp gidiyordu. Oysaki bilmiyordu gölge oyunu gibiydi dünya nimeti. Gerçek zannedip, elde ettim, yakaladım sanırken, kayıp giderdi ellerinden. Ha yakaladım, ha yakalayacağım derken tükenir ömür gölgeler peşinde koşarken. Gölgeye ok atan ahmak avcı misali.</p>

  <p class="normal1"><span class="ideitalik">Kuş havadayken gölgesi de yerde kuş gibi uçar görünür. Ahmağın biri o gölgeyi avlamaya kalkmış ve takati tükeninceye kadar koşmuş. Çünkü o gölgenin havadaki kuşun gölgesi olduğundan, o gölgenin aslı ve sahibinin nerede bulunduğundan haberi yokmuş. O ahmak gölgeye ok atar ve gölgeye ok ata ata okluğu bomboş kalırmış. Okluk, onun ömrü imiş ve kendisi bunları boş yere ata ata, ömür okluğunu gölge avı peşinde tüketmiş. Ve böylece bir ömür yok yere tükenmiş.<sup class="calibre3"><a href="../Text/insanlaruyurlar_split_035.html#footnote-57402-11" id="footnote-57402-11-backlink">[11]</a></sup></span></p>

  <p class="ortayazi"><span class="idebolditalik">Mevlânâ</span></p>
</body>
</html>
