<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>insanlaruyurlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">Safınız Belli Olsun</h1>

  <p class="resim"><img alt="missing image file" class="calibre2" src="../Images/desen6_opt.jpeg" /></p>

  <p class="ortayazi"><span class="ideitalik">Üç türlü insan vardır:<br class="chapter" />
  Allah’ı bulanlar ve O’na hizmet edenler;<br class="chapter" />
  O’nu aramakla meşgul olup, henüz bulamayanlar;<br class="chapter" />
  O’nu, ne arayan, ne bulan,<br class="chapter" />
  zaten arayıp bulma çabası olmadan yaşayanlar.<br class="chapter" />
  İlk gruba girenler, akıllı ve mutlu,<br class="chapter" />
  Ortadakiler ise mutsuz fakat akıllıdır.<br class="chapter" />
  Sonuncu grubun insanları ise, aptal ve mutsuzdur.</span></p>

  <p class="ortayazi"><span class="idebolditalik">Blaise Pascal</span></p>

  <p class="normal1">Pek çok insan yaşarken ve kendine dair seçimlerini yaparken hep bir şeylerin arasında kalır durur. Kararsızdır çoğu işinde. Oysaki bu dünyası ile ilgili yaptığı seçimleri ve geleceğine dair aldığı kararları doğru da olsa yanlış da olsa sonuçta bir noktaya kadar insana fayda ya da zarar sağlayacak kararlardır. Yapılan bir hatanın çekilse de bir ömür ceremesi, bir ömürden ibarettir sonuçta çekilecek ceremenin süresi. Sefalet ya da zenginlik içinde yaşasa da bir insan hayatını, bir ömürlük süre içindedir yine bu halinin devam etmesi. Bu hayata dair her şey geçicidir yani. Oysaki insanın bu dünyasından ziyade âhireti ile ilgili alması gereken kararlar ile seçimleri, sonsuzca azap ya da mükâfat görmesini belirleyeceğinden, insan için asıl hayati olan âhiretine yönelik seçimleridir.</p>

  <p class="normal1">Bu dünyaya gelmesiyle birlikte insana çok açık ve basit bir soru sorulmaktadır aslında. Bu dünyada var olmak için yaratılmadın. Burası senin kendini ispat etme alanın. Kendini ispat etmeye var mısın, yok musun? İkisinden birini seçmelidir aslında insan. Ama ne yazık ki çoğunluğun yaşantısı biraz var biraz da yok gibidir. Yani kararsızdır sonsuz akıbeti ile ilgili en önemli konuda. Yaratıcının var olmadığına inanıp da buna göre yaşayan biri kendi içinde anlaşılabilirdir belki. Ama var olduğuna inanmasına rağmen aldığı kararları yok olduğuna inanan birinden farksız olan biri çok büyük bir çelişki içindedir. Allah ya vardır ya da yoktur. Biraz var biraz yok, ya da bazı durumlarda var bazılarında yok olması mümkün değildir. Allah varsa geri kalan hiçbir şeyin önemi yoktur.</p>

  <p class="normal1">Safını açık bir şekilde belli etmelidir insan. Ben Allah’ın kuluyum, beni, sevdiklerimi ve sahip olduğum her şeyi Allah yaratmıştır diyorsa biri, yaşantısına kendi istek ve arzuları değil, Allah’ın emirleri yön vermelidir. Seçimlerini, dünyevi çıkar ve menfaati değil, Allah’ın rızasına uygun olup olmadığı belirlemelidir.</p>

  <p class="normal1">Yaşantısına dair hatalarının farkındaysa biri, tüm bu hatalarını düzeltip kendine çeki düzen vermek için acele etmelidir. Çünkü insanın bu konuda geç kalması bir sınavı ya da uçağı kaçırması gibi değildir. Yani telafisi mümkün değildir bu geç kalışın. Dünyevi plan ve programlarını erteleyebilir. Yapması gereken bir işi geciktirebilir. Çeşitli bahaneler ileri sürebilir. Ancak geciktirilmesi mümkün olmayan ecel insana ansızın gelir.</p>

  <p class="normal1">Bu sebeple yaşarken safını belli etmelidir insan. Kendini yaratan ve öldükten sonra tekrar yaratarak ona verdiği yaşamın hesabını soracak olana teslim olmayan insan, kendi istek ve tutkularına kapılarak şeytana teslim olmuş demektir.</p>

  <p class="normal1">Karşılık beklemeden Allah rızası için iş yapıp değer üretmelidir. Kimin ne diyeceğine değil, Allah’ın hakkındaki kanaatine değer vermelidir. Hayırlı işlere adamalıdır kendini. Adanmış olmalıdır. Allah rızasına uygun bir iş ile çakışan her türlü dünyevi iş ve değeri elinin tersiyle itebilmelidir. Ben birey olarak tek başıma ne yapabilirim demeyerek sahip olduğu tüm imkânlar ile hayırlı işler yapmayı hedeflemelidir. Kısacası açık bir biçimde safını belli etmelidir.</p>

  <p class="normal1"><span class="ideitalik">Hz. İbrahim’i içine atmak niyetiyle büyük bir ateş yaktırmıştı Nemrut. Bu esnada bir karınca su taşırken bir karga ise ateşe atmak üzere çalı çırpı taşımaktaydı. Karıncanın su taşıdığını gören karga alaylı bir şekilde sordu karıncaya: “Ne yapacaksın o taşıdığın suyla?” Karınca, “İbrahim’i atacakları ateşi söndürmek için su taşıyorum” diye cevap verince bunu duyan karga gülerek: “Senin götürdüğün su, o kocaman ateşi söndürmeye yetmez ki” der. “Olsun” der karınca, “ben de biliyorum yetmeyeceğini; ama hiç olmazsa safım belli olsun...”</span></p>
</body>
</html>
