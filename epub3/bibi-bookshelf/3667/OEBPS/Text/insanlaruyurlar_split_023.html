<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>insanlaruyurlar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_21"><span class="ideitalik">Ek:</span></h1>

  <p class="resim"><img alt="missing image file" class="calibre2" src="../Images/desen6_opt.jpeg" /></p>

  <p class="normal">İbn Sînâ ve Ruh Kasîdesi<sup class="calibre3"><a href="../Text/insanlaruyurlar_split_043.html#footnote-57402-19" id="footnote-57402-19-backlink">[19]</a></sup></p>

  <p class="normal1">İnsan olarak hiç ölmemek ve sonsuz bir hayat sürmek isteriz. Oysaki bu isteğimizin sebebi ruhumuzun ölüm sonrası gerçek hayata özlem duymasıdır. Bu dünyada ölümlü olduğumuza göre demek ki esasen bu dünyada yaşamak için var olmadık. Bu dünya hayatı sonsuzluğa açılan kapıdan geçmek için yürüdüğümüz bir koridordur bizim için. Oysaki insan sadece bu dünyada var olmak için yaratıldığı zannıyla sonsuzluk kapısını kendi üzerine kapatmakta ve geçici olan dünya hayatının ışıltısından gözleri kamaştığı için de bu gerçeği görememektedir. İşte bu noktada İbn Sînâ’nın aşağıda bir kısmı aktarılacak olan Ruh Kâsidesi insanın bu durumunu ve ruhunun özlem duyduğu sonsuz yaşam ile maddi bedeni arasında sıkışmasını oldukça güzel bir şekilde tasvir etmektedir.</p>

  <p class="normal1">İbn Sînâ’ya göre ruh bu dünyada var olmak için yaratılmamıştır. Bu sebeple bedene girmesi bir güvercinin kafese konması gibidir. Ruh bedene hayat vermek ve onu yönetmek üzere kendi kutsal âleminden gururlu ve nazlı bir güvercin gibi süzülerek dünyaya inip ten kafesine konuk olmuştur. Zamanla bedenine alışmış ve artık ondan ayrılmak istememiştir. Bu yüzden ölümle birlikte bedenden ayrılmak ruha çok acı gelecektir.</p>

  <p class="ortayazi"><span class="ideitalik">İndiği hâneyi zamanla tanır,<br class="chapter" />
  Alışamaz önce, soğuk davranır.<br class="chapter" />
  Nihayet benimser ten kafesini<br class="chapter" />
  Ayrılırken bu kez ağlar kıvranır.</span></p>

  <p class="ortayazi"><span class="ideitalik">Letâfet mi güzel, madde mi iyi,<br class="chapter" />
  Ne arar kafeste, bilmem ki neyi.<br class="chapter" />
  Özgürlüğü tadan bu zavallı kuş,<br class="chapter" />
  Nasıl sevdi hayret, bu virâneyi!</span></p>

  <p class="normal1">Üstelik saflığını ve temizliğini koruyacağına dair Allah’a verdiği sözü unutmuş ve bedene girmesiyle ilahi ve manevi yönüyle değersiz bedenin istekleri arasında sıkışarak bocalamaya başlamıştır. Madde ile girdiği bu ilişki neticesinde saflığını yitirip kirlenmiş, ancak Allah’a verdiği sözü hatırladıkça utancından ağlayıp gözyaşı dökmüştür.</p>

  <p class="ortayazi"><span class="ideitalik">İnerken Allah’a verdiği sözü,<br class="chapter" />
  Unutup kirlenmiş tertemiz özü.<br class="chapter" />
  Hatırlamaz olmuş anayurdunu,<br class="chapter" />
  Şimdi melül mahzun, solgundur yüzü.</span></p>

  <p class="normal1">Bununla birlikte maddi varlıkların sahip oldukları yıpranma etkisiyle yaşlanan bedene de üzülüp ağlamıştır. Artık ruhun konuk olduğu bedenden ayrılıp anayurduna dönüş zamanı gelmiştir. Nihayet ölümle birlikte ruh bedenden ayrılmış ve geride artık kimsenin değer vermediği, toprak olmak üzere terk edilen ceset kalmıştır.</p>

  <p class="ortayazi"><span class="ideitalik">Yıpranır giderek, yaşlanır kafes,<br class="chapter" />
  Nice nevcivanlar şimdi tık nefes.<br class="chapter" />
  Güvercin bu hâle yanar yakılır,<br class="chapter" />
  Odur virâneden gelen yanık ses.</span></p>

  <p class="ortayazi"><span class="ideitalik">Vade tamam olur, diner fırtına,<br class="chapter" />
  Çileli güvercin döner yurduna.<br class="chapter" />
  Biterken hasretlik yeniden başlar,<br class="chapter" />
  Ayrılırken ağlar, bakar ardına...</span></p>

  <p class="ortayazi"><span class="ideitalik">Burkulur yüreğim güller solunca,<br class="chapter" />
  Söner ümit nurum süre dolunca,<br class="chapter" />
  Servi boylu ay parçası güzelin<br class="chapter" />
  Kim bakar yüzüne toprak olunca.</span></p>

  <p class="normal1">Ölümle birlikte ruh, maddenin tutsağı olmaktan kurtulmuş, bedenle birlikte iken, tıpkı uyurgezer gibi görmediği nice hakikatleri görmeye başlamıştır.</p>

  <p class="ortayazi"><span class="ideitalik">Dalınca güvercin o son uykuya,<br class="chapter" />
  Anlar ki bu hayat tümüyle rüya!<br class="chapter" />
  Neler görür neler kalkınca perde.<br class="chapter" />
  Sonsuzluğu yaşar haz duya duya...</span></p>

  <p class="normal1">Ne var ki, ruhun bedenle olan ilişkisi, çakan şimşeğin bir an ortalığı aydınlatıp sönmesi kadar kısa sürmüştür. Kâinâtın ömrüne nisbetle insan hayatı ‘an’la ifade edilecek kadar kısa olduğu için ruhun burada tam kemâle ermesi ve mutlu olması pek mümkün görünmemektedir. Ancak insanın, ruhundaki sonsuzluk duygusunu tatmin edebilmesi ve ebedî mutluluğu tadabilmesi için âhiret hayatının varlığı ona yeni ufuklar açmakta ve bu durum onun sıradan bir canlı olmadığının temel güvencesi sayılmaktadır.</p>

  <p class="ortayazi"><span class="ideitalik">Vücut ikliminde bir an göründü,<br class="chapter" />
  Biraz cilveleşip sırra büründü.<br class="chapter" />
  Kimseler bilmedi mâhiyetini,<br class="chapter" />
  Bir şimşekti sanki çaktı ve söndü.</span></p>
</body>
</html>
