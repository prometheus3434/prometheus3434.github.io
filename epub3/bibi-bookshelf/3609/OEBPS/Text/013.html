<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0"><span class="t11">KAYNAKLAR</span></p>

  <p class="p0">Sokrates öncesi filozofların görüşleri hakkında başlıca bilgi kaynaklarımız, bu filozofların eserlerinden daha sonraki filozofların ve felsefe tarihçilerinin yapmış oldukları alıntılar ve bu filozoflar hakkında vermiş oldukları haberlerdir. Sokrates öncesi döneme mensup filozoflardan bazılarının, örneğin Thales veya Pythagoras&rsquo;ın herhangi bir eser kaleme almış olup olmadıkları bilinmediği gibi orijinal halleriyle hiçbir sözleri daha sonrakilere intikal etmemiştir. Başka bazılarının eserlerinden ise az veya çok sayıda fragmentler veya metin parçaları daha sonraki yazarların eserlerinde araya sokularak veya alıntılanmış olarak bize kadar ulaşmıştır. Bu orijinal metin parçaları bir iki cümleden (Anaksimandros, Anaksimenes) birkaç yüz cümleye kadar (Herakleitos, Parmenides, Empedokles, Anaksagoras) uzanmaktadır.</p>

  <p class="p0">Daha sonraki filozoflar ve felsefe tarihçileri içinde, Sokrates öncesi Yunan felsefesi hakkında bize bilgi veren filozofların en önemlileri Platon, Aristoteles, Teophrastos, Sextus Empiricus, Diogenes Laertius (Laerte&rsquo;li Diogenes) ve daha az tanınan bazı başkalarıdır.</p>

  <p class="p0">Genel olarak Sokrates öncesi döneme ait filozoflar hakkında verilen haberlerin, bunları veren kişiler, söz konusu filozoflara zaman bakımından ne kadar yakınsalar o kadar güvenilir olacaklarını düşünmek makuldür. Ancak bu görüş, bu haberleri veren filozoflarla ilgili olarak ancak bir dereceye kadar ve şartlı olarak doğrudur. Çünkü, bu döneme ait filozoflara zaman bakımından en yakın olan Platon&rsquo;dur. Gerçekten de Platon, çeşitli diyaloglarında yalnızca çağdaşı olduğu Sokrates ve Sofistler hakkında bilgi vermekle kalmaz; Herakleitos, Parmenides, Anaksagoras, Pythagorasçılar vb. hakkında da birçok bilgiyi aktarır. Ancak o, bu filozoflarla ilgili olarak verdiği haberlerde arzu edebileceğimiz ölçüde nesnel olmaktan uzaktır. Çok büyük bir filozof olmasının yanında aynı zamanda büyük bir polemikçi olan Platon, tahmin edilebileceği ve çoğu zaman Sofistlerle ilgili olarak da bilindiği gibi bu filozofları çoğu kez onlarla boğuşmak ve çürütmek için ele alır. Sonuç olarak, onların düşüncelerini, görüşlerini sergilerken takındığı bu tarafgir tutum, genel olarak bütün eserine hakim olan şiirsel özgürlük ve atıflarının bu özelliğinden ötürü Platon&rsquo;un, Sokrates öncesi dönemle ilgili olarak çok güvenilir bir kaynak olmadığını belirtmek gerekir.</p>

  <p class="p0">Buna karşılık, Aristoteles&rsquo;in Sokrates öncesi felsefe dönemiyle ilgili olarak Platon&rsquo;a göre daha güvenilir bir kaynak, hatta çoğu durumda tek kaynak olduğunu söylemeliyiz. O, felsefenin çeşitli dallarına (mantık, metafizik, fizik, psikoloji vb.) tahsis etmiş olduğu özel kitaplarında ele aldığı alan veya disiplinle ilgili olarak kendisinden önce gelmiş kişilerin görüşlerini sergilemeye özel bir özen gösterir. Bu bağlamda özellikle <span class="t12">Metafizik</span> adlı eserinin birinci kitabı daha önce gelen filozofların bu disipline veya alana ilişkin görüşlerini ayrıntılı olarak sergilemesi bakımından paha biçilemez bir kaynak niteliğindedir.</p>

  <p class="p0">O halde Aristoteles, birçok alanda olduğu gibi, felsefe tarihi alanında da çığır açmış bir insan ve ilk ciddi felsefe tarihçisidir. Yalnız Platon&rsquo;a göre daha güvenilir olmakla birlikte, Aristoteles&rsquo;in de ciddi bir kusuru vardır: O da, daha önce işaret ettiğimiz gibi, kendisinden önce gelen bütün düşünürleri kendisini hazırlayan, kendisinin açık seçik, mükemmel bir biçimde ortaya koyacağı şeyi parça parça ortaya koyan veya belli belirsiz sezen ve yine belirsiz bir biçimde dile getiren insanlar olarak görmektedir. Bu özellik ise Aristoteles&rsquo;in de daha önceki döneme ait filozoflar hakkında verdiği bilgilerin, her zaman yeteri kadar nesnel olmamaları ihtimali veya tehlikesini yaratmaktadır.</p>

  <p class="p0">Örneğin Aristoteles <span class="t12">Metafizik</span>'in birinci kitabında, bütün Sokrates öncesi dönem filozoflarını kendisinin ortaya atmış olduğu dört neden kuramı açısından okumaya çalışır. Daha önceki filozofların görüşlerini kendi kuramları açısından okumaya çalışması, bizi haklı olarak Aristoteles&rsquo;in onları kendi felsefesinin perspektifinden ve muhtemelen haksız olarak inşa ettiği türünden bir düşünceye götürebilir. Bu olgu gerçekten de, bazı felsefe tarihçilerini, Aristoteles&rsquo;in bu filozoflar ve onların görüşleri hakkında verdiği haberlerde kesinlikle güvenilmez olduğu sonucuna götürmüştür. Ancak bugün genel olarak kabul edilen görüş, Aristoteles&rsquo;in bu filozoflara onların gerçekten savunmamış oldukları görüşleri mal etmesinin makul bir nedeni olmadığı, bu filozofların ifade bakımından tam olmasa da en azından içerik bakımından, esas olarak Aristoteles&rsquo;in kendilerine mal ettiği görüşlere gerçekten sahip oldukları, Aristoteles&rsquo;in onların felsefesini inşa etmesi değil de belki yeniden inşa etmesinden söz etmenin daha doğru olacağı yönündedir.<a id="a78"></a><a href="../Text/notes.html#a294"><span class="t13">{55}</span></a> Bugün bir felsefe tarihçisi olarak Aristoteles hakkındaki genel kanı, onun şüphesiz sözünü ettiği filozofların problem ve görüşlerini sadece kendisinin olan bir terminolojiyle ifade etmekle kalmadığı, aynı zamanda onlara kendi felsefesi ve zihniyetinden de bir şeyler kattığıdır. Ama bunun, Aristoteles&rsquo;in onlar hakkında verdiği bilgilerin esas olarak doğru ve asıllarına sadık olma özelliğini bozucu, tahrif edici bir ölçü veya mahiyette olduğu düşünülmemektedir.</p>

  <p class="p0">Yalnız Aristoteles&rsquo;in kendisi değil, onun tarafından kurulmuş olan okulun, yani <span class="t12">Lise</span>&rsquo;nin diğer mensupları da, Sokrates öncesi filozofların bilgisi bakımından önemli bir yer tutmaktadırlar. Bunların başında da Aristoteles&rsquo;in öğrencileri ve çağdaşları olan Teophrastos ve Eudemos gelmektedir. Teophrastos tarafından yazılmış olan ve bugün son kitabı olan <span class="t12">Duyu Algıları Üzerine</span>&rsquo;den büyükçe alıntıların elimizde bulunduğu artık kaybolmuş olan <span class="t12">Fizikçilerin Görüşleri</span> adlı eserle, Eudemos tarafından yazılmış olan ve bugün yine kayıp bulunan <span class="t12">Matematik Tarihi,</span> sözünü ettiğimiz dönemle ilgili iki en önemli kaynak durumundadır. Bugün artık kayıpsalar da onlardan daha sonraki yazarlar o kadar bol alıntılar yapmışlardır ki, bu eserler adeta dolaylı olarak elimizde gibidirler. Teophrastos&rsquo;un sözü edilen eseri daha sonra aynı yönde yazılacak olan eserlerin, yani filozofların &ldquo;görüşler&rdquo;ine (<span class="t12">doksai, opiniones</span>) tahsis edilmiş, teknik adıyla doksografik eserlerin veya doksografilerin ilk örneğini oluşturmaktadır.</p>

  <p class="p0">Bu tür eserlerin dışında filozofların görüşleri yanında hayatları hakkında da bilgi vermeye çalışan eserler, yani bir biyografiler veya biyografik felsefe tarihi geleneği de vardır ki bunun da en ünlü temsilcisi İS 3. yüzyılda yaşamış olan Diogenes Laertius ve onun tarafından yazılmış olan <span class="t12">Filozofların Hayatları</span> adlı eserdir (tam olarak <span class="t12">Ünlü Filozofların Hayatları ve Öğretileri</span>)<span class="t12">.</span> Diogenes&rsquo;in eserindeki biyografik pasajlar, daha eski haberlerin orijinal olmayan derlemeleridir. Öte yandan verdiği haberler de çoğu kez önemsiz ayrıntılarla ilgili olup aynı zamanda şüpheli ve çelişik unsurlar içerir. Bununla birlikte, Sokrates öncesi filozofların hayatlarına ilişkin elimizde güvenilir kaynaklar olmamasından dolayı bu eser büyük önem taşımaktadır.<a id="a79"></a><a href="../Text/notes.html#a296"><span class="t13">{56}</span></a> Bu biyografik geleneğin başına ise belki yine Aristoteles&rsquo;in okuluna mensup olan Aristoksenes&rsquo;i yerleştirmek gerekir. Filozofların görüşleri ve hayatlarına ilişkin bu iki gelenek yanında, felsefe okullarının kendileri içindeki gelişmeleri konu alan farklı bir gelenekten ve bu gelenek içinde yer alan eserlerden de söz edebiliriz. Bu geleneğin de ilk önemli temsilcisi İskenderiyeli Sotion&rsquo;dur.</p>

  <p class="p0">Bu belirttiklerimizin dışında farklı felsefe okullarına veya akımlarına mensup olan daha başka bir dizi yazar vardır ki, Sokrates öncesi dönem filozoflarıyla ilgili olarak onlar da bize değerli bilgiler vermektedirler. Bunlar içinde birkaç önemli isim olarak Akademi&rsquo;ye mensup Plutarkhos&rsquo;u, Stoacı filozof ve imparator Marcus Aurelius&rsquo;u, Yeni-Platoncu okulun kurucusu ve en önemli temsilcisi Plotinos&rsquo;u, yine bu okula mensup olan Proclos ve Simpliciuos&rsquo;u, geç dönem Septik okulun önemli temsilcisi Sextus Empiricus&rsquo;u, ilk Hristiyan Kilise Babaları arasında yer alan İskenderiyeli Clemens ile Romalı Hyppoliteos&rsquo;u zikredebiliriz.</p>

  <p class="p0">Sokrates öncesi döneme ait filozofların gerek kendi eserlerinden bize kadar intikal etmiş olan orijinal metin parçaları, gerekse onlar hakkında daha sonrakilerin verdikleri haberler, yaptıkları göndermeler Diels&rsquo;in ünlü <span class="t12">Die</span> <span class="t12">Fragmente der Vorsokratiker</span> adlı eserinde bir araya getirilmişlerdir. Diels bu eserinde ayrıca bu Yunanca ve Latince fragmentlerin Almanca çevirilerini de vermiştir. Bu metinin yayımı, daha sonraları yapılan yeni yayınların ve yine önemli Batı dillerine yapılan çevirilerin esasını oluşturmuştur.<a id="a80"></a><a href="../Text/notes.html#a298"><span class="t13">{57}</span></a> Bu metin yayınları içinde özellikle Kirk-Raven-Schofield&rsquo;in yayınını, yapılan çeviriler arasında da yine geçen yüzyılın başlarındaki Burnet çevirisi ile Kirk çevirisini anabiliriz.</p>

  <p class="p0">Diels&rsquo;in bu eserinin bütünü değil, bazı bölümleri Kranz baskısından Suat Yakup Baydur tarafından dilimize de çevrilmiştir.<a id="a81"></a><a href="../Text/notes.html#a299"><span class="t13">{58}</span></a> Yalnız bu çeviri, bize göre gerek çevirenin klasik döneme ait bir felsefe metninin nasıl Türkçeye çevrilmesi gerektiğine ilişkin tuhaf anlayışından, gerekse bu çevirinin yapıldığı sırada bir felsefe dili olarak Türkçenin yeterli derecede gelişmemiş olmasından ve nihayet çevirenin kendisinin de eserin önsözünde işaret ettiği gibi orijinal metnin bazı yerlerde çok karanlık ve anlaşılmaz olup, çevirenin de bu pasajları pek anlamamış olmasından dolayı bugün fazla değer ifade etmemektedir. Bu alandaki boşluğu bir ölçüde gidermek amacıyla Sokrates öncesi filozoflara ayırdığımız bu kitapta, özellikle bu filozoflardan zamanımıza kalan orijinal fragmentlerin büyük kısmını Türkçeye çevirdik ve çalışmamızda esas olarak onları kullandık. Kitaba aldığımız bu çeviri pasajlarda onların Diels yayınındaki fragment numaralarına gönderme yaptık. Sokrates öncesi filozoflarla ilgili olarak Platon, Aristoteles ve diğer doksografların verdikleri haberler ve bilgiler söz konusu olduğunda ise her seferinde bu bilgi ve haberlerin kaynağını ayrıca belirtme gereğini duymadık.</p>

  <p class="p0"><span class="t11">&nbsp;</span></p>

  <p class="p0"><span class="t11">KISALTMALAR</span></p>

  <p class="p6"><span class="t11">DK</span>: Hermann Diels, <span class="t12">Die Fragmente der Vorsokratiker, Griechisch und Deutsch,</span> herausgegeben von Walter Kranz, Drei Baende, Weidman, 1974 (H. Diels&rsquo;in Sokrates öncesi filozofların kendi sözleri ve onların hayatları, eserleri, öğretileri hakkında antik yazarların tanıklıkları ve bilgileri, bildirilerini içeren bu eserinde birinciler B, ikinciler A harfiyle gösterilmektedir. DK kısaltmasından hemen sonra gelen sayı ise bu eserde sözü edilen filozof veya yazarların sıra numarasına işaret etmektedir. Nihayet en sonra gelen rakam, filozofun sözü veya onun hakkında yapılan tanıklığın Diels&rsquo;teki numaralandırılmasına karşılıktır. Her bir filozofa ayırdığımız bölümde DK&rsquo;ta adı geçen bölümün sıra numarasını bir kere belirttikten sonra yanlış anlama tehlikesinin bulunmadığını düşündüğümüz durumlarda yalnızca fragmentin türü ve rakamını vermekle yetindik).</p>

  <p class="p6">DL: Diogenes Laertius, <span class="t12">Ünlü Filozofların Yaşamları ve Öğretileri,</span> Yunancadan çev. Candan Şentuna, İstanbul, 2003.</p>

  <p class="p6"><span class="t11">Bumet APG</span>: J. Burnet, <span class="t12">L&rsquo;Aurore de la Philosophie Grecque,</span> Fransızcaya çev. A. Reymond, Paris, 1919.</p>

  <p class="p6"><span class="t11">Brehier HP</span>: E. Brehier, <span class="t12">Histoire de la Philosophie, Tome I, L&rsquo;Antiquite et le Moyen Age,</span> Paris, 1945.</p>

  <p class="p6"><span class="t11">Gomperz PG</span>: T. Gomperz, <span class="t12">Les Penseurs de la Grece, Histoire de la Philosophie Antique I,</span> Fransızcaya çev. A. Reymond, Paris, 1928.</p>

  <p class="p6"><span class="t11">Her. Tarihi</span>: Herodot, <span class="t12">Herodot Tarihi,</span> çev. Perihan Kuturman, İstanbul, 1973.</p>

  <p class="p6"><span class="t11">Röd PA</span>: W. Röd, <span class="t12">Die Philosophie der Antike, von Thales bis Demokrit</span> (<span class="t12">Geschichte der Philosophie,</span> dizisi içinde, cilt I), München, 1978.</p>

  <p class="p0"><span class="t11">&nbsp;</span></p>
</body>
</html>
