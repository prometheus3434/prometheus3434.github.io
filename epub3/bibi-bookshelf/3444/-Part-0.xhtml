<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link href="BookStyles.css" type="text/css" rel="stylesheet"/>
</head>
<body>
<h2 title="    GİRİŞ">GİRİŞ</h2>
<hr class="hrstt"/>
<p class="fPrg1">Hata neredeydi? Uzun zamandır, özellikle Ortadoğu’daki insanlar başta olmak üzere İslam dünyası bu soruyu soruyor. İlk olarak Batı ile karşılaşmalarında doğan bu sorunun içeriği ve yapısı, bu karşılaşmanın koşullarına, boyutuna, süresine ve onları ilk kez uyandıran olaylara göre büyük çeşitlilik göstermektedir. Bunlar kendi toplumlarında pek iyi bir üne sahip değildir. Gelgelelim soru ve ardından verilen cevaplar nasıl ve ne şekilde olursa olsun, bunların artan bir ızdırapla, çoğalan ısrarla ve son dönemde de dolup taşan öfkeyle ifade edildiği aşikârdır.</p>
<p>Sorgulamak, endişe duymak ve hatta öfkelenmek için ortada iyi bir sebep var. Yüzyıllar boyunca İslam dünyası insan uygarlığının ve başarılarının ön safında yer alıyordu. Müslümanlara göre İslam’ın sınırları uygarlığın sınırlarıydı ve bunun ötesinde sadece barbarlar ve kâfirler vardı. Bu ben-öteki algısı, hepsinde olmasa da, çoğu uygarlıkta -Yunan, Roma, Hindistan, Çin uygarlıkları ve son zamanlardan eklenebilecek birkaç tanesinde daha- vardır.</p>
<p>Antik dönemin çöküşü ile modernliğin şafağı arasındaki dönemde, yani Avrupa tarihinde Ortaçağ olarak anılan yüzyıllarda, İslam’ın iddiası sebepsiz değildi. Müslümanlar tabii ki yeryüzünde; Çin’de, Hindistan’da, Hıristiyan dünyasında, az veya çok uygar başka toplumların olduğundan haberdardı. Ancak Çin uzaktı ve çok az biliniyordu; Hindistan zapt edilme ve İslâmlaştırılma sürecindeydi. Hıristiyan dünyası, bir dünya dini ve dünya gücü olarak İslam’a tek ciddi rakip olduğu için özel bir öneme sahipti. Fakat Müslümanları göre bu din son olarak İslam’ın vahyedilmesi ile geçersiz kılınmıştı ve Hıristiyanlığın gücü ise gün geçtikçe daha da büyüyen, Allah’ın yol gösterdiği İslam gücüne mağlup oluyordu.</p>
<p>Çoğu Ortaçağ Miislümanı için, Hıristiyanlık ilk başta, 1453’te Türklerin İstanbul’u fethetmeleriyle yok olana dek giderek küçülen ve zayıflayan Bizans İmparatorluğu demekti. Avrupa’nın uzak toprakları Afrika’nın uzak topraklarıyla bir görülüyordu: Öğrenilecek bir şey barındırmayan, köleler ve hammadde dışında getirilecek hiçbir şeye sahip olmayan, barbarlığın ve dinsizliğin hariçteki karanlığı. Hem kuzey hem de güney barbarları için en iyi ihtimal halifeler imparatorluğuna dahil olmak ve böylelikle dinin ve uygarlığın nimetlerine ulaşmaktı.</p>
<p>İslam’ın ilerleyişinin bin yılı ve sonrası için bu imkân dışı görünmez ve Müslümanlar bunu başarmak için sürekli çaba sarf etmişlerdir. Yedinci yüzyıl boyunca Arabistan’dan yola çıkan İslam orduları, hepsi o zamanlar Hıristiyan dünyanın bir parçası olan Suriye, Filistin, Mısır ve Kuzey Afrika’yı fethetmişti. Batı İran ve Arabistan’ın haricinde, yeni Müslüman olanların çoğu doğal olarak Hıristiyanlıktan gelmişti. Sekizinci yüzyılda artık kendilerine Berberi mühtedilerinin de katıldığı Arap Müslüman birlikleri Kuzey Afrika’daki üslerinden İspanya ve Portekiz’i fethetmiş, Fransa’ya doğru ilerlemişlerdi; dokuzuncu yüzyılda Sicilya’yı ele geçirmiş ve İtalya ana karasını işgal etmişlerdi. Arap birlikleri 846’da Sicilya’dan başlattıkları bir deniz harekâtıyla Tiber Nehri’ne girerek Ostia ve Roma’yı yağmalamıştı. Bu hamleler etkili bir Hıristiyan karşı saldırısı düzenlemeye yönelik ilk girişimleri tetikledi. Haçlı Seferleri olarak bilinen, Kutsal Toprakları tekrar ele geçirmek için yapılan birbiri ardına gelen seferler başarısızlık ve püskürtülmeyle son buldu.</p>
<p>Avrupa’da Hıristiyan orduları çok daha güçlüydü. On birinci yüzyılın sonlarına doğru Müslümanlar Sicilya’dan çıkartılmıştı ve 1492’de, İspanya’ya ilk Müslüman ayak bastıktan neredeyse sekiz yüzyıl sonra yeniden fetih için verilen uzun mücadele, Hıristiyanlara Afrika ve Asya’yı işgal etmek için kapı aralayarak başarıyla son buldu. Ancak bu sırada Avrupa Hıristiyanlığı için Müslümanların sunduğu başka tehlikeler de vardı. Doğuda 1237 ile 1240 arasında, Altın Ordalı Tatarlar Rusya’yı fethetti. 1252’de Altın Orda Hanı ve halkı Müslüman oldu. Çoğu toprağı Doğu Avrupa’da olan Rusya Müslüman idaresine girmişti ve Rusların, nihayetinde ülkelerini “Tatar boyunduruğu” dedikleri durumdan kurtaracakları on beşinci yüzyılın sonlarına kadar da böyle kalacaktı.</p>
<p>Bu sırada üçüncü bir dalga Müslüman saldırısı başlamıştı. Osmanlı Türkleri Anadolu’yu fethetmiş, kadim Hıristiyan şehri Konstantinopolis’i ele geçirmiş, Balkan yarımadasını işgal edip sömürgeleştirmiş ve Viyana’ya kadar iki kez gelerek Avrupa’nın tam kalbini tehdit etmişlerdi.</p>
<p>İslam gücünün doruğunda bu seviye, nitelik ve başarı çeşitliliğiyle kıyaslanabilecek sadece bir uygarlık vardı, o da tabii ki Çin’di. Ancak Çin uygarlığı gerçekte yereldi ve tek bölgeyle (Doğu Asya’ya) ve tek ırk grubuyla sınırlıydı. Sadece komşu ve akraba halklar olmak üzere bir nebze dışa açılmıştı. Bunun aksine İslam çeşitli ırkları içinde barındıran, çokuluslu, uluslararası, hatta kıtalararası denebilecek bir dünya uygarlığı yaratmıştı.</p>
<p class="aPP">Yüzyıllar boyunca Müslümanların dünya görüşü ile kendilerine bakışları sağlam temellere dayalı görünmüştü. İslam yeryüzündeki en büyük askeri gücü temsil ediyordu; orduları, aynı anda hem Avrupa’yla Afrika’yı hem de Hindistan’la Çin’i işgal ediyordu. Dünyadaki en ileri ekonomik güç oydu; Asya, Avrupa ve Afrika’daki bağlantıları ve geniş alana yayılmış ticaret ağlarıyla çok çeşitli malların alışverişini yapıyordu: Afrika’dan köle ve altın, Avrupa’dan köle ile yün alıyor, Asya’nın uygar ülkelerindeki çeşitli yiyecek maddeleri, malzemeler ve ürünlerle takas yapıyordu. Uygarlık sanatları ve bilimlerinde insanlık tarihinin o zamanki en üst seviyesine ulaşmıştı. Kadim Ortadoğu, Yunan ve Fars<a href="--FNote-0.xhtml#FNote00" id="FNote_00">*</a> dünyasının bilgi ve yeteneklerine</p>
<div class="fitp"><img src="pict02.jpg" alt=""/></div>
<p class="pBT">Resim G-l<br/>
Avrupa ve Asya Saraylarıyla Boğaziçi. Thomas Allom</p>
<p class="bPP">sahip çıkarak bunlara dışarıdan yeni ve önemli yenilikler getirmişti: Örneğin Çin’den kağıt kullanımı ve üretiminin, Hindistan’dan onlu sayı sisteminin alınması gibi. Modern edebiyatı veya bilimi bunların herhangi biri olmadan düşünmemiz zordur. Müslüman Ortadoğu’da Hint rakamları ilk defa matematik biliminin intikal eden yapısı içerisinde kullanıldı. Bunlar Ortadoğu’dan Batı ya götürüldü; nitekim bu rakamlar, onları icat edenlere değil, Avrupa’ya ilk getirenlere hürmet gösterilerek Arap rakamları olarak bilinir. Bu zengin mirasa İslam dünyasındaki alimler ve bilim adamları kendi gözlemleri, deneyleri ve fikirleri yoluyla çok ama çok önemli katkılarda bulunmuştur. Uygarlık sanatları ve bilimlerinin çoğunda Ortaçağ Avrupa’sı bir talebeydi, bir bakıma İslam dünyasına bağımlıydı ve bilinmeyen birçok Grekçe eser için Arapça nüshalarına itimat ediyordu.</p>
<p>Sonra birden ilişkiler değişti. Rönesans’tan önce bile, Avrupalılar uygarlık ve sanatlarda çok önemli ilerleme kaydetmeye başladı. Yeni Bilim’in gelişiyle Avrupalılar, İslam dünyasının bilimsel, teknolojik ve nihayetinde kültürel mirasını arkalarında bırakarak şaşırtıcı bir hızla ilerlediler. Müslümanlar uzun süre bundan bihaber kaldı. Grekçe, Farsça ve Süryanice eserleri Müslüman ve diğer Arap okurların kapsamı içerisine sokan yüzyıllar önceki büyük çeviri hareketi sona ermişti ve Avrupa’nın yeni bilimsel literatüründen neredeyse tamamen habersizdiler. On sekizinci yüzyılın sonlarına kadar sadece bir tıp kitabı bir Ortadoğu diline çevrilmişti, o da sifilis üzerine Sultan IV. Mehmed’e 1655’te Türkçe sunulan bir on altıncı yüzyıl eseriydi.<a href="--FNote-0.xhtml#FNote01" id="FNote_01"><sup>1</sup></a> Hem seçim hem de tarih çarpıcıdır. Bu hastalık, Amerikan asıllı olduğu söylense de, İslam dünyasına Avrupa’dan gelmişti ve bugün hâlâ Arapça, Farsça, Türkçe ve diğer dillerde “Frenklerin hastalığı/frengi” olarak bilinir. Açıkça, bir Frenk hastalığı için Frenk tedavisi almak hem uygun hem de meşru görülmüş olmalıdır. Bunun haricinde, Rönesans, Reform, teknoloji devrimi İslam topraklarında âdeta hiç görülmemişti. Darü’l İslam’da Müslümanlar hâlâ Batı sınırları ötesindeki toprakların sakinlerini kara cahil barbarlar olarak görüyordu; hatta Batılılar Asya’daki kâfirlerden daha aşağıda yer alıyordu. Çünkü bunların alınabilecek hünerleri ve aletleri vardı. Avrupalıların ise yoktu. Bu ifade uzun yıllar haklılığını korudu ancak artık tehlikeli şekilde bu özelliğini kaybediyordu.</p>
<p>Genellikle tarih dersleri açık ve kesin olarak savaş meydanlarından alınır ancak dersin anlaşılıp ona göre hareket edilmesi biraz zaman alabilir. Hıristiyanlık için, 1492’de İspanya’dan Mağribilerin nihai olarak mağlup edilmesi ve Rusların Müslüman Tatarların hakimiyetinden kurtulmaları tabii ki kesin zaferlerdir. İspanyollar ve Portekizliler gibi Ruslar da eski efendilerini kendi yurtlarında izlediler fakat daha büyük ve sürekli bir başarı elde ettiler. 1554’te Astrahan’ın fethiyle Ruslar Hazar Denizi kıyılarına ulaştı. Sonraki yüzyılda Karadeniz kıyılarına geldi ve geniş Müslüman topraklarını fethedip sömürgeleştirerek Rus İmparatorluğu’na katma sürecine başladı.</p>
<p>Ancak İslam yurdunun kalbinde, uygarlığın uzak sınırlarında yaşanan bu olaylar önemsiz görülmüş ve on üçüncü yüzyılda Haçlıların Doğu Akdenizden sürülmesi, 1453’te Konstantinopolis’in ele geçirilmesi ve Türk birliklerinin Balkanlar üzerinden Hıristiyanlığın ayakta kalabilmiş imparatorluk kenti Viyana’ya muzafferane ilerleyişi (nitekim bu İslam’ın karşı koyulamaz ilerleyişi ve Hıristiyanlığın mağlubiyeti anlamına geliyordu) gibi merkezi ve çok önemli zaferlerin gölgesinde kalmıştır.</p>
<p>Osmanlı sultanı, tıpkı mevkidaşı ve rakibi olan Kutsal Roma imparatoru gibi, kendi din dünyası içerisinde siyasi rakiplerden ve mezhep içi muhaliflerden azade değildi. İkisi arasında sultan muhalifleriyle başa çıkmada çok daha başarılıydı. On altıncı yüzyılın arifesinde Osmanlıların iki Müslüman komşusu vardı. Bu iki komşudan daha eskisi başkenti Kahire olan Mısır’daki Memluk Sultanlığıydı. Bütün Suriye ve Filistin’e hükmediyor, daha önemlisi Batı Arabistandaki İslam’ın kutsal yerlerini elinde tutuyordu. Diğeri de yeni bir dini militanlıkla ve yeni bir hanedan yönetiminde yeni birlik sağlamış İran’dı. Hanedanın kurucusu, Türkçe konuşan Azerbaycanlı bir Şii olan Şah İsmail Safevi (saltanatı 1501-1524) yedinci yüzyıldaki Arap fethinden sonra ilk kez bütün İran topraklarını tek bir hükümdarlık altında toplamıştı. Siyasi ve askeri bir hükümdar olduğu kadar -hatta belki de daha fazla- bir dini lider olarak Şiiliği devletin resmi dini haline getirdi ve böylece Müslüman İran devletini iki tarafındaki Sünni komşularından keskin bir biçimde ayırdı: Doğu’ya doğru Orta Asya ve Hindistan’dan, Batı’ya doğru da Osmanlı İmparatorluğu’ndan.</p>
<p>Bir süre boyunca, Şah İsmail ve halefleri, yani Safevi soyunun şahları Osmanlı sultanlarının siyasi ve dini liderlik iddialarına karşı çıktı. “Yavuz” diye de bilinen Osmanlı sultanı I. Selim (saltanatı 1512-1520) iki komşusuna da askeri seferler düzenledi. Şah’a karşı çok önemli fakat yarım, Mısır’daki Memluk Sultanı’na karşı da nihai bir başarı elde etti. Mısır ve ona bağlı devletler Osmanlı hakimiyetine geçti; İran ayrı, rakip ve çoğunlukla da düşman bir devlet olarak kaldı. İstanbul’daki imparatorluk elçisi Busbecq Avrupa’yı her an gerçekleşebilecek bir Türk fethinden kurtaran tek şeyin İran tehlikesi olduğunu söyleyecek kadar ileri gitmiştir. “[Türklerde] muhteşem bir imparatorluğun bütün kaynakları, bozulmamış bir güç, zafere alışkanlık, sıkıntıya tahammül, birlik, disiplin, kanaatkarlık ve ihtiyatlılık var. Yoksulluk, şahsi lüks, zayıf bir güç, maneviyat eksikliği, dayanıksızlık ve eğitimsizlikse bizde; askerler itaatsiz, subaylar paragöz. Disiplin küçümseniyor. Serbestlik, umursamazlık, ayyaşlık ve sefahat düşkünlüğü almış başını gitmiş. En kötüsü de düşman zafere, biz de mağlubiyete alışmışız. Sonucun ne olacağından şüphelenebilir miyiz? Sadece İran lehimizde. Düşmanımız saldırmaya acele ederken arkasındaki bu tehlikeyi gözetmek zorundadır. Ancak İran akıbetimizi sadece geciktirir, bizi kurtaramaz. Türkler İran’la uzlaştığında Doğu’nun bütün gücüyle boğazımıza yapışacaktır. Ne kadar hazırlıksız olduğumuzu söylemeye dilim varmıyor.”<a href="--FNote-0.xhtml#FNote02" id="FNote_02"><sup>2</sup></a> Yakın zamanda Sovyetler Birliği ve Çin hakkında da benzer ifadeleri kullanan Batılı gözlemciler olmuştur ancak aynı şekilde yanıldıkları ortaya çıkmıştır.</p>
<p>Buchecq’in korkuları, sonradan göründüğü üzere gerekçesizdi. Osmanlılar  ve İranlılar on dokuzuncu yüzyıla kadar birbirleriyle kavga etmeye devam etti; bu tarihte ise artık sadece kendi tebaaları üzerinde bir tehdit teşkil ediyorlardı. Ayrıca, Hıristiyan dünyası ile İran arasında Osmanlı karşıtı muhtemel bir ittifak düşüncesi ara sıra öne sürülmüş olsa da pek etkisi olmamıştır. 1523’te, hâlâ mağlubiyeti için dövünen Şah İsmail İmparator V. Charles’a Avrupa devletlerinin Osmanlılara karşı güçlerini birleştirmek yerine birbirleriyle kavga etmelerinden duyduğu şaşkınlığı ifade eden bir mektup göndermiştir. Bu çağrıyı sağır sultan bile duydu ancak imparator 1529’a dek Şah İsmail’e bir cevap yollamadı. Zaten yolladığında da şah 5 sene önce ölmüştü.</p>
<p>İran yerinde sabit kaldığı sırada Selim’in halefi Kanuni Sultan Süleyman (saltanatı 1520-1566) idaresinde Osmanlılar Avrupa’da yeni bir fetih dalgasına girişebildi. Ağustos 1526’da Macaristan’da Büyük Mohaç Savaşı Türklere kesin bir zafer verdi ve 1529’da Birinci Viyana Kuşatması’na giden yolu açtı. Viyana’nın ele geçirilemeyişi iki taraf için de sadece bir gecikme olarak görülüyordu, mağlubiyet olarak değil. Bu durum aynı zamanda Avrupa’nın kalbine hakim olmak yolunda uzun bir mücadelenin önünü açtı.</p>
<p class="aPP">Hıristiyan güçleri birtakım başarılar elde edebilmişti; bunlar arasında anılmaya değer birisi 1571’de Yunanistan’ın Patras Körfezi’nde kazanılmış olan İnebahtı Deniz Savaşı’dır. Avrupa’da bu tabii ki büyük bir başarı olarak addedildi. Bütün Hıristiyan dünyası bayram etti ve İskoç Kralı VI. James (sonradan İngiltere Kralı I. James) bu zaferi kutlamak için uzun ve sermest bir şiir yazacak kadar duygulandı.<a href="--FNote-0.xhtml#FNote03" id="FNote_03"><sup>3</sup></a> Türk arşivlerinde donanma kumandanı Kapudan Paşa’nın raporu saklanmıştır. İki satırda İnebahtı Savaşı’nı anlatır: “İlahi rehberliğe mazhar Devlet donanması sefil kâfirlerin gemileriyle karşılaştı ve Allah’ın rızası başka türlü tecelli etti.”<a href="--FNote-0.xhtml#FNote04" id="FNote_04"><sup>4</sup></a> Askeri bir</p>
<div class="fitpP"><img src="pict03.jpg" alt=""/></div>
<p class="pBT">Resim G-2<br/>
İsfahan’da Avrupalı ziyaretçileri gösteren duvar resmi.<br/>
İsfahan’daki Çihil Sütun (Kırk Sütun) kasırlarından; on altıncı yüzyılın sonları,  <br/>
1706’da yeniden inşa edilmiştir.</p>
<p class="bPP">rapor olarak bu ibare ayrıntıdan yoksun olarak görülebilir ancak hakiki olduğu ortadadır. Osmanlı tarihlerinde, bu savaş <i>sıngın</i> (bozgun veya kesin mağlubiyet) olarak geçer.</p>
<p>Ancak İnebahtı ne kadar etki yarattı? Cevap neredeyse hiç. Bölgedeki askeri güç meselesi gibi önemli bir konuyu kenarda bırakarak geniş manada donanma gücüne bakarsak İnebahtı Osmanlılar için hemen toparlanılabilecek küçük bir aksaklıktan başka bir şey değildi. Bu durum bir Osmanlı vakanüvisinin aktardığı, Sultan II. Selim ile Veziriazam Sokollu Mehmed Paşa arasında İnebahtı sonrası donanmanın yeniden inşa masrafı hakkında yaptıkları konuşmada açıkça görülür. Vezir sultana şöyle cevap vermiştir: “Bu devletin enginliği ve büyüklüğü o kadardır ki istese bütün donanmanın çıpalarını gümüşten, halatlarını ibrişimden ve yelkenlerini atlastan yapar.“<a href="--FNote-0.xhtml#FNote05" id="FNote_05"><sup>5</sup></a> Bu tabii ki şiirsel bir abartıdır ancak İnebahtı’nın esas önemini doğru şekilde yansıtır: Batıya göre büyük bir hamle, Doğuya göre ufak bir kıpırtı. Büyük tehlike hâlâ yerli yerindeydi. On yedinci yüzyılda Budapeşte ve Belgrat’ta hâlâ yönetici paşalar bulunuyordu. Kuzey Afrikalı Berberi korsanlar İngiltere ve İrlanda kıyılarını yağmalıyordu; hatta 1627’de İzlanda’yı yağmalamışlar ve Cezayir köle pazarlarında satmak üzere insan ganimeti getirmişlerdir.</p>
<p>On altıncı yüzyılın sonları ve on yedinci yüzyılın başlarında İran bir kez daha önemli bir mücadele faktörü haline gelmişti. Büyük Abbas olarak da bilinen I. Şah Abbas, birçok açıdan sülalesinin en başarılı hükümdarıydı. 1598’de Orta Asyalı Özbeklere karşı kazandığı zaferin ardından başkente dönüşünde iki İngiliz kardeşin (Sir Anthony ve Sir Robert Sherley) öncülük ettiği bir grup Avrupalı tarafından karşılandı. Muhtemelen heyetin tavsiyesi üzerine Papa, Kutsal Roma İmparatoru, İngiltere Kraliçesi ve Venedik Doçesi dahil çeşitli Avrupa kral ve yöneticilerine dostluk mektupları yolladı. Bu resmi mektuplar pek bir sonuç getirmedi. Ancak esas önemli olan Sherley ve diğer Avrupalıların yardımıyla Şah Abbas’ın birliklerinin yeniden düzenlenip teçhizatlandırılması oldu. 1602 ile 1612 ve 1616 ile 1627 arasında İran ile Türkiye savaşa girdi ve İranlılar birtakım başarılar kazandı. Doğudaki bu sıkıntılarla uğraşan Türkler 1606’da Avusturyalılarla barış antlaşması yapmak zorunda kaldı.</p>
<p>O sene imzalanan Zitvatorok Antlaşması birçok açıdan önemlidir. Önceki bütün anlaşmalar Türkler tarafından başkentleri İstanbul’da belirlenmişti. Bu sefer tarafsız bir yerde, Tuna’da iki tarafa da eşit mesafede bir ada üzerinde anlaşma görüşülmüştü. Belki de daha önemlisi İmparatorun “Padişah” olarak tanınmasıydı. O zamana dek Osmanlıların Avrupalı yöneticileri <i>bey</i> gibi düşük Osmanlı rütbeleri veya daha genellikle Avrupalıların sahip oldukları kendi unvanları ile anmaları hep tutulan bir yoldu. Örneğin yazılan mektuplarda Elizabeth’e “İngiltere Vilayeti’nin Kraliçesi”, imparatora ise “Viyana Kralı” olarak hitap edilirdi.<a href="--FNote-0.xhtml#FNote06" id="FNote_06"><sup>6</sup></a> <i>Kral</i> ve <i>kraliçe</i> ifadeleri tabii ki Türk değil Avrupa asıllıydı ve Osmanlılar tarafından tıpkı Britanya İmparatorluğu’nun Hindistan’daki yerel prenslere onların yerel unvanlarıyla hitap etmesi gibi kullanılıyordu. İmparatora Osmanlı sultanlarının kendileri için kullandıkları “Padişah” unvanıyla hitap edilmesi resmi bir eşitliğin tanınması demekti.<a href="--FNote-0.xhtml#FNote07" id="FNote_07"><sup>7</sup></a></p>
<p>Genellikle kâfir Batı’yı küçük gören Müslümanlar Batılıların silah ve savaş yeteneklerinden bihaber değildi. Doğu Akdeniz’de Haçlıların ilk başarıları, en azından Batılı orduların üstün geldiği kısımlardaki Müslüman savaş birimlerini etkiledi ve hızlıca netice çıkartılıp uygulandı. Batılı savaş esirleri sınır tahkimatlarının inşasında çalıştırılmış, Batılı paralı askerler ve maceracılar tutulmuş ve yüzyıllar içerisinde asker ve diğer savaş malzemeleri alışverişi günden güne artmıştı. Osmanlı Türkleri Güneydoğu Avrupa’ya ilerlerken bile Hıristiyan Avrupalı tedarikçilerden donanmaları ve orduları için gerekli teçhizatları satın alabiliyor, Avrupalı uzmanlar tutabiliyor ve hatta Hıristiyan Avrupa bankalarından finansal destekler sağlayabiliyordu. Bugünlerde “yapıcı katılım” [<i>constructive engagement</i>] olarak bilinen şey uzun bir tarihe sahiptir.</p>
<p>Üstelik bütün bunlar Müslümanlar küffarın kalbine yaptığı akınlarda muzaffer olmaya devam ettiği sürece Müslümanların algıları ve tutumları üzerinde neredeyse hiçbir etki yaratmamıştı. Sultanlar para karşılığı savaş malzemeleri ve uzmanları getirmiş ve bunu sadece bir iş gereği olarak görmüşlerdir. Özellikle Türkler tabanca ve top gibi Avrupa icatlarına sahip çıkıp bunları edindikleri barbar kâfirlere karşı görüşlerini değiştirmeden büyük bir etkiyle kullanmışlardır.</p>
<p>Bazı çatlak sesler de vardı. On altıncı yüzyılın başlarında bir Osmanlı veziriazamı emekliliğinde Müslüman birliklerinin karada üstün olduğu halde kâfirlerin deniz de daha güçlü hale geldiğini gözlemlemişti. “Onlara galebe çalmalıyız.”<a href="--FNote-0.xhtml#FNote08" id="FNote_08"><sup>8</sup></a> Söylediği pek dikkat çekmedi. On yedinci yüzyılın başlarında bir başka Osmanlı yetkilisi Portekizli, Felemenk ve İngiliz ticaret gemilerinin Asya sularından tehditkâr varlıklarına işaret etmiş ve buradan doğabilecek muhtemel tehlikeye karşı uyarmıştı.<a href="--FNote-0.xhtml#FNote09" id="FNote_09"><sup>9</sup></a></p>
<p>Tehlike gerçekti ve giderek büyüyordu. Portekizli denizci Vasco da Gama on beşinci yüzyılın sonlarında Afrika’yı dolaşıp Hint Okyanusu’na giderek Avrupa ile Asya arasında yeni bir deniz yolu açmıştı. Nitekim bunun Ortadoğu için öncelikle ticari, sonrasındaysa stratejik geniş çaplı sonuçları olacaktı. 1502 gibi erken tarihte, doğu baharat ticaretinin önde gelen Avrupalı fayda sağlayıcısı Venedik Cumhuriyeti, Mısır sultanını bu yeni deniz yolunun ticaretlerini tehlikeye sokacağı yönünde uyarmıştı. İlk başta sultan pek dikkat etmedi ancak gümrük vergilerindeki sert düşüş bu yeni soruna dikkat kesilmesini sağladı. Mısır’ın Portekizlilere karşı doğu sularında yaptığı deniz seferleri başarısız olmuştu ve hiç şüphesiz Mısır Sultanlığı ve bütün bağlı ülkelerin 1516-1517’de mağlup olup Osmanlı hakimiyetine geçmesine katkıda bulunmuştur.</p>
<p>Osmanlılar artık bu görevi devralıyor ancak üstesinden daha iyi geliyordu. Ümit Burnu ve Kızıldeniz’de Portekizlilere karşı koyma teşebbüsleri için, en iyi ifadeyle, etkisiz olmuştu denilebilir. Osmanlıların bu gelişmelere yönelik ilgisizlikleri en açık şekilde Sumatra Açe’den gelen yardım taleplerine verdikleri karşılıkta görülür. 1563’te Açe’nin Müslüman hükümdarı Portekizlilere karşı yardım istemek üzere İstanbul’a bir elçi göndermiş ve ikna edebilmek amacıyla talebinin ardından eğer Osmanlılar yardıma gelirse bölgedeki bazı gayrimüslim hükümdarların da Müslüman olacaklarını söylemiştir. Ancak Osmanlılar Malta ile Macaristan’daki Sigetvar kuşatmaları ve Kanuni Sultan Süleyman’ın vefatı gibi daha önemli meselelerle meşguldü. İki yıllık gecikmenin ardından silah ve erzak taşıyan kadırga ve diğer gemilerden oluşan 19 parçalık bir donanma kuşatma altındaki Açelilere yardım etmek için toparlanmıştı.</p>
<p>Gemilerin çoğu Açe’ye varamadı. Donanmanın çoğu Yemen’deki Osmanlı otoritesini güçlendirmek gibi daha önemli görevler için buraya gitti. Bazı silah ve savaş malzemelerinin yanısıra silah dökümcüleri, silahtarlar ve ustalar taşıyan yalnızca iki gemi Açe’ye vardı. Burada yerel hükümdarın hizmetine girdiler ve Portekizlileri çıkarmak için başarısız girişimlerde kullanıldılar. Bu olay öyle görünüyor ki unutulup gitmiş ve sadece Türk arşivlerinde varlığını korumuştur.<a href="--FNote-0.xhtml#FNote10" id="FNote_10"><sup>10</sup></a> İhmalkârlıkları veya planları doğrultusunda olsun olmasın, Osmanlıların doğu sularında Portekiz donanmasıyla mücadele etmeyişi muhtemelen iyi olmuştu. Osmanlıların Akdeniz tarzı kadırgaları, Portekizlilerin Atlas Okyanusu için hazırlanmış daha büyük, daha ağır, daha mücehhez ve manevra kabiliyeti daha yüksek karak (<i>carrack</i>) ve kalyonlarıyla pek baş edemezdi.</p>
<p>Avrupa ile Asya arasında açılan yeni okyanus rotasının Ortadoğu kara ticaret yolu üzerindeki etkisi bir zamanlar düşünüldüğünden daha azdı. On altıncı yüzyıl boyunca Güney ve Güneydoğu Asya ile Akdeniz Avrupa’sı arasında Ortadoğu’nun baharat ve diğer mallara ait ticareti artmaya devam etti. Ancak on yedinci yüzyılda yeni ve -Ortadoğu için- çok tehlikeli bir durum ortaya çıktı. Artık Asya’daki Portekizliler, Felemenkler ve diğer Avrupalılar sadece tacir değildi. Zamanla sömürge haline gelecek üsler kuruyorlardı. Güçleri deniz ve limanlardan iç kısımlara doğru arttıkça, Doğu-Batı arasındaki alışveriş noktalarını denetimlerine alan Asya’daki yeni Avrupa imparatorlukları etkin bir şekilde Ortadoğu’ya üstünlük sağladı.</p>
<p>Tehlike sadece Batı Avrupa’nın Güney Asya’ya yayılmasıyla sınırlı değildi. Aynı zamanda Ruslar Kuzey Asya’da ilerliyordu. Buradaki Müslüman hükümdarlar yine zamanın en büyük Müslüman gücü olan Osmanlı Devleti’nden yardım istedi. Bazı karşılıklar verilmişti. 1568’de Osmanlılar Akdeniz ve Kızıldeniz arasında Süveyş’ten bir kanal kazmayı planlamıştı. Sonraki sene Don ve Volga nehirleri arasında bir kanal kazmaya başladılar. Amaçları görülebileceği üzere deniz güçlerini Akdeniz’in ötesine taşımaktı: Bir tarafta Kızıldeniz ve Hint Okyanusu’na diğer tarafta Karadeniz ve Hazar Denizi’ne. Ancak her iki girişim de öyle görünüyor ki Osmanlılar tarafından pek önemli görülmedi ve sıkıntılar baş gösterince rafa kaldırıldı. On altıncı yüzyılın sonlarında Osmanlılar iki cepheyle -Kuzey ve Orta Asya’da Ruslarla, Güney ve Güneydoğu Asya’da Batı Avrupalılarla- bilfiil uğraşmaktan geri durdu. Bunun yerine esas çabalarını, makul şekilde, dünyanın aydınlanması -ve hakimiyeti- için çekişen iki inanç olarak İslamiyet ile Hıristiyanlık arasındaki temel savaş sahası olan Avrupa’daki mücadelelere yoğunlaştırdılar.</p>
<p>Batılıların savaş meydanında ve açık denizlerdeki başarıları beraberinde, pazarda pek ses getirmeyen ancak her yeri kuşatan ve nihayetinde tehlikeli zaferler getirmiştir. Yeni Dünya’nın ilk kez keşfi ve sömürülmesi Hıristiyan Avrupa’ya bol miktarda altın ve gümüş kaynağı gelmesini sağladı. Yeni sömürge topraklarının mümbit toprakları, önceden Ortadoğu’dan ithal edilen kahve ve şeker gibi yeni ürünler yetiştirmelerini ve bunları önceki tedarikçilerine satmayı mümkün kıldı. Güney ve Güneydoğu Asya’da Avrupalıların gün geçtikçe artan varlıkları bu süreci hızlandırıp artırdı ve kadim el işleri Asya’nın ucuz iş ve Avrupalıların ticari becerileri karşısında iki kat zorlukla karşılaştı. İş odaklı devletin de yardımıyla Batı ticaret şirketi Ortadoğu’da yeni bir güç olarak göründü. Bu durumda tekrar endişelerini dile getiren bazı sesler çıktı ancak pek önemsenmedi.</p>
<p>Ancak yine de bu gelişmeler ve beraberlerinde gelen iç ve dış meselelerdeki değişimler eski sorunları daha çetin hale getirdi ve parasal, mali, finansal ve nihayetinde ekonomik, sosyal ve kültürel olmak üzere daha geniş çaplı ve karmaşık yeni sorunlar yarattı.<a href="--FNote-0.xhtml#FNote11" id="FNote_11"><sup>11</sup></a></p>
<p>On yedinci yüzyılın neredeyse tamamında askeri güç dengesinde büyük değişimler yaşanmadı. Bu yüzyılın ortalarına kadar Avrupalılar Otuz Yıl Savaşları ve neticeleriyle baş ederken Osmanlılar yurtiçi ve doğu sınırındaki sorunlarla meşguldü. 1645’te Venedik Cumhuriyeti’yle bir savaş başlamış ve ilk başta Türkler için kötü gitmişti. 1656’da, birkaç yıldır Boğazları abluka altına almış olan Venedikliler donanmalarını Çanakkale’ye gönderip bir deniz savaşı kazanabilmişti.</p>
<p>Aynı yıl Arnavut Köprülü Mehmed Paşa veziriazamlığa getirildi. Onun (1656-1661) ve oğlu Köprülü Fazıl Ahmed Paşa zamanında (1661-1678) Osmanlı devleti dikkate değer bir yenileşme sürecine girdi. Bu becerikli, çalışkan ve amansız yöneticiler devletin silahlı kuvvetlerini yeniden düzenleyebilmiş, ekonomisine istikrar kazandırabilmiş ve Hıristiyan Avrupa’daki mücadeleyi duraklatabilmişti. Polonya ve Ukrayna’da yoğun faaliyetler yaşanıyordu ve Osmanlılar ilk kez burada Ruslarla karşı karşıya geldi. 1681’deki Bahçesaray Antlaşması’nda Türkler, Ukrayna üzerindeki iddialarından vazgeçip Kazaklara Karadeniz’de ticaret hakları tanımayı kabul etti. Bu, yeni ve çok daha tehlikeli bir düşmanın ortaya çıkışını ve uzun, zor ve çetin bir mücadelenin başlangıcını haber eden meşum bir değişimdi.</p>
<p>Bu sırada yeni bir veziriazam getirilmişti. Merzifonlu Kara Mustafa Paşa, Köprülü Mehmed Paşa’nın damadıydı ve Köprülü vezirlik hanedanlığının haşmetini yeniden canlandırma görevini üstlenmişti. 1682’de Avusturya’ya karşı yeni bir savaş açtı ve sonucunda 17 Temmuz - 12 Eylül 1683 arasında İkinci Viyana Kuşatması yapıldı. Şehri ele geçirmek üzere yapılan bu ikinci başarısız girişim en iyi, dönemin Osmanlı vakanüvisi Silâhdar’ın ifadeleriyle tasvir edilir: “Öyle büyük müthiş bir mağlubiyet yaşandı ki Osmanlı Devleti’nin ortaya çıkışından beri böylesi görülmemişti.”<a href="--FNote-0.xhtml#FNote12" id="FNote_12"><sup>12</sup></a> Osmanlıların acı gerçeklerle yüzleşmelerindeki samimiyete hayran olunmalıdır.</p>
<p>Viyana önlerindeki başarısızlığın ardından bir dizi mağlubiyet daha geldi. 1686’da Budin’in kaybıyla birlikte Osmanlıların Macaristan’daki yüz elli yıllık hakimiyetleri sona erdi. Bu olay o zaman bir ağıtta ölümsüzleştirilmiştir:</p>
<p class="inP">Çeşmelerde abdest alınmaz oldu<br/>
Camilerde namaz kılınmaz oldu<br/>
Mamur olan yerler hep harap oldu<br/>
Aldı Nemçe bizim nazlı Budin’i.<a href="--FNote-0.xhtml#FNote13" id="FNote_13"><sup>13</sup></a></p>
<p>Viyana’dan çekilme yeni fırsatlar yarattı. 1648 Mart’ında Avusturya, Venedik, Polonya, Toskana ve Malta, Papa’nın teşvikiyle Osmanlı Devleti’yle savaşmak üzere Kutsal İttifak oluşturdu. Ruslar bu girişimde Katolik güçlere katıldı. Çar Büyük Petro idaresinde Osmanlılara karşı savaşa girip göze çarpan başarılar elde ettiler. 6 Ağustos 1696’da Büyük Petro Azak’ı ele geçirdi. Burası Karadeniz kıyısında Rusların ilk kalesiydi.</p>
<p>Artık Türkler barışı görüşmeye hazırdı. Barış süreci Avusturya bakanı ile yeni Osmanlı veziriazamı arasındaki gizli görüşmelerle başladı. Bu görüşmelerde Osmanlı veziriazamının yanında -dikkat çekici bir şekilde- dragomanı İstanbul Rum’u Alexander Mavrokordato yer alıyordu. 1698 Ekim’inde diplomatlar, Avusturyalıların Türklerden daha yeni aldığı Voyvodina Karlofça’da bir araya geldi. Nihayetinde 26 Ocak 1699’da İngiliz ve Felemenklerin arabuluculuğuyla Karlofça’da Osmanlı Devleti ile Kutsal İttifak arasında bir barış antlaşması imzalandı. Kısa süre sonra Ruslarla, Azak’ın bırakılmasını onaylayan ayrı bir antlaşma daha imzalandı.</p>
<p>Osmanlılar ciddi toprak kayıplarından muzdaripti. Artık dış dünyaya yönelik eski algılarını ve tavırlarını değiştirmeye ve yeni diplomasi, müzakere ve arabuluculuk ilmini öğrenmeye mecburdular. Savaş kesin bir mağlubiyet, antlaşma kesin bir teslim değildi. On sekizinci yüzyılların başlarında Osmanlılar bir nebze düzelebilmişti. Ancak böyle olduğu halde sonuç aşikârdı: Viyana’nın dışındaki ezici mağlubiyet, yıkıcı hayat kayıpları, mal ve teçhizat yitimleri ve tabii ki toprağın kaybı. Alınacak ders açıktı ve Türkler öğrenmeye çalışıp uygulamaya koymalıydı.</p>
</body>
</html>