<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link href="BookStyles.css" type="text/css" rel="stylesheet"/>
</head>
<body>
<h2 title="1  SAVAŞ MEYDANINDAN ALINAN DERSLER">1</h2>
<hr class="hrst"/>
<p class="parT">SAVAŞ MEYDANINDAN<br/>
ALINAN DERSLER</p>
<p class="fPrg1">Karlofça Antlaşması mağlup Osmanlı Devleti’nin muzaffer Hıristiyan düşmanlarıyla imzaladığı ilk barış olarak, Osmanlı Devleti tarihi ve hatta daha geniş biçimde İslam dünyası tarihinde özel bir öneme sahiptir.</p>
<p>Küresel açıdan, bu tamamıyla yeni bir şey değildi. Daha önce İslam’ın Hıristiyan dünyasına karşı mağlubiyetleri olmuştu: İspanya ve Portekiz’in elden çıkması, Rusya’nın yükselişi, Avrupa’nın Güney ve Güneydoğu Asya’da varlığının artması. Fakat o dönem, Müslüman veya Batılı çok az gözlemci küresel bir bakış açısıyla bakabiliyordu. Ortadoğu’daki Müslüman ülkeler açısından bu olaylar uzak ve harici şeylerdi; İslam’ın yedinci yüzyıldaki ilerleyişi ve Müslüman ordularının Arabistan’dan Suriye, Filistin, Mısır, Kuzey Afrika ve bir süreliğine Güney Avrupa gibi Hıristiyan topraklarına akınlarından itibaren uzun zamandır mücadele halinde bulunan İslam ve Hıristiyan dünyaları arasındaki güç dengesini çok az etkiliyordu. Haçlı seferleri kısa süreliğine İslam’ın muzaffer yürüyüşünü durdurdu ancak onlar da durduruldu, mağlup edildi ve defedildi. Müslüman ilerleyişi Bizans’a son verilmesi ve Osmanlıların Avrupa’ya girişiyle devam etmişti. Konstantinapolis İmparatorluğu düştü; sırada Kutsal Roma İmparatorluğu vardı. Osmanlıların ve daha geniş olarak Müslümanların yaşadıkları dünyayı kavrayışları, üretmiş oldukları verimli tarihi literatüre ve Osmanlı Devleti’nin yıl yıl, neredeyse gün gün çok çeşitli faaliyetlerde işleyişini gösteren arşivlerinde saklı milyonlarca belgeye oldukça detaylı şekilde yansımıştır. İspanyanın kaybına ender göndermeler vardır fakat buna tehdit edici bir olaymış gibi değil nispeten küçük bir mesele olarak bakılır. İspanya’dan gelen Müslüman ve Yahudi mültecilerin Osmanlı topraklarına varmalarından bahsedilir, fakat çok az.</p>
<p>Karlofça’da imzalanan barış Osmanlı ülkesine iki ders verdi. İlki askeriydi, daha üstün bir güç tarafından mağlup olunmuştu. İkinci ders daha karmaşık olmak üzere diplomatikti ve görüşmeler sırasında öğrenilmişti. Osmanlı deneyiminin ilk yüzyıllarında antlaşma yapmak basit bir meseleydi. Osmanlı Devleti şartlarını dikte eder, mağlup düşman kabul ederdi. Birinci Viyana Kuşatması’ndan sonra kısa bir süre, bir tür görüşme yapılmış ve hatta -şaşırtıcı bir yenilikle- kayzerin konumunun sultanla eş olmasına yönelik taviz verilmiştir ancak bu da öyle ya da böyle kesin bir sonuç değildir. Karlofça Antlaşması görüşmelerinde Osmanlılar ilk kez olmak üzere diplomasi dediğimiz tuhaf sanata başvurmak zorundaydı; böylece siyasi yollarla askeri neticenin sonuçlarını değiştirme ve hatta azaltmayı deniyorlardı. Osmanlı yetkilileri için bu, hiç deneyimleri olmadıkları yeni bir görevdi: Askeri bir mağlubiyetten sonra sağlayabildikleri en iyi şartlarla nasıl müzakerede bulunabilirlerdi?</p>
<p>Bu hususta, İstanbul’daki iki yabancı elçiden, Britanya ve Hollanda’nın elçilerinden biraz yardım ve kılavuzluk aldılar. Osmanlılar başta, Hıristiyan müdahalesi olarak gördükleri bu yardımı kabul etmeye isteksizlerdi fakat kısa zamanda bunun farkına vardılar, yardımdan faydalandılar. Batı’nın denizci ve ticaretle uğraşan devletleri Orta ve Doğu Avrupa üzerinde Avusturya gücü ile etkisinin pekişip artmasını istemiyorlardı ve tacirlerinin istedikleri gibi girip çıkabildiği zayıflamış fakat varlığını sürdüren bir Osmanlı İmparatorluğu’nun daha fazla işlerine yarayacağını düşünüyorlardı. İngiliz ve Felemenk temsilcileri Osmanlılara dikkat çekmeyen şekilde yardım ve hizmet verebilmişler, hatta barış antlaşması müzakerelerinde yer alabilmişlerdi.</p>
<p>Batı’nın yardımı diplomasiyle sınırlı değildi. Silahların sağlanması -ve hatta satın alınmaları- gibi askeri yardımlar Osmanlı Devleti’nin ilk zamanlarından da öncesine, Haçlı Seferleri dönemine dek geriye gidecek kadar eski ve tanıdıktır. Yeni olan şey, Osmanlıların birliklerini eğitmek ve teçhizatlandırmak için Avrupalılardan yardım istemeleri ve Avrupalı güçlere karşı Avrupalı güçlerle ittifak kurmalarıydı.</p>
<p>On sekizinci yüzyılın ilk yarısında, mücadele belirsizdi ve hatta Osmanlılara biraz kazanç da sağlamıştı. 1710 ve 1711’de Ruslara karşı açık bir zafer kazanmışlar, Ruslar Prut Antlaşması’yla (1711) Azak Yarımadası’ndan geri çekilmek zorunda kalmışlardı. Ancak Venedik ve sonra Avusturya’ya karşı yapılan diğer savaşlar başka mağlubiyetler ve 1718 Pasarofça Antlaşması’nda belirtilen toprakların kaybedilmesiyle son bulmuştur.</p>
<p>Hemen hemen aynı zamanlarda, biri Hıristiyan (pek açık tasvir edilmese de) diğeri Osmanlı Müslümanı iki memur arasında geçen bir konuşmaya ait kaydı, daha doğrusu kaydıymış gibi duran bir Osmanlı belgesi elimizdedir.<a href="--FNote-1.xhtml#FNote01" id="FNote_01"><sup>1</sup></a> Belgenin amacı açıkça propagandadır. Bildiğim kadarıyla bu belge, Müslüman ve Hıristiyan savaş usullerinin, Hıristiyanların lehine kıyaslandığı ilk Müslüman belgesidir. Önceden akla ve hayale gelmeyen öneri, gerçek müminlerin askeri düzen ve savaş alanının idaresinde kâfirleri izlemesi gerektiğidir. Belge, Hıristiyanların hem top hem de tüfek olmak üzere ateş gücü kullanmasına ve bunları en etkili şekilde kullanmaları için birliklerini eğitmeleri ve yeniden düzenlemelerine fazlaca vurgu yapar. “Nemçe’nin üstün mahareti yalnızca tüfek kullanmaktır. Kılıcın karşısında duramazlar.”<a href="--FNote-1.xhtml#FNote02" id="FNote_02"><sup>2</sup></a> Bu iddianın vurgusu artık, eskiden olduğu gibi, Batı’nın silahlarını almanın yeterli olmadığıdır. Aynı zamanda, bunların etkili kullanımı için Batı’nın eğitimini, yapılarını ve taktiklerini de almak gerekliydi.</p>
<p>Bu yeterince kötü olmakla birlikte daha kötüsü, Osmanlıların -ve daha sonra İranlıların ve diğer Müslüman ordularının- bu benimsemeyle istenilen sonuçları elde edememesiydi. Askeri karşılaşma yeni dengesizliğin esas sebebini dramatik bir şekilde ortaya çıkarmıştı. Sorun, daha önce iddia edildiği gibi, birinin zayıflaması değildi. Osmanlı Devleti ve silahlı güçleri eskiden oldukları kadar etkiliydiler. Diğer her şeyde olduğu gibi Avrupalıların icat ve deneyi iki taraf arasındaki güç dengesini değiştirmişti.</p>
<p>Bu kısıtlı bağlamda bile modernleşme süreci hiçbir şekilde kolay değildi. Suçlandı, direnç gördü, müdahale edildi. Modernleşme hususu, 1730’da nispeten daha az modernleşmiş İranlıların galibiyetiyle son bulan Türkiye ve İran arasındaki birçok savaştan biriyle beraber gözle görülür şekilde zayıflamıştı. Bu Türkiye’deki modernleşme yanlılarının elini güçlendirmemişti.</p>
<p>Bir süre Avrupa’da işler daha iyi gitti. Kuzeydeki iki büyük düşman, Avusturya ile Rusya arasındaki artan rekabet Osmanlıların bazı alanlarda kendini toparlamasına yardımcı oldu. Ancak sonra bir felaket patlak verdi. 1768 ile 1774 arasında Osmanlılar Rusların elinden bir dizi mağlubiyete uğratıldı. Sonuç olarak 1774’te Küçük Kaynarca Antlaşması<a href="--FNote-1.xhtml#FNote03" id="FNote_03"><sup>3</sup></a> imzalandı. Bu antlaşma Ruslara seyrüsefer ve Osmanlı İmparatorluğu’na dolaylı olarak müdahale etme hakları veriyordu. Antlaşmanın esas önemli kısmı, önceden Türkçe konuşan Müslümanların meskun olduğu bir Osmanlı tabiiyeti olan Kırım’la ilgili olan maddeydi. Sultan şimdi Kırım hanlarını “bağımsız” kabul etmek mecburiyetindeydi. Kısa zaman içerisinde görüleceği üzere bu Kırım’ın Ruslar tarafından 1783’te ilhakına bir ön hazırlıktı.</p>
<p>Bu acı bir darbeydi. Avrupa’daki Osmanlı topraklarının kaybı zordu fakat dayanılmalıydı. Bu topraklar, azınlıktaki Osmanlı asker ve idarecilerinin yönettiği çoğunluğu Hıristiyan yerli nüfuslarıyla nispeten yeni fethedilmiş yerlerdi. Kırım ise ayrıydı; burası Ortaçağ’a kadar geçmişe dayanan eski bir Türk Müslüman toprağıydı ve buranın kaybı memleketin parçalanması gibiydi. Bu, Müslüman toprak ve nüfusun Hıristiyanların eline ilk -fakat hiçbir şekilde son olmayan- geçişiydi. Aynı zamanda bu, Rusya’nın, hem Osmanlı’ya hem de daha geniş bir şekilde Avrupa ve Kafkas kıyılarındaki İslam topraklarına tehdit oluşturarak büyük bir Karadeniz gücünü kesin surette tesis etmesi anlamına da geliyordu.</p>
<p>Belirgin bir şekilde, bu yeni tehditlere karşı koymak için yeni önlemler alınmalıydı. Bazı önlemler kabul görmüş İslam düsturlarını ihlal ediyordu. Ulemanın önde gelenlerine soruldu ve onlar da iki temel değişikliğe izin verilmesine onay verdiler. İlki kâfir hocaları kabul edip eğitimlerine Müslüman öğrenciler vermekti. Bin yıldan daha fazla zamandır dıştaki kâfir ve barbarları, İslam topraklarındaki işler için ham kas gücü sağlamaları ve İslam inancına dönmeleri haricinde değerli bir şeye sahip olmadıkları için hakir görmeye alışan bir uygarlık için bu sarsıcı derecede büyük bir yenilikti.</p>
<p>İkinci değişim kâfirleri, diğer kâfirlerle yapılan savaşlarda müttefik olarak kabul etmekti. Osmanlılar savaşlarında bölgesel olarak toplanan Hıristiyan birliklerini, hatta ortak bir Hıristiyan düşmana sahip oldukları Hıristiyan güçlerinden alınan ve destek olarak görev verilen grupları kullanırdı. Osmanlı kayıtları İslam’ı benimsemiş Balkan halklarından olanlara ek olarak Hıristiyan kaldığı halde Osmanlı birliklerindeki destek kuvvetlerinde hizmet veren Hıristiyanlar olduğunu gösterir.</p>
<p>O zaman iki tarafın da kullanmayacağı bir kavram olduğu halde bugün “müttefik” diyebileceğimiz şekilde yardım eden bağımsız Hıristiyan devletlerine yönelik iyi niyet gösterileri yapılıyordu. Örneğin Türkiye Sultanı ile İngiltere’deki Kraliçe Elizabeth arasında on altıncı yüzyılın sonlarındaki yazışmalarda mektuplar büyük oranda ticaretle alakalı olsa da ara sıra ortak düşmanları İspanya’ya da atıf yapılır. İspanyollar o zamanlar Londra ve İstanbul’un ortak meselesiydi. Buna ittifak demek abartı olur ki nitekim bu eşit şartlarda gerçekleşen bir şey değildi. Belgelerde kraliçeye hitap eden sultan, kraliçenin Osmanlı tahtına “itaat yolunda sadık ve bağlı olmasını, ona sadakatini ve itaatini göstermesi gerektiğini” ima eden bir dil kullanmıştır. O zaman Türkler ile İngilizler arasındaki ortak iletişim için kullanılan İtalyancada bu ifadeler sadece <i>sincera amicizia</i> [gerçek dostluk] şeklinde çevrilerek karşılanıyordu.<a href="--FNote-1.xhtml#FNote04" id="FNote_04"><sup>4</sup></a> Bu tür bir diplomatik yanlış çeviri yüzyıllarca geçerli kalmıştı.</p>
<p>Ancak Osmanlı Devleti ile Avrupalı düşmanları kadar dostları arasındaki yeni ilişki oldukça farklıydı. Artık bir şeylerin yanlış gittiği açıktı ve gün geçtikçe daha çok yönetici elit ve yönetici elitin dışındaki kişiler bunun farkına varıyordu. Daha kötüsü bu kimseler Avrupa’nın iyiye gittiğini ve kendilerinin sürekli zayıflayıp tehlike altına girdiklerini görmeye başladı.</p>
<p>Bir toplumda bir şeyler artık gizlenemeyecek veya görmezden gelinemeyecek kadar yanlış gitmeye başladığında sorulabilecek çeşitli sorular ortaya çıkar. Dün Avrupa bugün ise Ortadoğu için en yaygını şudur: “Bunu bize kim yaptı?” Bu soruya verilen cevap genellikle dış veya iç günah keçilerine, yani yurtdışındaki yabancılara veya yurtiçindeki azınlıklara suç atmaktır. Tarihlerindeki en büyük krizle yüz yüze gelen Osmanlılar farklı bir soru sordu: “Hata neredeydi?” Türkiye’de bu iki soru üzerine tartışmalar Karlofça Antlaşması’nın imzalanmasının hemen sonrasında başladı ve Küçük Kaynarca’nın ardından daha da bir önem kazanarak devam etti. Bir bakıma bugün hâlâ bu sorgulamalar sürmektedir.</p>
<p>Hatanın nerede olduğuna dair tartışmalar yeni değildi. Eskiden beridir çoğu devlet bürokrasisine mensup Osmanlı yazarları Osmanlı Devleti ve toplumuna ait çeşitli iç meseleleri tartışmış, sebepler göstermiş ve çözümler sunmuştur. Bu konuda bir risale Kanuni Sultan Süleyman’ın veziriazamı Lütfi Paşa tarafından, 1541’de görevinden azledildikten sonra kaleme alınmıştır.<a href="--FNote-1.xhtml#FNote05" id="FNote_05"><sup>5</sup></a> Burada Lütfi Paşa Osmanlı yapısındaki hatalara dair tespitler ve kendince benimsenmesi gereken çözümler önerir. Bir diğer eser Balkan asıllı devlet adamı Koçi Bey tarafından yazılmıştır. Koçi Bey 1630 yılında devletin hem mülki hem de askeri hizmetlerindeki zayıflıklara dikkat çekip bunları düzeltme amacıyla reformlar önerir.<a href="--FNote-1.xhtml#FNote06" id="FNote_06"><sup>6</sup></a> Bu tür eserlerin çoğunda zikredilen en büyük hata eski iyi usullerden, yani İslam ve Osmanlı’ya has usullerden sapmaktır. Temel çözüm bunlara geri dönmektir. Bu tanı ve tedavi Ortadoğu’da hâlâ geniş kitlelerce kabul görür.</p>
<p>Ancak bu eserler nispeten kısık seslidir ve esasında konu itibarıyla yurtiçine odaklanır. Nadiren yurtdışından bahsedilir. Örneğin Lütfi Paşa deniz gücünün önemine dikkat çeker. Osmanlıların karanın her köşesinde muzaffer olduğunu ancak kâfirlerin denizde üstün olduğunu ve bunun tehlikeli olabileceğini söyler.<a href="--FNote-1.xhtml#FNote07" id="FNote_07"><sup>7</sup></a> Bu dediğinde tabii ki haklıydı. Atlas okyanusunun fırtınalarıyla başa çıkmak için inşa edilmiş Avrupa gemileri Batı Avrupalıların yerel direnişlerin üstesinden gelmelerini ve Arap ve Hint denizlerinde deniz üstünlüğünü tesis etmelerini mümkün kılıyordu. On sekizinci yüzyıla gelindiğinde Hindistan ve Endonezya’dan Arabistan’daki kutsal şehirlere giden Müslüman hacılar dahi daha hızlı, daha ucuz ve daha güvenli olduğu için İngiliz, Felemenk ve Portekiz gemilerinde yer ayırtıyordu.</p>
<p class="aPP">Ancak Avrupa’nın yükselişi, genel itibarıyla yurtiçindeki idari ve mali meselelerle ilgilenen Lütfi Paşa ve diğer reform öneren yazarların dikkatlerinin dışındaydı. Karlofça sonrası layihalar daha belirgin,</p>
<div class="fitpP"><img src="pict04.jpg" alt=""/></div>
<p class="pBT">Resim 1-1<br/>
Venedikliler Bozcaada’yı bombalıyor. On yedinci yüzyılda,<br/>
Avrupalı bir elçi için hazırlanmış bir Türk albümünden.</p>
<p class="bPP">daha uygulamaya yönelik, daha acil ve bariz biçimde daha askeriydi. Ayrıca ilk defa olmak üzere bunlar Müslüman Osmanlı Devleti ile Hıristiyan düşmanları arasında kıyaslamalar yapılmış ve ikincisinin lehine ifadeler kullanılmıştır. Diğer bir ifade ile sadece “Neyi yanlış yapıyoruz?” sorusu sorulmuyor, aynı zamanda “Neyi doğru yapıyorlar?” diye de soruluyordu. Tabii ki esas soru “Onları nasıl yakalayıp hakkımız olan üstünlüğü sürdürebiliriz?” şeklindeydi.</p>
<p>Bu algıların gelişmesinde ve bunların ifade edildiği literatürdeki önemli bir etken de seyahatlerdi: İslam ve Hıristiyanlık dünyası arasında gidip gelen seyyahlar rapor ve layihalar sunuyorlardı. Doğuda her zaman Batılı seyyahlar bulunuyordu. Hıristiyanlığın kutsal yerlerini ziyaret etmek amacıyla hacı olarak; sultanların izniyle zengin Doğu ticaretinden faydalanan tacir olarak; Avrupalı güçlerin Müslüman başkentlerinde ve taşra kentlerinde tesis ettikleri elçilik ve konsolosluklarda hizmet eden diplomat olarak Avrupalılar Doğu’ya geliyordu. Ayrıca karada veya denizde alınan esirler vardı. Batılı ziyaretçilerden bazıları Müslüman devletlerinin hizmetine girmişti. Bunlar Batılılara göre maceracı veya kaçak iken Müslümanlara göre hakiki yolu bulmuş ve kabul etmiş mühtedilerdi.<a href="--FNote-1.xhtml#FNote08" id="FNote_08"><sup>8</sup></a></p>
<p>On sekizinci yüzyılda tamamen yeni bir Batılı ziyaretçi sınıfı ortaya çıktı. Bunlar modern tabirle “uzman” diyebileceğimiz kimselerdi. Bazıları Osmanlı işverenlerine kendi hizmetlerini sunmak amacıyla şahsen gelmişti. Sonrasında başkaları kendi devletlerince görevlendirilmişti. Bu uygulama Hıristiyan ülkeler ile Osmanlı ve başka Müslüman ülkeler arasında giderek yaygın hale geliyordu. Bu günümüzde de uygulanagelen bir düzenlemedir. İlk olarak Türkiye’de ardından diğer Müslüman ülkelerde olmak üzere Müslümanlar için bu düzenleme çok çarpıcı bir yeni fikirdi: Öncenin nefret edilen kâfirinden bir şeyler öğrenilebilirdi.</p>
<p>Daha çarpıcı bir yenilik Doğu’dan Batı’ya seyahatti. Öncesinde sadece esirler ve sınırlı sayıda diplomat bu yolu izlemişti. Avrupalıların Kutsal Toprakları ziyaret ettikleri şekilde Müslümanların hac sırasında Avrupa’da gidecekleri kutsal yerleri yoktu. Yüzyıllardır bir şeyler sunmak hususunda fakir kalmış bir Avrupa, tacirleri pek çekmiyordu. Avrupa’dan Doğu’ya getirilen en değerli mal kölelerdi ve bunlar da genellikle Müslüman akıncılar veya Avrupalı tacirler tarafından tedarik ediliyordu.</p>
<p>Müslümanlar seyahat etmek nedir bilmiyor değildi. Mekke’ye yapılan hac, dinin beş şartından biriydi ve Müslümanların hayatta en azından bir kere uzun olsa da gerçekleştirmesi gereken bir yolculuktu. Müslümanlar aynı zamanda güney ve doğudaki İslam topraklarına hem ticaret hem de ilim için gidip geliyordu. İslam’ın kuzeybatı sınırının ötesindeki topraklar ve insanlar pek bir şey sunmuyordu ve nitekim böylesi bir yolculuk fakihler tarafından da bilfiil olumsuzlanıyordu. Kaçmış veya serbest kalıp evlerine dönmüş olan Doğu’daki Batılı esirler maceralarını, gördükleri yerleri ve gizemli Şark’ta tanıştıkları insanları anlattıkları önemli bir literatür üretmiştir. Bir yol bulup memleketlerine dönen Batı’daki Ortadoğulu esirler çoğunlukla sessiz kalmıştır ki zaten bugüne kalan birkaç kayıtta da pek bir şey yoktur. Garp, Şark’tan çok daha gizemli bir halde kalmış ancak muadil bir merak uyandırmamıştır. İki tarafın farklı algıları birbirlerinin dillerine yönelik tavırlarında açık bir şekilde görülmüştür. Doğu dilleri çalışmaları Avrupa üniversitelerinde, Helenist ve Latinist ifadelerine benzetilerek Oryantalist/Şarkiyatçı olarak adlandırılan ilim adamları tarafından yoğun bir şekilde yürütülmüştür. Nispeten çok yakın bir tarihe kadar Şark’ta Oksidantalist/Garbiyatçı yoktu.</p>
<p>Avrupalı güçler uzunca süredir İslam toprakları ve başka yerlerde daimi elçilik ve konsolosluklarının varlığını korumayı sağlıyordu. İslam devletleri ise bunu yapmıyordu. Bir şey söyleneceği zaman yabancı hükümdara bir elçi gönderip işi bitince geri getirtmek Müslüman devletler için sıradan bir uygulamaydı. Bu fazlasıyla mantıklı ve ekonomik uygulama yüzyıllarca devam etti. On sekizinci yüzyıla kadar böylesi çok az sefer düzenlenmiş olup bunlardan pek az intiba günümüze kalmıştır.</p>
<p>On sekizinci yüzyılda durum birden değişti. Artık çok sayıda özel görevli elçi Müslüman devlete zorluklarla başa çıkıp düşmanlarıyla mücadele etme hususunda faydalı olabilecek her şeyi gözlemlemek, öğrenmek ve özellikle de rapor etmekle talimatlandırılarak gönderiliyordu. Osmanlı elçilerinin bazıları rapor yazdı ve bunlar açık bir şekilde etkili oldu.<a href="--FNote-1.xhtml#FNote09" id="FNote_09"><sup>9</sup></a> Bunlar arasında 1721’de Paris’e giden Mehmet Efendi; 1757’de Viyana’ya, 1773’te de Berlin’e gitmiş Resmi Efendi; 1787’den 1789’a kadar Madrid’de bulunan Vasıf Efendi; 1790 ile 1792 arasında Berlin’de kalan ve düzenli bir devletin nasıl denetim altında tutulup yönetildiğini anlatan ilginç bir tezkire yazan Azmi Efendi; birçok açıdan diğerlerinden daha önemlisi, 1791’den 1792 yılına dek Viyana’da bulunmuş ve Avusturya İmparatorluğu’nun sivil ve askeri idare sistemini ayrıntılı şekilde, alınması faydalı olabilecek uygulamaları tavsiye ederek anlatan Ebu Bekir Ratib Efendi<a href="--FNote-1.xhtml#FNote10" id="FNote_10"><sup>10</sup></a> vardır.</p>
<p>Ratib Efendi’nin elçiliği nitelik ve nicelik bakımından kendinden öncekilerden farklıdır. Ona Viyana’da eşlik eden görevliler yüzden fazla askeri ve sivil memurdan müteşekkildi; Viyana’da 153 gün kalmıştır ve raporu 245 varak tutmuştur ki bu kendinden öncekilerin yazdıklarının on katından bile fazlaydı. Nitekim raporda hem askeri meselelere hem de kamu meselelerine dair birçok ayrıntı verilmiştir. Ratib Efendi dil bakımından yardım almaya da dikkat etmiştir. Sefaretnamesinde ona yardımcı olan iki kişiden bahseder. İlki, Avusturya’da yaşayan Osmanlı Seferad Yahudilerinden “Yahudi banker Camondo”nun oğlu; diğeri ise İstanbul İsveç elçiliğinde tercüman olarak uzun yıllar hizmet vermiş olan bir Osmanlı Ermenisi olan meşhur Mouradgea d’Ohsson’du. D’Ohsson emekliliğinde Paris’e yaşamaya gitmiş ancak devrim dolayısıyla Viyana’ya taşınmıştı. Bu ikisi basit bir çeviri işinden çok daha fazlasını veriyordu. Ratib Efendi, sefaretnamesinde Mouradgea d’Ohsson’un ziyaretlerinden ve uzun konuşmalarından bahseder ve bu Ermeni’nin Osmanlı Devleti için gösterdiği gayretin en az kendi gayreti kadar büyük olduğunu kaydeder.</p>
<p>Gözleri tekrar Viyana’ya döndürmek, ilk başta görünenden daha doğal şekilde gerçekleşmişti. Fransa’da yaşananlar önemli bir değişim getiriyordu. Neredeyse üç yüzyıldır Osmanlı sultanları Habsburgları baş düşmanları olarak görmüş, Fransa’ya ve az da olsa İngiltere’ye kendilerinin yardımcıları gözüyle bakmıştır. Ancak Fransa’daki devrim yeni bir durum yaratmıştı. Yeni sultan III. Selim (saltanatı 1789-1807) Fransa’yla ilişkisini kesmek istememekle beraber Paris’te yaşananlar onu başka imkânlar aramaya zorlamıştı.</p>
<p>Sefaretnameler kadar askeri layihalar da vardı. Bunların erken örneklerinden biri, yukarıda da zikredildiği üzere, bir Osmanlı memuru ile Hıristiyan memuru arasında yapılan hayali konuşmadır. Burada memurlar ordularını kıyaslar ve Osmanlıların büyük dezavantajı görülür. Bunun amacı Osmanlı yönetici elitini esaslı değişimlere karşı hazırlamaktır. Bunun kendisi zaten kötüyken, bu değişimlerin Batı’yı taklit ederek gerçekleştirilecek olması çok daha çarpıcıdır. Bu süreçte önemli rolü Avrupalı uzmanlar oynamıştır. Bunlardan bazıları şahsen gelmiş ve Müslüman olup Osmanlı Devleti’nin hizmetine girerek Osmanlıların yazgılarına ortak olmuştur. Bunlardan biri Fransız bir asilzade olan Claude-Alexandre Comte de Bonneval’dir. Bonneval 1729 civarında Osmanlı ülkesine gelmiş ve humbaracı birliğini yeniden düzenleyip 1734’te silahlı kuvvetler için bir “matematik okulu [hendesehane]” kurmuştur. Söylenene göre ülkesine geri gönderildiği takdirde alacağı cezalardan kurtulmak adına Müslüman olmuş ve 1747’de vefat etmiştir. Türkçe salnamelerde Humbaracı Ahmed diye bilinir.</p>
<p>Bir diğer meşhur mühtedi de Türk salnamelerinde adı İbrahim Müteferrika olarak geçen muhtemelen Üniteryan kilisesine mensup Macar bir ilahiyatçıydı. Müteferrika, sultana bağlı bir tür seçkin muhafız birliğine mensubiyeti belirten bir unvandır. Görünüşe göre on yedinci yüzyılın sonlarında gelmiş ve 1745 yılında vefat etmiştir. En büyük başarısı 1729’da Türk matbaasını kurmaktı.<a href="--FNote-1.xhtml#FNote11" id="FNote_11"><sup>11</sup></a> Bastığı kitaplardan biri kendisine ait kısa bir risaledir. Bu eserde Hıristiyan ordularının Avrupa’da Osmanlılara karşı başarılarını anlatır ve Osmanlı’nın idari ve askeri süreçlerinin Avrupa’ya göre reform edilmesi gerektiğini belirtir.<a href="--FNote-1.xhtml#FNote12" id="FNote_12"><sup>12</sup></a></p>
<p>Müslüman olanlar kadar, Avrupa’dan beraberlerinde faydalı beceriler getiren çok sayıda mülteci de vardı. Bunların arasında kendi ülkelerinde inançları sapkın ve ayrılıkçı olarak düşünülen Hıristiyanlar ve tabii ki Yahudiler yer alıyordu. On beşinci yüzyılın sonlarında ve özellikle on altıncı yüzyılda bir süre Avrupa’dan gelen Yahudi mülteciler Osmanlı toplumunda ufak ancak önemsiz olmayan bir rol üstlendi: Avrupa’nın ekonomik, teknik ve tıbbi becerilerini getirdiler ve bazen diplomatik görüşmelerde hizmet verdiler. Ancak Avrupa’dan Yahudilerin gelmelerinin kesilmesiyle bu sona erdi. Avrupa’dan gelenler faydalı beceriler ve ilimler getirmişti; kısıtlı bir bölgede doğmuş ve büyümüş olan sonraki nesiller ise bu avantajları taşımıyordu ve dolayısıyla bunların rolleri giderek azaldı.</p>
<p>Bilhassa Rumlar çok büyük önem taşıyordu. Eski Bizans topraklarında Osmanlı yönetiminin ilk yıllarında Ortodoks Rumlar Katolik Batı’nın muamelesinden hoşnutsuzdu ve İstanbul patrikliğinin meşhur bir şekilde şunu söylediği rivayet edilir: “Papanın külahındansa Türklerin sarığı yeğdir.” Ancak tavırlar değişti ve on yedinci yüzyılın sonlarından itibaren Türk topraklarındaki zengin Rum ailelerinin oğullarını genellikle İtalya’ya olmak üzere Avrupa’ya eğitim için göndermesi adet oldu. Özellikle tıp okumalarının yanı sıra Osmanlı Devleti’nde tercüman olarak etkin rol oynamaya başladılar.</p>
<p>Osmanlı yetkililerine ait tercüman ofisi Avrupa ile meseleler için hiç şüphesiz çok önemliydi. İlk zamanlarda bu makamda Osmanlı Devleti sınırındaki ülkelerden gelen kaçaklar veya maceracılar (Almanlar, Macarlar, İtalyanlar ve diğerleri) yer alıyordu. Sonrasında ofis Osmanlı tebaasından Rumların tekeline geçti ve Baş Dragoman makam ve unvanını aldılar. Karlofça Antlaşması görüşmelerinde Baş Dragoman Alexander Mavrokordato önemli ancak istisnai sayılamayacak bir örnek sunuyordu. O zamanlarda Osmanlılar yurtdışına bir elçi gönderdiğinde elçiye, neredeyse değişmez şekilde hep Rum olan bir dragoman eşlik ederdi.</p>
<p>On sekizinci yüzyılın sonlarına gelindiğinde artık Osmanlı Devleti’nin askeri reformları için kaçaklara ve maceracılara güvenmesine gerek kalmamıştı çünkü Avrupa ülkelerinden uzman talep ve temin edebilirdi. İlk ve en önemli uzmanlardan biri Baron de Tott’du. Tott, Macar asıllıydı ve Fransa’nın hizmetindeydi. 1770’lerde Türkiye’de bulunmuş, burada yeni bir hendesehane kurup Osmanlı birliklerinin yeni askeri mühendislik ve topçuluk ilimlerinde eğitim görmesine büyük katkıda bulunmuştur.<a href="--FNote-1.xhtml#FNote13" id="FNote_13"><sup>13</sup></a> 1775’teki emekliliğinde yerine baş müderris olarak bir İngiliz getirilmiştir; bu uzman ise sonradan Müslüman olmuş ve İngiliz Mustafa olarak anılır olmuştur. Esas isminin Campbell olduğu düşünüldüğü takdirde Türkçe lakap çok daha alakasız durmaktadır.</p>
<p class="aPP">Ancak Fransızlar Avrupa etkisinde baskın olmuştur. Yabancı eğitmenlerin çoğu ya Fransız’dır ya da Fransızca eğitim vermiştir. Bunların verdikleri eğitim yeni kara ve deniz okullarındaki bütün öğrenciler için zorunlu hale getirilmişti. Fransa için önemli bir yıl olan 1789’da yeni sultan, III. Selim Osmanlı tahtına çıktı. Uzun zamandır reformla ilgileniyor ve daha bir şehzadeyken Fransız Kralı XVI. Louis ile mektuplaşıyordu. Kapsamlı bir askeri ve idari reform</p>
<div class="fitp"><img src="pict05.jpg" alt=""/></div>
<p class="pBT">Resim 1-2<br/>
Thomas Allom’un Kuleli Askeri Okul Gravürü. R. Walsh, <i>Constantinople and the Scenery of the Seven Churches of Asia Minor</i><br/>
[İstanbul ve Anadolu’nun Yedi Kilisesi’ne ait manzara.], Londra, 1839.</p>

<p class="bPP">ve yeniden yapılanma programına girişmişti. Sultan ilk olarak Fransa’daki değişimlere aldırmadan yardım için Paris’e başvurdu; Kamu Güvenliği Komitesi ve sonra Direktuvar olumlu cevap verdi. Fransız-Osmanlı işbirliği 1798-1802 Fransa-Osmanlı Savaşı’yla kısa bir süre akamete uğrasa da sonrasında Napolyon, çar ile Türkiye pahasına barış imzalayana kadar devam etti.</p>
<p>Bütün Avrupa’yı içine çeken Devrim ve Napolyon Savaşları, Avrupalı sömürge güçleri arasındaki karşılaşmalar yoluyla Afrika ve özellikle de Asya’ya sıçramıştı.</p>
<p>Büyük Müslüman güçlerin nispi zayıflığı Avrupalılar Asya’ya ilk ayak bastığında ortaya çıkmıştı. Portekiz ve Hollanda gibi küçük ülkeler bile deniz ve sahil kesimlerinde Müslüman güçlere karşı koyabilir konuma gelebilmişti. İslam dünyasının Avrupa ile temasının önemi 1798’de çarpıcı bir hal aldı: Fransız yurtdışı kuvvetlerinin başındaki Napolyon isimli genç bir general Mısır’a hücum etmiş ve burayı ele geçirip idaresi altına almıştı. Sert ve açık bir ders alınmıştı: Küçük bir Avrupa gücü bile İslam devletinin ana merkezlerinden birini işgal edebilir ve herhangi bir karşılık görmezdi.</p>
<p>İkinci ders birkaç sene sonra alındı: Fransızlar Mısırlılar veya hakim Türk kuvvetlerince değil genç Amiral Horatio Nelson kumandasındaki İngiliz Kraliyet Donanmasına ait ufak bir filo tarafından Mısır’dan ayrılmaya zorlanmıştı. Bu ders de açıktı: Tek bir Avrupalı güç isteğine göre davranamazdı, bir diğeri gelip ona müdahale edebilirdi.</p>
<p>Mesaj 1807’de bu sefer anavatana daha yakın bir yerde yeni bir vurguyla tekrarlandı. 1806-1812 arasında Türkiye, Rusya’ya karşı büyük bir savaşa girdi. Britanya ilk başta Napolyon’a karşı Rusya’nın müttefiki olarak savaşa dahil oldu ve 1807 Şubat’ında Amiral Duckworth kumandasındaki ufak bir İngiliz filosu Çanakkale’yi zorlayıp İstanbul’u tehdit etti. Sultan amiralle uzun görüşmeler yaparken adamları, Fransız Elçisi Sébastiani’nin yönlendirmesiyle şehrin kalelerini yeniden inşa edip güçlendirdi ve böylelikle İngiliz amiral geri çekilmek zorunda kaldı.</p>
<p class="aPP">Ancak aynı yılın temmuzunda Napolyon, İngiltere’ye karşı savaşında serbest kalmak adına çarla Tilsit’te antlaşma yaptı ve Türkiye’yi</p>
<div class="fitpP"><img src="pict06.jpg" alt=""/>
<p class="pBT">Resim 1-3<br/>
Nizam-ı Cedit’in Batı tarzı kıyafetleri.<br/>
Charles MacFarlane, <i>Constantinople in 1828</i>, c. II, Londra, 1829, içkapak resmi.</p>
</div>
<p class="bPP">bu yeni siyasetinde feda etmeye hazır hale geldi. İki imparatorun Rumeli’deki Türkiye topraklarını bölüşme planına göre Doğu Balkanları Rusya alırken Batı Balkanları Fransa alıyordu ve Bosna ile Sırbistan’daki belirli yerler Avusturya’yı yatıştırmak adına ona bırakılıyordu. Seferlerini sonuçlandırmak adına Ruslar Tuna’yı geçip Bükreş Antlaşması’yla bugün Moldova olarak bilinen Beserabya’yı 1812’de ilhak etti ve Tuna boylarındaki prenslikler üzerinde kapsamlı haklar elde etti. Türkiye acı bir şekilde Büyük Oyun’u öğreniyor ve oynama becerisi kazanıyordu; ancak bu beceri Osmanlı Devleti’nin nihai çöküşünü engelleyemiyor sadece geciktiriyordu.</p>
<p>Bu sırada çöküşü hızlandırıp olgunlaşmasına fazlasıyla etki eden yeni bir güç baş gösterdi: Osmanlı Devleti içerisindeki tebaaların isyanı. Yüzyıllardır, Batılıların hayret ettiği bir şekilde bu hal bir sorun teşkil etmiyordu. Osmanlı’nın İslamiyetiyle Avrupa’nın Hıristiyanlığı genellikle yirminci yüzyılın ikinci yarısındaki Soğuk Savaş’a benzetilir. Tabii ki bu iki zıtlık arasında benzerlikler vardır ancak çok belirgin farklılıklar da vardır. Belki de en belirgini göçmenlerin hareket yönleriydi. Yirminci yüzyılda bu hareket büyük oranda Doğu’dan Batı’ya doğruydu; on beşinci, on altıncı ve hatta on yedinci yüzyılda ise büyük oranda Batı’dan Doğu’ya doğruydu. Tabii ki Osmanlılar tebaalarına eşit haklar sunmuyordu, ancak bu zaman ve mekân bağlamında anlamsız bir anakronizmdir. Ancak Hıristiyan Avrupa’da herhangi bir örneği veya muadili olmayan bir hoşgörü sunuyordu. Her bir dini cemaat -Osmanlı’nın ifadesiyle millet- dinini yaşamakta özgür bırakılmıştı. Daha dikkat çekici husus, her birinin kendi dini önderlerinin otoritesine bağlı cemiyet organizasyonları vardı ve böylece eğitimlerini ve sosyal hayatlarını yönetiyorlar, kendi hukuklarını Osmanlı Devleti’nin temel kanunlarıyla çatışmadığı sürece uygulayabiliyorlardı. Nihai iktidar -siyasi ve askeri- Müslümanların ellerinde olduğu halde gayrimüslimler ekonominin çoğunu kontrol ediyor ve siyasi süreçlerde önemli bir rol oynayabiliyorlardı.</p>
<p>Fransız Devrimi ve Doğu Akdeniz’e Fransız birlikleri ve -daha tehlikelisi- Fransız fikirlerinin varışı radikal bir değişimi beraberinde getirdi. 1804 Şubat’ında, Sırplar Ormanlılara karşı ilk ulusal isyanı başlattı. Osmanlılar bununla kısmen sindirme kısmen de uzlaşma yoluyla başa çıktı. 1815’te ikinci Sırp isyanı daha başarılı olmuş ve Osmanlı egemenliğinde özerk bir eyalet olarak tanınmalarını sağlamıştı. Birkaç yıl sonraki Yunan isyanı Avrupa’nın geniş desteğini almış ve egemen bir bağımsız Yunan krallığını gerçek kılmıştı. On dokuzuncu yüzyıl ve yirminci yüzyılın başları sırasında Balkanlardaki Hıristiyan halklar birer birer ve adım adım kendilerini Osmanlı hakimiyetinden kurtardı.</p>
<p>Avrupa’daki temel savaş meydanlarından uzakta yer alan, fırsat ve hünerden yoksun İran bu aşamada Avrupalı güçlerle başa çıkma hususunda Türklerden daha az imkâna sahipti ve daha kötüye gidiyordu. Burada da İngilizler, Fransızlar ve Ruslar öyle ya da böyle isteklerine göre hareket ediyor, Ruslar aslan payını alıyorlardı. 1813 Gülistan Antlaşmasıyla İran Derbent, Bakü, Şirvan, Şaki, Karabağ ve yakın bölgeleri Rusya’ya bırakmış ve Gürcistan, Dağıstan ve Megrelya üzerindeki bütün iddialarından vazgeçmişti. 1825’te yeni Rus-Türk çatışmaları 1828 Türkmençay Antlaşması’yla son bulmuş; İran, Ermenistan’ın geri kalanını Ruslara teslim etmişti. Rusların İslam’a yönelik ilerleyişi iyi gitse de Türkiye, İran ve Orta Asya devletleri için durum hiç iç açıcı değildi. Bu durum günümüze dek devam etmiştir.</p>
<p>Bu savaşlar Müslüman devletlerin Avrupalı güçlerle kıyaslandığında zayıflıklarını büsbütün ortaya çıkarmıştır. Askeri başarısızlıklar için askeri çareler bulunmuş ve yetersiz oldukları anlaşılmıştır. Başka sebepler ve başka çareler aranmaya başlanmıştır.</p>
</body>
</html>