<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link href="BookStyles.css" type="text/css" rel="stylesheet"/>
</head>
<body>
<h2 title="4  MODERNLEŞME VE TOPLUMSAL EŞİTLİK">4</h2>
<hr class="hrst"/>
<p class="parT">MODERNLEŞME VE<br/>
TOPLUMSAL EŞİTLİK</p>
<p class="fPrg1">İslam’ın eşitlikçi bir din olduğu sıklıkla söylenir. Bu yargının doğruluk payı yüksektir. Eğer gelişim çağında etrafında yer alan toplumlarla -doğuda İran’ın tabakalı feodalizmi ve Hindistan’ın kast sistemi, batıda ise hem Bizans’ın hem de Latin Avrupa’nın ayrıcalıklı aristokrasileri- İslamiyet’i kıyaslarsak İslam sistemi elbette ki bir eşitlik mesajı getirmiş olur. İslam, böylesi toplumsal ayrışım sistemlerini sadece uygun bulmuyor değildi aynı zamanda açık ve kesin şekilde reddediyordu. Gelenek içerisinde korunmuş Peygamberin fiilleri ve söyledikleri, İslamiyet’in ilk yöneticilerinin muazzez teamülleri soy, aile, makam, zenginlik ve hatta ırkla yapılan ayrımcılığa çok şiddetli şekilde karşıdır ve makam ile şerefin sadece takva ve liyakatle belirleneceğinde ısrarcıdır.</p>
<p>Fetih ve devlet gerçekleri kaçınılmaz biçimde yeni elitler yarattı ve doğal süreç içerisinde bunlar kendi atalarının kazanmış oldukları menfaatleri devam ettirmenin yollarını aramaya başladı. Başlangıcından modern zamanlara kadar İslam devletlerinde aristokrasilerin ortaya çıkması için sürekli bir temayül olmuştur. Bunlar farklı şekilde tanımlanır ve farklı zaman ve mekânlarda muhtelif koşullar içerinde baş göstermiştir. Çarpıcı olan husus elitlerin, kastların veya aristokrasilerin ortaya çıkışı İslam’a rağmen gerçekleşmiştir, bir parçası olarak değil. İslam tarihinde ayrıcalıkların getirilmesi hem geleneksel muhafazakarlar hem de akılcı radikaller tarafından tekrar be tekrar gayri İslami ve hatta İslam karşıtı bir bidat olarak görülmüş ve bunun karşısında durulmuştur.</p>
<div>
<p></p>
</div>
<p>Ancak geleneksel İslam’ın eşitlikçiliği tam değildir. İslamiyet en başından beri bazı toplumsal eşitsizlikleri tanımıştır. Bu eşitsizlikler kutsal kitap tarafından tasdik ve hatta takdis etmiştir. Efendi ile köle, erkek ile kadın, mümin ile kâfir arasındaki en temel üç eşitsizlik hususunda klasik İslam uygarlığının konumu bazı hususlar açısından iyi bir konumdadır. Müslüman kadın mülkiyet hakkına sahipti ve yakın döneme kadar Modern Batı’da bunun bir muadili yoktu. Köleler içinse İslam hukuku antik dönem, Doğu veya sömürge ve sömürge sonrası Amerika toplumları için bilinmez durumdaki insan haklarını tanımıştır - o zamanlar ve yerler bağlamında “vatandaşlık haklarının” herhangi bir manası yoktur. Ancak bu üç temel eşitsizlik varlığını sürdürmüş, kemikleşmiş ve karşı konulamaz bir hal kazanmıştır. Yüzyıllar içerisinde İslam dünyasında, üst tabaka ile alt tabaka, zengin ile fakir, Arap ile Acem,<a href="--FNote-4.xhtml#FNote00" id="FNote_00">*</a> beyaz ile siyah arasında zaman zaman yükselen, İslam kardeşliğinin gerçek ruhuna aykırı görülen sınırları yıkmak amacıyla toplumsal ve dini birçok radikal hareket başkaldırmıştır; ancak hiçbiri kölelerin, kadınların ve kâfirlerin alt sınıftaki konumlarını tesis eden üç dokunulmaz ayrımı sorgulamamıştır.</p>
<p>Modern zamanlara kadar İslam devletlerinde hür erkek Müslümanlar önemli miktarda fırsat özgürlüğüne sahipti. Öncesinde Ortadoğulu kadim imparatorlukların ellerinde tuttukları ülkelere fetihler yoluyla taşınan İslam vahyi çok büyük ve devrim niteliğinde toplumsal değişimler getirdi. İslam itikadı bütün kalıtımsal üstünlüklere, hatta ilkesel bakımdan monarşilerin tesisine karşıydı. Bu yeni eşitçilik birçok bakımdan dönüştürülmüş ve hafifletilmiş olsa da Brahmanların veya aristokratların çıkmasını engellemeye, liyakat ve hırsın ödüllendirilme umudunun yaşadığı bir toplumu muhafaza etmeye yetecek kadar güçlü şekilde varlığını korumuştur. Sonraki dönemlerde bu eşitlikçilik oldukça sınırlandırıldı. Osmanlı devşirme sisteminin (Hıristiyan çocuklarının Yeniçeri ocağına hizmet için toplanması) kaldırılması yukarı doğru toplumsal hareketliliğin ana yolunu kapatmıştı. Üstelik şehir ve kırsal bölgelerde eşraf ve ulema gibi yerleşmiş imtiyazlı grupların oluşup varlık göstermesi yeni gelenlere yönelik boşlukları sınırlıyordu. Buna rağmen on dokuzuncu yüzyılın başlarında alt sınıftan fakir bir adamın İslam topraklarında zenginliğe, güce ve itibara erişme ihtimali Devrim sonrası Fransa da dahil herhangi bir Hıristiyan Avrupa devletinde erişme ihtimalinden çok daha fazlaydı.</p>
<p>Hür, erkek ve Müslüman olanlar için hâlâ imkân vardı ancak bu üç temel nitelikten herhangi birine sahip olmayanlar için ciddi kısıtlamalar vardı. Köleler, kadınlar ve kâfirler sıkıca uygulanan hukuki ve aynı zamanda toplumsal kısıtlamalara tabiydi. Bu kısıtlamalar günlük hayatlarının her yönüne etki ediyordu. Nitekim bunlar İslamiyet’in asıl parçalarından sayılır ve vahiyle, Peygamber’in sünnetiyle ve İslam toplumunun klasik ve kitabi tarihiyle desteklenmiştir.</p>
<p>Her ne kadar kâfirlerden emin olunmasa da bu üçü -köleler, kadınlar ve kâfirler- üstlerine düşeni yerine getirirdi. İslam’da kölelik -tabii on dokuzuncu yüzyıla kadar- ekonomiden ziyade evde kullanılmak içindir; kadınlar gibi köleler de ailede ve ev hayatında kendilerine yer bulur. Bunların konumlarını belirleyen kurallar kişinin konumuna dair hukuk dalının, yani şeriatın iç kalesinin bir parçasıdır.</p>
<p>Gayrimüslimlerin konumu ise şahsiden ziyade toplumsal bir meseledir ve farklı şekilde algılanır. Kısıtlamaların amacı, köle ve kadınlara olduğu gibi, Müslüman evinin mukaddesliğini korumak değil Müslümanların yaratmış olduğu devlet ve toplumda İslam’ın üstünlüğünü korumak içindir. Bu üç sınıfın hukuki bağlılıklarını kaldırmaya veya dönüştürmeye yönelik herhangi bir girişim iki hassas alanda hür erkek Müslümanları karşısına alır: İslam evindeki otorite ve İslam devletindeki toplumsal üstünlük.</p>
<p>On dokuzuncu yüzyıl boyunca İslam tarihinde ilk kez aşağı konumdaki üç sınıf için sesler yükseldi ve bunlarının aşağı konumlarının ilga edilmesi veya en azından iyileştirilmesi için önerilerde bulunuldu. Bu yeni akımlar kısmen dışarıdan gelen etki ve baskıların (bu iki şey aynı değildir) bir sonucuydu. Aynı zamanda Müslümanların kendileri içerisinde değişen tavırlar dolayısıyla da bu akımlar önemli bir şekilde değişim göstermiştir.</p>
<p>Yabancıların reformdan çıkarları üç sınıf için de değişiklik gösteriyordu. Avrupalı güçler Müslüman devletlerdeki Hıristiyanlara ve beraberinde yeri gelmişken anılan Yahudilere tanınan hukuken aşağı sınıfın kaldırılmasını istemekte ve Müslüman devletleri din bakımından ayrımcılık yapmadan bütün tebaalarına -tabii hür erkek halk kastediliyordu- eşitlik vermeye ikna etmek için her yolu denemekte hemfikir değildi. On dokuzuncu yüzyılda Yahudi tebaalarından, fırsat verme bakımından olmasa da alıkoyma bakımından, Osmanlı Devleti’nin on yedinci yüzyılda terk ettiği devşirme sistemine benzer şekilde erkek çocuklarını almaya başlayan Rus çarları bile koroya katılmıştı. Köleliğe pek kimse karışmıyordu; sadece Afrika’dan gelen siyahi kölelere yönelik müdahalelerde bulunmuş olan Britanya bu meseleyle ilgileniyordu. Bu güçlerden herhangi birinin Müslüman kadınlarının konumunu geliştirmek için alaka gösterdiğine dair pek kanıt yoktur.</p>
<p>İç reformun ve yabancı müdahalesinin amacı köleliği kaldırmak değildi (nitekim bu oldukça gerçek dışı olurdu) iyileştirmek ve özellikle de köle ticaretini sınırlandırıp nihai olarak sonlandırmaktı. Antik Roma ve modern sömürge sistemlerinin aksine İslamiyet köleleri belirli bir hukuki konuma yerleştirir ve köle sahibine haklar verdiği gibi yasaklar da koyar. Köle sahibi kölesine insanca davranmalıdır ve bu görevi yerine getiremezse bir kadı onu kölesini satmaya veya hatta azat etmeye zorlayabilir. Kölelerin azat edilmesi övgü hak eden bir fiil olarak tavsiye edilir. Ancak gerekli değildir. Kölelik kurumu İslam hukuku tarafından hem tanınmış hem de kurallı şekilde düzenlenmiştir. Belki de bu sebeple Müslüman toplumda kölelerin konumu kıyas kabul etmez bir şekilde klasik Antikçağ’da veya on dokuzuncu yüzyılda Kuzey ve Güney Amerika’da olduğundan çok daha iyiydi. Batılı gözlemciler ara sıra Ortadoğu köleliğinin nispi ılımlılığını yorumlamışlardır. En göze çarpan örnek 1860’ta Kuzey Afrika’ya gitmiş olan Kızılhaç’ın kurucusu İsviçreli Henri Dunant’tır.</p>
<p>Müslüman toplumda bir kölenin hayatı hür bir fakire nazaran o kadar kötü olmayıp hatta birçok açıdan iyi olsa da kölelerin temin edilip nakledilme süreçlerinde genellikle korkunç zorluklar yaşatmıştır. Bu zorluklar Avrupalı köle ticareti karşıtlarının dikkatini çekmiş ve başta Afrika’dan olmak üzere esas çabalarını bu trafiğin kesilmesi için harcamalarına sevk etmiştir.</p>
<p>Geleneksel Müslüman bakış açısına göre köleliği kaldırmak neredeyse imkânsızdı. Allah’ın izin verdiğini yasaklamak Allah’ın yasakladığına izin vermek kadar büyük bir suçtu. Kölelik onaylanmış ve düzenlemeleri şeriatla ve daha önemlisi, Kutsal Hukuk’un kamu, ceza ve benzeri hususlarla uğraşan diğer kısımları zımnen veya açık bir şekilde dönüştürüldüğü ve yerlerine modern kanunlar koyulduğu zaman bile bozulmamış ve etkin şekilde varlığını sürdürmüş olan toplum hukukunun özüyle belirlenmişti. Dolayısıyla öne sürülen değişimlere karşı en güçlü direncin muhafazakar dini çevrelerden, özellikle de kutsal Mekke ve Medine şehirlerinden gelmiş olması şaşırtıcı değildir. Kendilerine göre, kitap ve hukukla mukaddes kılınan ve dahası aile hayatının geleneksel yapısının devamlılığı için gerekli olan bir kurumu savunuyorlardı.</p>
<p>Osmanlı İmparatorluğu’nda köle ticaretinin azaltılması ve kesin olarak kaldırılması büyük oranda on dokuzuncu yüzyılda gerçekleştirildi. Azat etme süreci, dini bütün Hıristiyan kölelerin azat edilmesini emreden bir fermanın çıkarıldığı 1830 yılında başlamış gibi görünmektedir. Bu aslına bakılırsa Osmanlı Devleti’nin, son isyanlara katılmanın bir cezası olarak köle edilen Rum ve diğer Hıristiyan tebaası için genel aftı. Müslüman olanlar bu özgürleştirmenin dışında tutulmuş ve efendilerinin mülkünde kalmaya devam etmişti. Hâlâ Hıristiyan olanlar azat edilmişti.<a href="--FNote-4.xhtml#FNote01" id="FNote_01"><sup>1</sup></a></p>
<p>İlk başlarda, beyaz köleler satın veya esir alma suretiyle Avrupa’dan getiriliyordu. On dokuzuncu yüzyıla gelindiğinde Hıristiyan ve Müslüman beyaz kölelerin çoğu Kafkas topraklarından, isyan bastırma sonucunda değil satın alma yoluyla getiriliyordu. Gürcüler ve Çerkesler hem İran hem de Osmanlı topraklarında çokça beğeniliyordu: Erkekleri savaş, kadınları zevk içindi. Ya kara üzerinden ya da Karadeniz limanları vasıtasıyla deniz üzerinden geliyorlardı. Bunların taşınması ve sonrasındaki kaderi Batılı güçlerin ilgisi dışındaydı; sadece Osmanlı ve İran devletlerini alakadar ediyordu. Bu durum aynı zamanda dış baskı olmaksızın dahili koşullar ve hukuk süreci aracılığıyla Osmanlı Devleti’nin bu sorunla başa çıkma girişimi için de geçerlidir. Osmanlı yetkilileri bu kölelerin durumu hususunda azımsanmayacak ölçüde gelişim sağlayabilmiş ve nihayetinde, hukuki olmasa da, bunların kölelik konumları kaldırılmıştır.<a href="--FNote-4.xhtml#FNote02" id="FNote_02"><sup>2</sup></a></p>
<p>Buna rağmen siyahi kölelerin trafiğini kısıtlamak büyük oranda Britanya’nın baskısı sebebiyleydi. 1846’da Britanya’nın İranlı Muhammed Şah’a talebi İslam’ın köleliğe izin verdiği gerekçesiyle reddedilmiş ve dolayısıyla şah köleliği yasaklayamamıştı. Nihayetinde Britanya ve İran bir mutabakata varmış ancak Kraliyet Donanması’nın Basra Körfezi ve Hint Okyanusunda bu anlaşmayı kabul ettirmek için harcadığı çaba ihtilaf çıkarmaya devam etmişti. Birkaç sınırlı ve bölgesel önlem sonrasında, 1857 yılında İngilizler Osmanlı Devleti üzerinden (Hicaz hariç) siyah köle trafiğini yasaklayan bir Osmanlı fermanı alabilmişti.<a href="--FNote-4.xhtml#FNote03" id="FNote_03"><sup>3</sup></a> Bu istisnaya yol açan koşullar gelenekselcilerin toplumsal eşitliğe yönelik tavırlarını açığa çıkarır.</p>
<p class="aPP">İslam topraklarında köleliğe karşı hareket sadece Batı etkisi sebebiyleydi. Siyahi köleleri özgür kılan ilk Müslüman hükümdar Tunus Beyi’ydi. Ocak 1846’da isteyen her siyahi kölenin azat edileceğini emretmişti. Tunus Beyi’nin bu emrinin sebepleri arasında “siyah ırkların içinde bulunduğu kölelik durumu” için Müslüman kadılar arasında hukuki temel hususunda belirsizlik olması ve siyahi köleleri “yabancı mercilerin korumasını aramaktan” alıkoyma ihtiyacı yer alıyordu.<a href="--FNote-4.xhtml#FNote04" id="FNote_04"><sup>4</sup></a> Vicdanlı Müslümanların gerçek endişesi olan ilk sebep, on dokuzuncu yüzyıl Faslı tarihçi Ahmed Halid en-Nasıri (1834-1897) tarafından Müslüman siyahilerin kanunsuz köleleştirilmesini ele alan çarpıcı bir pasajla gösterilir. Nasıri tamamen geleneksel bağlam içerisinden yazar ancak zamanında dolaşımda olan kölelik karşıtı yeni fikirlerden kesinlikle etkilenmiştir. İslam hukukunda kölelik kurumunun meşru olduğunu kabul eder ancak</p>
<div class="fitp"><img src="pict14.jpg" alt=""/></div>
<p class="pBT">Resim 4-1<br/>
İstanbuldaki kadın köleler için Avrat Pazarı. Thomas Allom, 1838.</p>
<p class="bPP">bunun uygulanması karşısında dehşete düşer. “Fas topraklarında eskiden itibaren yaygınlaşıp yerleşmiş olan apaçık ve sarsıcı felaketten (siyahilerin sonu gelmez biçimde köleleştirilmesinden ve her sene Fas’ın kasaba ve şehir pazarlarında hayvan ve hatta daha aşağılık bir mahlukmuş gibi satılması için sürüler halinde nakledilmesinden)” yakınır.<a href="--FNote-4.xhtml#FNote05" id="FNote_05"><sup>5</sup></a> Nasıri kâfirlerin hukuken köleleştirilebileceğini kabul ederken okurlarına Müslümanların köleleştirilemeyeceğini hatırlatır; şimdiye dek siyahilerin çoğunluğunun veya önemli bir kısmının Müslüman olduğunu ve insanın doğal halinin özgür olduğu için onlara hüsnü zanla yaklaşılması gerektiğini söyler. Köle tacirlerinin varlığı çıkarcı ve güvenilmez olarak ortadan kaldırılmalı ve tacirler “ahlaksız, erdemsiz ve dinsiz” diye suçlanmalıdır.</p>
<p>Bölgenin, Avrupa yönetiminde veya hakimiyetinde olan kısımlarında kölelik hem uygulamada hem de hukuken zaman içerisinde kaldırıldı. Osmanlı Devleti ve İran’da yirminci yüzyılın başlarına kadar hukuken varlığını korumaya devam etti; son olarak Yemen ve Suudi Arabistan’da 1962’de kaldırıldı. Bugün, başka yerler gibi Ortadoğu’nun çoğunda da kölelik ahlaken ve toplumsal olarak kabul edilebilir değildir. Kur’ani hukukun dirilmesini isteyenler bile bu hükümlerin uygulanmasını istemekten geri dururlar. Tabii ki bölgenin bir yerlerinde kölelik diriltilmiş olabilir ancak bunlar merkezin dışındadır.<a href="--FNote-4.xhtml#FNote06" id="FNote_06"><sup>6</sup></a></p>
<p>Gayrimüslimlerin özgür kılınması hareketi çok erkenden başlasa da kölelerin azat edilmesine ilk başlarda İslami çevrelerden destek gelmemiş gibi gözükmektedir. Bu süreç on sekizinci yüzyılın sonlarında, Bonapart’ın Mısır’a seferi sırasında burayı yönetirken her geçen gün daha çok Kıpti ve diğer yerel Hıristiyanları hizmetine almasıyla başlamıştır. Fransızlar kölelik kurumunu dönüştürmeye pek önem vermemiş, birçokları da kendi hizmetlerine, bazen talihsiz sonuçlar doğuracak cariyeler almışlardır.<a href="--FNote-4.xhtml#FNote07" id="FNote_07"><sup>7</sup></a> Ancak yine de Müslüman hukuku ve örfüyle Hıristiyanlar üzerine uygulanan çok sayıda kısıtlama ve yasağın devam etmesine göz yumamazlardı. Bunlar kaldırıldı ve Fransızlarla olan bağları aracılığıyla Mısır Hıristiyanları eşitlikten çok daha iyi bir konumu elde etti.</p>
<p>Bunlara karşı Müslümanların çok sert tepkisi bununla açıklanabilir. Genellikle açık görüşlü bir gözlemci olarak Fransız yönetiminin olumlu yönlerini görmek isteyen zamanın Mısırlı tarihçisi el-Ceberti bile Kıptilerin özgür kılınıp iş sahibi olması hakkında çok olumsuz görüşler beyan eder. Nitekim bu zimmenin kaldırılmasıyla eş anlamlıdır. Eskiye nazaran, güzel kıyafetler giyip silah kuşanmalarından, İslamiyet’e has meseleler ve hatta Müslümanlar üzerinde otorite sahibi olmalarından ve Allah’ın kanunuyla tesis edilen düzenin tersine hareket etmelerinden bilhassa rahatsız olmuştur. Ceberti Osmanlı otoritesinin geri gelmesine sevinme hususunda değişik duygular yaşa da zimme sisteminin ve Kıpti yurttaşlarına uygulanan kısıtlamaların yeniden gelmesine bilhassa sevinmiştir.<a href="--FNote-4.xhtml#FNote08" id="FNote_08"><sup>8</sup></a></p>
<p>Fransızların Mısır’ı ve bazı Yunan adalarını kısa dönemliğine işgal etmesi ve Rusların Kafkasya bölgesini kalıcı şekilde ilhak etmesi hem Müslümanlar hem de zımmi tebaa için yeni sorunlar doğurmuştur. Tıpkı Osmanlı Devleti’nin Hıristiyanları ve bazen duruma göre Yahııdileri kullanması gibi, Türkiye’nin doğu sınırlarında Ermenilerin ilerleyen Rus güçlerinin hizmetine girişi yeni gerilimler üretti ve Müslümanların kızması için yeni sebepler yarattı. Daha küçük bir boyutta olsa da benzer bir sorun İran’da ortaya çıkmıştır. Burada gayrimüslim azınlıklar Ortodoks ve Katolik Ermeniler, Nasturiler, Zerdüştler ve Yahudilerden ibaretti. Ancak bunlar bölgesel olarak toplamda çoğunluğu teşkil etmiyorlar, dolayısıyla Osmanlı topraklarındaki gibi büyük bir sorun doğurmuyorlardı.</p>
<p>Bâbıâli’nin Hıristiyan tebaaları şimdi kendilerini, son tahlilde, birbiriyle uyuşmayan felsefelerden türetilen ortak hedeflerin arayışı içinde bulmuştu. Zımmilerin ya da Müslüman devletin korunan gayrimüslim tebaasının statüsü yabancı bir gücün koruma, himaye hatta bazen vatandaşlığının kabul edilmesiyle uyuşmuyordu. Eşit Osmanlı vatandaşları olarak kanun önünde eşit haklara sahip olmak da iki taraf için uygun değildi. Bu girişim de devletin çoğunluğu Hıristiyan olan bölgelerinde ayrılık, özerklik ya da bağımsızlığa yönelik gelişen paralel eğilim nedeniyle zayıflamıştır.</p>
<p>Ancak, bu ve diğer zorluklara rağmen, yeni fikir kök saldı ve on dokuzuncu yüzyıl boyunca farklı dinlere mensup Osmanlı halkları için eşit vatandaşlık kavramı giderek güç kazandı. Başlıca desteğini, Avrupa güçlerinin devlet içinde reform yapılması yönünde süregelen ve giderek artan baskısından aldı. Fakat aynı zamanda yüzyılın ortasında, Müslüman Türkler arasında, ülkelerini modern aydınlanma olarak algıladıkları çizgiye getirmeye çalışan önemli bir reformcu grubun desteğini almaya başladı.<a href="--FNote-4.xhtml#FNote09" id="FNote_09"><sup>9</sup></a> İran’da bu şekilde yorumlanan “aydınlanma” hareketi çok sonra ve daha yavaş şekilde olmuş ve önemli bir dirençle karşılaşmıştır.</p>
<p>3 Kasım 1839’da ilan edilen Gülhane Hatt-ı Hümayunu (Tanzima Fermanı), bu yönde ilk küçük resmi adımı attı. Yaşam güvenliği, halkın namusu ve mülkiyeti, mali reform, silahlı hizmetlere düzenli ve devamlı asker alımı, adli reform ve benzeri konularla ilgilenen ferman, “bu devlet imtiyazları hangi din veya mezhepten olursa olsun bütün tebaamız için geçerlidir...” diye devam eder.<a href="--FNote-4.xhtml#FNote10" id="FNote_10"><sup>10</sup></a></p>
<p>1839 fermanı prensipte, yeni yasalar oluşturmak yerine mevcut yasaları tatbik etmek ve mevcut hakları uygulamakla ilgileniyordu. Bununla birlikte, kanun önünde ve kanunların uygulanması sırasında herkesin eşit olduğu fikri geçmişle radikal bir şekilde çelişiyor ve Müslümanlar için kabullenme sorunları doğuruyordu.</p>
<p>Sorun, ıslahatın 1854’te başlayan yeni bir aşamasında aciliyet kazandı ve hem kölelerin hem de gayrimüslimlerin statüsünü etkileyen önemli değişiklikler dahil oldu. Osmanlı Devleti birçok kimseyi dehşete düşürerek, gayrimüslimlere yönelik iki büyük ayrımcılığı kaldırma niyetini belli etti: İlki her yerde Müslüman devletler tarafından gayrimüslimlere uygulanan cizye (kelle vergisi), ikincisi ise neredeyse her yerde geçerli bir kısıtlama olan silah taşıma yasağı. Bu reformlar, 18 Şubat 1856 tarihli yeni reform tüzüğü, Islahat Fermanı’nda somutlaştırılmıştır. Burada, padişah, eskisinden çok daha açık bir ifadeyle, hem dine bakılmaksızın bütün Osmanlıların tam eşitliğini getiriyor hem de “atalarım tarafından eski zamanlarda, devletimdeki bütün Hıristiyan topluluklarına ve Müslümanlık harici dinlere verilen imtiyaz ve dokunulmazlıkların hepsini” tekrar teyit ediyordu. Bu ikisi arasındaki doğal çelişkiyi algılamak biraz zaman aldı. Bu çelişkilerin çözümü ancak devletin dağılmasıyla gerçekleşti.</p>
<p>Gayrimüslimlerin eşitlenmesi ve siyahi köle trafiğinin yasaklanması gibi iki büyük ıslahat da aynı anda gerçekleşmiştir. 1855’in başlarında bu değişikliklerin etkisi, köleliğe karşı alınacak önlemler konusunda özel endişeleri bulunan Hicaz’ı çoktan etkilemeye başlamıştı. Rusya’nın fethi dolayısıyla Kafkasya’dan beyaz köle teminindeki düşüş, zaten telaş yaratmıştı. Afrika’dan siyahi köle ithalatına kısıtlama getirilmesiyle telaş daha da artmıştı. 1 Nisan 1855’te, Cidde’de bir grup seçkin tüccar, ulemanın önde gelen mensuplarına ve Mekke şerifine endişelerini dile getiren bir mektup yazdı.<a href="--FNote-4.xhtml#FNote11" id="FNote_11"><sup>11</sup></a> Atılan adımları onaylamadıklarını söylüyorlar ve gelmesi yakın ıslahatların, kadınların özgürleştirilmesi, Arabistan’da kâfirlerin yaşaması ve karma evliliklere hoşgörü gibi başka zararlı, Hıristiyanlıktan mülhem değişimlerle birlikte köle ticaretine genel bir yasak getireceği yönündeki dedikoduyu zikrediyorlardı. Parçası olduğu ıslahat programıyla birlikte bu yasak, mektubun yazarlarınca, hele de Afrika’dan getirilen bütün siyah kölelerin Müslümanlığı seçtiği düşünülürse, şeriata muhalif olmakla suçlanıyordu.</p>
<p>Mektup biraz heyecan yarattı. Şerif, Mekke ulemasının başı Şeyh Cemal’e danıştı ve birkaç ay sonra, Hicaz valisi, Mekke kaymakamına köle ticaretini yasaklayan bir emir gönderdiğinde, Şeyh Cemal yasağın ve öngörülen veya söylentisi dolaşan diğer bazı ıslahatların aleyhinde bir fetva yayınladı:</p>
<p class="iPrg">Kölelerin yasaklanması, kutsal şeriate aykırıdır. Ayrıca, namaza ezan-ı şerif ile değil de top atarak çağırmak, kadınların örtüsüz gezmeleri, boşanma hakkını kadınların eline vermek ve buna benzer işler tertemiz şeriate aykırıdır. Bu tür teklifler Türkleri kâfir yapar. Kanları hederdir ve çocuklarını köle yapmak caizdir.<a href="--FNote-4.xhtml#FNote12" id="FNote_12"><sup>12</sup></a></p>
<p>Fetva istenen etkiyi yarattı. Osmanlılara karşı kutsal bir savaş ilan edildi ve isyan başladı. Başarılı olmadı ve ertesi yılın haziran ayında tamamen bastırıldı. Ancak padişah hükümeti bu uyarıyı dikkate aldı ve Osmanlı’nın köle sahibi güneyinin ayrılmasını önlemek için adımlar attı.</p>
<p>İstanbul Başmüftüsü Arif Efendi’den “Kadı, Müftü, Ulema, Şerifler, İmamlar ve Mekke vaizlerine” yazılan bir mektup, “İftira dolu söylentilere” cevap vermiştir:</p>
<p class="iPrg">Bu dünyanın malına kanan bazı arsız kimselerin garip yalanlar uydurup iftiralar atarak yüce Osmanlı devletinin -Allah muhafaza- erkek ve kadın köle satmayı men edeceği, minarelerden ezan okunmayı engelleyeceği, kadınların tesettürünü ve mahrem mahallerini örtmelerini yasaklayacağını, kadınların ellerine boşanma hakkı vereceğini, dinimizden olmayanlardan yardım istediğini düşmanları dost ve arkadaş edindiği gibi suçlar işlediği yönünde kulağımıza duyumlar geldi ve tarafımızca anlaşıldı. Bunlar kara iftiradan başka bir şey değildir.<a href="--FNote-4.xhtml#FNote13" id="FNote_13"><sup>13</sup></a></p>
<p>1857’de ilan edilen siyah köle ticareti yasağında Hicaz eyaleti hariç tutulmuştur.</p>
<p>Gayrimüslimlerin Müslümanlarla eşitlenmesi, köle ticaretinin kısıtlanması gibi, hepsi Müslümanlar lehine olmayan bazı güçlü menfaatlerle çakışıyordu. Müslümanlar için bu, uzun süredir hak olarak gördükleri üstünlüğün kaybı anlamına geliyordu. Ancak Hıristiyanlar ya da en azından liderleri için, bu eşitlenme yerleşik ve tanınmış imtiyazların kaybı demekti. Bu düzenleme aşağı doğru olduğu kadar yukarı doğru da bir eşitleme getiriyordu. Kendilerini merdivenin üst basamaklarında gören kimselerin lehine bir değişim değildi bu. Çağdaş bir Osmanlı kaynağı şöyle der:</p>
<p class="iPrg">Bu ferman gereğince Müslümanlar ve gayrimüslimler bütün haklarda eşit kılındı. Bu Müslümanlar çok derinden etkiledi. Daha önceden barış anlaşmalarının dört temelinden biri devletin otoritesini ihlal etmedikleri takdirde Hıristiyanlara tanınan ayrıcalıklardı. Şimdi belli ayrıcalıklar önemini kaybetti ve bütün devlette gayrimüslimler Müslümanlarla eşit kabul edilir oldu. Birçok Müslüman “Bugün, baba ve atalarımızın kanlarıyla kazandıkları kutsal milli haklarımızı kaybettik. İslam milleti hakim millet olduğu halde bu kutsal haktan mahrum kaldık. Bugün ehl-i İslam için ağlayacak ve yas tutulacak gündür.”<br/>Gayrimüslimlere gelince, reaya statülerini kaybedip hakim millet ile eşit oldukları bugün onlar için bayram günüydü. Ancak patrikler ve diğer dini önderler hoşnut olmadılar çünkü vazifeleri fermanda sıradanlaştırılmıştı. Eskiden beri Osmanlı Devleti’nde bir sıralama vardı: Müslümanlar ilk, sonrasında Rumlar, sonra Ermeniler ve sonra Yahudiler geliyordu; şimdi ise her biri aynı seviyede birleşmişti. Bazı Rum tebaa “devlet bizi Yahudilerle bir yaptı, biz İslam’ın üstünlüğünden memnunduk” diye buna karşı çıkmıştı.<a href="--FNote-4.xhtml#FNote14" id="FNote_14"><sup>14</sup></a></p>
<p>Hicaz’daki muhafazakârların, yüzyılın ortasındaki ıslahatlara karşı sert tepki gösterirken, üç gruba -köleler, kadınlar ve kâfirler- yönelik eylemleri bir görmeleri hem dikkat çekicidir hem de pek şaşırtıcı değildir. Kadın özgürlüğü ile ilgili itiraz ettikleri hususları gayet belirgin biçimde söylemeleri de son derece kayda değerdir: Serbestçe dolaşma hakkı, tesettürsüz gezinme hakkı, boşanma işlemlerini başlatma hakkı. Hiç kuşkusuz bunlar, kulaklarına gelen söylentilerde bahsedilen değişimlerdi.</p>
<p>Köleler ve kâfirler hakkında elde ettikleri bilgiler büyük oranda doğruydu ve değişiklikler, gayrimüslimlerin Arabistan’a kabul edilmeleri veya Müslüman kadınlar ile gayrimüslim erkekler arasında karma evliliklere izin verme derecesinde olmasa da korktukları gibiydi. Müslüman erkekler ile gayrimüslim kadınlar arasındaki evliliklere şeriat tarafından elbette izin veriliyordu ve nadir rastlanan bir şey değildi. Bununla birlikte, kadın hakları konusunda, tamamen yanılmış görünmektedirler. Hıristiyanlar ve köleler adına çok istekli olan Avrupalı güçler, devletin kadın nüfusunun içerisinde bulunduğu durumuna bigâne kaldı; oysa ki en azından daha pitoresk yönleriyle geniş ve bazen şehevi bir literatür üzerinden bu durumdan haberdarlardı. Kadınların konumu, Osmanlı ve diğer İslam kurumlarına yönelik Batılı eleştirmenlerin endişeleri arasında yer almıyor gibidir. Osmanlı liberalleri ve reformcuları daha fazla endişe duyuyorlar, ancak bu da ifadesini siyasi veya hukuki alandan çok edebi sahada bulmuştur. Devletin kadınları kendi seslerini yükseltene kadar uzun bir zaman geçecekti.<a href="--FNote-4.xhtml#FNote15" id="FNote_15"><sup>15</sup></a></p>
<p>İran’da ne yabancı eleştirmenler ne de Müslüman liberaller ve reformcular kadın haklarına büyük ilgi göstermiştir ancak İranlı kadınların kendileri özgürlük için mücadele etmeye başlamıştır. Kayda değer bir isim, ünlü bir Şii Müslüman ilahiyatçısının en büyük kızı olan Kurratü’l-Ayn’dı (1814-1852).<a href="--FNote-4.xhtml#FNote16" id="FNote_16"><sup>16</sup></a> İyi bir İslami eğitim almış gibi duruyor, ancak on dokuzuncu yüzyıl İran’ında esas itibarıyla yeni bir din kuran meşhur İslami reformcu Bâb’ın faal bir takipçisi oldu. Diğer suçlarıyla birlikte, peçesiz vaaz verdi ve çok eşliliğe karşı çıktı. En az 27 diğer Bâbî ile birlikte, işkence edilerek öldürülmüştür. Nasırüddin Şah’ın kızı Prenses Tacü’s-Saltanat da çok farklı bir kişilikti. Sarayda Fransızca ve Fars edebiyatı eğitimi görmüştü ve Batı kadınları ile İran kadınları arasındaki konum farkına kesin bir şekilde vakıftı. Yazılarında, özellikle de hatıraları ve bazı şiirlerinde, İranlı kadınların maruz kaldığı esaret ve sefaletin aleyhinde durmuştu. Bu tohumlar verimli topraklara düştü ve İran’da 1906-1911 yıllarındaki anayasa devrimine yol açan olaylarda kadınların önemli bir rol oynadığı söylenir. O zamanın Amerikalı bir gözlemcisinin sözleri şöyledir:</p>
<p class="iPrg">Alemin Doğulu efendilerinin malları olarak görülenlerin büyük ahlaki güçleri olmasaydı, İranlı erkekler tarafından ne kadar iyi şekilde yönetilirse yönetilsin, talihsiz ve kısa ömürlü devrimci hareketin daha başında yitip giderek kötü örgütlenilmiş bir protestoya dönüşeceğini söylemek yanlış olmaz. Kadınlar özgürlük ruhunu canlı tutmak için çok şey yaptılar. Siyasi ve sosyal çifte baskı altında oldukları için kadınlar anayasal hükümet biçimlerinin benimsenmesi ve Batı’nın siyasi, sosyal, ticari ve etik kanunlarının alınması için büyük ulusal harekete destek çıkmaya daha hevesliydi. Halkın bu özleminin, değişimlerin ardından geleneksel etkilerini ve ayrıcalıklarını büyük ölçüde kaybedecek bir sınıfa mensup çok sayıda Müslüman din adamından destek alması aynı derecede gariptir.<a href="--FNote-4.xhtml#FNote17" id="FNote_17"><sup>17</sup></a></p>
<p>Durum o zamandan bu zamana dek son zikredilen bakımdan köklü bir değişiklik yaşamıştır.</p>
</body>
</html>