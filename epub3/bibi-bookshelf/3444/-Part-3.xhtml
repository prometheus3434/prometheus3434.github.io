<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link href="BookStyles.css" type="text/css" rel="stylesheet"/>
</head>
<body>
<h2 title="3  TOPLUMSAL VE KÜLTÜREL ENGELLER">3</h2>
<hr class="hrst"/>
<p class="parT">TOPLUMSAL VE<br/>
KÜLTÜREL ENGELLER</p>
<p class="fPrg1">On sekiz ila yirminci yüzyılın büyük çoğunluğu boyunca Ortadoğu ile Batı devletleri arasındaki askeri güç dengesizliğinin farkında olan Ortadoğulu gözlemciler dikkatlerini ilk olarak, Batı’nın üstünlüğünün temel kaynakları olarak gördükleri silahlanma ve savaş idaresi, ekonomik üretim ve devlet yönetimine yönelttiler. Bu yolda, bahsi geçen meseleleri ele alırken Batı’nın üstünlüğünün kaynağını belirleyebilmek adına Batı tarzının en ayırıcı ve farklı yönünün ne olduğunu belirlemeye çalıştılar. Bu gizemli kaynağa bakarken doğal olarak kendi iş tutuş tarzlarından neyin belirgin şekilde farklı olduğuna dikkat kesilip onu benimsemeye, dönüştürmeye veya sadece sahiplenmeye çalıştılar. Görünür askeri, ekonomik ve siyasi güç ile zenginlik kaynaklarıyla başladılar. Temel çabalarını bu üç alana yoğunlaştırdılar ancak sınırlı ve bazen tabii ki olumsuz neticeler aldılar.</p>
<p>Fakat İslam ve Batı toplumu arasında çok daha büyük ve önemli başka farklar da vardı ancak bir şekilde uzunca bir süre bunlar ya görmezden gelinmiş ya da alakasız görülmüştü. Bu özelliklerden üçünü Batı’ya gitmiş Ortadoğuluların ifadeleriyle göstermeye çalışacağım. Bunların üçü de Türk’tür çünkü Türkler bir süre boyunca Avrupa’ya seyahat eden tek Müslümanlardı. İlk alıntı 1665’te Viyana’ya diplomatik bir amaçla gitmiş olan zamanının meşhur Türk yazarı Evliya Çelebi’den geliyor. Devletin başkentinden buraya kadarki macerasını uzun ve detaylı bir şekilde anlatırken Evliya, gördüğü “en acayip manzara”yı tasvir eder:</p>
<p class="iPrg">Bu ülkede acayip bir manzara gördüm. Eğer kral yolda bir kadına rastlarsa, at sürdüğü takdirde atı durdurup kadının geçmesine müsaade eder. Eğer kral yaya olduğu halde bir kadına rastlarsa nezaket gösterip durur. Kadın kralı selamlar, kral da şapkasını çıkartıp kadına hürmetini gösterir. Kadın geçtikten sonra kral yoluna devam eder. Bu pek acayip bir manzaradır. Bu ülkede ve diğer küffar ülkelerinde kadınlar söz sahibidir. Onlara Meryem Ana aşkına hürmet ve saygı gösterilir.<a href="--FNote-3.xhtml#FNote01" id="FNote_01"><sup>1</sup></a></p>
<p>İkinci örneğim bir diğer Osmanlı diplomatı olan elçi Mustafa Hatti Efendi’den. 1748 tarihli bir raporda kralın davetlisi olarak rasathaneye yaptığı ziyareti anlatır ve burada gördüğü “ilginç aletlerden ve harika eşyalar”ın bazılarından bahseder:</p>
<p class="iPrg">Bize gösterdikleri tertibattan birisi şöyleydi: İki yan yana oda vardı. Birinde bir çark, çarkın üzerinde iki büyük, dairevi billur top vardı. Bunlar, kamıştan daha ince delik bir silindire iliştirilmişti ve buradan çıkan uzun bir zincir diğer odaya gidiyordu. Çark dönünce zincir üzerinden seri bir rüzgar diğer odaya esiyor, burada yerden yukarıya çıkıyordu. Eğer biri rüzgara değse rüzgar o kişinin parmağına vurur ve bütün vücudunu titretir. Esas ilginç olan eğer biri rüzgara dokunurken bir başkası o adamı tutsa, sonra bir başkası da ikinci adamı tutsa ve bu şekilde yirmi-otuz kişi bir halka oluştursa bunların her biri en baştakinin parmak ve vücudundaki sarsıntının aynısını duyar. Bunu kendimiz denedik. Sorularımıza açık cevaplar vermediklerinden ve her şey bir oyun gibi olduğundan bunun hakkında başka bir şey öğrenmemiz gerektiğini düşünmedik.<br/>
Bir diğer tertibat küçük cam şişelerden müteşekkildi. Bunları taşa ve ağaca çarptığında kırılmıyordu. Sonra şişelerin içine çakmaktaşı koydular ve bu parmak kalınlığında taşın etkisine bile dayanan şişeler un gibi çözüldü. Bunun ne olduğunu sorduğumuzda ateşten çıkan ve hemen suda soğutulan camın bu hale geldiğini söylediler. Bu mantıksız cevaplarını Frenk düzenbazlığına verdik.<a href="--FNote-3.xhtml#FNote02" id="FNote_02"><sup>2</sup></a></p>
<p>Üçüncü örneğim 1787’den 1789’a kadar İspanya’da bulunan Osmanlı elçisi Vasıf Efendi’den. Halkla temaslarını şöyle anlatır: “Akşam yemeği sırasında [İspanyollar] çok sevilen müzisyenler ve şarkıcılar görevimiz boyunca bize eşlik etti. Kralın emriyle bütün asilzadeler, birbirleri ardına bizleri akşam yemeğine davet etti, biz de bu tür müzikle sıkıntıdan patladık.”<a href="--FNote-3.xhtml#FNote03" id="FNote_03"><sup>3</sup></a></p>
<p>Bu üç alıntının konuları (kadınlar, bilim ve müzik) iki komşu uygarlığın yaklaşım, tavır ve algısındaki hayati farklılıkları gösterir. Bunlara daha yakından bakalım.</p>
<p>Kadınların konumundaki farklılık hiç şüphesiz Hıristiyanlık ve İslamiyet arasındaki en çarpıcı zıtlıklardan biriydi ve bu durum iki tarafın neredeyse bütün seyyahları tarafından zikredilir. Bütün kiliseleri ve tarikatlarıyla Hıristiyanlık çok eşliliği ve cariyeliği yasaklar. İslam ise Hıristiyan olmayan diğer neredeyse bütün topluluklar gibi ikisine de izin verir. İslam topraklarına gelen Avrupalı ziyaretçiler harem sistemine dair ne biliyorlarsa, daha doğrusu ne duydularsa şüpheye düşerdi. Bunlardan bazıları Müslüman kocanın ve ev reisinin hakları ve ayrıcalıkları olarak düşündükleri şeyler hakkında aşikâr kıskançlıkları, yetersiz bilgileriyle konuşur. Avrupa’ya seyahat eden Müslümanlar ise şaşkınlık, kimi zamanda dehşet içerisinde Batılı kadınların arsızlık ve serkeşliklerinden, kendilerine tanınan muazzam özgürlük ve gösterilen saçma hürmetten, kendi kadınlarının ahlaksızlık ve hafifmeşrepliklerini gören Avrupalı erkeklerin kıskançlık duymamalarından bahseder. Bu gözlemlere en alakasız yerlerde bile rastlayabiliyoruz. Örneğin, 1766 yılında İspanya’ya gitmiş olan Faslı bir elçi İspanyol hanımlarının serbest ve teklifsiz tavırlarını, kocalarında erkek gururu olmayışını anlatır.<a href="--FNote-3.xhtml#FNote04" id="FNote_04"><sup>4</sup></a> Eğer elçinin İspanya Sarayı’na dair izlenimleri bunlarsa, yolculuğuna Avrupa’ya doğru devam edip, örneğin Versailles Sarayı’na gitse neler yazardı diye insan düşünmeden edemiyor.</p>
<p>Evliya Çelebi Avusturya kralının bir hanıma gösterdiği normal nezaketi tamamen sıradan bir Ortadoğulu gibi anlatmıştır. Nitekim tavrı bu sahneye, eğer kendi gözleriyle görmemiş olsa inanmayacağını da gösterir. İslam’ın çok tanrılı bir küfür olarak gördüğü teslisin Tanrı, İsa ve Meryem’den müteşekkil olduğunu bilen birisi olarak Evliya Çelebi’nin Hıristiyanlıkta kadınlara gösterilen olağanüstü hürmeti açıklama şekli -“onlara Meryem Ana aşkına hürmet ve saygı gösterilir”- saçma olarak addedilmemelidir.<a href="--FNote-3.xhtml#FNote05" id="FNote_05"><sup>5</sup></a></p>
<p>Bazıları anlatacak daha olağanüstü hikâyelere sahipti. Örneğin 1806’da Osmanlı elçisi olarak Paris’e giderken bütün Avrupa’yı dolaşan Vahid Efendi seyahatini ve kaldığı yerleri ayrıntılı şekilde anlatır. Ayrıntılardan biri şöyledir: “Avrupa ziyafetlerinde çok sayıda kadın bulunur. Kadınlar masaya otururken erkekler de onların arkasında durur ve kadınlar yemek yerken aç hayvanlar gibi onları izlerler. Kadınlar acırsa bunlara yemeleri için bir şey verir; eğer acımazlarsa erkekler aç kalır.”<a href="--FNote-3.xhtml#FNote06" id="FNote_06"><sup>6</sup></a> Bu hikâyeyi nerede duymuş bilmiyorum ama bu Batılı ziyaretçilerin Müslümanların haremlerinde neler olup bittiğine dair anlattıkları hikâyeler kadar inanılırdır.</p>
<p>Kadınların konumu, iki uygarlık arasındaki en önemli farklılık olmasına rağmen silah, fabrika ve meclis gibi meseleler kadar dikkat çekmemiştir. Batılılar bu odak kaymasında Ortadoğululardan pek de farklı değildir.<a href="--FNote-3.xhtml#FNote07" id="FNote_07"><sup>7</sup></a></p>
<p class="aPP">İslam kanunu ve örfüne göre İslamiyet’in hukuki ve dini üstünlük ilkesinden üç sınıf insan faydalanamaz: Kâfirler, köleler ve kadınlar. Kadınlar belirgin biçimde bu üç sınıf içerisinde en kötü yerdedir. Köleler efendilerince azat edilebilir; kâfirler her zaman kendi iradeleriyle mümin olabilir ve aşağı konumlarını sona erdirebilir.</p>
<div class="fitp"><img src="pict11.jpg" alt=""/></div>
<p class="pBT">Resim 3-1<br/>
Haremde Türk hanım ve kölesi. Samuel S. Cox, <i>Diversions of a Diplomus in Turkey</i>, New  York, 1887.</p>
<p class="bPP">Sadece kadın sonsuza kadar neyse o olarak kalmaya mahkûm edilmiştir ya da en azından o zamanlar öyle düşünülmüştür.</p>
<p>Batı’nın gücünün artması ve etkisinin yayılması bu üç grupta da önemli değişimler yarattı. Hıristiyan güçler Müslüman devletlerdeki Hıristiyan halkların konumuyla tabii ki ilgilendi ve giderek artan büyük etkisini bunlara hukuki eşitlik -aslına bakılırsa ilkesel olarak böyle bir şey yoktur- ve ekonomik ayrıcalık sağlamak için kullandı. Bu kurtarma hamlesinde esas olarak Hıristiyanlar hedeflenmişti, Yahudiler ise tesadüfi fayda sağlayıcılar olmuştu.</p>
<p>Kölelik, öncelikle on dokuzuncu yüzyılın başından itibaren köleliği kaldırmış olan ve köle ticaretine, korsanlık gibi, her nerede rast gelinirse gelinsin önlenip cezalandırılması gereken uluslararası bir suç olarak bakan Birleşik Krallık olmak üzere diğer Batılı güçlerin de dikkat ettiği bir husustu. Yirminci yüzyılın sonlarına dek Ortadoğu’da kölelik, birkaç istisnai bölge haricinde kaldırılmıştı.</p>
<p>Kadın hakları mücadelesi çok daha zorlu olduğunu göstermiştir ve hâlâ bu mücadelenin sonucu alınabilmiş değildir. Köleliğin kaldırılması ve Müslüman olmayanların hür kılınması için etkilerini ve hatta silahlı güçlerini kullanan Avrupalı güçler kadınların tabiiyetini bitirmeye pek ilgi göstermediler. Ne Ortadoğulu reformcuların ne de bunların Avrupalı akıl hocalarının bu konunun üzerine eğildiğine dair bir işaret yoktur. Emperyal güçler, tıpkı çoğu meselede olduğu gibi bunda da sürekli ılımlı sosyal politikalar izledi ve Müslüman kamuyu kendilerine karşı seferber edecek ve kendilerine avantaj bırakmayacak herhangi bir değişim yapmaktan kaçındı. Yoğun sömürgeleştirmelerin yapıldığı bazı bölgelerde (Fransız Kuzey Afrika’sı ve Sovyet Orta Asya’sı gibi) kültürel olarak emperyal efendilerine benzemiş olan eğitimli küçük Müslüman grupları kadınlara yönelik tavırlarına aynı şekilde devam etmişlerdir. İslam topraklarında kadın haklarında yaşanan ilerlemeler tamamen iç saikler ve Müslüman kadınlarla erkeklerin yardım görmeden harcadıkları çabalar sayesindeydi.</p>
<p>Her şeye rağmen kadınların özgür kılınması için verilen mücadele bölgenin daha ileri kısımlarında toplumsal ve ekonomik olarak gelişmesini sağladı ve yok çeşitli militan İslami diriliş ekolünün büyük hedefi haline geldi. Örneğin Ayetullah Humeyni şahın günahlarına ve rejiminin suçlarına yönelik ithamlarında bu konuya yok önemli bir yer vermiştir. Geleneksel bakış ayısından kadınların özgür kılınması -özellikle yüzlerini, kollarını ve bacaklarını açıp toplum içerisinde okul veya işyerinde erkeklerle bir arada bulunmalarına izin vermek- ahlaksızlık ve hafifmeşreplik ithamıdır ve İslam toplumunun en derinine, Müslüman ailesi ve evine yönelik öldürücü bir darbedir. Savaş devam etmektedir.</p>
<p>Kadın haklarına yönelik bulabildiğim en erken tarihli ilkeli tartışma, on dokuzuncu yüzyılın büyük Osmanlı yazarı, Genç Osmanlılar’ın lideri Namık Kemal tarafından 1867’de <i>Tasvir-i Efkâr</i> gazetesinde yayınlanmış bir makalede yer almaktadır:</p>
<p class="iPrg">Kadınlarımızın insanlığa çocuk doğurmaktan başka faydası yokmuş gibi görülüyor; müzik aletleri veya mücevherat gibi sadece bir hizmet nesnesi olarak görülüyorlar. Ancak cinsimizin yarısını hatta belki de daha fazlasını kadınlar teşkil etmektedir. Onları başkalarının maişetini ve gelişimini sağlamaktan alıkoymak halk iştirakinin temel kurallarını ihlal etmektedir. Sanki milletimiz yarısı felçli bir vücuda benzemektedir. Ancak kadınlar zihni ve fiziki yeterlilikleri bakımından erkeklerden aşağıda değildir. Kadim zamanlarda kadınlar savaş dahil bütün erkek faaliyetlerine iştirak ediyordu. Köyde kadınlar hâlâ tarım ve ticaret işinde ortaktır ... kadınların aramızda böyle ayrı tutulmasının sebebi onların tamamıyla cahil, hak ve sorumluluk, fayda ve zarara dair hiçbir şey bilmedikleri yönündeki algıdır. Kadınların bu konumu dolayısıyla birçok kötü sonuç doğmaktadır. En temelde bu durum, çocuklarını kötü yetiştirmelerine yol açmaktadır.<a href="--FNote-3.xhtml#FNote08" id="FNote_08"><sup>8</sup></a></p>
<p>Namık Kemal bu makaleyi yazdığında genç bir radikaldi. Kısa süre sonra Paris’e sürgüne gitti ve burada kışkırtıcı muhalif gazetelerin yayınlanmasında diğerlerine katıldı. Türkiye’ye 1870’te döndü; yazar ve aktivist olarak oldukça önemli bir kariyere atıldı. Ancak bu konuya bir daha dönmedi ve mesaisinin çoğunu vatan ve özgürlükle alakalı konulara (diğer bir ifade ile vatanseverlik ve özgürlükçülüğe) adadı. Namık Kemal ve onun ardından diğerleri zihinlerini olmasa da önceliklerini değiştirdiler.</p>
<p>Fakat hepsi değil. 1899’da <i>Kadının Özgürlüğü</i> [Tahrirü’l Mer’e] adı altında Arapça muhteşem bir kitap çıktı. Yazarı Paris’te eğitim görmüş ve kendisini etkilediği belli olan Fransız bir kız arkadaşı olan genç Mısırlı avukat Kasım Emin’di. Paris’teyken Kasım Emin tutkulu bir kadın hakları savunucusu olmuştu. Kitabının ana konusu kadınları eğiterek konumlarını yükseltmek ve böylelikle sosyal ve mesleki hayata girişlerini sağlamaktı. Emin özellikle örtünün kaldırılmasını ve çokeşliliğe, cariyeliğe ve talaka onay veriyormuş gibi görünen Kur’an ayetlerinin yeniden yorumlanmasını öneriyordu. Ona göre Müslüman toplum sadece kadınları özgürleştirerek özgürleşebilirdi çünkü özgür bir toplum bütün mensuplarının özgür olduğu bir toplumdur. İslami bakımdan bu devrimsel önerilerini meşrulaştırma çabalarına rağmen Kasım Emin’in kitabı Mısır ve diğer yerlerdeki gelenekçi yapıların ciddi tepkisini doğurdu. Ancak kitap okunmaya devam etti. Arapçadan Türkçe ve diğer dillere çevrildi. Başta, okumayı öğrenip bu kitabı okumuş yetişen kadın nesli olmak üzere büyük etki yarattı.<a href="--FNote-3.xhtml#FNote09" id="FNote_09"><sup>9</sup></a></p>
<p>Kadınların konumunda yaşanan pratik değişimler çeşitli şekillerde gerçekleşmiştir. Bu değişimlerin çoğu nihai Batı uygulamasına atfedilebilecek koşullar yoluyla sağlanmıştır. Köleliğin kaldırılması cariyeliği kanundışı kılmış ve böylelikle uzak bölgelerde varlığını sürdürmeye devam ettiği halde kanundışılığı herkesçe kabul edilir olmuştur. Türkiye, Tunus ve geç şah dönemi İran gibi birkaç ülkede çok eşlilik kanundışı sayılmıştır. Diğer Müslüman devletlerde çok eşlilik hâlâ kanuni olmasına rağmen hukuki sınırlamalarla bastırılmış ve şehirdeki orta ve üst sınıflar için toplumsal olarak kabul edilemez, aşağı sınıflar için ekonomik olarak kullanışsız hale gelmiştir. Bugün çokeşliliğe, erkeklerinin hem imkânı hem de fırsatı olan Arap Yarımadası’nın haricinde ender rastlanır.</p>
<p>En erken ve en geniş çaplı ilerleme kadınların ekonomik konumunda yaşanmıştır. Geleneksel sistemin içerisine dahi bu husus nispeten güzel gitmiş, modern hukuk benimsenmeden önceki çoğu Hıristiyan ülkesindeki kadınlardan bile daha iyi bir konuma gelinmiştir. Müslüman kadınlar (eşler ve kız çocukları) sınırları kesin mülkiyet haklarına sahipti; bunlar kanunla tanınmış ve uygulamaya konmuştur.</p>
<p>Son yaşanan değişimlerde ekonomik ihtiyaçlar önemli bir etkendi. Namık Kemal’in işaret ettiği üzere köylü kadın çok önceden iş gücünün bir parçasıydı. Dolayısıyla şehirdeki kız kardeşlerinin mahrum olduğu bazı toplumsal özgürlüklere sahiplerdi. Ekonomik modernleşme kadınların emeğini gerektirdi. Bu ihtiyaç Osmanlı Devleti’nin 1911 ile 1922 yılları arasında dahil olduğu savaş dönemi sırasında daha da arttı; nitekim erkek nüfusun çoğu ordudaydı ve kadınların hayat gidişatını devam ettirmeleri gerekiyordu. Bunun eğitime bazı yansımaları oldu ve giderek artan sayıda kadın öğrenci olarak lise ve üniversiteye girdi. Osmanlı’nın son dönemlerinde kadınların kadınlar için yazdığı kadın dergilerine rastlıyoruz. Kadınlar hemşirelik ve öğretmenlik gibi “kadın mesleklerine” başladılar (bu Avrupa’da çok eskilere dayanmasına rağmen İslam topraklarına yeni yeni geliyordu) ve zamanla diğer mesleklere de geçtiler.</p>
<p>Ancak tepki büyüyordu. Kadınların öğretmenlik gibi geleneksel bir mesleği seçmeleri bile, militan İslamcıların bazıları için çok fazlaydı. 1979 İslam Devrimi öncesi ve sonrasındaki vaaz ve yazılarında Humeyni kadınların ergenlik çağındaki erkek çocuklara eğitim vermesi sonucunda doğacak kaçınılmaz ahlaksızlıktan büyük bir öfkeyle bahsederdi.<a href="--FNote-3.xhtml#FNote10" id="FNote_10"><sup>10</sup></a></p>
<p>Türkiye Cumhuriyeti’nin kurucusu Kemal Atatürk tam zıt görüşteydi. 1920’lerin başlarında verdiği bir dizi konuşmada Türk devleti ve toplumunda kadınların tamamen özgür olacağını açık açık ifade eder. Halkına sıklıkla söylediği üzere “Bizim en öncelikli görevimiz modern dünyayı yakalamaktır. Eğer halkımızın yarısını modernleştirirsek modern dünyayı yakalayamayız.” 1920’lerde bu ifâdeler çok şaşırtıcıydı ve üstelik beklenmedik bir kaynaktan, hem Osmanlı paşası ve generali hem de modern Türkiye’nin kurucusu olan bir kişiden geliyordu.</p>
<p>Türkiye Cumhuriyeti’nde kadın hakları resmi Kemalist ideolojinin bir parçası haline gelmişti ve kadınlar kamu hayatında gün geçtikçe daha fazla rol alıyordu. Türkiye’nin haricinde siyasi haklar meselesi, bir zamanlar varlık göstermiş istikrarsız parlamenter sistemlerin bir şekilde ya ordunun ya da bir partinin kontrolündeki otokratik sistemlere imkân sağladığı bir bölgede pek de önemli değildir. Siyasi haklar meselesi her halükarda bu toplumlar için anlamsızdır. Türkiye’de bu önemsiz olarak görülmemiş ve mühim bir konu olarak kalmıştır.</p>
<p>Batılılar haliyle, kadınların özgürleştirilmesini liberalleşmenin bir parçası olarak görmeye ve sonuç itibarıyla kadınların otokratik değil liberal rejimlerde daha iyi hayat süreceğini düşünmeye meyyaldir. Böyle bir varsayım hatalı olur ve genellikle tersi doğrudur. Arap ülkeleri arasında kadınların hukuken özgürleşmesi, her ikisi de baskıcı rejimlere sahip Irak ve eski Güney Yemen’de çok ileriye gitmiştir. Bu süreç, en hoşgörülü ve en açık Arap toplumlarından biri olan Mısır’da geri kalmıştır. Ağırlıklı olarak erkeksi ve muhafazakar olan kamuoyu bu tür toplumlarda çok büyük etkiye sahiptir. Kadınların hakları, çeşitli köktencilerin etki sahibi olduğu veya İran ve Afganistan’ın çoğundaki gibi, başta olduğu ülkelerde çok ciddi kayıplar yaşamıştır. Yukarıda da zikredildiği üzere modernlik taraftarı yöneticilerce kadınların özgür kılınması radikal köktencilerin başlıca şikayetlerindendir ve bunun tersine çevrilmesi yapacakları şeylerin ön saflarındadır.</p>
<p>Diğer konulardan ziyade kadınların özgür kılınması modernleşme ile Batılılaşma arasındaki farkın mihenk taşıdır. En aşırı ve en Batı karşıtı köktenciler bile bugünlerde modernleşmenin ve modern teknolojinin (özellikle de savaş ve propaganda teknolojilerinin) tamamıyla kullanılması gerektiğini kabul etmektedir. Bu modernleşme olarak görülür; metotları ve hatta eşyaları Batı’dan gelse bile gerekli ve faydalı görülür. Kadınların özgürleşmesi Batılılaşmadır; hem geleneksel muhafazakarlar hem de radikal köktenciler için ne gerekli ne de faydalıdır, gerçek İslami değerlere bir ihanet olarak sadece zararlıdır. Bunun İslam bünyesine girmesinden sakınılmalıdır ve girdiği yerler acımasızca kesip atılmalıdır.<a href="--FNote-3.xhtml#FNote11" id="FNote_11"><sup>11</sup></a></p>
<p class="aPP">Modernleşme ile Batılılaşma arasındaki fark (özellikle erkekler ile kadınlar hususunda) on sekizinci yüzyılın sonlarından başlayarak çeşitli fasılalarla bugüne dek devam eden kıyafet reformlarında açıkça görülebilir. Bu süreç sultanın Batılı düzende, Batı silahlarıyla mücehhez, Batı tarzı rütbelere sahip Batılı tarzda subaylarla kumanda edilen yeni askeri birlikler oluşturmasıyla başladı. Sultanın yeni ordusunu Batı tarzı üniformalarla giydirmesi doğaldı. Açık şekilde reform isteyen ilk belgelerden birinde üniforma ve üniformalı orduların özellikle disiplin için faydalı olduğu, örneğin kaçakların belirlenip tutuklanmasını kolaylaştırdığından bahsedilir.</p>
<div class="fitpP"><img src="pict12.jpg" alt=""/></div>
<p class="pBT">Resim 3-2<br/>
Musa Karun’a nasihat ediyor (karş. Sayılar kitabı, xvi).<br/>
Farsça bir dini şiirden, on yedinci yüzyıl, İsrail Müzesi, Kudüs, 79-621.<br/>
İlahi dini temsil eden Musa Farisi kıyafetler giyiyor; kibirli ve melun sonradan görme Karun ise Avrupai kıyafetler içerisinde. Kudüs, İsrail Müzesi’nin izniyle.</p>

<p class="fPrg2">Askeriyedeki kıyafet reformları kamu hizmetlerine geçti ve bürokratlar eskiden giydikleri daha rahat kıyafetlerin yerine frak ve pantolon giymeye başladı. Sadece başlıklar -fes, sarık ve kefiye- Batı’dan farklarını sembolize etmeye devam etmiştir. Bir Osmanlı mezarlığını ziyaret etmiş birisi, mezar taşlarını hatırlayacaktır; mezar taşlarında medfun kimsenin başlığı gösterilmiştir ki bu bir Yeniçerinin, bir kadının veya bir başkasının mezarı olduğunu gösterir. Başlık sembolik ve özellikle dini manada önemini korumuştur.</p>
<p>Ancak bugün bu da değişmiştir. Uzun zaman boyunca Ortadoğulu askerler, Müslümanların ibadetini engelleyen ve dolayısıyla kâfirliğin sembolü olan siperlikli Batı tarzı şapka ve başlıklardan kaçınarak Müslüman başlıklarıyla Avrupai üniformalar giydi. O günlerde, şapka giymek Türkçede taraf değiştirmek (yani döneklik etmek) anlamına geliyordu. Şimdi bu algı da kaybolmuştur. Bugün silahlı kuvvetler, kamu hizmetleri ve şehir erkek nüfusunun büyük kısmı Batı tarzı kıyafetleri benimsemiştir. İran İslam Cumhuriyeti diplomatları dahi Batı tarzı takım elbise giyer ancak tek istisnası Batı kültürünü ve sembollerini reddettiklerini gösterir şekilde kravat bağlamazlar. Bazı nedenlerle, belki de belli belirsiz haç biçimi sebebiyle kravata sembolik bir önem atfetmişlerdir.</p>
<p class="aPP">Erkeklerin kıyafetleri bakımından Batılaşma ile modernleşme arasındaki hattı çizmek bazen zor olsa da kadınlar hususunda çok belirgindir. Askerler ve devlet memurlarının (geçmişte her ikisi de erkek mesleği olarak görülüyordu) aksine kadınlar hiçbir zaman Batılı kıyafetleri benimsemeye veya geleneksel giyim tarzlarını değiştirmeye zorlanmamıştı. Tabii ki böyle bir şey en ufak bir kamu düzenlemesiyle getirilmiş olsaydı bu bir gereklilik değil yasaklama şeklinde olurdu. Yine de bazı kadınlar Batı tarzı giyim unsurlarını benimsemişti ve günümüzde bazı kıyafetler (bilhassa başörtüsü ve peçe) kültürel seçimin en duygusal sembolleri haline gelmiştir. Özellikle Türkiye ve İran’da bu böyledir. Bu iki ülke çok açık bir biçimde Müslüman -ve gayrimüslim- Ortadoğu’ya zıt alternatif seçimler ve gelecekler belirlemişlerdir. Erkekler için Batılı kıyafetler giymek modernleşme olarak görülebilirken kadınların bu tarz</p>
<div class="fitpP"><img src="pict13.png" alt=""/></div>
<p class="pBT">Resim 3-3, 4<br/>
Ata binmek ve yürümek için giyinmiş hanımlar. E. W. Lane,<i>Modern Egyptians,</i> c. I, s. 56.<br/>Ev kıyafetiyle bir hanım. Lane, s. 52.</p>

<p class="bPP">kıyafetler giymesi Batılılaşmadır ve buna göre hoş görülmeli veya cezalandırılmalıdır.</p>
<p>Ortadoğuluların Batı bilimine karşılıkları, feminizme gösterdikleri karşılıklarla ilginç benzerliklere sahiptir. Ayrıca çok çarpıcı farklılıkları da gözler önüne serer. İlk başta, bilime verilen karşılık, ötekine olduğu gibi, olumsuz hatta küçümseyiciydi ve Hatti Efendi’nin yorumları ona has değildi. Ancak, kadınların özgürleştirilmesinin yararlarının aksine, bilim eğitiminin yararları -öncelikle reformcuların başlıca kaygısı olan askeri hususlarda, sonrasında ise hayatın diğer çehrelerinde olmak üzere- somut, görülebilir ve mübremdi. Topçuluk ve denizcilik öğretmek için temellerinde yer alan bilimlere ait bilgileri vermek gerekliydi. Modern askeriye ve denizcilik eğitiminin gelişip yayılmasıyla hem öğretmenler hem de öğrenciler denizciliğin verebileceğinin ötesinde anlayış ve görüşlere ulaştılar; sonuçlar top ateşinden daha nüfuzlu ve tahrip ediciydi.</p>
<p>On dokuzuncu yüzyıl boyunca, sayısı giderek artan, çoğu subay ve memur olan genç Müslümanlar -ekseriyeti Osmanlıydı- “kıtaların en küçüğü” Avrupa’nın bilimdeki mahareti sayesinde nasıl modern dünyanın en yüce konumuna ulaştığını konuşur olmuştu. Bazıları daha geniş manada bilgi ve bilimden söz ediyordu. 1840’ta yayınladığı bir makalesinde Osmanlı’nın Paris Büyükelçiliği’nin sabık başkatibi Mustafa Sami bir adım daha ileri gider ve hayretini belirtir: “Erkek kadın her Avrupalı okuyup yazabiliyor. Erkek kadın hepsi en az on sene eğitim alıyor. Sağır ve dilsizlere bile okuma yazma öğretilen özel okullar var. Bilimleri sayesinde Avrupalılar veba ve diğer hastalıklardan kurtulma yollarını bulmuş, çeşitli eşyaları toplu üretmek için birçok mekanik alet icat etmişler.”<a href="--FNote-3.xhtml#FNote12" id="FNote_12"><sup>12</sup></a> Diplomatik deneyime sahip bir diğer Osmanlı Sadık Rıfat Paşa, Avrupalıların “astronomi, müzik, tıp ... ve uluslararası siyaset ve askeri bilgi, bitkiler, hayvanlar, madenler ve anatomiye” verdikleri önemden bahseder.<a href="--FNote-3.xhtml#FNote13" id="FNote_13"><sup>13</sup></a> Ayrıca Avrupa’da kendi dilinde okuyup yazamayan kimseye rastlanamayacağını da söyler. On dokuzuncu yüzyılın ortalarında Avrupa için bu muhtemelen bir abartı sayılırdı ancak Avrupa ve kendi memleketindeki koşullar arasındaki farkı göstermek adına ufak bir abartı olarak görülebilir.</p>
<p>On dokuzuncu yüzyılın ikinci yarısında Osmanlı entelektüelleri bilimin önemine daha fazla vurgu yaptı. Bazıları daha da ileri gidip bilim ile dikkatli şekilde “taassup” dedikleri şey arasındaki (ya da daha açık şekilde bilim ile din arasındaki) çatışmaya işaret etti. Her geçen gün daha da fazla Avrupai bilim kitapları çevrildi; bunlara ilerleme için bilimin önemini vurgulayan önsözler eşlik etti.</p>
<p>Materyalizm ve sonrasında pozitivizm de kendisine mütercim ve mürit buldu. En popüler yazarlardan biri Anglo-Amerikan bilim adamı ve felsefeci John William Draper’di (1811-1882). Din ile bilim arasındaki çatışmanın tarihini anlatan kitabı 1872’de Birleşik Devletler’de basılmış, 1895’te ise İstanbul’da Türkçe çevirisi yayınlanmıştı. Bir diğer çok sevilen Avrupalı materyalist Friedrich Karl Christian Ludwig Büchner’di (1824-1899). O ve özellikle Auguste Comte, Jön Türklerin ve diğer Müslüman halklardaki taklitçilerin siyasi düşüncesini çok etkilemişti.</p>
<p>Bütün bu çabalara ve okulların kurulup neredeyse bütün yeni üniversitede fen fakültesi açılmasına rağmen modern bilimin -ya da Batı bilimi mi denmeli?- özümsenmesi içler acısı biçimde yavaştı.</p>
<p>Müslüman Ortadoğu’nun Avrupa bilimini kabul etmekteki inatçılığı modern bilimin gelişmesine Ortaçağ’da İslam uygarlığının muazzam katkısı düşünüldüğünde çok daha çarpıcı bir hal kazanır. Çeşitli bilim dallarının gelişimi ve aktarılmasında Ortaçağ Ortadoğu’sunun erkekleri -bazıları Hıristiyan, bazıları Yahudi, çoğu Müslüman- hayati bir rol oynadı. Mısır ve Babil’in kadim bilgeliğini tevarüs ettiler. İran ve Yunan’ın bilgeliği ile biliminin çoğunu çevirerek korudular; aksi takdirde bunların çoğu kaybolup gidecekti. Girişimleri ve açıklıkları Hint ve Çin’in bilim ve tekniğine birçok yenilik eklemelerini mümkün kıldı.</p>
<p>Ortaçağ Müslüman bilim adamlarının rolü sadece derleme ve koruma değildi. Ortaçağ Ortadoğu’sunda bilim adamları eskiler tarafından pek kullanılmayan bir yaklaşım geliştirdiler: Deney. Bu ve başka vasıtalar aracılığıyla âdeta bütün bilimlerde büyük ilerlemeler sağladılar.</p>
<p>Bunun çoğu Ortaçağ Batı’sına aktarıldı. Burada istekli talebeler o zamanın Müslüman eğitim merkezleri olan İspanya ve Sicilya’ya ne varsa öğrenmeye gidiyor, başkaları da bazıları orijinal bazıları ise kadim Yunan eserlerinden uyarlanmış bilimsel metinleri Arapçadan Latinceye çeviriyordu. Modern bilim bu aktarıcılara çok şey borçludur.</p>
<p>Yaklaşık olarak Ortaçağ’ın sonlarından itibaren keskin bir değişim yaşandı. Avrupa’da bilimsel hareket Rönesans döneminde muazzam ölçüde ilerledi. Keşifler, teknolojik devrim ve hem entelektüel hem de maddi bakımdan büyük değişiklikler bunların beraberinde veya ardından geldi. İslam dünyasında, bağımsız araştırmalar neredeyse sona erdi ve bilim pek çok yerde geçerliliği kabul edilmiş ilim birikimine hürmet gösterme mesabesine indi. Bazı pratik yenilikler yapılmıştı: Kuluçka makinesi Mısır’da, çiçek aşısı ise Türkiye’de bulunmuştur. Ancak bunlar bilim alemine ait olarak değil sadece pratik aletler olarak görülmüştür; nitekim bunlar temelde Batılı seyyahlar üzerinden gelmiştir.</p>
<p>Bilimsel bilginin gelişimi ve kabulüne yönelik Doğu ve Batı’nın değişen tavırları kan dolaşımının keşfinde çarpıcı bir şekilde örneklendirilebilir. Batı bilim tarihlerinde, bu keşif normalde İngiliz doktor William Harvey’e atfedilir. Harvey’in çığır açan <i>Essay on the Motion of the Heart and Blood</i> [Kalbin ve Kanın Hareketi Üzerine Makale] eseri 1628’de basıldı ve hem tıp teorisini hem de tıp uygulamasını dönüştürdü. Büyük keşfine Michael Servetus olarak bilinen İspanyol doktor ve ilahiyatçı Miguel Serveto’nun (1511-1553) eseri öncü olmuş ve ona yardımcı olmuştur. Servetus’un bilim tarihindeki yeri, küçük kan dolaşımını keşfi (eseri 1553 yılında basılmıştır) sayesindedir. Bu keşif, on üçüncü yüzyılda yaşamış Suriyeli doktor İbnü’n-Nefis’in keşfiyle şaşırtıcı derecede benzer ayrıntılara sahiptir. İbnü’n-Nefıs’in eserleri arasında Galen ve İbn Sina’nın hürmet gösterilen otoritelerine karşı çıkarak, Servetus’un kullandığı ve Harvey’in sahiplendiği kan dolaşımı teorisini deneyden ziyade soyut mantık yürütmeye dayanarak onlara benzer şekilde ortaya koyduğu bir risale vardır. Modern oryantalist çalışmalar Servetus’un çok büyük ihtimalle İbnü’n-Nefis’in eserini, yıllarını Suriye’de Arapça tıp yazmaları toplayıp çeviriye vermiş bir Rönesans bilgini Andrea Alpago (ölümü yaklaşık 1520) sayesinde bildiğini göstermiştir.</p>
<p>İbnü’n-Nefis başarılı ve zengin bir doktordu ve 80’lerinde vefat etmişti. Çocuğu olmayan ve eşi kendisinden önce vefat etmiş olan İbnü’n-Nefis lüks evini, mülkünü ve kütüphanesini bir Kahire hastanesine bıraktı. Kitabı ve teorisi meçhul kaldı, tıp uygulamalarına bir etkisi olmadı. Servetus 14 Ağustos 1553’te Cenova’da tutuklandı; küfür ve sapkınlıkla suçlandı. Protestan yetkililer ve özellikle Kalvin, dini fikirlerinden vazgeçmesini yoksa sonuçlarına katlanacağını söyledi. Servetus reddetti ve 26 Ekim 1553’te suçlu bulundu ve ertesi gün bir kâfir olarak yakıldı. Tıbba dair eseri varlığını sürdürdü ve sonraki yıllarda büyük bilimsel ilerlemelere temel teşkil etti.<a href="--FNote-3.xhtml#FNote14" id="FNote_14"><sup>14</sup></a></p>
<p>Açılan araya bir diğer örnek de 1577’de Galata’da inşa edilen büyük rasathanenin kaderinde görülebilir. Rasathane İslam bilim tarihinde önemli bir şahsiyet olan ve astronomi, optik ve mekanik saatler üzerine bazı kitapların yazarı olan Takiyüddin’in (yaklaşık 1526-1585) girişimidir. Suriye veya Mısır’da doğan (kaynaklar farklı vermektedir) Takiyüddin Kahire’de öğrenim görmüş, fakih ve mütekellim kariyerinin peşinde İstanbul’a gitmiştir. 1571’de II. Selim’in müneccimbaşılığına (astronom ve astrolog) getirilmiştir. Birkaç yıl sonra yeni sultan, III. Murad’ı rasathane inşasına ikna etti. Bu rasathane, meşhur çağdaşı Danimarkalı astronom Tycho Brahe rasathanesine teknik ekipman ve uzman personel bakımından denkti. Ancak kıyaslama burada nihayete erer çünkü Tycho Brahe’in rasathanesi ve eseri astronomi biliminde çok geniş bir gelişim yolu açtı. Takiyüddin’in rasathanesi ise Başmüftü’nün tavsiyesi üzerine sultanın emriyle bir grup Yeniçeri tarafından yerle bir edildi.<a href="--FNote-3.xhtml#FNote15" id="FNote_15"><sup>15</sup></a> Bu rasathanenin İslam diyarında birçok selefi olduğu halde modernleşme çağına kadar herhangi bir halefi olmamıştır.</p>
<p>Bilim hususuna Hıristiyanlık ile İslamiyet arasındaki ilişki artık tersine dönmüştü. Talebeler hoca oldu, üstatlar şakirt. Hem de inatçı ve incinmiş şakirtler... Savaş ile tıp sahasında kâfirlerin biliminin ürünlerini almayı kabul ediyorlardı çünkü kâfirlerin zafer ile mağlubiyet, yani hayat ile memat arasında fark yaratıyordu. Ancak bu bilimsel başarıların altındaki felsefe ve sosyopolitik bağlamı kabul etmek, hatta kimi zaman fark etmek çok zor olmuştur.</p>
<p>Bu inkâr Ortadoğu ile Batı uygarlığının etkisine bir şekilde tahammül eden dünyanın Batılı olmayan diğer kısımları arasındaki en çarpıcı farklardan birisidir. Bugün muhtelif Asya ülkelerine mensup bilim adamları artık sadece Batı’ya mahsus olmayan dünya çapında bir bilimsel harekete önemli katkılar sunmaktadır. Ortadoğu’daki bazı yerleşim bölgeleri ve Batı’da çalışan Ortadoğulu bazı bilim adamları haricinde Ortadoğu’nun bilime katkısı (bilimsel ilerlemenin en uç noktasını gösteren uluslararası saygınlığa sahip dergiler buna örnek olarak kullanabilir) diğer Batılı olmayan bölgelere ve hatta daha çarpıcı şekilde kendi geçmişine nazaran çok ama çok düşüktür.</p>
<p>Batı müziğine verilen karşılık ve bunun doğurduğu kültürel değişim meselesi daha geniş bir yaklaşımı hak etmektedir.<a href="--FNote-3.xhtml#FNote16" id="FNote_16"><sup>16</sup></a></p>
</body>
</html>