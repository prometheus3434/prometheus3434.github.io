<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/hoc.css" type="text/css" rel="stylesheet"/>
</head>

<body>
  <h2>KİTAP ÖNERİLERİ</h2>

  <h3 class="sigil_not_in_toc">Alice Miller (1923-2010)</h3>

  <p>Alice Miller'ı maalesef çok geç, 2017 sonbaharında keşfettim. Çocuğun durumunun vahametinin ne kadar büyük boyutta olduğunu, dünyadaki bütün kötülüklerin anne-babanın sert ya da şefkatli şiddetinden doğduğunu onun kadar derinden anlayabilmiş ve anlatmak için de çırpınan bir başka insan ya da psikoterapist tanımıyorum. Alice Milleri okuduğum gün, ömrüm boyunca farkında olmadan da olsa aradığım insanı nihayet bulduğumu biliyordum. Israrla anlatmaya çalıştığı şeylerin öneminin zamanla daha iyi anlaşılacağına inanıyorum; ve ruhunu, çok değerli çabasını, her zaman şükranla anacağım.</p>

  <p>Tarihte ne kadar geri gidersek, çocuğa muamelenin o kadar acımasız olduğunu görürüz. Çocuğa karşı o acımasız bakışın evrilerek geldiği yer, bugün de idealden çok uzakta. <i>Ladybird </i>gibi, 2017'de çekilmiş, günümüz Amerikan toplumunda genç bir kızın sorunlarını anlatan bir film bile, nihayetinde alttan alması gerekenin yine çocuk olduğu, ne yaşanırsa yaşansın, küskünlük sonunda yine annenin değil, çocuğun araması, çocuğun adım atması gerektiği mesajını veriyor. Bundan çok uzak olmayan dönemlerde pedagoji kitaplarının bebeklerin nasıl dövülmesi gerektiğini bu çok olağan ve hatta gerekli bir şeymiş gibi anlatması bize şimdi nasıl dehşet verici geliyorsa, bundan yüz sene sonra da insanların bizim şimdi yaşadığımız döneme bakıp hayretle "Çocuklara karşı ne kadar da gaddar, duyarsızlarmış!" diyeceğine inanıyorum. İşte o gün, Alice Miller'ın anlatmaya çabaladığı şeylerin önemini hiç de abartmadığı anlaşılmış olacak.</p>

  <p>Alice Miller 1923'te, Yahudi bir ailenin en büyük çocuğu olarak Polonya'da dünyaya gelir. Burs kazanarak İsviçre'de, Basel Üniversitesi'nde öğrenim görür. 1953 yılında felsefe, psikoloji ve sosyoloji alanındaki doktorasını tamamlar. Zürih'te psikanaliz alanında eğitim aldıktan sonra yine Zürih'te yirmi yıl boyunca psikanalist ve psikanalist eğitmeni olarak çalışır. Hem Freud'un hem Jung'un çocuğu ele alışına karşı eleştirel bir bakış geliştirir. 1980'de, ilk kitaplarının ilk baskısına konmuş özgeçmişteki ifadeyle, "çocukluğu sistematik olarak keşfetmek amacıyla, psikanalizi insanlara uygulamayı da öğretmeyi de bırakır." Çünkü yirmi yıl boyunca şaşmaz şekilde gözlemlemiş olduğu şey, insanların çocukluk travmalarını inkâr ettiği, anne-babalarını idealize ettiği, çocukluklarının aslında nasıl geçmiş olduğunu görmeye direndiği ve bunları "her ne pahasına olursa olsun" yaptıklarıdır.<a class="dipnot_s" id="k1" href="../Text/dipnotlar05.xhtml#a1">1</a> Alice Miller, gözleri gerçeğe açıldıktan sonra, hayatını bu gerçeği elinden geldiğince herkese anlatmaya, bu konuda kitaplar yazmaya adar.</p>

  <div class="mt1"></div>

  <p>Alice Miller'ın, her birini herkesin okumasını isteyeceğim on üç kitabı var. Bunlardan kimilerine bu kitapta elimden geldiğince yer vermeye çalıştım; ancak Alice Miller'dan ne kadar alıntı yaparsam yapayım, çok değerli görüşlerini kendi kitapları gibi anlatmam da gereğince özetleyebilmem de mümkün değil. Alice Miller'ın on üç kitabından şimdiye dek maalesef beşi Türkçeye çevrilmiş, ama bu beş kitap arasında da kolay bulunmayanlar var. Alice Miller'ın bütün kitaplarının çevrildiği, ulaşılır olduğu ve herkes tarafından okunduğu bir Türkiye hayal ediyorum. Öyle bir Türkiye'de, öyle bir dünyada, çok şey şimdikinden, hayli ve hayli farklı olurdu.</p>

  <div class="mt1"></div>

  <p>Alice Miller'ın Türkçedeki birkaç kitabını, kendimce önem sırasına göre biraz anlatmaya çalışacağım:</p>

  <div class="mt2"></div>

  <p><b>1. <i>Yetenekli Çocuğun Dramı</i></b></p>

  <p>(<i><b>The Drama of the Gifted Child</b></i>)</p>

  <p class="gsiz">Profil Kitap'tan 2011'de çıkan <i>Yetenekli Çocuğun Dramı</i>, kendisini anne-babasının istediği şekle sokma yeteneği edinen, içten hasarlı çocuğu, yani hepimizi anlatıyor. Miller, incinmiş insanın temel ihtiyacını anlattıktan sonra, bu ihtiyacın doyurulması için ikame edilmeye en uygun varlıkların insanın <i>kendi çocukları</i> olduğunu söylüyor:</p>

  <p>Çünkü yeni doğmuş çocuk kayıtsız şartsız ana/babasına muhtaçtır, ölümü ve kalımı onların elindedir. Ve varlığının devamı onların sevgisini elde etmesine bağlı olduğundan, ana/babasını kaybetmemek için her şeyi yapar. Doğduğu günden başlayarak, hep güneşe doğru dönen bir bitki gibi, hayatta kalabilmek için sahip olduğu bütün imkânları kullanır.<a class="dipnot_s" id="k2" href="../Text/dipnotlar05.xhtml#a2">2</a></p>

  <p>Alice Miller, psikoterapist olarak çalıştığı yirmi yıl boyunca yardımını isteyen kimselerin hep aynı çocukluk yazgısını taşıdığını fark ediyor ve bu yazgının ana hatlarını şöyle açıklıyor:</p>

  <ol>
    <li><i>Duygusal açıdan çok güvensiz olan bir anne</i> vardı ve bu anne duygusal dengesini sağlayabilmek için bilincinde olmadan çocuğunun belli bir davranışına ya da varoluş biçimine bağımlıydı. Annenin bu güvensizliği çocuğun ve çevrenin fark edemeyeceği şekilde sert, otoriter, hatta totaliter bir görünüş ardında gizlenebiliyordu.</li>

    <li>Bunun yanı sıra bu annenin çocuğunda annenin veya hem anne hem babanın bu belli ihtiyacını tamamen sezgisel dolayısıyla da bilinçsiz olarak hissederek cevaplamaya yönelmek, yani kendisinden bilinçsizce beklenen işlevi üstlenmek şeklinde olağanüstü <i>bir yetenek gelişmişti</i>.<a class="dipnot_s" id="k3" href="../Text/dipnotlar05.xhtml#a3">3</a></li>
  </ol>

  <p>Alice Miller, küçük bir çocuğun duygularını ancak yakınında onu bu dışa vurduğu duyguları ile kabul eden, anlayan ve ona kendi duygularıyla eşlik eden bir kimse bulunduğu zaman yaşayabileceğini vurguluyor.</p>

  <div class="mt1"></div>

  <p>Başta çelişkili bir düşünce gibi görünse de gerçek şudur ki, çocuk <i>"kendini kullandırmaya hazır</i> ve <i>verici</i> ' bir varlıktır. Çocuk annenin bir zamanlar yaptığı gibi kapıyı çekip gidemez, çocuk <i>terbiye edilebilir ve nasıl isteniyorsa öyle bir insan haline getirilebilir</i>. Çocuğa kendinizi saydırabilirsiniz, kendi duygularınızı çocuğa yansıtıp bunların onun duyguları olduğuna kendinizi inandırabilirsiniz. Size duyduğu sonsuz sevgi ve hayranlığın aynasında kendinizi doya doya seyredebilir ve onun yanında kendinizi güçlü hissedebilirsiniz ve ondan sıkılınca da onu kolayca yabancı birinin ellerine bırakırsınız. Bakışların odak noktası mı olmak istiyordunuz? Anne olunca nihayet odak noktası konumuna gelmiş olursunuz.<a class="dipnot_s" id="k4" href="../Text/dipnotlar05.xhtml#a4">4</a></p>

  <div class="mt1"></div>

  <p>Alice Miller, günlük hayatta anne-babanın çocuğa yaptığı birçok şeyin aslında çocuğu ne kadar aşağıladığını, küçük düşürdüğünü ve anne-babanın bizim kanıksadığımız çok davranışının aslında "alay" içerdiğini örneklerle anlattıktan sonra ekliyor:</p>

  <div class="mektup">
    <p>Bir anne, örneğin sadece kendi güvensizliğini örtmek amacıyla söylediği alaycı bir sözle çocuğunu utandırdığını hissetmediği sürece çocuğuna saygı duyamaz. Fakat anne çocuğunun kendisiyle birlikteyken kendini küçük düşürülmüş, aşağılanmış ve değersiz hissettiğini -böyle duyguları hiç bilinçli olarak yaşayamayan ve hep alaylarla örten, dolayısıyla bilmeyen biri olması halinde- hiçbir zaman hissedemez.<a class="dipnot_s" id="k5" href="../Text/dipnotlar05.xhtml#a5">5</a></p>
  </div>

  <p>Ben Alice Miller'ın burada bahsettiği türde alaylarına her gün her yerde annelerin çocuklarına karşı konuşmalarında rastlıyorum. Bir annenin, çocuğuyla ilgili ve çocuğuna karşı konuşurken bu kadar rahat olması da aslında ona saygısızlığından, kendi güvensizliğini örtmek amacıyla başvurduğu alaydan kaynaklanıyor. Buna rağmen, anneyi ve aileyi her yerde övüyor, kutsal addediyoruz. Alice Miller, sık rastlandığı gibi, kişinin ailesinden sadece övgüyle bahsetmesinin, ve onları çok erdemli, çok namuslu olarak tanımlamasının da "anne-baba terbiyesi" dediğimiz gizli acımasızlıktan doğduğunu anlatıyor.<a class="dipnot_s" id="k6" href="../Text/dipnotlar05.xhtml#a6">6</a> Kişinin aile kurumu ve kendi ailesine dair sadece olumlu sıfatlar kullanması, saygı değil itaat kültürünü içselleştirdiğinin kanıtıdır.</p>

  <p>Alice Miller birazdan değineceğim <i>Beden Asla Yalan Söylemez</i> kitabında da, kişinin ailesini eleştirememesinin altında küçük bir çocuğun anne babasının davranışlarına karşı gelmeye cüret ettiğinde, onlar tarafından cezalandırılmaktan duyduğu korkunun yattığını söylüyor. Anne ve baba her tür hatayla malul, sıradan insanlar olduğu halde Anne ve Babaya itaatin Tanrıya itaat olduğu İncil'de vurgulanmıştır. "Yetişkinlikte bile insanın içindeki çocuk, gerçeği söylediği takdirde öldürülmeyeceğine inanamaz." diyor Miller; "Bu korku, ebeveynlerimize karşı hoşgörülü ve affedici olmamızı salık veren bir emir sayesinde yalnızca toplumuzda değil, bütün dünyada pekiştirildiği için kopuktur ve dolayısıyla onunla hesaplaşma girişimlerine kapalıdır."<a class="dipnot_s" id="k7" href="../Text/dipnotlar05.xhtml#a7">7</a></p>

  <p>Çocuğa burada anlatıldığı türde bir saygı, maalesef -çocuk kaç yaşına gelirse gelsin- çok az rastlayabildiğimiz bir durum:</p>

  <div class="mektup3">
    <p>Bilinçli ana-babalar da çocuklarını her zaman anlayamazlar; ancak çocuklarının duygularını anlamasalar (anlayamasalar) da bu duygulara saygı gösterirler. Böyle bir saygı olunca, çocuğun acı veren gerçekten kaçmak için aşağılamaya sığınmasına gerek kalmaz... Fakat ne yazık ki bu çoğu zaman yapılamamaktadır.</p>

    <p>Nasyonalist akımlar, yabancı düşmanlığı, faşist akımlar temelde bu kaçışın ideolojik bir çerçeveye oturtulmasından başka bir şey değildir. Böyle ideolojiler uğradıkları aşağılamaların ezici bilinç dışı anılarından kaçan insanların programlı bir statüye yükseltilen tehlikeli yıkıcı "insan aşağılamasına" sığınmasından ibarettir. Çocuğa erken yaşta gizlice uygulanan eziyetler şiddete başvuran gençlik çetelerinde açıkça ortaya çıkmakta, fakat bu şiddetten zarar görenlerin hatta toplumun önemli bir bölümü hâlâ bunun kökünün çocukluğa dayandığını inkâr etmektedir.<a class="dipnot_s" id="k8" href="../Text/dipnotlar05.xhtml#a8">8</a></p>
  </div>

  <p>3 bölümden oluşan kitabın, özellikle ilk ve sonuncu bölümleriyle önemli olduğunu düşünüyorum.<a class="dipnot_s" id="k9" href="../Text/dipnotlar05.xhtml#a9">9</a></p>

  <div class="mt1"></div>

  <p><b>2. <i>Beden Asla Yalan Söylemez</i></b></p>

  <p><b><i>(Die Revolte des Körpers)</i></b></p>

  <p class="gsiz">Okuyanus Yayınları'ndan 2014'te çıkan kitapta, Alice Miller kendisinin nasıl "yetenekli bir çocuk" olduğuna değiniyor:</p>

  <div class="mektup">
    <p>Bir çocuk olarak bana verilen hasarlara karşı tepkilerimi; öfke, kızgınlık, acı ve korku gibi tepkileri tamamıyla bastırmayı öğrenmek zorunda kaldım. Bastırmasaydım cezalandırılacaktım. Daha sonra okulda bu duyguları dizginleme becerisi geliştirdiğim için gurur duydum. Bu yetiyi bir erdem olarak gördüm ve ilk çocuğumun da aynı türden bir disipline sahip olmasını bekledim.<a class="dipnot_s" id="k10" href="../Text/dipnotlar05.xhtml#a10">10</a></p>
  </div>

  <p>Alice Miller, anne babanın, aslında kendi anne babasına duyduğu derinlerdeki güçlü hisleri çocuklarına yansıtarak <i>o yükten gerçekten de kurtulabildiklerinin</i> doğru olduğunu örneklerle anlatıyor. Bunun yanında, Dostoyevski, Çehov, Kafka, Nietzsche, Friedrich von Schiller, Virginia Woolf, Arthur Rimbaud, Yukio Mişima, Marcel Proust ve James Joyce'un hayatlarını, eserlerini ve acılarını başka biyografi yazarlarının görmezden geldiği detaylarla birlikte analiz ediyor.</p>

  <p>Alice Miller'a göre, "Dürüstlüğü dışarıda bırakan sevgi, sevgi adını hak etmez.", "Suiistimal edilmiş çocukların ebeveynlerine duydukları sevgi sevgi' değildir. Beklentilerle, yanılsamalarla ve inkârlarla dolu bir <i>bağlılıktır</i> ve bütün bunların bedeli çok yüksektir", "Bu bağlılığın <i>bedeli,</i> öncelikle ebeveynlerin onların 'iyiliği' için yaptıkları şeyleri otomatik olarak aşıladıklarından bir yalancılık ruhu içinde büyüyen bir sonraki kuşaktaki çocuklar tarafından ödenir."<a class="dipnot_s" id="k11" href="../Text/dipnotlar05.xhtml#a11">11</a>, "Terapinin sürekli olarak başarısız olmasının sebebi, pek çok terapistin kendilerinin geleneksel ahlâkın tuzağına düşmeleri ve danışanlarını da aynı tuzağa düşmeye sürüklemeleridir çünkü bildikleri bundan ibarettir."<a class="dipnot_s" id="k12" href="../Text/dipnotlar05.xhtml#a12">12</a></p>

  <div class="mt1"></div>

  <p class="gsiz">Kitaptan bir pasaj:</p>

  <div class="mektup3">
    <p>Bazı kardinallerden yardım istemiş, Vatikan'a çocukken dayak yemenin ilerideki etkilerini sunmuş ve oradaki yetkililerden genç anne babaları bu konu hakkında aydınlatmak için ellerinden geleni yapmalarını istemiştim. Söylediğim gibi, bu ricayla yaklaştığım kardinallerin biri bile, bütün dünyanın yok saydığı ancak çok önemli olan fiziksel olarak suiistimal edilen çocukların durumuna en ufak bir ilgi dahi göstermedi. Bu konuyla bağlantılı olarak herhangi bir Hıristiyan yardım kurumunun ilgisiyle karşılaşmadım. Ne var ki, bugün aynı temsilciler, aslında merhamet, şefkat gösterebildiklerini göstermek için hevesliler. Ancak önemli olan bir şey var, o da bu şefkat, kötü muamele görmüş çocuklara ya da Saddam'ın kurbanlarına değil, Saddam'ın kendisine yani korkulan despotun simgelediği vicdansız baba figürüne gösteriliyor.</p>

    <p>Kuraldır, yardımcı olan bir şahit tarafından asla destek görmemiş, dövülmüş, eziyet görmüş ve aşağılanmış çocuklar, ileride ebeveyn figürlerinin ettiği zulme çok fazla hoşgörü gösterir ve insanlık dışı bir muameleye maruz kalmış çocukların yaşadıkları acılara dikkat çekici derecede kayıtsız kalırlar.<a class="dipnot_s" id="k13" href="../Text/dipnotlar05.xhtml#a13">13</a></p>
  </div>

  <p><b>3. <i>Başlangıçta Eğitim Vardı!</i></b></p>

  <p><b>Arion Yayınevi, 2003</b></p>

  <p class="gsiz">"Çocukken saygı ve ilgi görüp de büyüdüğü zaman insanların canlarına kastetme ihtiyacı duyan bir kimseye şu ana kadar rastlamadım."<a class="dipnot_s" id="k14" href="../Text/dipnotlar05.xhtml#a14">14</a> diyen Alice Miller, bu kitapta insanları kendilerinin ya da bir başkasının canını yakar hale getiren mekanizmayı irdeliyor ve bunu, kendine zarar verme biçimi olan uyuşturucu bağımlılığının örneği Christian Enin, intihar eden şair Sylvia Plath'in, Hitler'in ve seri çocuk katili Jürgen Bartsch'ın hayatlarını, yine diğer biyografi yazarlarından farklı bir yaklaşımla inceleyerek açıklıyor.</p>

  <p>Alice Miller, birçok insanın hayatında sırasıyla şu durumların yaşandığını söylüyor:</p>

  <ol>
    <li>Küçük bir çocukken, kimsenin zarar olarak nitelendirmediği bir şekilde zarar görmek.</li>

    <li>Duyulan acıya öfkeyle tepki vermemek.</li>

    <li>Sözde iyiliklere minnet duymak.</li>

    <li>Her şeyi unutmak.</li>

    <li>Yetişkin yaşa geldiğinde birikmiş öfkesini başka insanlara ya da kendisine yöneltmek.<a class="dipnot_s" id="k15" href="../Text/dipnotlar05.xhtml#a15">15</a></li>
  </ol>

  <p>İnsanların hayatını gerektiği gibi incelediğimizde, ortaya çıkan sonuç şu:</p>

  <ol>
    <li>Tüm zamanların en büyük suçlusu bile dünyaya suçlu olarak gelmemiştir.</li>

    <li>Bir kimsenin çocuklukta yaşadıklarını anlamaya çalışmak, onun daha sonraki hayatındaki dehşet verici şeyleri anlamamızı, değerlendirmemizi de içine alır.</li>

    <li>Kişinin kötü muamele etmesi, onun bir zamanlar <i>kurban olduğunu kabul etmeyişine</i> dayanmaktadır.</li>

    <li>Kişi <i>reddetmek yerine, kurban olmuş olduğunun bilincinde olursa</i> sadizmden daha çok korunmuş olur.</li>

    <li>4. Emrin ve "Kara Pedagoji'nin öngördüğü <i>ana-babanın korunması</i>, erken çocukluktaki ve kişinin daha sonraki gelişimindeki <i>çok önemli bazı etkenlerin</i> göz ardı edilmesine yol açmaktadır.</li>

    <li>Bir yetişkin suçlamalarla, öfkeyle, pişmanlıkla değil de, <i>olaylar arasında ilişkileri anlamakla</i> duygusal yönden ilerleme kaydedebilir.</li>

    <li>Duygusal açıdan gerçekten anlama, basit bir acımadan farklıdır.</li>

    <li>Bir bağlantının her yerde karşımıza çıkıyor olması, bizi onu araştırmaktan alıkoymamalıdır. Tam tersine bu özelliği nedeniyle yani bunun hepimizin kaderi olduğu veya olabileceği için bu araştırmadan vazgeçmemeliyiz.</li>

    <li>Nefretin yaşanması birbirine zıt iki biçimde ortaya çıkabilir. Birincisi, nefretin kişinin içinde yaşanan bir gerçeklik olması, İkincisi ise nefretin başkalarının hayatlarına mal olacak bir eylem olarak yaşanmasıdır. İlk duruma giden yol, eğer "Kara Pedagojinin yasakları ya da ana-babanın muhtaç olması yüzden kapanmışsa o zaman nefret ikinci biçimde yaşanır. Bu da ya Hitler'de olduğu gibi çevreye, diğer insanlara ya da Christian'da olduğu gibi kendine zarar vererek ortaya çıkar.<a class="dipnot_s" id="k16" href="../Text/dipnotlar05.xhtml#a16">16</a></li>
  </ol>

  <p class="gsiz">Kitabın son paragrafını çok seviyorum:</p>

  <div class="mektup">
    <p><i>Çok şey fark eden çocuklar bunun için cezalandırılır</i>. Bu esnada da bu yaptırımları o kadar güçlü bir biçimde içselleştirirler ki, yetişkin olduklarında da hiçbir şeyin farkına varmazlar. Fakat yaptırımlara rağmen "farkında olmaktan" vazgeçmeyen bazı kişiler daima olduğundan, psikolojik bilginin teknikleştirilmesinde gösterilen ilerlemeye rağmen, Kafka'nın Ceza Kolonisi vizyonunun sadece hayatımızın bazı kesimlerinde geçerli olacağı umudu beslenebilir. <i>İnsan ruhu yok edilemez ve beden yaşadığı sürece ruh, yeniden canlanabilir...</i><a class="dipnot_s" id="k17" href="../Text/dipnotlar05.xhtml#a17">17</a></p>
  </div>

  <p><b>4. Suskunluk Duvarını Yıkın: Olguların Gerçekliği</b></p>

  <p><b>(Breaking the Walls of Silence)</b></p>

  <p class="gsiz">Konya'da Salon Yayınları tarafından basılan bu kitap, Alice Miller'ın kitabın dayandığı makaleyi yayımlama anısıyla başlıyor:</p>

  <div class="mektup3">
    <p>Seksenli yılların başında ilk üç kitabımın yayımlanmasından sonra, bazı dergiler ve gazeteler bu konuda katkı yapmamı rica etti. Daha aile içi şiddet hakkında yazacağımı bildirir bildirmez, benimle işbirliğine olan ilgi tamamen felç oldu. Bazı meslektaşlarımın karşı çıkmasına rağmen, çocuklara karşı işlenen cinsel istismar hakkındaki makalemi 1982 yılında yayımlayan derginin yazı işleri müdürü "Brigitte" tek istisnaydı.</p>

    <p>Makalenin başlığı "<b>Kızlar artık susmayacak</b>" ve daha sonra yeni bir baskıda "<b>Farkına varmamalısın</b>" yayımlandı. Bu makale, birkaç Amerikalı kadının, bu korkunç ve yıkıcı sırla daha fazla yalnız yaşamamak; aynı zamanda toplumun, kendini çocukluk hakkındaki ilgiden korunmak amacıyla ördüğü suskunluk duvarını yıkmada, diğer kadınlara da yardım etmek için, çocukluklarında yaşadıkları ağır yaralanmalarının hikâyesini kamuoyuyla paylaşma cesaretini konu alıyordu. Bu kadınlar, bu duvarın güya korumasının çocuk istismarına maruz kalanlar üzerinde yıkıcı etkilerinin olduğunu ve istismara uğrayanların sayısının toplam nüfusun yarısından fazla olduğunu fark etmişlerdir. O zamanlarda çocukların cinsel istismarı Almanya'da mutlak bir tabuydu ve makalenin etkisi bir baraj duvarının yıkılmasına eşdeğerdi. Toplumun her kademesinden yüzlerce kadın, yazı işleri müdürüne ve bana başlarından geçenleri yazdılar.<a class="dipnot_s" id="k18" href="../Text/dipnotlar05.xhtml#a18">18</a></p>
  </div>

  <p>Alice Miller, gelen mektuplardaki ortak cümlenin "Bu konuyu ilk defa dile getiriyorum." olduğunu, ayrıca kadınların, Miller'ın makalesini okuyana kadar bunun sadece kendilerinin başına geldiğini zannettiklerini, benzer olaylar yaşayan diğer kadınların bu konuda yalnız olmadıklarını bilmeleri için hikâyelerinin paylaşılabileceğini, ancak isimlerinin açıklanmasını istemediklerini, çoğu evli ve çocuklu olmakla birlikte, ve çoğu psikolojik yardım da almış olmakla birlikte, ne kocalarıyla ne de psikoterapistleriyle çocukluklarında yaşadıkları travma hakkında konuşmaya cesaret edebildiklerini söylediğini ifade ediyor.</p>

  <p>Kadın hareketinin desteği sayesinde, istismara uğramış bu dilsiz kadınlara yardım edebilmek amacıyla kuruluşlar açılır, özellikle kız çocuklarının cinsel istismarı konusunda farkındalık geliştirilir, mesela mahkemelerin skandal uygulamaları kamuoyuna duyulur, o zamana kadar doğal görünen istismarın aslında istismar olduğu gün ışığına çıkarılır. Ancak <i>kadın hareketi, kızların cinsel istismarıyla ilgili skandal gerçekleri dile getirirken, annelerin bu suçtaki payının görünür olmasına bir türlü yanaşmaz</i> ve Miller'ın, annenin bu istismara göz yumduğunu belirtmekte ısrar etmesi feminist dergilerin desteğini alamamasına neden olur. Feminist nedenlerle bile olsa, annelik tabusu güçlüdür.</p>

  <p>Alice Miller, ilk suskunluk duvarını kendi annesiyle yaşadığını anlatıyor. Anlattığına göre annesinin ona gösterdiği mutlak güce, kendisine ve diğer insanlara karşı güvensizliğini örtmek için ihtiyacı vardır, aynı zamanda bu gücü, istemediği kızıyla ilişki kurmaktan kaçmak için de kullanır. Alice Miller bu nedenle, soruları ve ihtiyaçları bir duvara çarpıp geri dönüyormuş gibi hisseder. Annesi ise bu sadistliğinden dolayı kendisini sorumlu tutma gereği bile duymaz; çünkü kızına davranışlarını, işlenmiş suça karşı hak edilmiş bir ceza olarak, ona ders vermek için haklı bir görev olarak görmektedir.</p>

  <p>Miller suskunluk duvarının karşısında, acılarının sebebini anlamak için sürekli ve ümitsiz bir çaba gösterir. Kafka'nın <i>Ceza Kolonisi</i>'nde olduğu gibi, küçük zanlıya suçunun ne olduğu söylenmez. "Yapmama bir emir içeriyordu: Bu cezayı niye hak ettiğini bilmiyorsan, o zaman vicdansızsın."<a class="dipnot_s" id="k19" href="../Text/dipnotlar05.xhtml#a19">19</a> der Miller.</p>

  <div class="mektup3">
    <p>Ara, araştır, vicdanın sana hangi suçu kendine yüklediğini söyleyene kadar uğraş. Ancak o zaman kendini bağışlamaya çalışırsın ve efendinin keyfine göre, o belki bağışlayacak, tabii şansın varsa.</p>

    <p>... Bir kez olsun canice ve sadistçe muamele gördüğümü biliyor muydum? Bunu düşünmeye hiçbir zaman cesaret edememiştim. Annemi sorgulamak yerine, haksız muamele gördüğüm, değersiz görüldüğüm gibi duygularımın kendisinden şüphe ediyordum.</p>

    <p>... Annem, sürekli kendini feda ettiğini, görevinin bilincinde olduğunu dile getirdiği için, bütün bunlara inanmak istiyordum. ... kabahat, sadece benim kötülüğümdeydi.<a class="dipnot_s" id="k20" href="../Text/dipnotlar05.xhtml#a20">20</a></p>
  </div>

  <p>Alice Miller, (görünür şekilde) ağır istismara uğrayan çocuklarının tamamının istenmeyen çocuklar olduğu, ailelerin, istemedikleri çocuklara kötü muamele ederek onlardan intikam aldığı gerçeğine dikkat çekiyor ve "Anne olmak istemeyen bir kadını, anne rolüne zorlamak insan toplumuna karşı bir suçtur."<a class="dipnot_s" id="k21" href="../Text/dipnotlar05.xhtml#a21">21</a> diyor. 1989'da Katolik kilisesi, kürtajın büyük bir günah olduğunu inananlara bildirmek için Berlin'de on beş dakika boyunca çanlarını çalmış. Bunun çok şaşırtıcı ve büyük bir olay olduğunu söyleyen Alice Miller, şöyle yazmış:</p>

  <div class="mektup3">
    <p>Çanlar, insanları çocuk istismarından uzak tutmak için çalmamıştı. Hitler bütün Avrupa'da insanları kitleler halinde sürgüne gönderdiğinde, Stalin milyonlarca insanı öldürttüğünde, kiliseler çanlarını çalmamıştı. Hâlbuki yurtdışındaki kiliselerin Stalin'den korkmaları için bir sebep de yoktu.</p>

    <p>Çavuşesku halkına zulüm yaparken, güvenlik servisine erkek olarak eğitmek için, çocukları kullanırken ve daha sonra onları kurşunlatırken, kiliseler çanlarını çalmamıştı. Ama şimdi, daha fazla arzu edilmeyen çocuğun dünyaya gelmesini sağlamak için tam çeyrek saat çanlarını çaldılar.<a class="dipnot_s" id="k22" href="../Text/dipnotlar05.xhtml#a22">22</a></p>
  </div>

  <h3 class="sigil_not_in_toc">Diğer Kitaplar</h3>

  <p>Alice Miller, daha çok fiziksel ve görünür istismarlar üzerinde duruyordu, ama bu kitapta görünmez istismar olduğunu anlatmaya çalıştığım durumların da ciddi istismar olabileceğinin son derece farkında bir psikoterapistti. Nitekim, dayağı otuz yıl önceki gibi normal görmeyen dünya toplumları gibi, Miller'ın çok şikâyetçi olduğu psikanaliz dünyasının da o günlerden bu yana hayli değiştiği açık bir gerçek. Bu değişimin yine, Miller'ın öngördüğü gibi anne tabusunu aşmak yönünde ilerleyeceğine inanıyorum.</p>

  <p>Bu kitap içinde sıklıkla andığım, ama ne kadar anarsam anayım hakkını asla kitabın kendisi kadar veremeyeceğim bir başka eser, Thorn Hartmann'ın bir gün Türçeye çevrilmesini çok istediğim, hiperaktiviteyle ilgilenmeyen herkesin de severek okuyacağı <i>The Edison Gene: ADHD and the Gift of the Hunter Child</i> (Edison Geni: DEHB ve Avcı Çocuğun Yeteneği) kitabı.</p>

  <p>Clarissa Pinkola Estes'in Ayrıntı Yayınları'ndan çıkan <i>Kurtlarla Koşan Kadınlar</i> kitabı, kadın erkek herkesin, dünyanın kişiyi ezdiği sayısız biçimlerden silkinerek kendine bir hayat yaratması ve yaralarını anlaması, iyileşme yönünde yol kat etmesi açısından fayda sağlayacağı, anneliğe bakışı da güçlü ve sarsıcı bir eser. (Nitekim insanın kendisini anlaması, annesiyle geçmişini anlamadan mümkün olmuyor.) Kitabı okurken ara ara "Acaba burada bıraksam mı?" diye düşünsem de, hayatımda yaptığım önemli işlerden birinin bu kitabı bitirmek olduğunu, <i>sonuna kadar okunduğu takdirde</i> kitabın ruh dünyanız için önemli bir kalıcı kaynak haline geldiğini düşünüyorum.</p>

  <p>Travmanın ve kendi travmamızın ne olduğunu anlarsak, çocukluğumuzu, yani kendi benlik travmamızı da daha kolay iyileştirebiliriz. Travma konusunda çok iyi bulduğum ve bu kitapta da yer vermeye çalıştığım üç eser, Donald Kalsched'in <i>The Inner World of Trauma: Archetypal Defenses of the Personal Spirit</i> (1996, Routledge Yayınları), Ursula Wirtz'in <i>Trauma and Beyond: The Mystery of Transformation</i> (2014, Spring Journal Books) ve Judith Lewis Herman'ın <i>Trauma and Recovery: From Domestic Abuse to Political Terror</i> (1992, Pandora) kitapları. Bunlardan sonuncusu <i>Travma ve İyileşme</i> adıyla 2007'de Literatür Yayınlarından çıkmış olsa da, çevirinin orijinal anlamı vermekte yer yer yetersiz kaldığını düşünüyorum.</p>

  <p>Son olarak, kitlenin çocuğa bakışının bu kitapta anlatmaya çalıştığım şeylerden sorumlu olduğunu daha iyi anlayabilmek için, "kitle" kavramını muhteşem izah ve analiz ettiğini düşündüğüm Jean Baudrillard'ın <i>Sessiz Yığınların Gölgesinde: Toplumsalın Sonu</i> (2006, Doğu Batı Yayınları) kitabının çok faydalı olacağını düşünüyorum.</p>

  <h3 class="sigil_not_in_toc">Enneagram</h3>

  <p>İnsan, üç temel fonksiyonla doğar: Düşünme fonksiyonu (thinking function), hissetme fonksiyonu (feeling function) ve eyleme geçme fonksiyonu (physical function). Fakat her bir fonksiyonu kullanmanın üç ayrı biçimi vardır. İşte, Yunancada "dokuz nokta" anlamına gelen enneagram, bu dokuz ayrı biçimi ifade eder. Enneagram, bir çemberin üzerinde birbirine eşit uzaklıktaki dokuz noktayla gösterilir. Biz de o çemberin üzerinde belli bir noktada doğarız ve çemberde en yakın olduğumuz nokta bizim enneagram numaramızdır. Kişiliklerimizdeki, olaylara yaklaşımımızdaki, tepkilerimizdeki ayrılığın temel sebebi budur. Evet, her insan kendine özeldir, ama <i>temelde</i> bizim neden ona değil de buna yöneldiğimiz, biri için o önemliyken diğeri için şunun önemli olduğu, biri ondan etkilenirken diğerinin şundan daha çok etkilendiği, enneagramımızla ilişkilidir. Enneagramlar, nasıl davrandığımızı açıklamaz. Ama <i>neden</i> o değil de bu şekilde davranmaya eğilim gösterdiğimizi açıklamak için harika vasıtalardır.</p>

  <p>Bu kitap, özellikle dörtlerin ve ikilerin daha derinden yaralanacağı durumları vurguluyor. Ama bu, her çocuğun ortak ihtiyacının sevgi ve kabul olduğu gerçeğini değiştirmiyor ve çocuğunuz dört ya da iki değilse bu kitapta söz edilen durumlardan etkilenmeyeceği anlamına gelmiyor. Evet, her insan gibi her çocuk da kendisine özeldir ve kendi çocuğunuzu kendi özelinde tanımakla, anlamakla mükellefsiniz; ama enneagram bilmek, çocuğunuzun enneagramı dahilinde kendisine özel durumunu anlamayı hayli hızlandırır ve kolaylaştırır. Her çocuğa enneagramına göre yaklaşılmak, ve enneagram bilirseniz, çocuğunuzun numarasını daha ilk aylarında tahmin edebilirsiniz.</p>

  <p>Türkiye'de enneagramları en iyi bilen kişi olan İsmail Acarkan'ın iki kaynak kitabı bu konuda iyi birer başlangıç olabilir:</p>

  <div class="mt1"></div>

  <p class="gsiz"><i>Çocuklar Neden Farklı: Enneagram</i> - <i>Dokuz Mizaç Modeline Göre Kişilik Gelişimi</i>, Kurtuba Kitap, 2016</p>

  <div class="mt1"></div>

  <p class="gsiz"><i>Kişiliğin DNAsı: Enneagram ve Dokuz Mizaç Modeline Göre Kendimizi Tanımak, Başkalarını Anlamak</i>, Kurtuba Kitap, 2016</p>

  <p class="p_sag">Mayıs-Haziran 2018</p>
</body>
</html>