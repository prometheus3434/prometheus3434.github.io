<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Var mı Delilik Gibisi?</st></h1>
      <p><span><st c="23">B</st></span><st c="25">en çocukken mahallemizde Deli Fatma Hanım denilen bir kadın vardı. </st><st c="92">Bakın, aradan bunca yıl geçti de bugün bile Deli Fatma Hanım diyorum. </st><st c="162">Ona herkes büyük saygı gösterirdi.</st></p>
      <p><st c="196">Mahalle çeşmesinin bitişiğindeki evin bir odasında kiracıydı, ama kira mira verdiği yoktu. </st><st c="288">Ev sahibi kira istemedikten başka Deli Fatma Hanıma kul köle olur, karısı da onun çamaşırını, bulaşığını yıkar, ortalığını siler süpürürdü. </st><st c="428">Buna karşılık ev sahipleri de mahallemizin itibarlı kişileri olmuşlardı.</st></p>
      <p><st c="500">Karısı için dedikodu çıkarılan mahalle bakkalı, bu dedikoduları önlemek için, Deli Fatma Hanımı, evine kiracı almak istemişti, adı kiracı, kira filan istemiyor, iki odalı bir katı ona veriyordu. </st><st c="696">Ama Deli Fatma Hanım alıştığı evden çıkmadı.</st></p>
      <p><st c="740">Bakkalda açık hesabı vardı ; bu hesap hiçbir zaman ne tutulur, ne de ödenirdi...</st></p>
      <p><st c="821">On kez söylense, yine de evlere bin nazla su getiren saka her sabah Deli Fatma Hanımın kapısını çalar.</st></p>
      <p><st c="924">– Su lazım mı? </st><st c="940">diye sorar, taşıdığı suya da para almazdı.</st></p>
      <p><st c="982">Kasap çırağını gönderir, etin neresinden istediğini sorar, manav, zerzevatçı kendileri taşır, ne isterse getirirlerdi.</st></p>
      <p><st c="1101">Hiçbir yerden en küçük geliri, kazancı yoktu. </st></p>
      <p><st c="1148">Annem,</st></p>
      <p><st c="1154">– O, hepimizden akıllı, derdi, adını deliye çıkarmış da kart kaltak, delilik sayesinde gül gibi geçinip gidiyor...</st></p>
      <p><st c="1269">Annem böyle söyledikten sonra, sözlerinin, Deli Fatma Hanımın kulağına gideceğinden mi korkardı nedir, hemen elime bir kâse aşure yada bir tas paça, evde güzel hangi yemek varsa tutuşturur,</st></p>
      <p><st c="1459">– Çabuk bunu Fatmanım Teyzene götür! </st><st c="1497">der, arkamdan da seslenirdi: Annemin mahsus selamı var Fatmanım Teyze, taze pişirmiş de sensiz boğazından geçmemiş dersin...</st></p>
      <p><st c="1621">Deli Fatma Hanımın mahallemizde, muhtardan çok sözü geçer, muhtar bile çok zaman ona gelir danışırdı.</st></p>
      <hr />
      <p><st c="1723">Her babanın kafasına çakılıp kalmış bir anısı vardır, gevezeliğe başladılar mı bu anılarını tekrarlar dururlar.</st></p>
      <p><st c="1835">Benim babam da yüzbaşı Deli Mehmet Beyi anlatır dururdu. </st><st c="1893">Ne kadar çok dinlemişimdir bu Deli Mehmet Beyi... </st><st c="1943">Herkes korkarmış Deli Mehmet Beyden, paşalar bile ona ses çıkaramazlarmış.</st></p>
      <p><st c="2017">Bir manevraya çıkmışlar da yüzbaşı Mehmet Beyin bölüğü üç gün ortalardan kaybolmuş. </st><st c="2102">Kırmızı ve Mavi kuvvetlerin iki tümeni, kaybolan bölüğü aramışlar da bulamamışlar. </st><st c="2185">“Yahu,” derlermiş, “kırmızıdan, maviden başka kuvvet yok ki oraya gitsin... </st><st c="2261">Yeşil kuvvetlere mi esir düştü, ne oldu...”</st></p>
      <p><st c="2304">Manevra bitmiş, geçit töreni olurken Yüzbaşı Deli Mehmet’in bölüğü de görünmüş. </st><st c="2385">Babam derdi ki, “O kadar bölük vardı, hiçbiri bizim bölük gibi geçemedi. </st><st c="2458">Sen o Deli Mehmet’i görecektin, bölüğün önünde ayağını yere vurdukça toprak sarsılıyor. </st><st c="2546">Paşanın önüne gelince, Allah inandırsın, paşanın gözleri yaşardı ; öyle bir Deli Mehmet Beydi. </st><st c="2641">Arkadaşlarından önce binbaşı oldu.”</st></p>
      <p><st c="2676">Doğu cephesinde düşmanla savaşırlarken askerin saçına kaşına, bıyığına kirpiğine hep bit yürümüş de kimse kimseyi tanımaz olmuş.</st></p>
      <p><st c="2805">Deli Mehmet Bey yine ortalardan kaybolmuş. </st><st c="2849">Kimbilir hangi çukurda donup şehit kaldı diye ağlaşırlarken Deli Mehmet Bey yanında bir herifle çıkıp gelmiş. </st><st c="2959">Yanında getirdiği yalınayak ve don gömlekleymiş.</st></p>
      <p><st c="3007">Deli Mehmet Bey kendi kendine, “Yahu, biz burada kar içinde soğuktan, bit içinde pislikten hep kırılıp şehit düşeceğimize, gidip şu düşman paşasını esir alayım da harp bitsin!” deyip dalmış düşman içine. </st><st c="3212">Gece, çadırında uyuyan düşman paşasını don gömlekle sürüyerek getirmiş. </st><st c="3284">Velakin gecenin karanlığında, üstünde üniforması da olmayınca, don gömlek adamın paşa mı, emirber mi olduğunu nerden bilsin... </st><st c="3411">Düşman paşası diye, emirberi yakalayıp getirmemiş mi!</st></p>
      <p><st c="3464">Babam anlatırdı, anlatırdı da, “Hey gidi hey...” derdi, “Bizim orduda öyle babayiğit beş Deli Mehmet daha olaydı dünyayı zapteder gelirdik...”</st></p>
      <hr />
      <p><st c="3607">Amcamın keyifli zamanlarında kafamızı şişirdiği konu da Deli Murat Paşaydı. </st><st c="3684">Akşamları iki kadeh rakısını içti mi Deli Murat Paşayı anlatırdı. </st><st c="3750">Geçim sıkıntısından bunaldıkça, “İki tane değil, bir tane Deli Murat Paşa olsa bu memleket kurtulur,” derdi.</st></p>
      <p><st c="3858">Deli Murat Paşa emekliye ayrılınca mebus olup Meclise girmiş ; bir tabanca bir cebinde, bir tabanca öbür cebinde...</st></p>
      <p><st c="3974">Amcam anlatırdı:</st></p>
      <p><st c="3991">– Nerde öyle adamlar şimdi?.. </st><st c="4022">Düveli ecnebiye karşısında sulta dururdu. </st><st c="4064">Bir kezinde Frenk sefirlerinden biriyle konuşuyormuş da, tercümanı sözlerini ters tercüme etmiş. </st><st c="4161">Sefirin dilini bilmediği halde yanlışlığı anlamış, bak herifteki zekâya!.. </st><st c="4236">Deli milleti çok zeki ve çok akıllı olur. </st><st c="4278">Bunun üzerine tercümanı almış ayağının altına, sefir araya girmiş, “Ulan sefir, bu iti sana bağışladım,” diyerek herifi kapıdan silkelemiş.</st></p>
      <p><st c="4417">Deli Murat Paşa emekliye ayrılınca bir şirketin yönetim kuruluna girdi. </st><st c="4490">Yok öyle müzakereymiş, komisyonmuş, öyle şeyler yok... </st><st c="4545">Ne derse, o kanun!.. </st><st c="4566">Yazısı çizisi kuvvetli değildi, konuşması da düzgün değildi, velakin kafa vardı, kafa... </st><st c="4655">Sonunda çekemediler, küçük su dökerken ihtiyatsızlık edip helanın kapısını açık koymuş, arkadan vurdular. </st><st c="4761">Önden vurmak ne mümkün... </st><st c="4787">Öyle bir Deli Murat’ı yedi top bataryası olsa vuramaz!”</st></p>
      <hr />
      <p><st c="4842">Okuldayken öğretmenlerimizden bir Deli Rıza Bey vardı. </st><st c="4898">Adını duyduk mu titrerdik. </st><st c="4925">Yalnız biz öğrenciler değil, öğretmenler de ondan korkardı. </st><st c="4985">Bizim sınıfa haftada yedi dersi vardı ama, ya bir, ya iki derse gelir, “Kitabın şu sayfasından, şu sayfasına kadar okuyun!” der, kendisi de kürsüde ya uyuklar yada gazetesine dalardı. </st><st c="5169">Başka öğretmenlerin derslerinde yapmadığımız yaramazlık kalmazken, onun dersinde çıtımız bile çıkmazdı.</st></p>
      <p><st c="5272">Deli Rıza Bey çok zeki, çok akıllı, çok bilgiliymiş de aklının fazlalığından deli olmuş. </st><st c="5362">Ders anlatmadığı, bizimle pek konuşmadığı için, onun akıllı, bilgili olduğunu bizden önceki sınıflardan öğrenmiştik. </st><st c="5479">“Profesörleri cebinden çıkarır,” diyorlardı.</st></p>
      <hr />
      <p><st c="5523">Bir taşra iline küçük bir memur oldum. </st><st c="5563">Orda Deli Recep denilen biri vardı. </st><st c="5599">Sokaklarda başıboş dolanır dururdu. </st><st c="5635">Herkes ona para verirdi. </st><st c="5660">Hangi dükkâna girse uğur getirirmiş. </st><st c="5697">Esnaf dükkânına girsin diye yolunu gözler, ama o dükkândan içeri başını uzatmak için nazlanırdı.</st></p>
      <p><st c="5793">Deli Recep öldü. </st><st c="5811">Cenazesi görülmemiş bir törenle kaldırıldı, ölümünden sonra Deli Recep’in evliya olduğu da anlaşılmıştı. </st><st c="5916">Mezarı türbe oldu. </st><st c="5935">Yaşlılar, “Deli olmayınca veli olunmaz... </st><st c="5977">Deli Recep’in evliya olduğu belliydi,” diyorlardı.</st></p>
      <hr />
      <p><st c="6027">Çalıştığım dairede üçüncü şube ikinci kısımda biz iki şef muaviniydik. </st><st c="6099">Öbür muavin Deli Feridun denilen biriydi. </st><st c="6141">Bütün memurlar gibi sabahın dokuzunda işin başında olurdum. </st><st c="6201">Deli Feridun saat ona, onbire doğru sallana sallana gelir, kahve içerek, gazete okuyarak öğleyi yapar, öğleden sonra da biraz durur, oyalanır, çeker giderdi. </st><st c="6359">Deli olduğundan kimse bişey diyemiyordu. </st><st c="6400">Akşamlara kadar çalıştığım halde bitiremediğim işleri eve götürür, gece de çalışmak zorunda kalırdım. </st><st c="6502">Yine de kısım şefi, şube müdürü, daire müdürü çıkışır dururlardı. </st><st c="6568">Dahası Deli Feridun’un işlerini de üstüme yıkmışlardı.</st></p>
      <p><st c="6622">Şikâyet edeceğim ama, korkuyorum Deli Feridun duyacak diye... </st><st c="6685">Dayanamadım, şube müdürünün yine bana çıkıştığı bir gündü,</st></p>
      <p><st c="6743">– Beyfendi, dedim, kaç kişinin işini yapıyorum... </st><st c="6794">Deli Feridun’un daireye uğradığı yok, ona bişey söylemiyorsunuz.</st></p>
      <p><st c="6858">Müdür,</st></p>
      <p><st c="6865">– Bırak şu deliyi! </st><st c="6885">dedi, adı üstünde deli işte...</st></p>
      <p><st c="6915">Tam o sırada açık kapıdan, Deli Feridun’un geçtiğini gören müdür,</st></p>
      <p><st c="6981">– Günaydın Feridun Bey... </st><st c="7008">dedi.</st></p>
      <p><st c="7013">Başını bile çevirmeyen Deli Feridun’un sesi duyuldu.</st></p>
      <p><st c="7066">– Günaydın!..</st></p>
      <p><st c="7080">Kimse deliyle başını belaya sokmak istemiyordu. </st><st c="7129">Bikaç ay sonra da terfi eden Deli Feridun başka biyere gitti. </st><st c="7191">İyi sicil verip onu terfi ettiren daire müdürü,</st></p>
      <p><st c="7238">– Oooh, çok şükür, deliden kurtulduk... </st><st c="7279">dedi.</st></p>
      <hr />
      <p><st c="7284">Daire müdürü de Ankara’ya naklolundu. </st><st c="7323">Yerine gelecek olanın Deli Şükrü denilen biri olduğunu, daha kendisi gelmeden öğrendik. </st><st c="7411">Tanıyanlar, deliliklerini anlata anlata bitiremiyorlardı.</st></p>
      <p><st c="7468">Ne dersiniz, Deli Şükrü Bey gelir gelmez dairenin bütün işleri tıkır tıkır yürümeye başladı. </st><st c="7562">Yıllardır sürüncemede bırakılmış işler hemen sonuçlandırıldı. </st><st c="7624">Korkumuzdan pazar, bayram demeyip çalışıyorduk. </st><st c="7672">Arkadaşlar, “Bu milletin başına deli lazım, deli...” demeye başladılar.</st></p>
      <p><st c="7743">Deli Şükrü Beye gelince, bütün adını deliye çıkarmış olanlar gibi tembelin biriydi. </st><st c="7828">Aradabir daireye şöyle bir uğrar, haydi evine...</st></p>
      <hr />
      <p><st c="7876">Kırkdokuz yaşıma gelmişim, beş çocuk, bir küçük memur maaşıyla geçim zor. </st><st c="7951">Ancak o yaştan sonra delilerin dokunulmazlığı olduğunu, adını deliye çıkarmazsa insanın rahat yaşayamayacağını anladım. </st><st c="8071">Ne yapıp edip adımı deliye çıkarmalıydım.</st></p>
      <p><st c="8112">Bigün yine şube müdürü beni terslerken birden masanın üzerine fırladım, kollarımı kanat gibi çırparak horoz sesiyle ötmeye başladım. </st><st c="8246">Sesimi duyan dairenin bütün memurları çalıştığımız odaya dalmış, bana bakıp kahkahalarla gülüyorlardı. </st><st c="8349">Bu ne iş, başka deliden ödleri kopar, ben delirince gülüyorlar... </st><st c="8415">Kahkahaları karşısında ne yapacağımı şaşırdım, masadan insem ne yapacağım, boyuna da ötülmez ya... </st><st c="8514">Bereket versin şube müdürü,</st></p>
      <p><st c="8541">– İn aşağı be, soytarı! </st><st c="8566">diye bağırdı da, masadan inip yerime oturdum.</st></p>
      <p><st c="8611">O günden sonra alay konusu olmuştum.</st></p>
      <p><st c="8648">Mutlaka deli olduğuma çevremdekileri inandırmalıydım. </st><st c="8703">Çok bunaldığım bigün muhasebede bordroyu imzalarken amuda kalktım. </st><st c="8770">Başka bigün de oynayıp göbek attım. </st><st c="8806">Daktilo bayanlardan birinin kabasını çimdikledim.</st></p>
      <p><st c="8855">Ne yapsam deliliğimi ciddiye almıyorlar,</st></p>
      <p><st c="8896">– Hadi ordan Deli Sezai! </st><st c="8922">deyip geçiyorlardı.</st></p>
      <p><st c="8941">Ceketi ters giyip daireye geldiğim gün, müşahede altına alınmam için hastaneye göndereceklerdi. </st><st c="9038">Bu yaştan sonra tımarhanelerde sürünemezdim. </st><st c="9083">“Bir sinir buhranı geçirdim, vallahi deli değilim!” diye yalvardım da zor kurtuldum.</st></p>
      <p><st c="9167">Bu nasıl iş, herkes deli olunca çalışmadan yaşıyor, ben deli oldum mu tımarhaneye atmaya kalkıyorlar... </st><st c="9272">Deliliklerim yüzünden karım da ayrılmaya kalktı.</st></p>
      <p><st c="9320">Bigün Deli Şükrü Bey çalıştığımız odaya girdi. </st><st c="9368">Odada sekiz memuruz. </st></p>
      <p><st c="9389">Birden Deli Şükrü Beye,</st></p>
      <p><st c="9412">– Ulan, sen Deli Şükrü’ysen, bana da Deli Sezai derler... </st><st c="9471">dedim.</st></p>
      <p><st c="9477">Herkes şaşırıp kaldı. </st><st c="9500">Odada çıt yoktu. </st><st c="9517">Yalnız benim haykırmam binada çınlıyordu:</st></p>
      <p><st c="9558">– Bana Deli Sezai derler!.. </st><st c="9587">Senin gibi Deli Şükrü’ler bana vız gelir...</st></p>
      <p><st c="9630">Doğrusunu isterseniz, böyle bağırırken korkudan da ödüm patlıyordu. </st><st c="9699">Çünkü Deli Şükrü Beyin büyüyen gözleri üstüme dikilmişti.</st></p>
      <p><st c="9756">– Ulan, senin Deli Şükrü’lüğün bana sökmez... </st><st c="9803">Sen deliysen, ben de deliyim... </st><st c="9835">Ben senden daha deliyim!</st></p>
      <p><st c="9859">Deli Şükrü Bey gözlerini üstümden ayırmadan yanıma sokuldu. </st><st c="9920">Arkam duvar, köşeye sıkışıp kalmış olduğumdan kaçacak yer de yok...</st></p>
      <p><st c="9987">Deli Şükrü Bey heceleri tane tane söyleyerek,</st></p>
      <p><st c="10033">– Sana ne derler?</st></p>
      <p><st c="10051">– Deli Sezai derler! </st><st c="10073">diye bağırdım, ama korkudan bağırıyordum.</st></p>
      <p><st c="10114">– Yaaa!.. </st><st c="10125">Öyle miii?</st></p>
      <p><st c="10135">Artık dönemezdim, ok yaydan çıkmıştı,</st></p>
      <p><st c="10173">– Öyle... </st><st c="10184">N’olacakmış...</st></p>
      <p><st c="10198">– Öyleyse gel bakalım, benim odada konuşalım.</st></p>
      <p><st c="10244">– Gel len... </st><st c="10258">Çık dışarı!..</st></p>
      <p><st c="10271">Deli Şükrü Bey önde, ben arkada çıkarken arkadaşların fısıltılarını duyuyordum:</st></p>
      <p><st c="10351">– Eyvah! </st><st c="10361">Ne yapsak!..</st></p>
      <p><st c="10373">– Öldürür, mutlaka öldürür!..</st></p>
      <p><st c="10403">– Yer be, vallahi yer!..</st></p>
      <p><st c="10428">Evet, bu Deli Şükrü Bey beni yer. </st><st c="10463">Ben ufak tefek, cılız, sıska, kısa bodur, kara kuru bir adamım. </st><st c="10527">Bu Deli Şükrü tepeme bir yumruk indirirse beni akordeon gibi kendi içime geçirir.</st></p>
      <p><st c="10608">Odasına girdik. </st><st c="10625">Karşı karşıya duruyoruz. </st><st c="10650">Yüzüme baktı, baktı, sonra yumuşak bir sesle.</st></p>
      <p><st c="10695">– Sen deli değilsin... </st><st c="10719">dedi.</st></p>
      <p><st c="10724">N’olacaksa olsun, deliliği elden bırakmadan,</st></p>
      <p><st c="10769">– Deliyim! </st><st c="10781">Bana Deli Sezai derler... </st><st c="10807">diye bağırdım.</st></p>
      <p><st c="10821">Karşısında bir ufak çocuk varmış gibi çenemi okşadı,</st></p>
      <p><st c="10874">– Sezai Bey, siz akıllısınız... </st><st c="10907">dedi.</st></p>
      <p><st c="10912">– Bana bak, senin gibi Deli Şükrü’leri ben cebimden çıkarırım... </st><st c="10978">dedim.</st></p>
      <p><st c="10984">Gülümseyerek yanağımdan bir makas aldı,</st></p>
      <p><st c="11024">– Yakışmıyor... </st><st c="11041">dedi.</st></p>
      <p><st c="11046">– Çek elini! </st><st c="11060">diye elini ittim...</st></p>
      <p><st c="11079">– Hiç yakışmıyor...</st></p>
      <p><st c="11099">– Ne yakışmıyor?</st></p>
      <p><st c="11116">– Delilik!.. </st><st c="11130">Size delilik yakışmıyor...</st></p>
      <p><st c="11156">– Sana yakışıyor mu sanki?</st></p>
      <p><st c="11183">– Yakışmasa bunca yıl söktürebilir miydim?</st></p>
      <p><st c="11226">Nerdeyse ağlayacaktım.</st></p>
      <p><st c="11249">– Deli meli değilsin... </st><st c="11274">dedi. </st><st c="11280">Daha ileri gidersen tımarhaneye atarlar.</st></p>
      <p><st c="11320">Ağlamaklı bir sesle,</st></p>
      <p><st c="11341">– Delilik de mi yakışmıyor bana? </st><st c="11375">Bütün ömür boyu böyle sürünecek miyim, diye inledim.</st></p>
      <p><st c="11427">– Öyle... </st><st c="11438">dedi, akıllı olmanın cezası bu... </st><st c="11472">Geç çok geç kalmışsın. </st><st c="11495">Gençlikte olacaktı. </st><st c="11515">Artık adını deliye çıkaramazsın.</st></p>
      <p><st c="11547">Avazım çıktığı kadar bağırdım:</st></p>
      <p><st c="11578">– Deliyim ulan... </st><st c="11597">Bana Deli Sezai derler!</st></p>
      <p><st c="11620">O, yumuşacık tatlı bir sesle,</st></p>
      <p><st c="11650">– Demezler... </st><st c="11665">dedi. </st><st c="11671">Oturunuz.</st></p>
      <p><st c="11680">Oturdum,</st></p>
      <p><st c="11689">– Size bir iyilik yapacağım. </st><st c="11719">Bu yıl terfi edeceksiniz. </st><st c="11745">Başka biyere naklettireceğim sizi. </st><st c="11780">Gayret ederseniz, belki yeni yerinizde söktürürsünüz. </st><st c="11834">Vazifenize başlamadan oradaki arkadaşlara, “Deli Sezai Bey geliyor” diye mektup yazarım. </st><st c="11923">Ondan sonrası sizin dirayetinize, aklınıza kalmış...</st></p>
      <p><st c="11975">– Allah ömürler versin... </st><st c="12002">diye dualar ederek dışarı çıktım.</st></p>
      <p><st c="12035">Koridorda toplanmış olan memurlar merakla bekleşiyorlardı.</st></p>
      <p><st c="12094">– Ne oldu, ne oldu? </st><st c="12115">diye merakla sordular.</st></p>
      <p><st c="12137">– O da deli, ben de deli... </st><st c="12166">dedim, iki deli bir devlet dairesine çok geliyor.</st></p>
      <p><st c="12215">Bikaç ay sonra terfi ettim. </st><st c="12244">Şimdi yeni vazifeme gitmek üzereyim. </st><st c="12281">Bakalım gideceğim yerde söktürebilecek miyim? </st><st c="12327">Bizim memlekette insanın adını deliye çıkarmasının yararına iyice inandım. </st><st c="12402">Deliliğe özenmeseydim daha yıllarca terfi edeceğim yoktu. </st><st c="12460">Özentisi böyle olursa deliliğin kendisi kimbilir nasıldır, düşünün artık...</st></p>
    </section>
  <div id="charCountTotal" value="12535"></div></body>
</html>
