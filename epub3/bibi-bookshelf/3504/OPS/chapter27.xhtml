<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Hayatımı Yaz!..</st></h1>
      <p><span><st c="16">Ş</st></span><st c="18">imdiye kadar karşılaştığım iki çeşit insan, yazar olduğumu öğrenince, bana hayatlarını yazdırmak istemişlerdir: Orospular ve cezaevlerindeki sabıkalılar.</st></p>
      <p><st c="171">O zavallı kadıncıkların, hangi tabakadan olurlarsa olsunlar, bacak bacak üstünde, başlarını geriye atarak, gözleri tüttürdükleri cıgaranın dumanında, şöyle bir,</st></p>
      <p><st c="332">– Ah, ah!.. </st><st c="345">Benim hayatım bir romandır, deyişleri vardır ki, merhametinden insanın en kaşarlanmışını nikâhı altına alası gelir!</st></p>
      <p><st c="460">Sabıkalı hırsızlar, yankesiciler, dolandırıcılar, mükerrer katiller de böyledir: Hayatlarının yazılmasını çok isterler!</st></p>
      <p><st c="580">Bunlardan biri tutturdu:</st></p>
      <p><st c="605">– Abi, hayatımı yaz benim. </st><st c="633">Benim hayatım diyorum sana... </st><st c="663">Anam avradım olsun en taşyüreklisi, karı gibi ağlayacak okurken... </st><st c="730">Benim hayatım film be abi!..</st></p>
      <p><st c="758">Hatırını kırmış olmamak için,</st></p>
      <p><st c="788">– Olur, dedim.</st></p>
      <p><st c="803">Nereden demişim? </st><st c="821">Bir daha elinden kurtulamadım. </st><st c="852">Koridorda görür,</st></p>
      <p><st c="868">– Abi, şu benim hayatımı yazmadın be!</st></p>
      <p><st c="906">Koğuşta yakalar,</st></p>
      <p><st c="923">– Yazacaksan yaz şu hayatımı be abi!</st></p>
      <p><st c="960">Gittikçe de işi azıtıyor. </st><st c="987">Ben tıpkı, borcunu ödemeyen, alacaklısından kaçan bir adama döndüm. </st><st c="1055">“Artık şu bizim elli kâğıdı vereceksen ver. </st><st c="1099">Ettiğin yeter!” der gibi,</st></p>
      <p><st c="1124">– Artık şu benim hayatımı yazacaksan yaz be abi, diyor, uzattın işi!</st></p>
      <p><st c="1193">Helaya gitsem, kapıda bekliyor. </st><st c="1226">Muslukta yıkanırken yanı başımda. </st><st c="1260">Ondan korkumdan yataktan çıkmaz oldum. </st><st c="1299">Bu sefer de şununla bununla, en sonunda da gardiyanlarla haber yollamaya başladı:</st></p>
      <p><st c="1380">– Hayatını yazacakmışsınız... </st><st c="1411">Söyleyip duruyor. </st><st c="1429">Yazsanıza şunun hayatını!</st></p>
      <p><st c="1454">Yazılacak olan dilekçe değil ki... </st><st c="1490">Hayat bu! </st><st c="1500">Üşenmeden oturup yazsam, bir de üstelik beğenmez. </st><st c="1550">Beğenmez çünkü ben onları çok iyi bilirim, ne yapmışlarsa hep kendilerini haklı bulurlar!</st></p>
      <p><st c="1639">Ama bıkıp usanmıştım artık. </st><st c="1668">Bigün,</st></p>
      <p><st c="1674">– Gel bakalım, anlat şu hayatını, dedim.</st></p>
      <p><st c="1715">– Neresinden başlayayım abi?</st></p>
      <p><st c="1744">– Biyerinden başla işte.</st></p>
      <p><st c="1769">– Başından başlayayım...</st></p>
      <p><st c="1794">Başladı:</st></p>
      <p><st c="1803">– Yirmiiki yıldır bu yoldayım abi. </st><st c="1839">Nerden çaktın dersen, her mahkemede reis sabıkalarımı başından sıralar. </st><st c="1911">Sabıkaya işlenmemişler de tonla... </st><st c="1946">Onüçünde var yoktum. </st><st c="1967">İlk işimi yaptım. </st><st c="1985">“Babacım”ı bilirsin değil mi? </st><st c="2015">Çakarsın abi, şimdi bana yol koşma. </st><st c="2051">Bir gece Beyoğlu’ndayım, geceyarısından sonra... </st><st c="2100">Tak bir enayi düştü. </st><st c="2121">Baktım Hacıağa, iş var. </st><st c="2145">“Babacım” diye sokuldum. </st><st c="2170">Tenha sokağa döndük. </st><st c="2191">Bir el attım. </st><st c="2205">“Çarık” nah böyle. </st><st c="2224">Çarık diyorum sana abi içi barbunya dolu. </st><st c="2266">Dinine imanına söyle. </st><st c="2288">Kabahat benim mi be! </st><st c="2309">Bir “babacım” dedim, iki “babacım” dedim, üçüncüde enayiyi sövüşledim. </st><st c="2380">Kerizin ruhu bilem duymadı. </st><st c="2408">Pırrr!.. </st><st c="2417">Deve Ahmet’in tekkesine gittim. </st><st c="2449">Üçbin papel...</st></p>
      <p><st c="2463">Aradan bir ay geçti geçmedi, tramvayda bir iş aldım. </st><st c="2517">Aynasızlar enseledi, tak içeri düştüm. </st><st c="2556">Çıkınca gece işine başladım. </st><st c="2585">Bir akşamüzeri Şişli’den geçiyorum. </st><st c="2621">Baktım, bir evin birinci katında, ben diyeyim on, sen de yüz... </st><st c="2685">O kadar lamba yanıyor abi... </st><st c="2714">Vay anasını. </st><st c="2727">İçerisi tıklım tıklım dolu be!.. </st><st c="2760">Gel de dayan. </st><st c="2774">Derken lambalar sönmez mi? </st><st c="2801">Herifler, karı kız evcek çıkmazlar mı sokağa?.. </st><st c="2849">Sen söyle be abi, kabahat benim mi be!.</st></p>
      <p><st c="2888">Tak balkona. </st><st c="2902">Daldım içeri. </st><st c="2916">Allah ne verdiyse, topladım. </st><st c="2945">Ver elini keriz...</st></p>
      <p><st c="2963">Hangibirini... </st><st c="2979">Bir gece hiç unutmam, bizim şoför Erkek Niyazi’nin arabasındayız. </st><st c="3045">Taksim’de arabaya bir gaco bindi. </st><st c="3079">Vay anam vay... </st><st c="3095">Ye be, karıyı ye, çöpü kalmaz anam avradım olsun!.. </st><st c="3147">Ayağını öpeyim, kurbanın olayım abi, kabahat benim mi, suç benim mi? </st><st c="3216">Böylesi karıya can mı dayanır? </st><st c="3247">Erkek Niyazi’ye bir sinyal geçtim. </st><st c="3282">Tamam! </st><st c="3289">dedi. </st><st c="3295">Bastı gaza. </st><st c="3307">Yürrüüü!..</st></p>
      <p><st c="3317">Gaco başladı feryada. </st><st c="3340">Ayazağa ormanına soktuk. </st><st c="3365">Bir gece geçirdik. </st><st c="3384">Diyorum sana. </st><st c="3398">Kral Faruk da beğenir!.. </st><st c="3423">Sabahı tak enselendik. </st><st c="3446">Helal olsun. </st><st c="3459">Ben o karı için diyorum sana, anam avradım olsun, idama giderim!</st></p>
      <p><st c="3523">Bak, bitanesini anlatacağım, sen hak ver abi, benim suçum var mı?.. </st><st c="3592">Kabahat bende mi abi.”</st></p>
      <p><st c="3614">Delikanlı, yukarıdakilere benzer olaylarla dolu bütün hayatını anlattı. </st><st c="3687">Rahatladı.</st></p>
      <p><st c="3697">– Yazacak mısın abi? </st><st c="3719">dedi.</st></p>
      <p><st c="3724">– Yazarım, dedim.</st></p>
      <p><st c="3742">Verdiğim sözü tuttum. </st><st c="3765">İşte onun yazdığım hayatından bir parça:</st></p>
      <p><st c="3805">“Bütün insanlar onu suç işlemeye tahrik ve teşvik için el ve söz birliği etmiştiler. </st><st c="3891">Bir geceyarısı, şehre gelen yaşlı bir köylü cüzdanına üçbin lira koymak suretiyle zavallıyı yankesiciliğe mecbur etmişti. </st><st c="4013">İçi kıymetli eşyalarla dolu zengin bir ev sahibi, evde kimse bırakmadan bütün ailesiyle sinemaya giderek bahtsız genci gece soygunculuğu yapmak felaketine sürüklemişti.</st></p>
      <p><st c="4181">Zavallının, bütün namuslu insan olma gayretine rağmen, bir yaz sıcağında japone kollu, tiril tiril ipekli bir entari giyen, bütün bunlar da yetişmiyormuş gibi, güzel ve onsekiz yaşında olan bir kız, onu güzelliği ve körpeliğiyle suç işlemek zorunda bırakmıştı. </st><st c="4443">Alçak kız, masum delikanlıyı baştan çıkararak, delikanlının kendisini dağa kaldırmasını sağlamıştı. </st><st c="4543">Delikanlının bahtsızlığı bu kadarla da kalmamıştı. </st><st c="4594">Onu namussuz, hain insanlar cinayet işlemeye kadar sürüklediler. </st><st c="4659">Bir adam, karısını getirip kendi eliyle ona teslim etmemek gibi müthiş bir ahlaksızlığı irtikâp etmiş. </st><st c="4762">Zavallı delikanlıyı, kadına sahip olmak için kocasını bıçaklayarak öldürmek felaketine maruz bırakmıştı. </st><st c="4867">Kasasını açıp ona teslim etmeyen bir zengin tüccarı da bu şerefsiz hareketiyle beynine iki kurşun yemeyi hak etmişti. </st><st c="4985">Zavallı, masum, bahtsız delikanlı, yaptığı hareketlerde o kadar haklıydı ki...”</st></p>
      <p><st c="5064">Delikanlının hayatı uzundur. </st><st c="5094">Geçen gün gazetede ona dair bir haber okuduktan sonra onun, yazdığım hayatını şöyle tamamladım!</st></p>
      <p><st c="5189">“Ah! </st><st c="5195">Zavallı, masum, talihsiz genç!.. </st><st c="5228">En sonunda her hareketleriyle kendisini suç işlemeye, kötülük yapmaya zorlayan ahlaksız, şerefsiz, namussuz insanların elinden kurtulmak için, mahkemeden karar almış ve kendisini darağacına astırmak suretiyle intihar etmişti!”</st></p>
    </section>
  <div id="charCountTotal" value="5454"></div></body>
</html>
