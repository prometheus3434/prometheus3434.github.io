<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Yaşar’ın Paketi</st></h1>
      <p><span><st c="16">Y</st></span><st c="18">aşar çocukluk arkadaşımdır. </st><st c="46">Yüksek öğretmen okulunu bitirdi. </st><st c="79">Onaltı yıl, biyere öğretmen yapacaklar diye bekledi. </st><st c="132">Yalnız bekletseler yine iyi, bir de üstelik, mecburi hizmetin var, millet seni yedi yıl yedirdi içirdi, yedibin lira ödeyeceksin diye tutturdular.</st></p>
      <p><st c="278">Bir müddet pazarcılık yaptı, sonra pehlivanlar kahvesinde meydancılık yaptı. </st><st c="356">Yani meslek olarak bilinmeyen ne varsa hepsini yaptı. </st><st c="410">Yüksek öğretmen okulunun matematik bölümünden çıkan Yaşar’ı onaltı yıl sonra, Çankırı Evkaf Kütüphanesine hafızıkütüp yaptılar. </st><st c="538">Orada çakıldı kaldı oğlan.</st></p>
      <p><st c="564">Ne ise, hikâyenin aslı bu değil, asıl hikâyemiz, bir paketin başından geçen maceradır.</st></p>
      <p><st c="651">Sekiz yıl hafızıkütüplükten sonra Yaşar geçenlerde Istanbul’a geldi. </st><st c="721">Öpüştük koklaştık. </st><st c="740">Birara,</st></p>
      <p><st c="747">– Artık evlen be Yaşar, dedim.</st></p>
      <p><st c="778">– Hükümet beni hadım etti, nasıl evlenirim? </st><st c="823">dedi.</st></p>
      <p><st c="828">– Niye?</st></p>
      <p><st c="836">– Niye olacak? </st><st c="852">Aldığım maaşla, ölene kadar evlenemem.</st></p>
      <p><st c="890">Yazıhaneden konuşa konuşa çıktık.</st></p>
      <p><st c="924">– Beyoğlu’na geçelim, biriki tek atarız.</st></p>
      <p><st c="965">– İmkânı yok, teyzem bekler evde.</st></p>
      <p><st c="999">Vapura bindik. </st><st c="1015">Elindeki paketi fileye koydu. </st><st c="1045">Şurdan burdan konuştuk, eski günleri andık. </st><st c="1089">O Kuzguncuk’ta indi. </st><st c="1110">Ben vapurda kaldım. </st><st c="1130">Paketini filede unuttuğunu neden sonra fark ettim. </st><st c="1181">Ertesi gün götürürüm diye yanıma aldım. </st><st c="1221">Böyle zamanda insanın aklı başında kalmıyor ki... </st><st c="1271">Ertesi sabah paketi evde unutmuşum. </st><st c="1307">Daha ertesi gün evdekilere,</st></p>
      <p><st c="1334">– Aman şu paketi sabahleyin unutturmayın, diye sıkı sıkı tembih ettim.</st></p>
      <p><st c="1405">Ben onlara öyle dememişim, evin tapusunu sakladığınız gibi, Yaşar’ın paketini de öyle biyere sokuşturun ki, farelerden başkası bulamasın demişim. </st><st c="1552">Ara tara yok... </st><st c="1568">Tabii kıyameti kopardım.</st></p>
      <p><st c="1592">– Eğer akşama kadar paketi bulamazsanız evi tahliye edin! </st><st c="1651">diye protesto çektim. </st></p>
      <p><st c="1673">Akşam ilk sözüm paketi sormak oldu. </st><st c="1709">Yüzleri gülüyordu,</st></p>
      <p><st c="1727">– Bulduk, dediler.</st></p>
      <p><st c="1746">– Nerde buldunuz? </st><st c="1765">Ne zaman buldunuz?</st></p>
      <p><st c="1783">– Gündüz bütün evi allak bullak ettik, bulamadık. </st><st c="1834">Şimdi sen paltonu çıkarır çıkarmaz bulduk.</st></p>
      <p><st c="1876">– Nerdeymiş?</st></p>
      <p><st c="1889">– Paltonun cebinde.</st></p>
      <p><st c="1909">Unutmayayım diye paltonun cebine koyduğumu o zaman anımsadım. </st><st c="1972">Ertesi sabah, paketi elimden hiç bırakmadım. </st><st c="2017">Vapurdan inerken paket elimdeydi. </st><st c="2051">Dolmuşa bindim, yazıhaneye geldim, paket yok... </st><st c="2099">Bu oğlanın paketinde bir uğursuzluk var. </st><st c="2140">Ya içinde kıymetli bişey varsa... </st><st c="2174">Hemen altıncı şubeye telefon ettim:</st></p>
      <p><st c="2209">– Efendim, dolmuşta bir paket unuttum.</st></p>
      <p><st c="2248">– İçinde ne vardı?</st></p>
      <p><st c="2267">– Bilmem.</st></p>
      <p><st c="2277">– Arabanın numarasını?</st></p>
      <p><st c="2300">– Bilmem.</st></p>
      <p><st c="2310">– Şoförü hatırlıyor musunuz?</st></p>
      <p><st c="2339">– Hayır.</st></p>
      <p><st c="2348">Çat diye telefonu kapadılar.</st></p>
      <p><st c="2377">Allah razı olsun, şoför, namuslu delikanlı imiş, paketi semt karakoluna teslim etmiş, oradan bir tezkereyle merkeze göndermişler, merkezden müdüriyete havale edilmiş. </st><st c="2545">Ben on gün sonra paketi altıncı şubede buldum. </st><st c="2592">“Takside bulunan paket” etiketiyle koca bir dosya olmuş. </st><st c="2649">İçinde ne olduğunu bilmediğimden, paketin ne bana ne de Yaşar’a ait olduğunu kanıtlayamadım. </st><st c="2742">Bir tanıdık buldum da, ancak imza verip paketi alabildim. </st><st c="2800">Bişey değil, Yaşar paketinin bende olduğunu bilmez, zavallı aranır, durur.</st></p>
      <p><st c="2874">Hemen Yaşar’ın teyzesinin evine koştum. </st></p>
      <p><st c="2915">Teyzesi,</st></p>
      <p><st c="2923">– Ah evladım, dedi. </st><st c="2944">Yaşar, bu sabah Çankırı’ya hareket etti.</st></p>
      <p><st c="2984">Paketi bir güzel ambalaj yaptım. </st><st c="3018">Üzerine de Yaşar’ın adresini yazdım. </st></p>
      <p><st c="3055">Bizim kâtibe,</st></p>
      <p><st c="3068">– Çabuk şunu paket postanesine götür, ver, dedim.</st></p>
      <p><st c="3118">Bir saat sonra döndü.</st></p>
      <p><st c="3140">– Verdin mi?</st></p>
      <p><st c="3153">– Verdim.</st></p>
      <p><st c="3163">– Makbuz nerde?</st></p>
      <p><st c="3179">– Kem küm...</st></p>
      <p><st c="3192">Sıkıştırınca işi anladım, meğer giderken otobüste unutmuş. </st><st c="3252">Şu Yaşar çok şanssız çocuk... </st><st c="3282">Otobüs idaresine koştum. </st><st c="3307">“‘Otobüslerde bulunan eşyalar’ deposunda arayacaksınız,” dediler. </st><st c="3373">Haydi oraya... </st><st c="3388">“Muamelesi var, daha bikaç gün sürer, plantona gidecek, planton idareye gönderecek... </st><st c="3474">Oooo daha bitmez öyle hemen..” dediler. </st><st c="3514">Bir hafta sonra gittim. </st><st c="3538">Paketin eşkâlini verdim.</st></p>
      <p><st c="3562">– Buyrun arayın, dediler.</st></p>
      <p><st c="3588">İskarpin tekleri, tespih, eldiven, şapka, ibrik gibi akla gelen gelmeyen bisürü eşya arasında üstünde Yaşar’ın adresi yazılı paketi buldum. </st><st c="3729">Bu sefer kendi elceğzimle götürüp postaneye verdim.</st></p>
      <p><st c="3780">Bir ay sonra Yaşar’dan şöyle bir teşekkür mektubu aldım:</st></p>
      <p><st c="3837">“Canım Kardeşim,</st></p>
      <p><st c="3854">Gönderdiğin uskumrulara çok teşekkür ederim. </st><st c="3900">Paketi açınca, içinden müthiş, berbat bir kokuyla bitakım kanatlanmış haşarat üstüme hücum etti. </st><st c="3997">Bunu önce bir suikast için yollanmış zehirli gaz bombası sandık. </st><st c="4062">Sonradan uskumru kılçıklarını görünce, boğazından geçmeyip, bana da uskumru, yahut da çiroz yolladığını anladım. </st><st c="4175">Sen bizim postaların halini bilirsin kardeşim. </st><st c="4222">Yazık, zahmet etmişsin, çok teşekkür ederim, ama, postadaki gecikmeden gönderdiğin balıkların kılçıklarını alabildim. </st><st c="4340">Beni düşündüğüne bin teşekkür... </st><st c="4373">İnan ki, yemiş kadar oldum.”</st></p>
    </section>
  <div id="charCountTotal" value="4401"></div></body>
</html>
