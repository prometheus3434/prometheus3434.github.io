<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Tören Koçu</st></h1>
      <p><span><st c="11">5</st></span><st c="13"> TEMMUZ 1958</st></p>
      <p><st c="25">Müdür Bey açılış töreni için bir koç alınmasını söyledi. </st><st c="83">Koç, tören tahsisatından alınacak. </st><st c="118">Törende kurdele kesilirken, koç da kurban edilecek.</st></p>
      <p><st c="169">7 TEMMUZ 1958</st></p>
      <p><st c="183">Bugün bir koç alındı. </st><st c="206">Adını “Kamber” koyduk. </st><st c="229">Maşallah, ne de güzel koç, danadan büyük. </st><st c="271">Gözleri sürmeli, boynuzları kıvır kıvır. </st><st c="312">İnsan bu güzel hayvanı kesmeye kıyamaz. </st><st c="352">Zavallının ne suçu var bilmem, bu törene sanki o sebep olmuş gibi kesecekler.</st></p>
      <p><st c="429">8 TEMMUZ 1958</st></p>
      <p><st c="443">Kamber’i yıkadılar. </st><st c="464">Tüyleri pamuk gibi oldu. </st><st c="489">Boynuzlarını önce yağladılar, sonra yaldızladılar. </st><st c="540">Tüylerinin orasına burasına kına çaldılar. </st><st c="583">Kuyruğuna kırmızı kurdeleden bir fiyonk bağladılar. </st><st c="635">Boynuna da bir dizi gözboncuğundan yapılmış bir tasma taktılar. </st><st c="699">Hey mübarek hayvan, öyle güzelleşti ki, insan bakmaya kıyamaz.</st></p>
      <p><st c="761">9 TEMMUZ 1958</st></p>
      <p><st c="775">İki gün sonra yapılacak törende Kamber’i kurban edecekler. </st><st c="835">Ama iki gün daha Kamber nasıl tutulacak bilmem. </st><st c="883">Koca hayvan durmadan tos vuruyor. </st><st c="917">Geçen gün Leyla Hanım bahçeden giderken, Kamber arkadan kadına bir boynuz takıp bütün elbisesini aşağı indirdi. </st><st c="1029">Zavallı Leyla Hanımı, herkesin gözü önünde striptiz yıldızı gibi çırçıplak bıraktı. </st><st c="1113">Kadıncağızı anadan doğma çıplak bıraktıktan sonra dursa iyi. </st><st c="1174">Kadını boynuzlayıp altına aldı. </st><st c="1206">Leyla Hanımı, Kamber’den zor kurtardılar.</st></p>
      <p><st c="1247">10 TEMMUZ 1958</st></p>
      <p><st c="1262">Şu tören olsa da biz de Kamber’den kurtulsak. </st><st c="1309">Mübarek hayvanla başa çıkılır gibi değil. </st><st c="1351">Dün akşam, Muavin Beyin pantolonuna bir boynuz taktı, adamın pantolonunu cart diye ikiye ayırdı. </st><st c="1448">Bu sabah da camlı kapıya bir tos vurdu, kapının koca camını şangır şungur aşağı indirdi. </st><st c="1537">Duvarlara tosladıkça heryer sarsılıyor.</st></p>
      <p><st c="1576">11 TEMMUZ 1958</st></p>
      <p><st c="1591">Kurdeleyi kesmeye kim gelecekse onun çok önemli bir işi çıkmış. </st><st c="1656">Tören bir hafta sonraya kaldı. </st><st c="1687">Bu Kamber’le nasıl baş edilecek, nasıl tutulacak, herkes şaşırdı. </st><st c="1753">Mübarek hayvan koç değil boğa. </st><st c="1784">Güm güm tos vuruyor. </st><st c="1805">Bu açılış töreni biraz daha geç kalırsa, törene kalmadan Kamber buralarını hep yıkar.</st></p>
      <p><st c="1890">15 TEMMUZ 1958</st></p>
      <p><st c="1905">Kamber büyük bir dert oldu. </st><st c="1934">Koyacak yer bulamıyorlar. </st><st c="1960">Burası yapılırken mimar, tören koçunun konulacağı odayı düşünmemiş. </st><st c="2028">Kamber’i kalorifer kazanının olduğu bodruma kapadılar.</st></p>
      <p><st c="2082">18 TEMMUZ 1958</st></p>
      <p><st c="2097">Açılış töreni, yine bir hafta geriye atıldı. </st><st c="2143">Kamber büyük bir dert oldu. </st></p>
      <p><st c="2171">İaşe memuru,</st></p>
      <p><st c="2183">– Kamber’in tahsisatı yok, ne yedireceğiz? </st><st c="2227">diye müdüre sordu. </st></p>
      <p><st c="2246">Müdür de.</st></p>
      <p><st c="2255">– Mahrukai faslından yedirin, dedi. </st></p>
      <p><st c="2292">İaşe memuru,</st></p>
      <p><st c="2304">– Mahrukai faslından yediremeyiz, sonra kaydını yapamayız, tüzüğe aykırıdır, dedi.</st></p>
      <p><st c="2387">21 TEMMUZ 1958</st></p>
      <p><st c="2402">Kamber’i unuttuk. </st><st c="2421">Hiç sesi çıkmıyordu. </st><st c="2442">Geçen gün bodrumun merdiveninden birisi, “Meee...” diye ince bir ses duyunca, içeriye birisi kundakta çocuk bıraktı, sanmış. </st><st c="2567">Bir de baktılar ki. </st><st c="2587">Kamber... </st><st c="2597">Mübarek hayvan öyle zayıflamış, öyle zayıflamış ki, koca koç – affedersiniz – uyuz ite dönmüş.</st></p>
      <p><st c="2691">23 TEMMUZ 1958</st></p>
      <p><st c="2706">Açılış töreni yine geriye kaldı. </st><st c="2740">Kamber ishal oldu. </st><st c="2759">Bir veteriner geldi, Kamber’i muayene etti.</st></p>
      <p><st c="2802">– Siz buna su vermediniz mi? </st><st c="2832">diye sordu.</st></p>
      <p><st c="2843">Su vermeyi unutmuşlar.</st></p>
      <p><st c="2866">– Ne yediriyorsunuz? </st><st c="2888">diye sordu.</st></p>
      <p><st c="2899">Aşçı başı,</st></p>
      <p><st c="2910">– Etli yemeklerin artıklarını veriyorum, dedi.</st></p>
      <p><st c="2957">28 TEMMUZ 1958</st></p>
      <p><st c="2972">Leyla Hanım bugün eliyle Kamber’e tos yaptı. </st><st c="3018">Başına vurur vurmaz Kamber geri geri iki adım gidip kıçının üstüne oturdu. </st><st c="3093">Zavallı Kamber’i zor ayağa kaldırdık.</st></p>
      <p><st c="3130">1 AĞUSTOS 1958</st></p>
      <p><st c="3145">Kamber ayakta duramıyor. </st><st c="3171">Küçüldü küçüldü kedi kadar kaldı. </st><st c="3205">Zamanında akıl edip de koç yerine kurbanlık bir deve alınsaydı, şimdi ne kadar zayıflasa küçülse, yine bir koç kadar kalırdı.</st></p>
      <p><st c="3330">5 AĞUSTOS 1958</st></p>
      <p><st c="3345">Açılış töreni, belirsiz bigüne geri bırakıldı. </st><st c="3393">Zavallı Kamber çok dayanıksızmış. </st><st c="3427">Bir dar gelirli kadar bile dayanamadı. </st><st c="3466">Anlayanların söylediklerine bakılırsa Kamber, kemeri olmadığı için dayanamamış. </st><st c="3546">Kamber’e önceden kemer takılıp hergün biraz kemeri sıkılsaymış, uzun zaman dayanabilirmiş.</st></p>
    </section>
  <div id="charCountTotal" value="3636"></div></body>
</html>
