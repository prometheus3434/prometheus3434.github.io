<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Arkadaş Utanır, İş Utanmaz</st></h1>
      <p><span><st c="27">K</st></span><st c="29">adıköy’den vapura binmiştim. </st><st c="58">Güvertede birisi seslendi. </st><st c="85">Baktım, yüzü gülüyor. </st><st c="107">Oysa onun yüzü hiç gülmezdi. </st><st c="136">Yanına oturdum ama istemeyerek. </st><st c="168">Benim gönlümü almak için boyuna konuşuyor. </st><st c="211">Ne dediyse hiç yüz vermedim. </st><st c="240">Kendisine neden kızgın olduğumu bildiği için,</st></p>
      <p><st c="285">– Vallahi billahi kabahat benim değil, diye yemin etmeye başladı.</st></p>
      <p><st c="351">– Ayıp diye bişey vardır, dedim.</st></p>
      <p><st c="384">– Benim ne kabahatim var kardeşim, dedi, ben bir emir kuluydum. </st><st c="449">Bana ne derlerse onu yapıyordum. </st><st c="482">“Arkadaş utanır, iş utanmaz” derler. </st><st c="519">Siz patronla arkadaştınız. </st><st c="546">O da beni ileri sürüyordu. </st><st c="573">Ben ne yapayım? </st><st c="589">“Arkadaş utanır, iş utanmaz...”</st></p>
      <p><st c="620">“Arkadaş utanır, iş utanmaz” diye bir söz olduğunu, ilk duyuyordum.</st></p>
      <hr />
      <p><st c="688">Babıâli’ye bir milyoner gelmiş diye duymuştuk. </st><st c="736">Memleketin beyni sayılan Babıâli’ye aradabir, tek tük milyonerlerin düşmesi yeni bir iş alanı açılacak diye yazar takımını sevindirir ;</st></p>
      <p><st c="871">Ama biz, bu basın pazarına dışardan gelenlerin öyle kolayca tutunamayacaklarını da biliriz. </st><st c="964">Ne de olsa, beş altı ay yeni bir dergi çıkar, yazar çizer takımı da geçinir gider. </st><st c="1047">Denemelerimize göre bişey daha biliriz, Babıâli’ye gelenlerden adını milyonere çıkaranların çoğu milyoner değildir. </st><st c="1163">Olsa olsa ceplerinde yüz ikiyüzbin liraları vardır. </st><st c="1215">Bizim cebimizdeki paraya göre, 60-70 bin lirası olan milyoner sayılacağından, onların adını biz milyonere çıkarırız.</st></p>
      <p><st c="1331">Yeni derginin idare yeri belli oldu. </st><st c="1369">Yazarlar, çizerler çağrılıp kendileriyle konuşuluyor. </st><st c="1423">Derginin sahibiyle konuşmuş olanlara,</st></p>
      <p><st c="1460">– Nasıl adam? </st><st c="1475">diye soruyorum.</st></p>
      <p><st c="1490">Hepsi de onun gerçekten milyoner olduğunu söylüyorlar.</st></p>
      <p><st c="1545">– Nerden anladınız? </st><st c="1566">diyorum.</st></p>
      <p><st c="1574">– Konuş, sen de anlarsın, diyorlar, hem sıkı bir milyoner, hem de göreceksin, çıkardığı dergi tutacak.</st></p>
      <p><st c="1677">Bigün de beni çağırtmış. </st><st c="1703">Gittim. </st><st c="1711">Çok saygılı karşıladı. </st><st c="1734">Yeni bir dergi çıkaracakmış. </st><st c="1763">Şimdiyecek çıkanların hiçbirine benzemeyecekmiş. </st><st c="1812">Hep duyduğumuz sözler. </st><st c="1835">Her yeni dergi çıkarmaya kalkışan böyle söyler: Şimdiyecek çıkanların hiçbirine benzemeyecek... </st><st c="1931">Peki, ne olacak? </st><st c="1948">Sen bunun üzerine kuş oturtacak değilsin ya... </st><st c="1995">Yine o yazar, yine o çizer.</st></p>
      <p><st c="2022">Acaba vaktim var mıymış? </st><st c="2048">Haftada bir hikâye yazabilir miymişim? </st><st c="2087">Hah şöyleee, lafın tatlı yerine gelelim.</st></p>
      <p><st c="2127">– Yazarım, dedim.</st></p>
      <p><st c="2145">Ama bu dergiyi, kendi dergim bilmeliymişim. </st><st c="2190">Başka dergilerle bir tutmamalıymışım.</st></p>
      <p><st c="2227">Yine beylik sözler. </st><st c="2248">Her yeni dergi çıkaran da bunları nerden öğrenir? </st><st c="2298">Ona göre yazıp da ne yapacağım, bilmem ; yazıyı yazdıktan sonra asker mektubu gibi orasına burasına kuş resmi mi koyacağım?</st></p>
      <p><st c="2421">– Kaç para istersiniz? </st><st c="2445">diye sordu.</st></p>
      <p><st c="2456">Ben o zaman on liraya bir hikâye yazıyorum. </st><st c="2501">Yüzde onbeşten, birbuçuk lira da vergi ödeyerek, toprak ürünlerinden alınmayan vergiyi kapamaya, devlet bütçesini denkleştirmeye çalışıyorum. </st><st c="2643">Ama karşımdaki bir milyoner. </st><st c="2672">Yazı piyasasını bilmez. </st><st c="2696">Onun için,</st></p>
      <p><st c="2706">– Yirmi lira... </st><st c="2723">dedim.</st></p>
      <p><st c="2729">Öyle ya, ne koparsak kazanç. </st><st c="2759">Ben “yirmi lira” der demez, adam iki elini ağzına götürüp,</st></p>
      <p><st c="2817">– Aman aman... </st><st c="2833">diye bağırarak odanın içinde, dişi ağrıyormuş gibi gezinmeye başladı.</st></p>
      <p><st c="2902">İki elini sağlı sollu yanaklarına vurup,</st></p>
      <p><st c="2943">– Vay vay vay!.. </st><st c="2961">diye bağırıyor.</st></p>
      <p><st c="2976">Önce yirmi lirayı çok buldu da ondan böyle dövünüyor sandım.</st></p>
      <p><st c="3037">– Yani... </st><st c="3048">şey... </st><st c="3055">dedim, yirmi lira dedikse... </st><st c="3084">Bunun üç lira da vergisi var, onyedi lira sayılır.</st></p>
      <p><st c="3134">Patron büsbütün dövünmeye başladı. </st><st c="3170">Yahu, bu adama ne oldu? </st><st c="3194">Parayı mı çok buldu, yoksa apandisit sancısı mı tuttu?</st></p>
      <p><st c="3248">Siz o patronu bir görmeliydiniz. </st><st c="3282">Dizlerini bırakıp başını, başını bırakıp dizlerini dövüyor. </st><st c="3342">Ben de enayilik var ya, Babıâli’ye yeni gelmiş diye herifi kazıklamaya kalktım. </st><st c="3422">Herif, işadamı. </st><st c="3438">Daha önce bir hikâyenin kaça yazıldığını öğrenmiştir.</st></p>
      <p><st c="3491">– Valla beyefendi, ben heryere on liraya yazıyorum, size de on liraya yazayım, dedim.</st></p>
      <p><st c="3577">Ne yapsam, dışarı çıkıp da, “Yetişin!” diye bağırsam mı? </st><st c="3635">Patron on lirayı duyunca hırsından yumruklarını ısırmağa başladı.</st></p>
      <p><st c="3700">– Beyefendi para mara istemez. </st><st c="3732">Susun rica ederim, bedava yazayım...</st></p>
      <p><st c="3768">Karşıma oturdu,</st></p>
      <p><st c="3784">– Nasıl olur beyim, nasıl olur, dedi, rica ederim, aklım duracak. </st><st c="3851">Sizin gibi bir yazara nasıl olur da yirmi liraya, otuz liraya yazı yazdırırlar? </st><st c="3931">Vah vah vah... </st><st c="3946">Eyvaaah, memleket ölmüş yahu... </st><st c="3978">Yazık değil mi? </st><st c="3994">Bu patronlarda hiç mi insaf yok? </st><st c="4027">Sizin hikâyenizi on liraya almaya utanmazlar mı? </st><st c="4076">Bu zamanda bir hamal on liraya para demiyor.</st></p>
      <p><st c="4120">Ben şaştım kaldım. </st><st c="4140">Demek adamın demindenberi bağırıp çağırması, dövünmesi bundanmış.</st></p>
      <p><st c="4205">– Sizin gibi bir değer... </st><st c="4232">Vah vah vah... </st><st c="4247">Hiç mi değerbilir insan kalmamış? </st><st c="4281">Boşuna değil, sanat hayatımız, fikir hayatımız böyle güdük kalmış.</st></p>
      <p><st c="4347">Öyle konuşuyor ki, ben artık kendi kendime acımaya başladım. </st><st c="4409">Gözlerim buğulandı, boğazıma bir düğüm oturdu. </st><st c="4456">Handiyse kendi durumuma ağlayacağım.</st></p>
      <p><st c="4492">– Vah vah vah... </st><st c="4510">Vah vah vah... </st><st c="4525">On liraya bir hikâye ha? </st><st c="4550">Tuuu... </st><st c="4558">Yazıklar olsun be...</st></p>
      <p><st c="4578">Boynumu büküp,</st></p>
      <p><st c="4593">– Maalesef böyle dedim.</st></p>
      <p><st c="4617">– Başka biri söylese, vallahi inanmazdım...</st></p>
      <p><st c="4661">– Eh ne yapalım...</st></p>
      <p><st c="4680">– Size teklif ederken utanıyorum ama, şimdilik lütfen kabul edin. </st><st c="4747">Biz, her hikâyenize yüz lira vereceğiz. </st><st c="4787">Ama bu, şimdilik... </st><st c="4807">İlerde, dergimiz tutunca, yazılarınızın değeri olan parayı ödemeye çalışırız.</st></p>
      <p><st c="4884">– Teşekkür ederim, dedim, ordan çıktım. </st></p>
      <p><st c="4925">İçime bir gariplik, bir üzüntü çöktü. </st><st c="4963">Yahu bu memlekette böyle adamlar da mı vardı? </st><st c="5009">Ağlamaklı oldum. </st><st c="5026">Yokuştan aşağı inerken bir yazar arkadaşla karşılaştım. </st><st c="5082">O da yeni çıkacak dergiye gidiyormuş. </st><st c="5120">Benim ordan geldiğimi görünce, patron için,</st></p>
      <p><st c="5163">– Nasıl adam? </st><st c="5178">diye sordu.</st></p>
      <p><st c="5189">– Milyoner, dedim, hem de öyle biriki milyonluk değil, esaslı milyoner. </st><st c="5262">Enazından yüzmilyonu vardır.</st></p>
      <p><st c="5290">– Milyoner olsa Babıâli’ye gelmez. </st><st c="5326">Biz öylelerini çok gördük, dedi.</st></p>
      <p><st c="5358">– Git, kendin konuş, anlarsın, dedim.</st></p>
      <p><st c="5396">Eve gelince ilk işim, bir hikâye yazmak oldu. </st><st c="5443">Buna yazmak demezler, döktürmek, derler. </st><st c="5484">Hani yazıya kuş kondurulmazdı. </st><st c="5515">Ben o hikâyenin her cümlesine bir kuş kondurdum da, hikâye baharda çiçek açmış badem ağacına döndü ; her dalında yüzlerce kuş, cıvıl cıvıl ötüşüyor.</st></p>
      <p><st c="5663">Ertesi gün hikâyeyi götürdüm. </st><st c="5694">Patron teşekkür etti.</st></p>
      <p><st c="5715">– Lütfen muhasebeye uğrayın da parasını alın, dedi.</st></p>
      <p><st c="5767">Bizde yazıyı verince parasını almak diye bir gelenek yok. </st><st c="5826">Yazı basılır, dergi çıkar. </st><st c="5853">Ondan sonra parasını alırız. </st><st c="5882">Arsızlık etmeyeyim, dergi çıksın da ondan sonra gelir parasını alırım, dedim.</st></p>
      <p><st c="5959">Dergi çıktı. </st><st c="5973">Ben de ikinci hikâyemi yazıp götürdüm. </st><st c="6012">Patron yine teşekkür etti.</st></p>
      <p><st c="6038">– Lütfen muhasebeye uğrayın, dedi.</st></p>
      <p><st c="6073">Muhasebe aşağı katta. </st><st c="6096">Gittim. </st><st c="6104">Muhasebe odasında bikaç kişi var.</st></p>
      <p><st c="6137">– Muhasebeci Bey nerde? </st><st c="6162">dedim.</st></p>
      <p><st c="6168">– Öğleden sonra gelir, dediler.</st></p>
      <p><st c="6200">Eh, başka zaman uğrar alırım. </st><st c="6231">Derginin ikinci sayısı çıktı. </st><st c="6261">Ben de üçüncü hikâyemi yazıp götürdüm. </st><st c="6300">Ama hikâyeler de hikâye hani... </st><st c="6332">Enaz beş müsvedde yapıyorum, yedi, sekiz kez yazıyorum. </st><st c="6388">On onbeş kişiye de okuyorum. </st><st c="6417">Beğenirlerse o zaman götürüyorum. </st><st c="6451">Yüz lira bir hikâye... </st><st c="6474">Başka yere on hikâye yazmalıyım ki, bu parayı alayım.</st></p>
      <p><st c="6527">Patron üçüncü hikâyemi de teşekkür ederek aldı, muhasebeye uğramamı rica etti.</st></p>
      <p><st c="6606">Muhasebeye uğradım. </st><st c="6627">Muhasebeci yokmuş. </st><st c="6646">Öğle yemeğinden sonra gittim.</st></p>
      <p><st c="6675">– Geldi, gitti, dediler.</st></p>
      <p><st c="6700">– Ne zaman gelir?</st></p>
      <p><st c="6718">– Belli olmaz.</st></p>
      <p><st c="6733">Haftaya başka bir hikâye daha götürdüm. </st><st c="6774">Hikâyeyi verip muhasebeye indim. </st><st c="6807">Muhasebeci Bey yine yok. </st><st c="6832">Ne zaman gelir? </st><st c="6848">Belli olmaz. </st><st c="6861">Para da çok lazım. </st><st c="6880">Ordan ayrılmadım. </st><st c="6898">Yazar arkadaşlardan biri de bekliyor.</st></p>
      <p><st c="6935">– Yahu, buranın muhasebecisi kimdir, hiç gördün mü? </st><st c="6988">dedi.</st></p>
      <p><st c="6993">– Görmedim, ben de onu bekliyorum, dedim.</st></p>
      <p><st c="7035">Beraber beklemeye başladık. </st><st c="7064">Derken biri daha, biri daha geldi. </st><st c="7099">Hep muhasebeciyi bekliyoruz. </st><st c="7128">Akşama doğru bir adam geldi, muhasebeci buymuş. </st><st c="7176">Ufak tefek, sarı bozuk bir adam, ama suratından düşen bin parça oluyor. </st><st c="7248">Odaya girer girmez ordakilere bağırıp çağırmaya başladı. </st><st c="7305">Ortalığı kasıp kavuruyor. </st><st c="7331">Onun suratını görünce arkadaşlardan hiçbiri yüreklenip de gidip para isteyemiyor. </st><st c="7413">Herkes birbirini ileri sürüyor. </st><st c="7445">Ben davranıp muhasebecinin önüne vardım.</st></p>
      <p><st c="7485">– Ben falankeşim, dedim.</st></p>
      <p><st c="7510">– Ne istiyorsunuz? </st><st c="7530">dedi. </st></p>
      <p><st c="7536">Herif zehir mi zehir...</st></p>
      <p><st c="7559">– Yazı paraları vardı da...</st></p>
      <p><st c="7587">– Ne yazısı?</st></p>
      <p><st c="7600">– Ben bu dergiye hikâye yazıyorum da...</st></p>
      <p><st c="7640">– Evet...</st></p>
      <p><st c="7650">– Parasını...</st></p>
      <p><st c="7664">O asık suratını büsbütün asıp,</st></p>
      <p><st c="7695">– Bugün ne? </st><st c="7708">diye sordu.</st></p>
      <p><st c="7719">– Pazartesi...</st></p>
      <p><st c="7734">– Bayım, her canınız istediği zaman burdan gelip para alınmaz. </st><st c="7798">Burasının ödeme günü vardır.</st></p>
      <p><st c="7826">– Affedersiniz, deyip dışarı çıktım.</st></p>
      <p><st c="7863">Dört yazar, dördümüz de çok kötü bozulmuştuk. </st><st c="7910">Patron, bu muhasebecinin yanında şeker.</st></p>
      <p><st c="7949">– Bu herifi nerden bulmuş?</st></p>
      <p><st c="7976">Bu herif, patronun eski işinde çalışan muhasebeciymiş. </st><st c="8032">Muhasebeci değil, Tanrı korusun bir bela... </st><st c="8076">Hoş biz bu Babıâli’de on liraya hikâye yazarız, ondan da birbuçuk lira vergi öderiz ama, aradabir muhasebecilerden, idare memurlarından ikibuçuk, üç lira avans alırız. </st><st c="8244">Avanstan geçtik, kendi paramızı alamıyoruz.</st></p>
      <p><st c="8287">Ne yapalım, haftaya alırız, dedik. </st><st c="8323">Haftaya bir hikâye daha götürdüm. </st><st c="8357">Patrona verip aşağı inerken bir yazar arkadaşla karşılaştım.</st></p>
      <p><st c="8417">– Nereye, Mareşal Zart’a mı? </st><st c="8447">dedi.</st></p>
      <p><st c="8452">– Mareşal Zart da kim?</st></p>
      <p><st c="8475">Muhasebecinin adını Mareşal Zart koymuşlar. </st><st c="8520">Bak, bu çok uymuş. </st><st c="8539">Herif durmadan zart zurt ediyor.</st></p>
      <p><st c="8571">– Evet, Mareşal Zart’a, dedim.</st></p>
      <p><st c="8602">– Hiç boşuna gitme, bugün ödeme günü değilmiş, dedi.</st></p>
      <p><st c="8655">O gün salıydı. </st><st c="8671">Ertesi gün gittim. </st><st c="8690">Mareşal Zart yine bana,</st></p>
      <p><st c="8713">– Bugün ne? </st><st c="8726">diye sordu.</st></p>
      <p><st c="8737">– Çarşamba... </st><st c="8752">dedim.</st></p>
      <p><st c="8758">– E peki, ne istiyorsunuz?</st></p>
      <p><st c="8785">Dışarı çıktım. </st><st c="8801">Arkadaşlara sordum, hiçbiri de ödeme gününün haftanın hangi günü olduğunu bilmiyor. </st><st c="8885">Patrona sorsak, ayıp olacak. </st><st c="8914">Muhasebeciye hiçbişey sorulacak gibi değil. </st><st c="8958">En sonunda gide gele cuma günleri para ödendiğini öğrenebildik. </st><st c="9022">Bunu öğreninceye kadar ikibuçuk ay geçti, benim de bin lira alacağım var. </st><st c="9096">Cuma sabahı damladım. </st><st c="9118">Yüzümün en tatlı yumuşaklığıyla Mareşal Zart’ın karşısına geçtim... </st><st c="9186">Yeryüzünün bütün tersliği Mareşal Zart’ın suratına toplanmış. </st><st c="9248">Herifin suratına bir bak, artık ömrünce bütün işlerin ters gider.</st></p>
      <p><st c="9313">– Geldim efendim, dedim.</st></p>
      <p><st c="9338">– Evet?</st></p>
      <p><st c="9346">– Para alacaktık da...</st></p>
      <p><st c="9369">– Saat kaç?</st></p>
      <p><st c="9381">Herif konuşmuyor, hırlıyor. </st><st c="9410">Biraz kızdıracak olsan, hır diye suratına atılacak.</st></p>
      <p><st c="9461">– Bilmiyorum, saatim yok, dedim.</st></p>
      <p><st c="9494">Kendi kol saatine baktı,</st></p>
      <p><st c="9519">– Onbir, dedi.</st></p>
      <p><st c="9534">Başını eğdi. </st><st c="9548">başka işe baktı. </st><st c="9565">Bana da dışarı çıkmak düştü. </st></p>
      <p><st c="9594">Dışarda bekleşen arkadaşlar,</st></p>
      <p><st c="9622">– Aldın mı parayı? </st><st c="9642">diye sordular.</st></p>
      <p><st c="9656">Ben aldıysam, onlar da gidip para isteyecekler.</st></p>
      <p><st c="9704">– Almadım, dedim, herif bana ters ters saati sordu. </st><st c="9757">Ben de dışarı çıktım.</st></p>
      <p><st c="9778">Yahu bu herif başımıza bela mı bizim? </st><st c="9817">Biz ki... </st><st c="9827">efendim? </st><st c="9836">Bugüne bugün... </st><st c="9852">Allah Allah...</st></p>
      <p><st c="9866">– Yürüyün arkadaşlar...</st></p>
      <p><st c="9890">Hep birden içeri girdik. </st></p>
      <p><st c="9916">Mareşal Zart,</st></p>
      <p><st c="9929">– Baylar, burası sizin bildiğiniz bir muhasebe değil, diye bağırdı, canınız istediği saatte gelip para alınmaz burdan...</st></p>
      <p><st c="10050">– Ne zaman alınır?</st></p>
      <p><st c="10069">– Bizim ödeme saatimiz var.</st></p>
      <p><st c="10097">Dışarı çıktık. </st><st c="10113">Ödeme gününü öğrenmiştik ama, ödeme saatini öğrenmemiştik. </st><st c="10172">Herhalde öğleden sonra olacak. </st><st c="10203">Öğleden sonra gittik, Mareşal Zart yok. </st><st c="10243">Ne zaman gelir? </st><st c="10259">Belli olmaz...</st></p>
      <p><st c="10273">Haftaya bir hikâye daha götürdüm. </st><st c="10308">Ödeme günü, yani cumaydı. </st><st c="10334">Öğleden sonra Mareşal Zart’ın huzuruna çıktım.</st></p>
      <p><st c="10380">– Saat kaç? </st><st c="10393">dedi.</st></p>
      <p><st c="10398">– Bilmem, dört beş vardır, dedim.</st></p>
      <p><st c="10432">Kol saatine baktı,</st></p>
      <p><st c="10451">– Dörtbuçuk, dedi. </st><st c="10471">Bu saatte para ödenmez. </st><st c="10495">Anlatamadık mı? </st><st c="10511">Para ödemenin de bir saati vardır.</st></p>
      <p><st c="10545">Dışarda arkadaşlarla konuştuk. </st><st c="10577">Haftaya cuma günü öğleden akşama kadar burada bekleriz. </st><st c="10633">Elbet birimizden birimiz ödeme saatine düşürürüz. </st><st c="10683">Bu ödeme saati “eşref saati” gibi bişey...</st></p>
      <p><st c="10725">Haftaya cumaya geldik. </st><st c="10749">Erken gelmişiz. </st><st c="10765">Biraz dolanıp döndük, geç kalmışız. </st><st c="10801">Haydi haftaya... </st><st c="10818">Bitürlü ödeme saatinin üstüne düşemiyoruz. </st><st c="10861">Ya erken geliyoruz, ya geç kalıyoruz. </st><st c="10899">En sonunda ben tam ödeme saatinde “saat 3’te” içeri daldım. </st><st c="10959">Bu sefer de muhasebeci yok. </st><st c="10987">Ödeme gününü, ödeme saatini, bir de muhasebeciyi, üçünü biraraya düşürmenin imkânı yok.</st></p>
      <p><st c="11074">Aradan dört ay geçti. </st><st c="11097">Ben, bu üçünü biraraya düşürdüm. </st><st c="11130">Mareşal Zart’ın suratı gayet yumuşak, ellerini ovuşturarak,</st></p>
      <p><st c="11189">– Rica ederim, yarın teşrif eder misiniz, bugün kasada para yok, dedi. </st></p>
      <p><st c="11261">Hah şöyle, kerata adam ol. </st><st c="11288">İnsan gibi konuş, yarın gelelim. </st><st c="11321">Ertesi gün gittim. </st><st c="11340">Mareşal Zart’ın suratı yine savaş alanı gibi karmakarışık,</st></p>
      <p><st c="11398">– Bugün ne?</st></p>
      <p><st c="11410">– Cumartesi.</st></p>
      <p><st c="11423">– Siz bizim ödeme günümüzün cuma olduğunu bilmiyor musunuz?</st></p>
      <p><st c="11483">– Biliyoruz, dün geldik, yarın dediniz.</st></p>
      <p><st c="11523">– Bayım, prensip meselesi... </st><st c="11553">Cumadan başka gün para verilmez.</st></p>
      <p><st c="11585">Cumayı, saat üçü, Mareşal Zart’ın orada olmasını, kasada para bulunmasını bitürlü biraraya getiremiyoruz. </st><st c="11692">Tam zamanında gidiyoruz, Mareşal Zart bulunmuyor. </st><st c="11742">Mareşal Zart bulunuyor, kasada para bulunmuyor.</st></p>
      <p><st c="11789">Dergi çıkmaya başlayalı altı ay olmuş, on para almamışız. </st><st c="11848">Biz bu herifi patrona şikâyet edelim, dedik. </st><st c="11893">Nezaketse de mezaketse de bu kadar olur. </st><st c="11934">Patrona çıktım. </st><st c="11950">Ben daha ağzımı açmadan,</st></p>
      <p><st c="11974">– Sizin hikâyelerinizin parasını yüzelli liraya çıkardım, dedi.</st></p>
      <p><st c="12038">– Teşekkür ederim. </st><st c="12058">Ama ben daha hiç para alamadım.</st></p>
      <p><st c="12089">– Nasıl? </st><st c="12099">Alamadınız mı?</st></p>
      <p><st c="12113">– Alamadım.</st></p>
      <p><st c="12125">– Neden?</st></p>
      <p><st c="12134">– Mareşal Zart vermiyor.</st></p>
      <p><st c="12159">– Mareşal Zart da kim oluyor?</st></p>
      <p><st c="12189">– Sizin muhasebeciniz.</st></p>
      <p><st c="12212">Patron yine dizini, başını dövmeğe başladı. </st><st c="12257">Zile bastı. </st><st c="12269">Muhasebeciyi istedi. </st><st c="12290">Mareşal Zart geldi. </st><st c="12310">Patronun karşısında iki büklüm duruyor. </st><st c="12350">Patron köpürmüş. </st><st c="12367">Vay, ne demek oluyor? </st><st c="12389">Yazarın parası verilmez miymiş?..</st></p>
      <p><st c="12422">Mareşal Zart,</st></p>
      <p><st c="12436">– Efendim, diyor, kim para vermedi? </st><st c="12473">Ben arkadaşlara yarın teşriflerini rica ettim. </st><st c="12520">Kâğıda toptan para yatırdık, kasada para yok.</st></p>
      <p><st c="12565">Patron Mareşal Zart’a,</st></p>
      <p><st c="12588">– Bana bak, dedi, bir daha böyle şey duymayayım. </st><st c="12638">Hadi bakalım...</st></p>
      <p><st c="12653">Mareşal Zart süklüm püklüm çıktı. </st></p>
      <p><st c="12688">Patron,</st></p>
      <p><st c="12695">– Bu herifi kovacağım, hemen kovuyorum.</st></p>
      <p><st c="12735">Eline ayağına düştük.</st></p>
      <p><st c="12757">– Aman yapmayın, bizim yüzümüzden işinden olmasın. </st><st c="12809">Yarın geliriz.</st></p>
      <p><st c="12823">Ertesi gün gittik. </st></p>
      <p><st c="12843">Mareşal Zart,</st></p>
      <p><st c="12856">– Bugün ödeme günü değil, dedi.</st></p>
      <p><st c="12888">Haydi patrona. </st><st c="12904">Patron bunu karşısına aldı. </st><st c="12932">Ne alçaklığını, ne ahlaksızlığını bıraktı.</st></p>
      <p><st c="12974">– Defoool!.. </st><st c="12988">diye bağırdı.</st></p>
      <p><st c="13001">Muhasebeci çıktıktan sonra bize,</st></p>
      <p><st c="13034">– Ödeme günü gelmenizi rica ederim, dedi.</st></p>
      <p><st c="13076">Biz bitürlü, ödeme gününü, ödeme saatini, muhasebeciyi, kasada parayı, bunların hepsini biraraya getiremedik. </st><st c="13187">Patrona her şikâyetimizde, patron muhasebeciye en ağza alınmaz sözlerle hakaret etti.</st></p>
      <p><st c="13272">Bigün de geldik ki, idarehanede kimse yok. </st><st c="13316">Dergi kapanmış.</st></p>
      <hr />
      <p><st c="13331">Aradan beş yıl geçti. </st><st c="13354">İşte bugün vapurun güvertesinde gördüğüm Mareşal Zart, işte o Mareşal Zart. </st><st c="13430">Hiç utanmadan herif gülüyor, suratıma yılışıyor. </st><st c="13479">Ben de ağzıma geleni söyledim. </st><st c="13510">Benim söylediklerimin yanında patronun ona söyledikleri hiç kalır.</st></p>
      <p><st c="13576">– Kardeşim, benim ne kabahatim var, diyor. </st><st c="13620">Patron bana ne söylediyse ben onu yaptım. </st><st c="13662">Adam bana bu iş için para veriyor.</st></p>
      <p><st c="13696">– Ama seni kaç kez kovacaktı da yalvardık yakardık.</st></p>
      <p><st c="13748">– Onların hepsi laf... </st><st c="13772">Size yüzü tutmuyor, beni ileri sürüyordu. </st><st c="13814">Malum ya arkadaş utanır, iş utanmaz. </st><st c="13851">Kendisi utanıyordu, bana söyletiyordu. </st><st c="13890">Ben vazifemi yaptım kardeşim.</st></p>
      <p><st c="13919">Her hikâyeye yüz liradan geçtim, eskisi gibi on liradan ikiyüzelli liramı iç ettiler ama, ben ikiyüzelli liraya bir büyük söz öğrendim. </st><st c="14056">Arkadaş utanır, iş utanmaz...</st></p>
    </section>
  <div id="charCountTotal" value="14085"></div></body>
</html>
