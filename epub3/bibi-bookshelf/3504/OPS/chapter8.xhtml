<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Sallan Yuvarlan </st></h1>
      <p><span><st c="17">Y</st></span><st c="18">alnız şimdi değil, eskiden de böyleymiş. </st><st c="59">Bir zamanların gençliğini Viyana salonlarının polkası heyecana verirmiş. </st><st c="132">Paris’in kan-kan dansı, sonra valsler... </st><st c="173">Istanbul’a “Valansiya”nın geldiğini anımsıyorum. </st><st c="222">Yer yerinden oynamıştı. </st><st c="246">Kenar sokaklarda mahalle çocukları onu şöyle adapte etmişlerdi:</st></p>
      <p><st c="309">Ulan Ziyaaa... </st><st c="325">Kes karpuzu, kan gibi de çıkmaz ise parra yooook!..</st></p>
      <p><st c="376">Çarliston afeti bir deprem gibi memleketi yerinden oynatmıştı. </st><st c="440">Sonra fokstrot zıplaması gelir ki, bugünkülerin yanında romatizmalı ihtiyarın sarsak yürüyüşüne benzer. </st><st c="544">Karyoka’lar, lâ kukaraçça’ların heyecanı unutulur şey değil. </st><st c="605">Yine de mambo ile karşılaştırılınca, bugünkü bikinilerin yanında 1918’in uzun paçalı kadın mayosu gibi kalır.</st></p>
      <p><st c="714">Mambo, rumba, samba derken bir ça-ça dansı çıktı, önce Amerika’yı, Avrupa’yı, sonra bizim memleketi allak bullak etti. </st><st c="834">Ça-ça denilen dansın heyecanı Istanbul’da daha Galata Köprüsünün Yeni Cami yakasına geçmeden dünyayı yeni bir heyecan dalgası sarmış: “Rok’n rol” dansı. </st><st c="987">Bir ajansın verdiği habere göre, bu gerçekten bir heyecan kasırgasıymış. </st><st c="1060">İşte o ajans haberi:</st></p>
      <p><st c="1080">“Rok’n rol” adındaki bu dans, en taşkın mamboları çok geride bırakmaktadır. </st><st c="1157">Bazı Amerikan şehir belediyeleri ‘rok’n rol’ dansının neden olduğu gürültü ve çekişmeleri önlemek üzere dans salonlarında bu dansın yapılmasını yasak etmiştir.”</st></p>
      <p><st c="1317">Bizde her ne kadar üniversite kürsülerine yeterince profesör bulunmazsa da, çok şükür illüzyon ve dans profesörleri çoktur. </st><st c="1442">Pek yakında ülkemizin değerli dans profesörlerinin gazetelerde ilanlarını okuyacağız:</st></p>
      <p><st c="1527">“On derste rok’n rol dansı öğretilir.”</st></p>
      <p><st c="1566">Ondan sonra Şehremini’nin, Karagümrük’ün Samatya’nın kızları “Mambo İtalyano”yu unutur, önce “Manolya” şarkısını, arkadan çikletlerini çatlata çatlata rok’n rol’u söylerler.</st></p>
      <p><st c="1740">Geçenlerde Istanbul’un en iyi gazinolarından birine gittim. </st><st c="1801">Herzaman normal yerinde duran masalar sahnenin önüne sokuşturulmuş, arka ve yanlar bomboş kalmıştı. </st><st c="1901">Garsona nedenini sordum. </st><st c="1926">Enayiliğime acır gibi suratıma bakarak,</st></p>
      <p><st c="1965">– Striptiz var bayım! </st><st c="1988">dedi.</st></p>
      <p><st c="1993">“Striptiz”i de gördük. </st><st c="2017">Durun bakalım daha neler göreceğiz? </st><st c="2053">Ama görecek başka hiçbişey kalmadı ki... </st><st c="2094">Ne var yani? </st><st c="2107">Bir dansöz sahneye çıkıp da,</st></p>
      <p><st c="2135">– İşte görün! </st><st c="2150">diye karnının içindeki safrakesesini, körbarsağını, böbreğini, idrar torbasını, yumurtalıklarını gösterecek değil a...</st></p>
      <p><st c="2268">Göstereceği nesi var, nesi yoksa hepsini göstermiş. </st><st c="2321">Kadın daha ne yapsın?.. </st><st c="2345">Yiğidin malı meydanda olur diye ortaya fırlamış bir kadından bundan fazla fedakârlık beklenemez ki!.. </st><st c="2447">Seyircilerin çoğu kadın ve çocuktu. </st><st c="2483">Erkekleri anladım ama, şu kadınların neden striptiz görmeye bu kadar meraklı olduklarını anlamadım. </st><st c="2583">Yapılacak iş, mademki kadın erkek eşittir, kadınlar için de erkek artistlere striptiz yaptırmaktır. </st><st c="2683">Oldu olacak, tam olsun bari...</st></p>
      <p><st c="2713">Çocukların striptiz görmelerinde çekinecek bir taraf yok. </st><st c="2772">Plajda bikini, mayo altında gizlenen yerleri görmemiş yavrularımız, yavru kurtlarımız, tosunlarımız burada anatomi bilgilerini artırırlar. </st><st c="2911">Bir de erkekler striptiz yaparsa, isteyen anatomi görür, isteyen babatomi... </st><st c="2988">Kendi arzusuna, zevkine kalmış bişey...</st></p>
      <p><st c="3027">Vallahi düşünüyorum, taşınıyorum da bitürlü işin içinden çıkamıyorum. </st><st c="3098">Bizde bir zamanlar öyle yazılar, öyle resimler müstehcen diye mahkemelere düşmüştür ki, bir striptizin yanında Meryem’den yüz kere, bin kere daha masumdur.</st></p>
      <p><st c="3253">Ajansın verdiği haberi düşünüyorum: “Gençliği heyecanlandıran yeni bir dans.” Hangi gençliği a beyim!.. </st><st c="3358">Değil gençlik, ihtiyarlık, şu benim gördüğüm hatun Eyüp mezarlığında striptiz yapsın, cümle mezar taşları heyecanlanır da, toprak yerinden oynar.</st></p>
      <p><st c="3503">Klemanso’ya,</st></p>
      <p><st c="3516">– Dans için ne düşünüyorsunuz? </st><st c="3548">diye sormuşlar. </st></p>
      <p><st c="3564">Şu yanıtı vermiş:</st></p>
      <p><st c="3581">– Dans çok iyi, çok güzel bişey, ama niye ayakta?.. </st><st c="3634">Onu anlamıyorum.</st></p>
      <p><st c="3650">Rumba, samba, ça-ça, rok’n rol, striptiz... </st><st c="3695">Bunların hepsi iyi, hoş, güzel... </st><st c="3729">Ama, niye ayakta? </st><st c="3747">Bunu anlayan var mı?</st></p>
    </section>
  <div id="charCountTotal" value="3767"></div></body>
</html>
