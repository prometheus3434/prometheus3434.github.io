<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Keşif</st></h1>
      <p><span><st c="6">B</st></span><st c="8">izim fotografçı Enis’in Kuzguncuk’taki evine gittim. </st><st c="61">Ev, dağ başında sayılır. </st><st c="86">Öyleyken bir kalabalık bahçeyi doldurmuş. </st><st c="128">Belki düğün vardır dedim.</st></p>
      <p><st c="153">Karıkocaların, cemiyet oluruz da başımız belaya girer diye çocuk yapmaktan bile korktukları bir zamanda bu kadar kalabalık nasıl toplanmış, bilmem.</st></p>
      <p><st c="301">Enis,</st></p>
      <p><st c="307">– Keşif var da ondan bu kadar kalabalık... </st><st c="351">dedi.</st></p>
      <p><st c="356">Bizde şimdiye kadar, iki, üçyüz metre kazdıktan sonra içinden bulanık sudan başka bişey çıkmayan petrol kuyusundan başka bişey keşfedilmediğinden doğrusu sevindim.</st></p>
      <p><st c="520">– Aman çok iyi, dedim. </st><st c="544">Memlekete, millete hayırlı olsun... </st><st c="580">Ne keşfi?</st></p>
      <p><st c="589">Enis,</st></p>
      <p><st c="595">– Bu bildiğin keşiflerden değil, dedi, mahkeme keşfi. </st><st c="650">Bizim evin altındaki kiracının ondokuz yaşında bir oğlu var. </st><st c="711">Üst başımızdaki şu aşı boyalı köşkün sahibi oğlanı dövmüş.</st></p>
      <p><st c="769">– Neden? </st><st c="779">Biri Galatasaraylı, biri Fenerli mi?</st></p>
      <p><st c="815">– Yok canım.</st></p>
      <p><st c="828">– Biri Halkçı, bir Demokrat mı?</st></p>
      <p><st c="860">– Değil.</st></p>
      <p><st c="869">– Yahu insan başka neden birbirini döver?</st></p>
      <p><st c="911">– Dinle. </st><st c="921">Bütün buralarda geceleri bir hayalet dolaşmaya başladı. </st><st c="977">Kimi hortlak dedi, kimi ruh dedi. </st><st c="1011">En sonunda bunun bir röntgenci olduğu anlaşıldı ama, bitürlü de yakalanamıyor. </st><st c="1090">Bu röntgenci belası yüzünden bütün Kuzguncukluların dirliği düzeni bozuldu. </st><st c="1166">Gecenin bir vakti, pencerenin karşısında, perdenin arasından, anahtarın deliğinden, kaplamanın budağından fıldır fıldır iki göz bakıyor. </st><st c="1303">Sen, ha diye toparlanınca, pantolonu, pabucu giyene kadar, o başka evin bacasına, başka bir ağaca tırmanıyor. </st><st c="1413">Artık herkes bu röntgencinin korkusundan, bütün delik deşikleri, iğne başı kadar yer kalmamasıya tıkadı. </st><st c="1518">Bu sefer röntgenci, mart kedileri gibi damlara tırmanıp bacadan içeri aynalar sarkıtmaya, duvarlara matkapla delikler açmaya, duvarların tuğlalarını sökmeye başladı. </st><st c="1684">Bütün polisi, bekçisi röntgencinin arkasında. </st><st c="1730">Kapını, bacanı kapasan da para etmiyor.</st></p>
      <p><st c="1769">Bir gece bu köşkün sahibi, damda bir tıkırtı duymuş. </st><st c="1823">Pencereden havaya iki el mermi patlatınca, röntgenci periskopa benzeyen kendi yaptığı aynalı, mercekli aleti damda bırakıp kaçmış.</st></p>
      <p><st c="1953">Herifin belasından herkes taşınmaya başladı. </st><st c="1999">Taşınamayanlar da, hele kadınlar, korkularından evlerinin içinde soyunamıyorlar. </st><st c="2080">Kadın kocasına, koca karısına dalıp da biraz sokulacak olsa, hemen akılları başlarına geliyor, “Aman dikizci...” diyorlar. </st><st c="2203">Bunun gibi yirmi dikizci Istanbul’a yayılsa, kimse korkusundan evlenemeyecek.</st></p>
      <p><st c="2280">Derken bigün, şu yukardaki köşkün sahibinin hanımı helaya gitmiş. </st><st c="2347">Bir de bakmış, duvarda pırıl pırıl iki böcek. </st><st c="2393">Hoşuna gitmiş. </st><st c="2408">Böceğin birini tutmak için elini uzatmış. </st><st c="2450">Böceğin üzerine bir kabuk kapanıp “hı hıı...” diye bir gülme duyunca, kadıncağız toparlanamadan bağırarak fırlamış. </st><st c="2566">Böcek diye kadının elini uzattığı dikizcinin fıldır fıldır gözleri değil miymiş... </st><st c="2649">Kadının kocası, herkes gibi tetikte. </st><st c="2686">Dışarı fırlamış, duvarın dibinde dikizciyi enselemiş. </st><st c="2740">Oğlanın pestilini çıkarmış. </st><st c="2768">Oğlan hastanelik olmuş. </st><st c="2792">Onbeş günlük de Adli Tıptan rapor almış. </st><st c="2833">Bir de utanmadan, ana oğul, adamı mahkemeye vermişler. </st><st c="2888">Mahkeme keşif yapılmasına karar vermiş. </st><st c="2928">Bakalım o delikten bişey görünüyor mu, görünmüyor mu? </st><st c="2982">Oğlanın avukatı, delikten bişey görünmez demiş. </st><st c="3030">Kadının kocası, ille de görünür diyor. </st><st c="3069">Görünmüyorsa, oğlan boşuna dayak yemiş oluyor. </st><st c="3116">İki tarafın avukatları, hâkim, zabıt kâtibi, üç de bilirkişi gelmişler, deliğin keşfini yapacaklar.</st></p>
      <p><st c="3215">– Peki, bu kalabalık ne?</st></p>
      <p><st c="3240">– Bir kısmı oğlanı merak ediyor, bir kısmı da arada biz de delikten bişey görebilir miyiz diye gelmiş.</st></p>
      <p><st c="3343">Kalabalığın arasından keşif yapılan köşke geldik. </st><st c="3394">Ahşap köşkün yer katı tuğla idi. </st><st c="3427">Helaya açılan delik, tuğlalar sökülerek açılmıştı. </st><st c="3478">Deliğin başına bisürü kişi toplanmıştı. </st><st c="3518">Hangilerinin seyirci, hangilerinin keşifle ilgili olduğu belli değildi.</st></p>
      <p><st c="3589">Deliğin başına kadar gelmiştim. </st><st c="3622">Önümde şişman biri vardı. </st><st c="3648">İki büklüm olmuş, gözünü tuğladan açılmış deliğe uydurmuştu.</st></p>
      <p><st c="3708">Eli çantalı bir adam,</st></p>
      <p><st c="3730">– Olmaz, dedi, vaka temsili olarak aynen icra edilmelidir. </st><st c="3790">Helaya insan girmeden, görünüp görünmediği nerden, nasıl anlaşılacak?..</st></p>
      <p><st c="3861">Bunu söyleyen dikizci oğlanın avukatı olmalıydı. </st><st c="3911">Karşı taraf avukatı da,</st></p>
      <p><st c="3934">– Delikten bakınca görünüp görünmediği anlaşılır, diyordu.</st></p>
      <p><st c="3993">– Bilirkişi bizzat görmelidir.</st></p>
      <p><st c="4024">Böyle söyleyen avukatın kurnazlık ettiği belli idi. </st><st c="4077">Karşı tarafı röntgencilik iddiasından vazgeçirtmek için böyle söylüyordu.</st></p>
      <p><st c="4150">Dayağı atan adamın avukatı,</st></p>
      <p><st c="4178">– Pekâlâ, dedi, vakanın aynen temsili olarak yapılmasına razıyız.</st></p>
      <p><st c="4244">Böyle söylemese, davayı kaybedebilirdi.</st></p>
      <p><st c="4284">Röntgenci oğlan cılız, sıska bişeydi. </st><st c="4323">Onu döven delikanlı, karşı tarafta duruyor, hırsından dudaklarını ısırıyordu. </st></p>
      <p><st c="4401">Avukatı,</st></p>
      <p><st c="4409">– Mademki temsili, helaya herhangibir şahıs da girebilir, dedi.</st></p>
      <p><st c="4473">Röntgencinin avukatı yine,</st></p>
      <p><st c="4500">– Olmaz, dedi, film çevirmiyoruz, keşif yapıyoruz. </st><st c="4552">Hakiki şahıslar varken, yerlerine başkaları olmaz.</st></p>
      <p><st c="4602">Söz bilirkişideydi. </st><st c="4623">Üç kişilik bilirkişiden kısa boylu, gözlüklü olanı,</st></p>
      <p><st c="4674">– Uzun boylu bir adamla, kısa boylu bir olamaz. </st><st c="4723">Şişmanla zayıf da öyle... </st><st c="4749">Vaka aynen, iddia edildiği gibi cereyan edilsin.</st></p>
      <p><st c="4797">Köşkün sahibiyle avukatı bişeyler konuştular. </st><st c="4844">Sonra köşkün sahibi olan delikanlı içeri girdi. </st><st c="4892">Biraz sonra pencereden avukatına başını salladı. </st><st c="4941">Avukat da bilirkişiye,</st></p>
      <p><st c="4963">– Tamam... </st><st c="4975">dedi.</st></p>
      <p><st c="4980">Gözlüklü, kısa boylu adam, eğildi, delikten baktı ve öylece orada kaldı. </st><st c="5054">Neden sonra doğruldu, gözlüğünü çıkardı. </st><st c="5095">Başka bir gözlük taktı, yanındakine,</st></p>
      <p><st c="5131">– Uzak gözlüğünü takmışım da... </st><st c="5164">dedi.</st></p>
      <p><st c="5169">Bir daha eğilip delikten baktı, baktı... </st><st c="5211">Neden sonra,</st></p>
      <p><st c="5223">– Ben göremiyorum bişey, dedi.</st></p>
      <p><st c="5254">Onun yerine bilirkişinin ikincisi geçti. </st><st c="5296">Üçüncü bilirkişi onu eliyle itmese, adam oradan hiç ayrılmak niyetinde değildi. </st><st c="5376">Üçüncü bilirkişiden sonra önce röntgencinin avukatı, sonra da karşı taraf avukatı baktı. </st></p>
      <p><st c="5465">Köşk sahibinin avukatı,</st></p>
      <p><st c="5488">– Görünüyor işte! </st><st c="5507">diye bağırdı.</st></p>
      <p><st c="5520">Öbür avukat,</st></p>
      <p><st c="5533">– Hiçbişey görünmüyor, dedi.</st></p>
      <p><st c="5562">– Daha ne görünecek beyim? </st><st c="5590">Herşey görünüyor.</st></p>
      <p><st c="5607">Bir taraf görünmesini, bir taraf da görünmemesini istediği için, sıkı bir tartışmaya girdiler.</st></p>
      <p><st c="5702">– Sizin gözünüz görmüyorsa biz ne yapalım?</st></p>
      <p><st c="5745">– Ben... </st><st c="5755">Ben mi görmüyorum? </st><st c="5774">Maşşallah size... </st><st c="5792">Ben taa şeyden görürüm.</st></p>
      <p><st c="5815">Görünüyor diye bağıran avukat delikten içeriye,</st></p>
      <p><st c="5863">– Az daha eğilin! </st><st c="5882">diye bağırdıktan sonra, karşı taraf avukatının başını eliyle aşağı indirdi,</st></p>
      <p><st c="5957">– Bak bakalım, görünmüyor mu?</st></p>
      <p><st c="5987">Öbürü yine,</st></p>
      <p><st c="5999">– Görünmüyor, dedi.</st></p>
      <p><st c="6019">Bu sefer avukat yanındakilerden birine,</st></p>
      <p><st c="6059">– Rica ederim bakın, hiçbişey görünüyor mu?</st></p>
      <p><st c="6103">Bir kaynaşma oldu. </st><st c="6123">Herkes deliğe doğru sıkıştı. </st><st c="6152">İki avukat da, kendi dediklerinin çıkması için başkalarından da yardım beklediklerinden, oradakileri delikten baktırmaya çalışıyorlardı. </st><st c="6289">Birisi de beni boynumdan tutup başımı deliğe eğdi.</st></p>
      <p><st c="6339">Keşif bitmiş olmalıydı. </st><st c="6364">Hiçbişey söylemeyen bilirkişiler, raporlarını sonra vereceklerdi. </st><st c="6430">Artık gidiyorlardı ki, bir ses duyuldu:</st></p>
      <p><st c="6469">– Değiştirmiş, pembe idi, şimdi mavi...</st></p>
      <p><st c="6509">Bunu söyleyen dayanamayıp başını bir daha deliğe uzatan röntgenci çocuktu. </st><st c="6585">Avukatı ceketinden çekti,</st></p>
      <p><st c="6610">– Sus, dedi, deli misin, mahkûm olursun... </st><st c="6654">Hiçbişey görünmüyor.</st></p>
      <p><st c="6674">Röntgenci güldü,</st></p>
      <p><st c="6691">– Olayım, dedi, bu kadar kişi de gördü ya, ona bak...</st></p>
      <p><st c="6745">Keşif yapanlar gitmişlerdi. </st><st c="6774">Ama kalabalık hâlâ deliğin başından ayrılmıyor, içeriye bakabilmek için birbirleriyle kavga ediyorlar, itişip kakışıyorlardı.</st></p>
    </section>
  <div id="charCountTotal" value="6899"></div></body>
</html>
