<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Asansör</st></h1>
      <p><span><st c="8">A</st></span><st c="10">sansörle çıkmak, makam koltuğuna çıkmaktan daha zordu. </st><st c="65">Asansörcü bulunabilirse, asansör bozuk olmazsa, binecek üç kişi sağlanırsa, tarifesine uygun saat rast gelirse, eh belki bu asansöre binebilirdiniz. </st><st c="214">Ben bunların hepsini biraraya denk getiremediğimden çoğu zaman merdivenleri tırmanmak zorunda kalıyordum.</st></p>
      <p><st c="319">İlkin sinirlerimin neden bozulduğunu anlamadım. </st><st c="368">Tanınmış bir asabiyeci, karanlık bir odada beni saatlerce bir şezlonga boylu boyunca yatırıp psikoanaliz yaptı. </st><st c="480">Günlerce süren bu psikoanalizden sonra,</st></p>
      <p><st c="519">– Siz hemen o handan, asansörsüz bir hana taşının. </st><st c="571">Yoksa çok yakında aileniz akıl hastanesinde size bir yatak ayırmak zorunda kalacak. </st><st c="655">Bu işi yapmakta da geç kalırsa, sevgili aile efradınızdan bikaç kişiyi baltayla doğrayabilirsiniz, dedi.</st></p>
      <p><st c="759">Belki de siz benim hemen ordan asansörsüz bir hana taşındığımı sanırsınız. </st><st c="835">Hayır, taşınmadım. </st><st c="854">Yazıhanemin karşısındaki seyahat acentesinde o sarışın güzel kız oldukça, tımarhaneye gidinceye kadar ben bu asansörlü handan hiçbir yere taşınamazdım.</st></p>
      <p><st c="1005">O kızı her görüşte, hop diye yüreğim ağzıma gelir. </st><st c="1057">Gırtlak deliği az daha geniş olsa, yüreğim ağzımdan uçacak, yaralı bir kuş gibi sarışın kızın ayaklarının dibine düşüverecek.</st></p>
      <p><st c="1182">Kişi, kendi içinden geçirdiklerini, başkaları da içinden geçirir sanır da o yüzden, kendinden örnek alıp “insanlar böyledir”, “insanoğlu şöyledir” diye genellemeler yapar. </st><st c="1355">Ben de öyleyim işte. </st><st c="1376">Bütün erkekler bir güzel kızla birlikte asansöre binmeyi, sonra asansörün yarı yolda bozulup kalmasını içlerinden geçirirler, sanıyorum.</st></p>
      <p><st c="1512">Onunla asansöre bineceğiz. </st><st c="1540">Başkası olmayacak yanımızda... </st><st c="1571">Bilmiyormuşum gibi soracağım,</st></p>
      <p><st c="1600">– Kaçıncı kata?</st></p>
      <p><st c="1616">Dudakları titreyerek,</st></p>
      <p><st c="1638">– Dört... </st><st c="1649">diyecek.</st></p>
      <p><st c="1657">Asansörün dördüncü katı gösteren düğmesine basacağım. </st><st c="1712">Hooop, yukarı çıkacağız. </st><st c="1737">İşte birinci katı geçtik, işte ikinci kat, üçüncü kat... </st><st c="1794">Ama dördüncü kata gelmeden asansör bozulacak, zınk diye duracak. </st><st c="1859">Asansör kuyusunun daracık dört duvarına sıkışmış asansör odasında ikimiz mahpus kalacağız. </st><st c="1950">Sarı-pembe yüzü külrengine çalacak.</st></p>
      <p><st c="1985">– Korkmayın, diyeceğim, şimdi hemen tamir ederler.</st></p>
      <p><st c="2036">Değil şimdi, sekiz on saatte tamir edemeyeceklerini biliyorum. </st><st c="2100">Üstüne atılıp, onu sıkıp sıkıştırıp öpecek değilim. </st><st c="2152">Yalnız ona iki çift sözüm olacak. </st><st c="2186">Onu korumak istediğimi söyleyeceğim. </st><st c="2223">Onu, benim gibi, benden ve birbirlerinden korumak isteyen bütün azgın heriflerden koruyacağım. </st><st c="2318">Asansör tamir edilip de biz dışarı çıktığımız zaman senli benli olmuş bulunacağız.</st></p>
      <p><st c="2400">Bütün işler tastamam içimden geçirdiğim gibi oldu. </st><st c="2452">Tastamam, yalnız bir eksiğiyle: Sarışın güzelin yerine, onun esmeri çirkin, çopur arkadaşı geçmişti. </st><st c="2553">Bu kadının çirkinliğini anlatmaya gazete sayfaları yetmez. </st><st c="2612">Hey Tanrım, nelere kadir değilsin... </st><st c="2649">Hiçbir insan bu kadar çirkin bir eser yaratamaz.</st></p>
      <p><st c="2697">Tanrı,</st></p>
      <p><st c="2704">– Ey insanlar, çirkin nasıl olurmuş, görün... </st><st c="2751">diye bu kadını yaratmış.</st></p>
      <p><st c="2775">İkisi birbirlerinden hiç ayrılmazlar. </st><st c="2814">Güzelin en güzeliyle, çirkinin en çirkini, hana hep birlikte gelir giderler. </st><st c="2891">Ben onları kollar, güzeliyle asansöre yalnız binmeye çalışırım.</st></p>
      <p><st c="2954">Son tamirinden sonra asansörün üstündeki levhanın yazısını şöyle değiştirdiler: “Asansöre iki kişiden fazla binilmez!”</st></p>
      <p><st c="3073">Herzamanki gibi hanın köşesinde onların yolunu kolladım. </st><st c="3131">Karşı sokakta gözükünce, onlardan önce davranıp asansör kapısında yer aldım.</st></p>
      <p><st c="3207">Geldiler. </st><st c="3218">Asansörcü kapıyı açtı. </st><st c="3241">Girdim. </st><st c="3249">Sıra güzel kızda.</st></p>
      <p><st c="3266">– Anne sen çık, ben sonra gelirim, demez mi?</st></p>
      <p><st c="3311">Bu çirkin kadın, o güzel kızın annesiymiş. </st><st c="3355">Baba olsa şüphelen, ana bu... </st><st c="3385">A kadın, bu dünya güzelini nasıl doğurdun?</st></p>
      <p><st c="3427">Asansörcü kapıyı arkadan kapadı. </st><st c="3461">Çirkin kadınla ikimiz kaldık.</st></p>
      <p><st c="3490">– Siz de dördüncü kata, değil mi? </st><st c="3525">diye sordu. </st><st c="3537">Sesi, yüzünden çirkin...</st></p>
      <p><st c="3561">– Evet... </st><st c="3572">dedim.</st></p>
      <p><st c="3578">Düğmeye bastı. </st><st c="3594">İşte ikinci katı geçtik, üçüncü kat... </st><st c="3633">Zınk, asansör durdu. </st><st c="3654">Kendimi kaybedip, elimde olmadan.</st></p>
      <p><st c="3687">– İmdaat! </st><st c="3698">diye bağırdım.</st></p>
      <p><st c="3712">– Boşuna bağırmayın, duymazlar, dedi, biz bikez daha kalmıştık da...</st></p>
      <p><st c="3781">– Çabuk tamir ediliyor mu? </st><st c="3809">diye inledim.</st></p>
      <p><st c="3822">Sırıtarak,</st></p>
      <p><st c="3833">– Bizim direktörle kaldığımız zaman dokuz saatte tamir edebildiler... </st><st c="3904">dedi.</st></p>
      <p><st c="3909">Bikez daha,</st></p>
      <p><st c="3921">– İmdaaat! </st><st c="3933">diye bağırdım. </st></p>
      <p><st c="3948">Sesim, asansör odasında boğulup kaldı.</st></p>
      <p><st c="3986">– Neden korkuyorsunuz? </st><st c="4010">dedi.</st></p>
      <p><st c="4015">Bir de kalkmış, soruyor. </st><st c="4041">A kadın, sen hiç mi aynaya bakmadın?</st></p>
      <p><st c="4077">– Bir kadınla asansörde hapsedilmekten kimbilir ne kadar memnunsunuzdur, dedi.</st></p>
      <p><st c="4156">– Haa... </st><st c="4166">hıı... </st><st c="4173">gibi “ha” üzerine çıkan seslerle inledim.</st></p>
      <p><st c="4214">– Allah bilir, siz bu işi planlı yaptınız...</st></p>
      <p><st c="4259">– Aslaa! </st><st c="4269">diye bağırdım.</st></p>
      <p><st c="4283">– Hadi hadi, inkâr etmeyin, ben erkekleri bilmez miyim?.. </st><st c="4342">Kimbilir asansörü yarı yolda bozması için asansörcüye kaç para vermişsinizdir...</st></p>
      <p><st c="4422">– Katiyen, Allah şahidimdir... </st><st c="4454">diye bağırdım.</st></p>
      <p><st c="4468">Bir parmağını suratıma doğru sallaya sallaya,</st></p>
      <p><st c="4514">– Çapkıın! </st><st c="4526">dedi, zaten en sonunda böyle bişey yapacağını anlamıştım. </st><st c="4584">Aylardanberi, böyle bir fırsatı yaratmak için han kapılarında yolumu bekliyordun, değil mi?</st></p>
      <p><st c="4675">Sinir ilacı kutusunu masamın gözünde unutmamış olsaydım, kutudaki bütün hapları yutar, şu korkunç, pis suratla burada saatlerce kalmaktan ölerek kurtulabilirdim.</st></p>
      <p><st c="4837">– Rica ederim... </st><st c="4855">dedim.</st></p>
      <p><st c="4861">– Hadi, hadi, dedi, sen o ağızları kime yapıyorsun?</st></p>
      <p><st c="4913">– Hanımefendi...</st></p>
      <p><st c="4930">– Bu oyunlara ne lüzum vardı kuzum... </st><st c="4969">Gelip beni Hacer Yengemden isteyebilirdiniz.</st></p>
      <p><st c="5013">Zaman kazanabilmek için,</st></p>
      <p><st c="5038">– Tabii... </st><st c="5050">Şüphesiz, dedim, en doğrusu da budur. </st><st c="5088">İnşallah şurdan sağlıkla kurtulalım, Allahın izniyle, bu sefer öyle yaparız.</st></p>
      <p><st c="5164">Kırıtarak sokuldu,</st></p>
      <p><st c="5183">– Mademki bikez olmuş, artık zarar yok. </st><st c="5224">Ha öyle ha böyle... </st><st c="5244">dedi.</st></p>
      <p><st c="5249">Kaçacak yer olmadığı için, sırtımı duvara yapıştırıp iki elimi yukarı kaldırdım.</st></p>
      <p><st c="5330">– Hem bu düzenleri yaparsınız, hem mektepli çocuklar gibi heyecanlanırsınız... </st><st c="5410">dedi.</st></p>
      <p><st c="5415">Elimle göğsünden itmek zorunda kaldım.</st></p>
      <p><st c="5454">– Sen bana baksana, dedi. </st><st c="5481">Ben senin bildiğin kadınlardan değilim. </st><st c="5521">Her kuşun eti yenmez, anladın mı?</st></p>
      <p><st c="5554">– Tabii... </st><st c="5566">dedim, yenmez.</st></p>
      <p><st c="5580">– Bizim direktörle burda dokuz saat kaldık da herif bana elini bile süremedi. </st><st c="5659">Ben öyle herkesin yutacağı lokma değilim.</st></p>
      <p><st c="5700">– Haklısınız...</st></p>
      <p><st c="5716">Daha sokuldu,</st></p>
      <p><st c="5730">– Ama sen... </st><st c="5744">namuslu bir erkeğe benzediğinden...</st></p>
      <p><st c="5779">Olanca kuvvetimle ittim.</st></p>
      <p><st c="5804">– İmdaaat! </st><st c="5816">diye bağırdım.</st></p>
      <p><st c="5830">İkimiz, iki yabani hayvan gibi birbirimize baktık. </st></p>
      <p><st c="5882">Ağlamaklı bir sesle,</st></p>
      <p><st c="5902">– Hanımefendi, vallahi billahi, sizin sandığınız gibi değil, dedim. </st><st c="5971">Bu iş kendiliğinden bizim başımıza geldi. </st><st c="6013">Ben evli, çoluk çocuk sahibi bir aile babasıyım.</st></p>
      <p><st c="6061">O anda büyük bir hayal kırıklığıyla umutlarının söndüğünü bakışlarından anladım. </st></p>
      <p><st c="6143">Bu kez o,</st></p>
      <p><st c="6152">– İmdat... </st><st c="6164">Can kurtaran yok muuu... </st><st c="6189">Namus düşmanı canavar bana saldırıyoooor... </st><st c="6233">Kurtarın beni, imdaaat!.. </st><st c="6259">diye bağırmaya başladı.</st></p>
      <p><st c="6282">Öyle bir cırlak ses ki, kuzey kutbundan bağırsa güney kutbundan duyulur. </st><st c="6356">Öyle de oldu. </st><st c="6370">Ya onun sesini duydular yada asansörün çıkmadığını görünce yarı yolda bozulduğunu anladılar. </st><st c="6463">Asansör büyük bir hızla aşağı doğru inmeye başladı. </st><st c="6515">Buna inmek değil, düşmek demek daha doğru olur.</st></p>
      <p><st c="6562">– Eyvah!.. </st><st c="6574">diye iki eliyle boynuma sarıldı. </st></p>
      <p><st c="6607">Asansörün dibi yere vurduğu zaman biz onunla kucak kucağa oturuyorduk. </st><st c="6678">Ayağa fırladım. </st><st c="6694">Biz şimdi, toprağın 4-5 metre derinliğindeydik. </st><st c="6742">Dışardan bir ses duyduk.</st></p>
      <p><st c="6766">– Düğmeye basın!</st></p>
      <p><st c="6783">Bastım, asansör kımıldamadı.</st></p>
      <p><st c="6812">– Bastım, asansör çıkmıyor... </st><st c="6843">diye dışarıya bağırdım.</st></p>
      <p><st c="6866">Kadın,</st></p>
      <p><st c="6873">– Beni bu herifin elinden kurtarın, namusuma taarruz ediyor, imdat! </st><st c="6942">diye bağırıyordu.</st></p>
      <p><st c="6959">Dışarda kimler olduğunu bilmiyorum ama şöyle sesler duydum:</st></p>
      <p><st c="7019">– Hasan Bey, ayıptır yahu...</st></p>
      <p><st c="7048">– Bırak kadını ulan!..</st></p>
      <p><st c="7071">– Sen hiç dışarı çıkmayacak mısın, namussuz...</st></p>
      <p><st c="7118">Kadın gülüyordu.</st></p>
      <p><st c="7135">– Hanımefendi rica ederim...</st></p>
      <p><st c="7164">– Asıl ben sana rica ederim.</st></p>
      <p><st c="7193">– Yalvarırım.</st></p>
      <p><st c="7207">– Asıl ben sana yalvarırım.</st></p>
      <p><st c="7235">Dışardan ses geldi:</st></p>
      <p><st c="7255">– Zıplayın, zıplayın!.. </st><st c="7280">Zıplayın da ağırlık azalsın. </st><st c="7309">Bikez ağırlık kalkarsa asansör çıkar...</st></p>
      <p><st c="7348">Ben zıplıyorum, kadın zıplamıyor.</st></p>
      <p><st c="7382">– Hanımefendi, hadi beraber zıplayalım da şurdan çıkalım.</st></p>
      <p><st c="7440">– Benim acelem yok...</st></p>
      <p><st c="7462">Bir de sırıtıyor.</st></p>
      <p><st c="7480">– Yahu kadın, zıpla!</st></p>
      <p><st c="7501">– Zıplamam.</st></p>
      <p><st c="7513">– Zıpla ulan...</st></p>
      <p><st c="7529">– Ben senin bildiğin hafif kadınlardan değilim.</st></p>
      <p><st c="7577">– Ayağını öpeyim zıpla be!..</st></p>
      <p><st c="7606">Kadını iki elimle belinden kucakladım. </st><st c="7646">O kucağımda zıplamaya başladım. </st><st c="7678">Asansör yine çıkmıyor.</st></p>
      <p><st c="7700">– Zıpladık, yine çıkmıyor... </st><st c="7730">diye bağırdım.</st></p>
      <p><st c="7744">– Zıplarken düğmeye basın! </st></p>
      <p><st c="7772">Kadın kucağımda nasıl düğmeye basayım?</st></p>
      <p><st c="7810">– Hanımefendi, n’olur, ben sizi zıplatırken, siz de lütfen düğmeye basın.</st></p>
      <p><st c="7884">– Basmam...</st></p>
      <p><st c="7896">Kadını zorla sırtıma aldım. </st><st c="7925">Hem zıplıyorum, hem düğmeye basıyorum. </st><st c="7964">Dördüncü yada beşinci zıplayışta asansör de oynadı. </st><st c="8016">Biz havadayken asansör çıkıyor, ama ikimiz birden küt diye yere düşünce asansörün dibi de yere çarpıyor. </st><st c="8121">Asansör yere çarpınca biz de ister istemez yukarı zıplıyoruz. </st><st c="8183">Biz zıplayınca asansör çıkıyor. </st><st c="8215">Hep havada kalabilsek asansör yukarı çıkacak, ama kalamıyoruz. </st><st c="8278">Asansörün döşemesine düşünce, asansörün dibi de yere öyle hızlı vuruyor ki, biz yeniden zıplıyoruz. </st><st c="8378">Asansörün içinde lastik topa döndük. </st><st c="8415">Kan ter içinde kalmışım. </st><st c="8440">Saçım başım dağılmış, boyunbağı biyana kaymış. </st><st c="8487">Kadın, sırtımda zıplamaktan benden beter olmuş. </st><st c="8535">O daracık, sıcak yerde havasızlıktan boğulacağım.</st></p>
      <p><st c="8584">Dışardan sesleniyorlar:</st></p>
      <p><st c="8608">– Zıplayın, boyuna zıplayın. </st><st c="8638">Siz zıpladıkça asansör yukarı çıkıyor.</st></p>
      <p><st c="8676">Kadın,</st></p>
      <p><st c="8683">– Bu herif zıplamıyor, imdaat!.. </st><st c="8717">Namusuma taarruz ediyor! </st><st c="8742">diye bağırıyor.</st></p>
      <p><st c="8757">Başladım tokatlamaya, canavar gibi bir kadın. </st><st c="8804">O da bana saldırdı. </st><st c="8824">Ağzı kapalı çuvalda iki kedi gibi boğuşuyorduk. </st><st c="8872">Fırsat buldukça kadını kucaklayıp zıplıyorum. </st><st c="8918">Zıplaya zıplaya, zemin katın kapısına kadar asansörü çıkardık. </st><st c="8981">Ama asansörün kapısı, dış kapıya tam gelmedi. </st><st c="9027">Biz yukardayız, dış delik aşağıda. </st><st c="9062">Arada iki karışlık bir gedik var. </st><st c="9096">Kapıyı açıp, başımı gedikten dışarı çıkardım, dışarı sıyrılmaya çalışıyorum ama, sığmıyorum ki. </st><st c="9192">Kadın da içerde bacaklarımdan çekiyor. </st><st c="9231">Hem çekiyor, hem de bağırıyor:</st></p>
      <p><st c="9261">– Bu herif namusuma dokundu...</st></p>
      <p><st c="9292">Dışardakiler,</st></p>
      <p><st c="9306">– Gir içeri, asansör oynarsa başın kopar... </st><st c="9351">dediler.</st></p>
      <p><st c="9359">İçeri de giremiyorum. </st><st c="9382">Biz uğraşırken asansör oynamış, delik ufalmış. </st><st c="9429">Bereket kadın hızla içeri çekti de girebildim. </st><st c="9476">Ağzım, burnum, kan içinde.</st></p>
      <p><st c="9502">Ben asansöre serildim. </st><st c="9526">Kadın,</st></p>
      <p><st c="9532">– Şekerim, bütün bunlara ne lüzum vardı... </st><st c="9576">dedi.</st></p>
      <p><st c="9581">– İmdat düğmesine basayım mı? </st><st c="9612">diye dışarıya bağırdım.</st></p>
      <p><st c="9635">– İmdat düğmesi çalışmaz, dediler.</st></p>
      <p><st c="9670">Dışardakiler uğraşıyorlar. </st><st c="9698">Asansör çıkıyor, iniyor, yine çıkıyor. </st><st c="9737">Bitürlü çıkış kapısını denk getiremiyorlar. </st><st c="9781">Asansörün ayarı bozulmuş, ya dış kapının iki karış üstünde ya biriki karış altında kalıyor. </st><st c="9873">Bir hızlanıyor, bir yavaşlıyor. </st><st c="9905">Uçar gibi çıkıyoruz, tavan olmasa fırlayıp gideceğiz. </st><st c="9959">Asansör hanın çatısına çarpıyor, sonra inip inip dibi yere vuruyor.</st></p>
      <p><st c="10026">En sonunda üstte iki karışlık delik kaldı. </st><st c="10070">Kadını zorla sırtıma alıp başımı delikten dışarı çıkardım. </st><st c="10129">Kadın delikten sığmıyor.</st></p>
      <p><st c="10153">– Aman kıpırdamayın, asansör oynasa başı kopar.</st></p>
      <p><st c="10201">Kopsun be!.. </st><st c="10215">Artık yapacak bişey yoktu. </st><st c="10242">Asansörün döşemesine yorgun oturduk. </st></p>
      <p><st c="10279">Kadın,</st></p>
      <p><st c="10285">– Bir cıgara versene şekerim... </st><st c="10318">dedi.</st></p>
      <p><st c="10323">Hah bir bu eksikti. </st><st c="10344">Didişmekten üstü başı yırtılmış, göğsü bağrı açılmış. </st><st c="10398">Göğsüme başını dayayıp cıgarayı tellendirdi.</st></p>
      <p><st c="10442">– Ne tatlı bir macera değil mi? </st><st c="10475">dedi.</st></p>
      <p><st c="10480">Asansör inip çıkıyor, ama kapısı bitürlü dış kapıya gelmiyordu. </st><st c="10545">Kadın el sarkıntılığını daha da ilerletince,</st></p>
      <p><st c="10589">– Rica ederim yalvarırım, yapmayın! </st><st c="10626">dedim.</st></p>
      <p><st c="10632">Avaz avaz bağırmaya başladı:</st></p>
      <p><st c="10661">– İmdaat!.. </st><st c="10674">Namus düşmanı beni ş’apıyooor...</st></p>
      <p><st c="10706">Mendille ağzını tıkadım.</st></p>
      <p><st c="10731">Yukarı aşağı inip çıkan asansör de tam bunu bekliyormuş gibi, iç kapı çıkış kapısının karşısında durmaz mı? </st><st c="10840">Durum şöyleydi: Benim ağzım burnum kan içinde, kadının saçı başı dağılmış, üstü başı yırtılmış. </st><st c="10936">İkimiz de yerdeyiz. </st><st c="10956">Ben kadının üstüne çullanmış, ağzına mendil bastırıyorum.</st></p>
      <p><st c="11013">Yakama yapışıp dışarı çektiler. </st><st c="11046">Daha önceden polisler de gelmişler. </st><st c="11082">İyi ki gelmişler de, beni halkın elinde linç olmaktan kurtardılar. </st><st c="11149">Yalnız “Bir azılı ırz düşmanı” diye gazetelere adım geçti. </st><st c="11208">Şimdi mahkememiz var, ne yapacağım, ne söyleyeceğim, bilemiyorum.</st></p>
    </section>
  <div id="charCountTotal" value="11273"></div></body>
</html>
