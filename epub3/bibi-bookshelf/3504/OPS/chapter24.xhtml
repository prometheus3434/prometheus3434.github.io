<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Herkesin İşi Gücü Var!..</st></h1>
      <p><span><st c="25">G</st></span><st c="27">azeteci çocuk kapının zilini çaldı. </st><st c="63">Kapı açılmadı. </st><st c="78">Zilin arkasından hemen ihtiyarın kapıyı açıp gazeteyi almadığı olmazdı. </st><st c="150">Çocuk gazeteyi eşiğe bıraktı.</st></p>
      <p><st c="179">Sonra sütçü geldi, zili çaldı. </st><st c="211">Güğümden çeyrek litrelik kaba sütünü boşaltmış, bekliyordu. </st><st c="271">İlk zili çalışında ihtiyar hemen kapıyı açardı. </st><st c="319">Sütçü bir daha zile bastı. </st><st c="346">“Uyumuş kalmış ihtiyar...” diye geçirdi aklından. </st><st c="396">Yerdeki gazeteyi gördü. </st><st c="420">Üçüncüsünde zili üst üste, uzun uzun çaldı. </st><st c="464">Evde olsa bu kapı çalışa uyanırdı. </st><st c="499">Çeyrek litredeki sütü güğüme boşalttı. </st><st c="538">Merdivenleri indi.</st></p>
      <p><st c="556">İhtiyar, bakkalın üstündeki katta oturuyordu. </st></p>
      <p><st c="603">Sütçü,</st></p>
      <p><st c="609">– Mübin Bey evde yok mu? </st><st c="635">diye sordu.</st></p>
      <p><st c="646">– Bilmem, dedi bakkal.</st></p>
      <p><st c="669">Saat onda, ihtiyarın ev işlerini yapmak için haftanın iki günü gelen kadın da zili çalıp çalıp kapıyı açtıramayınca işin rengi değişti. </st><st c="806">Bakkal, komşular kapıya toplandılar.</st></p>
      <p><st c="842">İnsanlar umulmadık işler bekliyorlardı. </st><st c="883">Ne gibi? </st><st c="892">Diyelim, o sabah güneş doğmayacak. </st><st c="927">İçlerinden birine büyük ikramiye çıkacak. </st><st c="969">Mahallenin kızlarından biri evlenmeden doğuracak. </st><st c="1019">Bir kadın kömürlükte define bulacak. </st><st c="1056">Bir erkek karısını kuşbaşı doğrayacak. </st><st c="1095">İnsanlar olağanüstü olaylar bekliyordu.</st></p>
      <p><st c="1134">Saat onbir olmuş, Mübin Bey uyanmamıştı. </st></p>
      <p><st c="1176">Bir kadın,</st></p>
      <p><st c="1186">– Sakın havagazı... </st><st c="1207">dedi.</st></p>
      <p><st c="1212">Kadının sesi titriyordu. </st><st c="1238">“Ah bir havagazı musluğu açık kalmış olsa da Mübin Bey...” demek istediği belliydi.</st></p>
      <p><st c="1321">Bir delikanlı,</st></p>
      <p><st c="1336">– Belki cinayettir, dedi.</st></p>
      <p><st c="1362">Birisi,</st></p>
      <p><st c="1370">– Ağzını hayra aç! </st><st c="1390">diye delikanlıyı payladı. </st><st c="1416">Payladı ama, Ah, hani o günler, nerde... </st><st c="1457">demek istediği sesinden anlaşılıyordu.</st></p>
      <p><st c="1495">– Kömür çarpmış olmasın...</st></p>
      <p><st c="1522">– Zavallı adam...</st></p>
      <p><st c="1540">– Yalnızlık zor kardeş...</st></p>
      <p><st c="1566">– İnsanın son nefesini verirken başında biri bulunmazsa...</st></p>
      <p><st c="1625">– Hastalık var, sağlık var...</st></p>
      <p><st c="1655">– İnsan hali...</st></p>
      <p><st c="1671">Hiç umut yoktu ama, kahveci bikez daha zile bastı. </st><st c="1723">Kalabalık heyecanlandı. </st><st c="1747">İster misin şimdi Mübin Bey kapıyı açıversin... </st><st c="1795">Bunca heyecan, merak hep boşa gider...</st></p>
      <p><st c="1833">– Her sabah erkenden uyanırdı...</st></p>
      <p><st c="1866">– Gazetesini bile almamış, burda...</st></p>
      <p><st c="1902">– Zengin adam bibaşına oturmamalı...</st></p>
      <p><st c="1939">– Eeee... </st><st c="1950">n’olacak, ölümlü dünya...</st></p>
      <p><st c="1975">– Hepimizin sonu bu birader...</st></p>
      <p><st c="2006">– Kaç yaşında vardı merhum?</st></p>
      <p><st c="2034">– Şöyle böyle, yetmişini geçmişti.</st></p>
      <p><st c="2069">Bir genç,</st></p>
      <p><st c="2079">– Ben balkondan içeri gireyim mi? </st><st c="2114">diye kalabalığa sordu.</st></p>
      <p><st c="2136">– Olmaz. </st><st c="2146">Karakola haber vermeli.</st></p>
      <p><st c="2169">İnsanlar merdiven basamaklarına yığılmış, sokak kapısının önü dolmuştu.</st></p>
      <p><st c="2241">– Koş karakola Attila... </st><st c="2267">Haber ver. </st><st c="2278">De ki, Mübin Bey... </st><st c="2298">Hiçbişey deme. </st><st c="2313">Yalnız haber ver...</st></p>
      <p><st c="2332">– İnsanın bir kaşık suyunu verecek kimsesi olmazsa ne zor...</st></p>
      <p><st c="2393">– Çenesini bağlayacak birisi olmalı başında...</st></p>
      <p><st c="2440">– Cinayet mi dersiniz?</st></p>
      <p><st c="2463">– Belki de...</st></p>
      <p><st c="2477">– Zengin olmak da başa bela birader.</st></p>
      <p><st c="2514">– İnsanın canı emniyette olmadıktan sonra ne yapayım ben böyle zenginliği...</st></p>
      <p><st c="2591">– Vah... </st><st c="2601">vah... </st><st c="2608">vah...</st></p>
      <p><st c="2614">– Ne iyi adamdı merhum...</st></p>
      <p><st c="2640">– Ben diyorum ki... </st><st c="2661">Bana kalırsa intihardır...</st></p>
      <p><st c="2687">– Zannetmem.</st></p>
      <p><st c="2700">– Öyledir. </st><st c="2712">Neden dersen, adamın kimsesi yok... </st><st c="2748">Sonunu düşüne düşüne...</st></p>
      <p><st c="2771">– Gazeteler yazar mı?</st></p>
      <p><st c="2793">– Yazmaz mıymış? </st><st c="2811">Helbet yazar. </st><st c="2825">Gazeteler bir cinayet olsun diye “Allah Allah” diyor.</st></p>
      <p><st c="2878">– Yazar değil mi? </st><st c="2897">Akşam gazetelerinden birini almalı.</st></p>
      <p><st c="2932">– Yarım saate kalmaz, gazeteciler hep dolar buraya.</st></p>
      <p><st c="2984">– Bize de sorarlar mı?</st></p>
      <p><st c="3007">– Tabii...</st></p>
      <p><st c="3018">– Ben bişey söylemem. </st><st c="3041">Neme lazım, iyi adamdı...</st></p>
      <p><st c="3066">– Allah rahmet eylesin.</st></p>
      <p><st c="3090">– Resimlerimizi de çeker mi gazeteciler?</st></p>
      <p><st c="3131">– Çeker ya...</st></p>
      <p><st c="3145">– Ben çektirmem.</st></p>
      <p><st c="3162">– Kimbilir neler yazarlar?</st></p>
      <p><st c="3189">– Dünyada neler oluyor...</st></p>
      <p><st c="3215">İki polis geldi. </st><st c="3233">Sokağı dolduran kalabalıktan kendilerine yol açarken,</st></p>
      <p><st c="3286">– Çekilin! </st><st c="3298">diye bağırıyorlardı.</st></p>
      <p><st c="3318">İki polis merdivenleri zor çıktılar Kapı önünde birikenlere sordular,</st></p>
      <p><st c="3388">– Ne var?</st></p>
      <p><st c="3398">Bakkal,</st></p>
      <p><st c="3406">– Kapısı açılmıyor, dedi. </st><st c="3433">Her sabah yedi dedi mi uyanırdı. </st><st c="3466">Ölmüş...</st></p>
      <p><st c="3474">Bir kadın “ölmüş” lafına kızdı.</st></p>
      <p><st c="3506">– Bakalım ölmüş mü? </st><st c="3527">Sen nerden biliyorsun öldüğünü? </st><st c="3559">Belki de intihar etmiştir.</st></p>
      <p><st c="3585">– Hanım, gözünle görmeden bişey söyleme! </st><st c="3627">Kaza ile ölemez mi? </st><st c="3647">Havagazı musluğu açık kalır, ölür insan.</st></p>
      <p><st c="3687">– Havagazı musluğu açık kaldıysa kaza değildir. </st><st c="3736">Ben yutmam öyle şey. </st><st c="3757">Bal gibi intihardır.</st></p>
      <p><st c="3777">– Canım, siz ezbere laf ediyorsunuz, kendini asmadığı ne belli?</st></p>
      <p><st c="3841">– Polis Bey, ben üst katta oturuyorum. </st><st c="3881">Sabahleyin pat diye bir ses duydum amma, tabanca mıydı bilmem.</st></p>
      <p><st c="3943">– İntiharı da hiç aklım almaz.</st></p>
      <p><st c="3974">– Öyle söyleme birader, insan bazı tatlı canından beziyor.</st></p>
      <p><st c="4033">Polisin biri kapının zilini çaldı.</st></p>
      <p><st c="4068">– En iyisi uyku hapı. </st><st c="4091">Ölümün en tatlısı öyle. </st><st c="4115">Ben Mübin Beyin yerinde olsam, bir avuç uyku hapı yutar, uyurdum.</st></p>
      <p><st c="4180">– Kendi kendinize ahkâm yürütüyorsunuz. </st><st c="4221">Nerden belli eve hırsız girmediği. </st><st c="4256">Hırsız uyurken boğar, sonra da alır alacağını gider.</st></p>
      <p><st c="4308">– Laf... </st><st c="4318">Yani bir insanın düşmanı olamaz mı?</st></p>
      <p><st c="4353">– Olur kardeşim, niye olmasın. </st><st c="4385">İnsanın dostu da var, düşmanı da...</st></p>
      <p><st c="4420">– Öyleyse, girer düşmanı içeri, delik deşik eder, kimsenin ruhu duymaz.</st></p>
      <p><st c="4492">Polislerden biri karakola gitmiş, komiserle beraber dönmüştü. </st><st c="4555">Kapı kırılarak açılıyordu. </st><st c="4582">Kapı açıldığında hemen Mübin Beyin cesedini görebilmek için herkes bir öne geçmek için itişip kakışmaya başladı.</st></p>
      <p><st c="4694">Şimdi kapı açılacak... </st><st c="4718">Bir de bakacaklar ki Mübin Bey pırasa gibi doğram doğram doğranmış, ne yüzü belli, ne gözü... </st><st c="4812">Kadınlar ellerini yüzlerine kapayıp,</st></p>
      <p><st c="4848">– Aaaa... </st><st c="4859">diye bağıracaklar.</st></p>
      <p><st c="4877">Bir de kapı açılacak ki, ne baksınlar... </st><st c="4919">Mübin Bey bir iple boğazından avizeye sallanmış, dili bir karış sarkıyor. </st><st c="4993">Onu görünce,</st></p>
      <p><st c="5005">– Aman yarabbi! </st><st c="5022">diye bağıracaklar.</st></p>
      <p><st c="5040">Bir de kapı açılacak, ne görsünler... </st><st c="5079">Döşemeler kan içinde, Mübin Bey uzanmış. </st><st c="5120">Yüzü sarı yeşil... </st><st c="5139">Bilek damarını kestiği jilet işte orada durup duruyor...</st></p>
      <p><st c="5195">Mübin Beyi öylece görünce, bir haykırıp geri geri kaçacaklar.</st></p>
      <p><st c="5257">Bir de kapı açılacak ki... </st><st c="5285">Daha düşünmeye kalmadı, kapı açıldı. </st><st c="5322">Önde polisler, arkada kalabalık içeri doldular. </st><st c="5370">Girişte hiçbişey yok, salonda hiçbir değişiklik yok.</st></p>
      <p><st c="5422">– Odalara bakın!</st></p>
      <p><st c="5439">Odalarda olağanüstü bir hal yok. </st><st c="5473">Yatak bozulmuş, belli ki gece içindeymiş.</st></p>
      <p><st c="5514">Heryanı aradılar, Mübin Bey yok.</st></p>
      <p><st c="5547">– Sakın kaçırmış olmasınlar...</st></p>
      <p><st c="5578">– Koca adam kaçırılır mı?</st></p>
      <p><st c="5604">– Niye olmasın... </st><st c="5623">Şimdi gangsterlik yavaş yavaş bizde de başladı. </st><st c="5671">Pekâlâ kaçırabilirler.</st></p>
      <p><st c="5693">– Elbiseleri, ayakkabıları burada?</st></p>
      <p><st c="5728">– Amma laf... </st><st c="5743">Gangster dediğin, adam kaçırırken, bayram çocuğu gibi giydirip, kuşandırıp öyle kaçırmaz ya...</st></p>
      <p><st c="5837">– Ağzına bir mendil tıkar, haydi yallah...</st></p>
      <p><st c="5880">Komiser,</st></p>
      <p><st c="5889">– Sabahleyin biyere gitmiştir, dedi.</st></p>
      <p><st c="5926">Polislerden biri,</st></p>
      <p><st c="5944">– Öyle ya, dedi, belki biyere gitmiştir.</st></p>
      <p><st c="5985">Kalabalık, polislere kızgınlıkla baktı.</st></p>
      <p><st c="6025">– Hiçbir yere çıkmaz.</st></p>
      <p><st c="6047">– Sabahleyin çıkmaz.</st></p>
      <p><st c="6068">– Çıksa haberim olurdu benim.</st></p>
      <p><st c="6098">– Bana mutlaka haber verir.</st></p>
      <p><st c="6126">– Bize uğramadan biyere gitmez.</st></p>
      <p><st c="6158">Tam o sırada bir öksürük sesi duyuldu, bir öksürük...</st></p>
      <p><st c="6212">Hırıltılı, balgamlı, ihtiyar bir öksürük. </st><st c="6255">Sesler kesildi. </st><st c="6271">Kulaklar, öksürüğün geldiği kapıya çevrildi. </st><st c="6316">Komiser kapıya doğru bir adım attı. </st><st c="6352">Düşündü. </st><st c="6361">Kaşının biri yukarı kalktı. </st></p>
      <p><st c="6389">Bakkal,</st></p>
      <p><st c="6396">– Öksürük apteshaneden geliyor, dedi.</st></p>
      <p><st c="6434">Komiser kapının tokmağını tuttu. </st><st c="6468">Sonra birdenbire kapıyı itti. </st><st c="6498">Kapının açılmasıyla onu tekrar kapaması bir oldu.</st></p>
      <p><st c="6547">– Tuh Allah belasını versin! </st><st c="6577">diye bağırdı.</st></p>
      <p><st c="6590">İçerden öksürük sesi geliyordu. </st></p>
      <p><st c="6623">Birisi,</st></p>
      <p><st c="6630">– Orda mı boğmuşlar? </st><st c="6652">diye sordu.</st></p>
      <p><st c="6663">Biraz sonra Mübin Bey dışarı çıktı. </st><st c="6700">İhtiyarın kılığı don gömlekti. </st><st c="6731">Elleri telaşlı, toparlanmaya çabalıyordu. </st></p>
      <p><st c="6773">Komiser,</st></p>
      <p><st c="6781">– Niye kapıyı açmıyorsun? </st><st c="6808">diye bağırdı. </st><st c="6822">Kapıyı yıktık be...</st></p>
      <p><st c="6841">– Zili duymadın mı?</st></p>
      <p><st c="6861">Mübin Bey,</st></p>
      <p><st c="6872">– Duydum ama, açamıyorum ki... </st><st c="6904">dedi. </st><st c="6910">Bitürlü buradan çıkamıyorum. </st><st c="6939">Affedersiniz, dün akşamdanberi bir buruntu, bir buruntu...</st></p>
      <p><st c="6997">Sözünü tamamlayamadan yüzü acayip oldu, ekşidi ; tersyüzü, kapıyı açıp içeri girdi. </st><st c="7082">Sözünün arkası içerden duyuldu.</st></p>
      <p><st c="7113">– Üzerinize afiyet, dizanteri olmuşum... </st><st c="7155">Bitürlü kapıyı açmaya gelemedim.</st></p>
      <p><st c="7187">Kalabalık homurdanmaya başladı.</st></p>
      <p><st c="7219">– Amma iş be...</st></p>
      <p><st c="7235">– Böyle edepsizlik olur mu?</st></p>
      <p><st c="7263">– Allah belasını versin, pis herif...</st></p>
      <p><st c="7301">– Pis moruk...</st></p>
      <p><st c="7316">– Pinti herif, geberemedi bitürlü...</st></p>
      <p><st c="7353">– Geberemedi gitti.</st></p>
      <p><st c="7373">– Tuh... </st><st c="7383">İşimizi gücümüzü bırakıp bir de buralara kadar geldik...</st></p>
      <p><st c="7439">– İşimizden de kaldık üstelik.</st></p>
      <p><st c="7470">– Ben dükkânı yüzüstü bırakıp koştum ya...</st></p>
      <p><st c="7513">– Yazık... </st><st c="7525">Boşu boşuna...</st></p>
      <p><st c="7539">– Ben de öyle.</st></p>
      <p><st c="7554">– Canım, böyle şey yapılır mı?</st></p>
      <p><st c="7585">– Herkesin işi gücü var...</st></p>
      <p><st c="7612">– Tabii, işten güçten kaldık.</st></p>
      <p><st c="7642">– Öyle ya, hepimizin işi gücü var.</st></p>
    </section>
  <div id="charCountTotal" value="7677"></div></body>
</html>
