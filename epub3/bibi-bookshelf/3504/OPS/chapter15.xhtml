<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Önce Vatan mı Aşk mı?</st></h1>
      <p><st c="22">– </st><span><st c="25">B</st></span><st c="26">en bilmiyor şimdi ne yapacak? </st><st c="56">dedi.</st></p>
      <p><st c="61">Alman sarışının hoşa giden kırma bir Türkçesi vardı.</st></p>
      <p><st c="114">Tiren bizim sınırdan geçip Yunanistan toprağına girinceye kadar konuşmamıştı. </st><st c="193">Türkiye sınırını aşınca dili çözüldü. </st><st c="231">Bir daha karşılaşmayacağı bir yabancıya tiren yolculuğunda içini dökerek rahatlamak istediğini anladım.</st></p>
      <p><st c="334">İkinci Dünya Savaşı sona erdikten üç yıl sonra, babası İtalya’daki esir kampından döndüğü zaman, ağabeysi Klepzig bir tekstil fabrikasında muhasebede çalışan memurmuş. </st><st c="503">Babası, savaşın kan ve ateş denizinden yaralanmadan, burnu bile kanamadan çıkmakla övünürmüş.</st></p>
      <p><st c="596">Brigitte’nin ağzıyla, babası şöyle diyormuş:</st></p>
      <p><st c="641">– Harpten kim döndü, hep eksik döndü, azalmış döndü, bir ayak yok döndü, kol yok döndü. </st><st c="730">Benim baba geldi yok eksik ; var biraz fazla ağırlık, altmış kilo gitmiş, geldi yetmiş kilo şişman...</st></p>
      <p><st c="831">Üç odalı evde oturuyorlarmış ; odanın birini, tedavi için Almanya’ya gelen bir Türk kızına kiralamışlar. </st><st c="937">Brigitte’nin dediğine göre, kızı doktorlar değil, ağabeyi Klepzig tedavi etmiş, tedavi sonunda da kız gebe kalmış. </st><st c="1052">Evlenmek için Istanbul’a gelmişler. </st><st c="1088">Klepzig, babasına mektup yazmış: “Hıristiyan olduğum için, çocuğumun annesiyle evlenmeme, karımın babası razı olmuyor ; nikâh kıyılması için Müslüman olmamı istiyorlar.”</st></p>
      <p><st c="1257">Brigitte anlatıyor:</st></p>
      <p><st c="1277">– Benim baba yazdı Klepzig: “Çocuk var, sen evleniyor ; sen evleniyor, olacak Müslüman!”</st></p>
      <p><st c="1366">Klepzig Müslüman olmuş, bu kez de kızın babası, “Türk olacaksın!” demiş.</st></p>
      <p><st c="1439">Brigitte anlatıyor:</st></p>
      <p><st c="1459">– Benim baba yazdı Klepzig: “Çocuk var, sen evleniyor ; sen evleniyor, Müslüman olacak, Türk olacak, ne isterlerse olacak!”</st></p>
      <p><st c="1583">Klepzig Türk uyruğuna giriyor. </st><st c="1615">Bu sefer de kızın babası, “Sünnet olacaksın!” diyor.</st></p>
      <p><st c="1667">Brigitte’nin babası, sünnetin nasıl bir iş olduğunu anlayınca küplere biniyor. </st><st c="1747">“Sağ kalabilenlerin bile ancak azalarak, eksilerek döndükleri savaştan ben tastamam çıkayım da, sen nasıl olur, isteğinle kendini eksiltirsin?” diye oğluna kızıyor.</st></p>
      <p><st c="1911">Brigitte’nin ağzıyla babası şöyle diyormuş:</st></p>
      <p><st c="1955">– Evlenecek, var... </st><st c="1976">Müslüman olacak var... </st><st c="1999">Türk olacak, var... </st><st c="2019">Ama sünnet olacak, yok...</st></p>
      <p><st c="2044">Klepzig, sünnet olup evlenince de, “Yok, sen benim çucuk...” diye öz oğlunu reddediyor.</st></p>
      <p><st c="2132">Demek bu Alman ailesinin şansı Türklerden açılmış ki, boşalan odayı bu sefer başka bir Türk öğrenci kiralıyor, yakışıklı bir Türk delikanlısı.</st></p>
      <p><st c="2275">Oğlunun sünnet olmasına baba o kadar kızmış ki, Brigitte Türk delikanlısıyla evlenmeye kalkınca, acısını ondan çıkarmaya kalkmış. </st><st c="2406">“Sünnetli mi?” diye sormuş kızına. </st><st c="2441">Brigitte de,</st></p>
      <p><st c="2453">– Evet, sünnetli, dedim. </st><st c="2479">“Bilseydim, sünnetsiz derdim,” diyor.</st></p>
      <p><st c="2516">Ama zavallı kız ne bilsin babasının niyetini... </st><st c="2565">İnatçı Alman bu sefer tutturuyor: “Türkler evlenmesi için benim oğlumu sünnet edip azalttılar. </st><st c="2660">Bu sünnetli Türk de eksik olanını taktırsın, kendini tamamlatsın gelsin, öyle alsın kızımı!”</st></p>
      <p><st c="2752">Yalvarmışlar, yakarmışlar, sünnetin sağlık bakımından yararlarını anlatmışlar, Yahudilerin de sünnet olduğunu söylemişler, kesilen sünnetlik parçanın eklenemeyeceğini açıklamışlar ; ama inatçı Alman’a ne denilse boş... </st><st c="2972">O, bunların hepsini pek güzel biliyor ama, oğluna yapılanın acısını çıkaracak ; “Estetik ameliyatla tamamlansın!” diyormuş. </st><st c="3096">“Tamam, istediğin oldu,” diye yutturulacak adam da değil, ya “Göreceğim...” derse...</st></p>
      <p><st c="3180">Brigitte, babasının bu uygulanamayacak saçma önerisini dinlemeyip delikanlıyla Istanbul’a gelmeye kalkınca, bu sefer babası yalvarmaya başlıyor:</st></p>
      <p><st c="3325">– Gitme kızım, etme kızım... </st><st c="3355">Türkiye’de harem var. </st><st c="3377">Orada her erkeğin hareminde kırk tane karısı var. </st><st c="3427">Kimbilir sen bu adamın kaçıncı karısı olacaksın... </st><st c="3478">Sana orada çok kötülük yaparlar. </st><st c="3511">Sen kafes arkasına hapsederler, döverler, işkence ederler.</st></p>
      <p><st c="3569">Türk delikanlısı bunları duyunca, Türkiye’den resimli kitaplar, dergiler getirtip, Brigitte’nin babasına uzun uzun Atatürk Türkiye’sini, Cumhuriyet Türkiye’sini, demokrasi Türkiye’sini anlatıyor ; kadınların erkeklerle eşit haklara sahip olduklarını, yargıçlık, savcılık, mühendislik, doktorluk ettiklerini söylüyor. </st><st c="3887">Adam da ister istemez razı oluyor.</st></p>
      <p><st c="3921">Brigitte’yle delikanlı Istanbul’a gelince, delikanlının babası, “Evlenmeniz için kızın adı Bedriye olacak,” demiş. </st><st c="4037">Brigitte Bedriye olmuş. </st><st c="4061">Sonra, “Türk olacak,” demiş, daha sonra da, “Müslüman olacak!” demiş. </st><st c="4131">Brigitte’nin babası mektup yazmış ; “Sünnet var, kaç gel... </st><st c="4191">Sünnet yok, başka herşey var. </st><st c="4221">Tek sünnet olma da, ne olursan ol...”</st></p>
      <p><st c="4258">Evlenmişler. </st><st c="4272">Çok mutlu imişler... </st><st c="4293">Bedriye ilk çocuğunu doğurmadan bir ay kadar önce bir gece kocası,</st></p>
      <p><st c="4359">– Bedriye sevgilim, demiş, çok zor durumdayım. </st><st c="4407">Bitürlü karar veremiyorum. </st><st c="4434">Kararı sen vereceksin. </st><st c="4457">Sen ne dersen öyle yapacağım. </st><st c="4487">Sana bir sorum var, söyle bana: Önce aşk mı, vatan mı?</st></p>
      <p><st c="4541">Brigitte, vatan aşkının bütün aşklardan çok üstün olduğunu anlatan filmler görerek, konferanslar okuyarak yetişmiş olduğu için, hemen cevabı yapıştırmış:</st></p>
      <p><st c="4695">– Vatan elbette herşeyden üstündür sevgilim...</st></p>
      <p><st c="4742">Kocası,</st></p>
      <p><st c="4750">– Ben de senden böyle bir cevap beklerdim sevgilim, demiş, mademki vatan aşktan önce gelir, öyleyse seni boşamak zorundayım, ayrılacağız...</st></p>
      <p><st c="4890">Vatanla boşanmanın ilgisini anlayamayan Bedriye çok kötü bozulmuş. </st></p>
      <p><st c="4958">Kocası açıklamış:</st></p>
      <p><st c="4975">– Ben yedek subay okuluna gidip yedek subay olarak “vatani vazife”mi yapacağım. </st><st c="5056">Bizim kanunlara göre, Türk ordusunun subayları yabancı kadınla evli olamazlar.</st></p>
      <p><st c="5134">– Ama ben yabancı değil, ben Bedriye...</st></p>
      <p><st c="5174">– Olsun... </st><st c="5186">Şimdi Bedriye ama eskiden Brigitte...</st></p>
      <p><st c="5223">– Ama ben Müslüman..</st></p>
      <p><st c="5244">– Olsun... </st><st c="5256">Şimdi Müslüman ama eskiden Hıristiyan...</st></p>
      <p><st c="5296">– Ama ben Türk...</st></p>
      <p><st c="5314">– Olsun... </st><st c="5326">Şimdi Türk ama eskiden Alman... </st><st c="5358">Kanun müsaade etmiyor, ya boşanacağız ya subay olamayacağım. </st><st c="5419">Şimdi boşanalım, “vatani vazife”mi bitirince yeniden evleniriz.</st></p>
      <p><st c="5482">Boşanacaklar ama, mahkemeye ne gerekçe göstermeli? </st><st c="5534">Şiddetli geçimsizlik... </st><st c="5558">Karıkoca ağlaya ağlaya değil, güle oynaya mahkeme kararıyla birbirlerinden ayrılmış oluyorlar ; gerçekteyse yine bir evde, birarada, birlikte yaşıyorlar. </st><st c="5712">Çocukları oluyor. </st><st c="5730">Kocası, yedek subaylığını bitirip terhis olunca, ikinci kez nikâh kıydırıp evleniyorlar.</st></p>
      <p><st c="5818">Aradan bikaç yıl geçiyor. </st><st c="5845">Bir gece kocası,</st></p>
      <p><st c="5861">– Bedriye, diyor, çok zor bir durumdayım. </st><st c="5904">Kararı sen vereceksin. </st><st c="5927">Sen ne dersen öyle yapacağım. </st><st c="5957">Şimdi söyle bana: Önce vatan mı, aşk mı?</st></p>
      <p><st c="5997">Bedriye soluk almadan,</st></p>
      <p><st c="6020">– Önce vatan! </st><st c="6035">diyor.</st></p>
      <p><st c="6041">– Ben de senden bunu beklerdim karıcığım... </st><st c="6086">Mademki önce vatan, öyleyse boşanacağız. </st><st c="6127">Beni ihtiyat hizmeti için askere çağırdılar. </st><st c="6172">Yedek subaylık yapabilmem için ayrılmalıyız.</st></p>
      <p><st c="6216">İkinci kez “şiddetli geçimsizlik” yüzünden mahkeme kararıyla boşanıyorlar. </st><st c="6292">Kocası terhis olunca bir daha nikâh kıydırıyorlar.</st></p>
      <p><st c="6342">– Bedriye sevgilim!</st></p>
      <p><st c="6362">– Söyle canım...</st></p>
      <p><st c="6379">– Vatan mı üstün, aşk mı?</st></p>
      <p><st c="6405">Üç çocuk anası Bedriye, sabırlı kadın...</st></p>
      <p><st c="6446">– Vatan üstün, vatan...</st></p>
      <p><st c="6470">– Öyleyse boşanacağız...</st></p>
      <p><st c="6495">Üç kez boşanıp evlendikten sonra kocası yine soruyor:</st></p>
      <p><st c="6549">– Bedriye...</st></p>
      <p><st c="6562">– Söyle şekerim...</st></p>
      <p><st c="6581">– Vatan mı üstün, aşk mı?..</st></p>
      <p><st c="6609">Bedriye şaşırıyor,</st></p>
      <p><st c="6628">– Yine ne var?</st></p>
      <p><st c="6643">Bu kaçıncı vatan hizmeti?</st></p>
      <p><st c="6669">– Bu sefer askere gitmiyorum Bedriye... </st><st c="6710">Hariciye memuru olacağım da... </st><st c="6741">Hariciye memurları, bizim kanuna göre yabancı kadınla evli olamazlar. </st><st c="6811">Ya sen, ya istikbalim?.. </st><st c="6836">Ya aşk, ya vatan?..</st></p>
      <p><st c="6855">“Şiddetli geçimsizlik” yüzünden mahkeme kararıyla bikez daha boşanıyorlar, ama ayrılmıyorlar, bir evde, birlikte yaşıyorlar.</st></p>
      <p><st c="6980">Aradan bikaç yıl daha geçince, kocası bigün,</st></p>
      <p><st c="7025">– Bedriye! </st><st c="7037">diyor.</st></p>
      <p><st c="7043">– Söyle canım?</st></p>
      <p><st c="7058">– Zor bir durumdayım. </st><st c="7081">Kararı sen vereceksin: Önce aşk mı, vatan mı?..</st></p>
      <p><st c="7128">– Ama sevgilim... </st><st c="7147">Biz seninle karıkoca değiliz ki...</st></p>
      <p><st c="7181">– Asıl zorluk da buradan çıkıyor ya... </st><st c="7221">Biz seninle karıkoca değiliz. </st><st c="7251">Öyleyse biz seninle metres hayatı yaşıyoruz.</st></p>
      <p><st c="7295">– Kanunda yasak mı?</st></p>
      <p><st c="7315">– Hayır, kanunda yeri yok ama, bir yabancıyla nikâhsız yaşadığım için beni terfi ettirmiyorlar. </st><st c="7412">Şimdi karar senin... </st><st c="7433">Söyle Bedriye: Aşk mı, vatan mı?..</st></p>
      <p><st c="7467">Zavallı Bedriye,</st></p>
      <p><st c="7484">– Vatan... </st><st c="7496">Vatan... </st><st c="7505">Vatan... </st><st c="7514">diye inliyor.</st></p>
      <p><st c="7527">Büsbütün ayrılıyorlar. </st><st c="7551">Kocası, daha doğrusu, kocası değil de, dört çocuğunun babası üç dört ayda bir eve uğrar, biraz para bırakır, gidermiş. </st><st c="7670">Bikaç yıl da böyle geçtikten sonra bigün eve uğrayan adam ;</st></p>
      <p><st c="7729">– Bedriye, zor durumdayım! </st><st c="7757">diyor.</st></p>
      <p><st c="7763">Bedriye iyice kızmış,</st></p>
      <p><st c="7785">– Bana ne? </st><st c="7797">diye bağırıyor.</st></p>
      <p><st c="7812">– Sana ne olur mu Bedriye? </st><st c="7840">Kararı sen vereceksin. </st><st c="7863">Ne dersen öyle yapacağım?.. </st><st c="7891">Söyle: Önce aşk mı, vatan mı?..</st></p>
      <p><st c="7922">Bedriye’nin canı burnuna gelmiş artık,</st></p>
      <p><st c="7961">– Aşk be!.. </st><st c="7974">Önce de aşk, sonra da aşk!.. </st><st c="8003">diye bağırıyor.</st></p>
      <p><st c="8018">Adam sevinç içinde,</st></p>
      <p><st c="8038">– Hah, diyor, senin böyle söyleyeceğini biliyordum. </st><st c="8091">Sen ne dersen ben onu yaparım: Tabii önce aşk...</st></p>
      <p><st c="8139">Bedriye umutlanıyor:</st></p>
      <p><st c="8160">– Yeniden mi nikâh?..</st></p>
      <p><st c="8182">– Evet Bedriye... </st><st c="8201">Yeniden nikâh. </st><st c="8216">Ben âşık oldum Bedriye, evleneceğim. </st><st c="8253">Terfi de ettim, konsolos oldum. </st><st c="8285">Evlenip Almanya’ya gidiyorum. </st><st c="8315">Artık birbirimizden büsbütün ayrılacağız...</st></p>
      <p><st c="8358">Tiren yolculuğunda, kırma, tatlı bir Türkçeyle bunları anlatan Brigitte ;</st></p>
      <p><st c="8432">– Ben bilmiyor, ne yapacak? </st><st c="8461">dedi. </st><st c="8467">Benim baba öldü... </st><st c="8486">Koca gitti Almanya... </st><st c="8508">Ben de gidiyor şimdi Almanya’ya... </st><st c="8543">Ama ben Türk... </st><st c="8559">Ben Müslüman... </st><st c="8575">Ne yapacak ben şimdi Almanya’da bilmiyor.</st></p>
      <p><st c="8616">– Çocuklarınız nerde? </st><st c="8639">diye sordum.</st></p>
      <p><st c="8651">– Büyük oğlum yedek subay... </st><st c="8681">Kızlar evlendi... </st><st c="8699">Bilmiyor ben ne yapacak Almanya’da...</st></p>
    </section>
  <div id="charCountTotal" value="8736"></div></body>
</html>
