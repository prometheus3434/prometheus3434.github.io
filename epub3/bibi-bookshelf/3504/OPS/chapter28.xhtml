<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Fare Zehiri</st></h1>
      <p><span><st c="12">C</st></span><st c="14">ami avlusunun giriş kapısından ta tramvay yoluna kadar sıralı dükkânlar vardır. </st><st c="94">Bizim Kanaat Bakkaliye Mağazası, cami avlusunun kapısından sayılırsa, altıncı dükkân. </st><st c="180">Üst yanımızda meyhane, onun üstü köfteci, daha üstü helvacı. </st><st c="241">Alt yanımızda kasap, altında manav, onun altı “Doyum Aşevi”.</st></p>
      <p><st c="301">Bu “Kanaat Bakkaliyesi”ni iki ortak, devren satın aldık. </st><st c="359">Bedavaya aldık sayılır, sekizbin liraya... </st><st c="402">Dükkânı üstümüze yaptırıp eline paraları sayınca adam yavaş sesle,</st></p>
      <p><st c="468">– Oooh, canımı kurtardım... </st><st c="497">dedi.</st></p>
      <p><st c="502">Bu sözden işkillendim ama, ne demek istediğini de anlayamadım.</st></p>
      <p><st c="565">İki ortak dükkâna girdik. </st><st c="592">Biraz sonra da komşular “uğurlu olsun”a gelmeye başladılar. </st><st c="652">İlk gelen kasap İsmail Efendiydi.</st></p>
      <p><st c="685">– Hayırlı olsun yarenler, dedi.</st></p>
      <p><st c="717">– Sağol komşu, dedik.</st></p>
      <p><st c="739">Birer çay ısmarladık. </st><st c="762">Şurdan burdan konuşurken kasap İsmail Efendi,</st></p>
      <p><st c="807">– Sormak ayıp olmasın ama, bu dükkânı kaça devraldınız? </st><st c="864">dedi.</st></p>
      <p><st c="869">– Sekizbine ustacım.</st></p>
      <p><st c="890">Başını iki yana sallayıp,</st></p>
      <p><st c="916">– Vah vah... </st><st c="930">dedi.</st></p>
      <p><st c="935">– Niye komşu, ne var? </st><st c="958">Sekizbin çok mu?</st></p>
      <p><st c="974">– Yok canım, yalnız vitrini sekizbin eder.</st></p>
      <p><st c="1017">– Öyleyse?</st></p>
      <p><st c="1028">– Eeee, onu da sonra anlarsınız.</st></p>
      <p><st c="1061">O gitti, arkasından köfteci Mustafa Efendiyle meyhaneci Sabri geldi.</st></p>
      <p><st c="1130">– Uğurlu kademli olsun, dediler.</st></p>
      <p><st c="1163">– Eyvallah komşular, dedik.</st></p>
      <p><st c="1191">Cıgara tuttuk. </st><st c="1207">Söz arasında köfteci Musta Efendi,</st></p>
      <p><st c="1241">– Hani sorulmaz ama, dedi, acaba kaça devraldınız burasını?</st></p>
      <p><st c="1301">– Sekizbine...</st></p>
      <p><st c="1316">– Vah vah vah...</st></p>
      <p><st c="1333">– Kazık mı yedik yoksa?</st></p>
      <p><st c="1357">– Yoo size devreden adam da ondörtbine almıştı.</st></p>
      <p><st c="1405">– Yoksa alışveriş olmaz mı?</st></p>
      <p><st c="1433">– Oluur, olur olmasına ama...</st></p>
      <p><st c="1463">Onların ardından manav Eyüp, Safranbolulu aşçı Abdullah, helvacı Sıddık Usta, berber Bekir Efendi geldiler. </st><st c="1572">Onlar da, “Uğurlu olsun,” dedikten sonra birer “vah vah” çekip gittiler. </st><st c="1645">Neden vah vahladıklarını bitürlü söylemiyorlardı.</st></p>
      <p><st c="1694">Ortağım,</st></p>
      <p><st c="1703">– Esnaf kısmı böyledir, birbirini çekemez. </st><st c="1747">Bizi soğutup dükkânı elimizden ucuz almak istiyorlar da ondan böyle söylüyorlar, dedi.</st></p>
      <p><st c="1833">Akşam oldu, kepengi indirdik, evlerimize gittik. </st><st c="1883">Ertesi sabah erkenden ortak beni evden aldı, beraber dükkâna geldik. </st><st c="1952">Anahtarı sokup kilidi açtım, kepengi kaldırdım. </st></p>
      <p><st c="2000">Ortak,</st></p>
      <p><st c="2006">– Bismillah... </st><st c="2022">deyip dükkâna daldı.</st></p>
      <p><st c="2042">İçeri girmesiyle,</st></p>
      <p><st c="2060">– Eyvaah... </st><st c="2073">diye bağırması bir oldu. </st></p>
      <p><st c="2098">Arkasından ben içeri girdim, ben de feryada başladım. </st><st c="2152">Dükkân allak bullak olmuş. </st><st c="2179">Pastırmalar biyanda, sucuklar biyanda zeytin peynire karışmış, sabunlar savrulmuş. </st><st c="2262">Hemen kasaya koştum, paralar duruyor.</st></p>
      <p><st c="2299">Biz iki ortak saçımızı yolup başımızı döverken, komşu esnaf da toplanmış, bize gülüyorlar. </st></p>
      <p><st c="2391">Helvacı Sıddık Usta,</st></p>
      <p><st c="2411">– Yahu, bağırıp durmayın, burdaki dükkânlar hep böyledir. </st><st c="2470">Siz de bizim gibi alışırsınız, dedi. </st></p>
      <p><st c="2507">İlkin, dükkâna hırsız girmiş sanmıştım. </st><st c="2547">Hırsız nasıl girecek, kilit açılmamış, paralar da yerinde duruyor. </st><st c="2614">İki ortak içeri girip ortalığı toparladık. </st><st c="2657">Akşamacak alışverişimizi yaptık. </st><st c="2690">Akşam sıkı sıkı kepengi kapayıp evlerimize gittik. </st><st c="2741">Ertesi sabah bir de geldik, dükkânın içi yine allak bullak.</st></p>
      <p><st c="2800">Hergün böyle oluyor. </st><st c="2822">Yoksa bu dükkânlar perili mi? </st><st c="2852">Ortağım periye, cine, şeytana inanmıyor. </st><st c="2893">Karakola gidip durumu anlatacaktım, meyhaneci Sabri,</st></p>
      <p><st c="2945">– Kardeşim, gel bak, benim dükkân da sizinki gibi, dedi.</st></p>
      <p><st c="3002">Meyhaneye girdik, bütün yiyecekler yerde.</st></p>
      <p><st c="3044">– Neden böyle oluyor?</st></p>
      <p><st c="3066">– Gel de sizin dükkânda göstereyim.</st></p>
      <p><st c="3102">Bizim dükkâna girdik. </st><st c="3125">Meyhaneci Sabri peynirlerin üstünde kara kara yuvarlaklar gösterdi:</st></p>
      <p><st c="3192">– Gördün mü, fare tersi...</st></p>
      <p><st c="3219">Kaşarpeynir tekerlerinin üstünde testere dişleri gibi, farelerin diş yerleri görülüyordu.</st></p>
      <p><st c="3309">İşi anladık. </st><st c="3323">Bizim dükkânı biri boşken tutmuş, kırkbin lira harcayıp bakkal dükkânı yapmış. </st><st c="3402">Farelerle baş edemeyince, otuzbine birine devredip kaçmış. </st><st c="3461">O alan da yirmibeşbine başka birine satıp canını kurtarmış. </st><st c="3521">Elden ele döne dolaşa en sonunda biz almışız.</st></p>
      <p><st c="3566">Ortağım, komşulara,</st></p>
      <p><st c="3586">– Bir farelerle baş edemiyor musunuz? </st><st c="3625">dedi.</st></p>
      <p><st c="3630">Aşçı Abdullah,</st></p>
      <p><st c="3645">– Edebilirsen, sen et de görelim, dedi.</st></p>
      <p><st c="3685">Hemen o gün dört tane kapan aldık. </st><st c="3721">Dükkânı kapamadan kapanları kurduk. </st><st c="3757">Sabah dükkâna geldik. </st><st c="3779">Önce ortak bir, </st></p>
      <p><st c="3795">– Bismillah... </st><st c="3810">çekip içeri girmesiyle, vay anam... </st><st c="3846">diye feryadı basıp dışarı çıkması bir oldu. </st></p>
      <p><st c="3890">Ayağı koca kapana kısılmış. </st><st c="3918">Fareler dört kapandan birini eşik önüne getirip bize tuzak kurmuşlar. </st><st c="3988">Ortağımın ayağından şakır şakır kanlar akıyor. </st><st c="4035">Bin zorlukla ayağını kapandan kurtarıp eczanede sardırdık. </st><st c="4094">İçerde dört kapandan birini bulamadık. </st><st c="4133">Herhalde fareler alıp götürmüş olacaklar, dedik.</st></p>
      <p><st c="4181">Akşamüzeri uzun boylu bir müşteri, kokulu sabun istedi: Kokulu sabunlar raftaydı. </st><st c="4264">Ben uzandım, yetişemedim. </st></p>
      <p><st c="4290">Müşteri,</st></p>
      <p><st c="4298">– Durun, ben yetişirim, diyerek rafa uzandı. </st></p>
      <p><st c="4344">Elini rafa atmasıyla,</st></p>
      <p><st c="4365">– Yandım Allah... </st><st c="4384">diye bağırarak dışarı fırlaması bir oldu. </st></p>
      <p><st c="4426">Müşterinin eli, bileğine kadar kapana sıkışmıştı. </st><st c="4476">Çıkıp arkasından baktık. </st><st c="4501">Adam, kapanla beraber kaçıyordu. </st><st c="4534">O müşteriyi bir daha görmediğimizden kapanın ne olduğunu öğrenemedik.</st></p>
      <p><st c="4603">Düşündük, taşındık, farelerin koca kapanı nasıl rafa çıkardıklarını bitürlü anlayamadık.</st></p>
      <p><st c="4692">Kapanlarla bu iş olmayınca, fare düşmanı avcı kediler aradık. </st><st c="4755">Biyerde böyle cins bir avcı kedi varmış. </st><st c="4796">Gittik oraya. </st></p>
      <p><st c="4810">Kedinin sahibi,</st></p>
      <p><st c="4825">– Benim kedim, iki buldok köpeğini paramparça etmiştir, maşallah kedi değil bir canavardır. </st><st c="4918">Fare değil timsah olsa tiftiğini atar. </st><st c="4957">Bir gecede bütün fare cinsini kurutur, dedi.</st></p>
      <p><st c="5001">Adamın geçimi de bu kedidenmiş. </st><st c="5034">Kedisini kiralar öyle geçinirmiş. </st><st c="5068">Bize geceliğini elli liradan kedisini kiraladı. </st><st c="5116">Biz pazarlık edip biraz indirmek istedik. </st></p>
      <p><st c="5158">Adam,</st></p>
      <p><st c="5163">– Siz ne diyorsunuz, dedi, ben bu kediyi koç dövüşüne soksam daha çok kazanırım. </st><st c="5245">Ama ben kedime fare öldürterek insaniyete hizmet etmek istiyorum. </st><st c="5311">Benim kedimin bir saat kaldığı mahalleye fareler bir daha on sene uğrayamazlar. </st><st c="5391">Kedimin kendisi değil, kokusu yeter.</st></p>
      <p><st c="5427">Kedi, hiç mübalağasız bir sıpa kadar vardı. </st><st c="5472">Ben kediyi görünce adamın bizi kandırdığını anladım. </st><st c="5525">Herif biyerden kaplan yakalamış, bize kedi diye yutturuyordu.</st></p>
      <p><st c="5586">Bu canavar kediyi, sahibiyle beraber bir kafes içinde getirip dükkâna bıraktık. </st><st c="5667">Ertesi sabah kedinin sahibiyle beraber dükkâna geldik. </st><st c="5722">Bütün komşular da merak ettiklerinden onlar da kapıya yığılmışlardı. </st></p>
      <p><st c="5791">Kedinin sahibi,</st></p>
      <p><st c="5806">– Aman durun, kepengi birden açmayın, kedim üzerinize atlar. </st><st c="5868">Önce ben gireyim, dedi.</st></p>
      <p><st c="5891">Adamı kapıdan içeri saldık. </st><st c="5920">Biraz sonra içerden bir inilti duyduk. </st><st c="5959">Bir de içeri girdik ki adam, elinde bir kedi kuyruğu, iki gözü iki çeşme ağlayıp duruyor. </st><st c="6049">Fareler, o canavar kediyi yemişler, kuyruğunu da yeselermiş, hiçkimse işin içinden çıkamayacak, kedinin ne olduğunu anlayamayacaktık. </st><st c="6183">Kedinin sahibi, elindeki kuyruğa bakıp bakıp,</st></p>
      <p><st c="6228">– Eyvah, bütün istikbalim mahvoldu, bundan sonra çoluğumu çocuğumu nasıl geçindireceğim. </st><st c="6318">Ben bu kadar masrafın altından nasıl kalkarım... </st><st c="6367">diye ağlayıp duruyordu.</st></p>
      <p><st c="6390">Komşu esnaf güle güle bir oldu. </st><st c="6423">Oysa bizden önce onlar kedi işini denemişler. </st><st c="6469">Doyum Aşevi sahibi Abdullah Usta bir gece lokantasına yirmi kedi birden kapamış. </st><st c="6550">Kediler, fareleri iyice yesin, kökünü kurutsun diye, hayvanları iki gün de aç bırakmış. </st><st c="6638">Komşularına,</st></p>
      <p><st c="6650">– Görürsünüz, sabaha bitane fare kalmaz! </st><st c="6692">diyormuş.</st></p>
      <p><st c="6701">Sabahleyin lokantaya bir de gitmişler ki, içerde yirmi kediden bitek kedi kalmamış. </st><st c="6786">Yirmi kediden bir kuyruk bile bulamamışlar.</st></p>
      <p><st c="6829">Ne yaptıksa bu farelerle baş edemedik. </st><st c="6869">En sonunda eczaneden fare zehiri almaya karar verdik.</st></p>
      <p><st c="6922">Eczacıya,</st></p>
      <p><st c="6932">– Aman bayım, bir şiddetli zehir olsun ki, yiyen fare gebersin, dedim.</st></p>
      <p><st c="7003">Eczacı,</st></p>
      <p><st c="7011">– Sen hiç merak etme, sana öyle bir fare zehiri veriyorum ki dedi, fareler bu zehire uzaktan baksalar gözlerinden zehirlenirler.</st></p>
      <p><st c="7140">Eczacı bana bir kutu verdi,</st></p>
      <p><st c="7168">– İçinde tarifnamesi vardır, dedi.</st></p>
      <p><st c="7203">Kutuyu alıp dükkâna geldim. </st><st c="7232">Ortakla beraber kutuyu açıp içinden çıkan tarifnameyi okuduk:</st></p>
      <p><span><st c="7293">FARELERİN BAŞ DÜŞMANI</st></span></p>
      <p><st c="7315">Farelerin kökünü kazımak için en şiddetli zehirdir.</st></p>
      <p><span><st c="7367">Dİ KKAT !</st></span></p>
      <p><st c="7377">Kullanırken el sürmeyiniz!</st></p>
      <p><st c="7404">Kullanılışı:</st></p>
      <p><st c="7417">Bu kutunun içinde zehirli buğday taneleri vardır. </st><st c="7468">Bir cımbız veya maşayla buğday tanelerini çıkarıp farelerin dadandığı yerlere birer ikişer buğday koyunuz. </st><st c="7575">Buğdayları tuttuğunuz aleti, mutlaka imha ediniz. </st><st c="7625">Sakın denize atmayınız, bütün balıklar zehirlenir. </st><st c="7676">Bir buğday tanesi yirmi fareyi zehirlemeye kâfidir.</st></p>
      <p><st c="7727">Bir maşayla korka korka kutudan on buğday çıkardık. </st><st c="7780">Ortağım,</st></p>
      <p><st c="7788">– Aman nefes alma, zehirlenirsin, dedi.</st></p>
      <p><st c="7828">Soluğumuzu keserek buğdayları oraya serptik. </st><st c="7874">Kutudakileri dolaba koyup kilitledik. </st><st c="7912">Maşayı da, yangın yerinde iki metre toprağı kazıp derine gömdük.</st></p>
      <p><st c="7976">Ertesi sabah bizim dükkânda zelzele olmuş gibiydi. </st><st c="8028">Koca koca fasulye, pirinç, şeker çuvalları yerlere dökülmüş. </st><st c="8089">Zeytinyağı varili devrilmiş. </st><st c="8118">Raflarda ne var, ne yok aşağı inmiş. </st><st c="8155">Zehirli buğday kutusunu sakladığımız dolap açılmış. </st><st c="8207">Kutuda tek zehirli buğday kalmamış.</st></p>
      <p><st c="8242">Komşular geldiler. </st><st c="8262">Bu sefer hiçbiri gülmüyordu. </st><st c="8291">Helvacı Sıddık Usta gayet ciddi,</st></p>
      <p><st c="8323">– Zehir tesirini göstermiş, dedi.</st></p>
      <p><st c="8357">– Yahu, ne tesiri?</st></p>
      <p><st c="8376">– Baksana, fareler zehirli buğdayı yiyince delirmişler, ortalığı allak bullak etmişler.</st></p>
      <p><st c="8464">Ortak,</st></p>
      <p><st c="8471">– Hiçbişeye şaşmıyorum da, şu zeytinyağı varilini nasıl devirmişler, işte ona şaşıyorum, dedi, ben bu varili yerinden kıpırdatamıyordum.</st></p>
      <p><st c="8608">Yahu bunlar fare değil, Allah korusun, istimlak amelesi...</st></p>
      <p><st c="8667">Ben eczacıya koşup durumu anlattım.</st></p>
      <p><st c="8703">Eczacı,</st></p>
      <p><st c="8711">– Haaaa, anlaşıldı, dedi, daha kuvvetli zehir lazım. </st><st c="8765">Size başka bir zehir vereceğim: Eğer bu zehir de öldürmezse farelerle anlaşmanın yolunu arayın!</st></p>
      <p><st c="8860">Lezgina markalı fare zehirini aldım. </st><st c="8898">Dükkânda kutuyu açıp tarifnamesini okuduk:</st></p>
      <p><span><st c="8940">LEZGİNA</st></span></p>
      <p><span><st c="8948">FARELERİN AMANSIZ DÜŞMANI</st></span></p>
      <p><span><st c="8974">LEZGİNA </st></span><st c="8983">fare zehiri, farelerin yok edilmesi için en aman vermez müstahzardır. </st><st c="9053">Tesiri kat’idir.</st></p>
      <p><st c="9069">Bu müstahzar uzun çalışma ve tecrübelerin mahsulüdür.</st></p>
      <p><st c="9123">Kullanma tarzı: </st></p>
      <p><st c="9140">Lezgina fare zehiri pat’ını kullanmadan evvel farelerin ençok tercih ederek yedikleri gıda maddelerini (ekmek, peynir, pastırma, sucuk, et parçaları vb.) zehirsiz olarak vermek şayanı tavsiyedir. </st><st c="9336">Fareler bu yiyeceklere alıştıktan sora Lezgina fare zehiri patı sürülür ve farelerin ençok gezip dolaştıkları yerlere konur. </st><st c="9461">Eksilenleri fareler yemiş ve ölmüşlerdir.</st></p>
      <p><st c="9502">Zehirin tatbiki anında evdeki çocuklar ve ehli hayvanlar emniyet altına alınmalıdır.</st></p>
      <p><st c="9587">Lezgina fare zehirinin fena maksatlarla kullanılması ve çocukların eline geçmemesine dikkat edilmelidir. </st><st c="9693">Zehirlenme halinde doktora müracaat edilmesi tavsiye olunur.</st></p>
      <p><st c="9753">Müessir madde olarak Chlör de Muko ve Acide Arsenicuy ihtiva eder.</st></p>
      <p><span><st c="9820">KOTAN İLAÇ TİCARET</st></span></p>
      <p><st c="9839">Tarifnameye göre, önce fareleri alıştırmak lazımmış. </st><st c="9893">Böyle kibar, asilzade fareleri biz nerde bulalım. </st><st c="9943">Bizimkiler çoktan alışmış. </st><st c="9970">Ekmek içine zehir macunundan akıtıp oraya buraya koyduk.</st></p>
      <p><st c="10026">Ne dersiniz, bu zehir işe yaramadı mı? </st><st c="10066">Ertesi günü dükkânı açarken komşular geldi, hepsi de,</st></p>
      <p><st c="10119">– Yahu dün gece, bizim dükkâna bitek fare gelmemiş, dediler.</st></p>
      <p><st c="10180">O günden sonra, komşu dükkânların hiçbirine bitek fare gelmedi. </st><st c="10245">Çünkü, biz dükkânımıza zehirli ekmekler koydukça, bütün dükkânların fareleri bizim dükkâna dadanmışlardı. </st><st c="10351">Fareler, bu zehiri çok seviyorlardı. </st><st c="10388">Zehiri yedikçe şişiyor, irileşiyor, gelişiyorlardı. </st><st c="10440">Ama biz farelere zehirli ekmek yapmak için ekmek yetiştiremiyorduk.</st></p>
      <p><st c="10507">Komşu esnaf, farelere bakmamız, onları iyi beslememiz için bize aylık bağladı. </st><st c="10587">Biz dükkânı kapadık. </st><st c="10608">Her akşam, içeri yirmi zehirli ekmek atıp kaçıyoruz. </st><st c="10661">Geçen akşam farelere ekmek atmak sırası ortağımdaydı. </st><st c="10715">O söyledi, fareler çoban köpeği kadar olmuşlar, insana hırlıyorlarmış. </st></p>
      <p><st c="10786">Ortağım,</st></p>
      <p><st c="10794">– Bundan sonra içeri girilmez, kepenge bir kapak yapalım da ordan atalım, dedi.</st></p>
      <p><st c="10874">Farelerimize şimdilik hergün yirmi ekmekle kırk kutu zehir atıyoruz. </st><st c="10944">Ama tayınları hergün artıyor. </st><st c="10974">Biz de onların sayesinde geçinip gidiyoruz.</st></p>
    </section>
  <div id="charCountTotal" value="11017"></div></body>
</html>
