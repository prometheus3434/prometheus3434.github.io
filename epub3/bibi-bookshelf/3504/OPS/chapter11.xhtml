<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Evde Kalmış Kızlar Kongresi</st></h1>
      <p><span><st c="28">G</st></span><st c="30">azeteler:</st></p>
      <p><st c="39">Her yıl 27 Temmuzda bir memlekette Uluslararası Evde Kalmış Kızlar Kongresi yapılmasına karar verildi. </st><st c="143">Bu yıl ilk kongre Cenevre’de yapılacak. </st><st c="183">İngiliz heyeti, bir evde kalmış kızlar panayırı açılmasını, burada evlenme alışverişi yapılmasını teklif etti.</st></p>
      <p><st c="293">Uluslararası Evde Kalmış Kızlar Kongresinde Türk delegesi Bayan Pervin Tatlı’nın kongreye yaptığı tebliğdir:</st></p>
      <p><st c="402">– Muhterem arkadaşlar! </st><st c="426">Memleketimin evde kalmış kızları adına kongre arkadaşlarımı saygıyla selamlarım. </st><st c="507">Hiç şüphesiz, her memlekette kızların evde kalmalarının, koca bulamamalarının, o memleketin özelliğine göre ayrı ayrı sebepleri vardır. </st><st c="643">Ben burada bizim memlekette kızların hangi sebeplerden evde kaldıklarını yüksek kongrenize arz edeceğim.</st></p>
      <p><st c="747">Ben memleketimin evde kalmış kızlarının en kıdemlisi olduğum için, bu açıklamayı yapmak üzere arkadaşlarım beni seçtiler.</st></p>
      <p><st c="869">Bizim evde kalışımızın en birinci sebebi erkeklerin aptallığıdır (Bravooo sesleri). </st><st c="954">Eğer erkeklerde bir parçacık akıl olsaydı, zaten erkek olmazlardı (Alkışlar). </st><st c="1032">Örneğin benim on parmağımda on marifet vardır. </st><st c="1079">Hertürlü el işini bilirim. </st><st c="1106">Bir hamur işi yaparım, hani övünmek gibi olmasın, yiyen parmağını da beraber yer. </st><st c="1188">Hem öyle yufkayı da çarşıdan almam, kendim açarım. </st><st c="1239">Yaptığım oturtmanın üstüne oturtma yoktur. </st><st c="1282">Mutfağa bir girdim miydi, çıkarabilene aşkolsun. </st><st c="1331">Bir uskumru dolması yapayım size, vallahi bayılırsınız. </st><st c="1387">Uskumru dolmasını katiyen havagazında yapmayacaksın... </st><st c="1442">Çok ağır ateş ister. </st><st c="1463">Uskumrunun tazesi kulak altlarından bellidir. </st><st c="1509">Eğer kulak altları kırmızı, kanlıysa anla ki tazedir. </st><st c="1563">Adam başına bir uskumru yeter. </st><st c="1594">Diyelim ki, altı kişilik dolma yapacaksın. </st><st c="1637">İrilerinden altı uskumru seçersin. </st><st c="1672">Yalnız çok dikkatli olmalı, bizim balıkçılar çok katakullicidir, gözle kaş arasında kesekâğıdına uskumru diye bayat istavritleri doldururlar. </st><st c="1814">O köşe başında pis bıyık bir herif var, sakın ondan alışveriş etmeyin. </st><st c="1885">Hem evli, hem de pahacı... </st><st c="1912">En iyisi balıkçı Apturrahman... </st><st c="1944">Beni ne zaman görse, buyur ablacım der. </st><st c="1984">Benden de selam söyledin mi hem iyisini, hem ucuzunu verir. </st><st c="2044">Balıkları aldın mı aldın. </st><st c="2070">İlk önce bi güzel içini temizlersin. </st><st c="2107">Dolmalık balık, öbürküler gibi temizlenmez. </st><st c="2151">İlle ucu sivri bıçak olacak ki delinmesin. </st><st c="2194">Bizim sivri bıçak kaç zamandır ortalarda yok, üst kattakilerden alıyorum. </st><st c="2268">Sonra efendicağızıma söyliym, bi güzel temizledin mi temizledin. </st><st c="2333">Ondan sonracağzıma harcını evvelden hazırlarsın. </st><st c="2382">Altı balığa iki su bardağı pirinç yeter de artar bile. </st><st c="2437">Ama bizim Melahatların su bardağıyla olursa fazla gelir şekerim. </st><st c="2502">Onlarınki su bardağı değil, alamet şey. </st><st c="2542">Ne diyordum? </st><st c="2555">Ha... </st><st c="2561">Aman dikkat etmeli kırıklı çorbalık pirinç olmasın. </st><st c="2613">Şimdi eski pirinçler de yok ki kardeş... </st><st c="2654">Yine en iyisi bizim bakkal Sabri’de. </st><st c="2691">Aman ona da pek kızıyorum. </st><st c="2718">Sersem sünepe, bir yılışır, bir yılışır... </st><st c="2761">Ayol kaldım kaldım da ona mı kaldım? </st><st c="2798">Üçüncü karısından, kocalık vazifesini bi tamam yerine getiremiyor diyerekten mahkeme kararıynan ayrılmış, hâlâ da bi karı gördü mü yılışır sümsük. </st><st c="2945">Ondan sonracağzıma... </st><st c="2967">Ne diyordum? </st><st c="2980">Haaa... </st><st c="2988">Efendicağzıma söyliym, en iyisi Tosya pirincidir. </st><st c="3038">Fıstığını, üzümünü de alırsın... </st><st c="3071">Herşey tamam oldu mu, oldu...</st></p>
      <p><st c="3100">...........................</st></p>
      <p><st c="3127">Kongrenin dördüncü günü uskumru dolmasının tarifini tamamlayan Bayan Pervin sözlerini şöyle bitirmiştir:</st></p>
      <p><st c="3232">–Bu erkek milleti vallahi billahi de ağzının tadını bilmez, kör olayım bilmez (Sürekli alkışlar). </st><st c="3331">Şimdilik biz buralara kadar kalktık geldik ki burada kadın pazarı mı, panayır mı ne olacakmış. </st><st c="3426">Belki hayırlısıynan bizim de bir kısmetimiz çıkar. </st><st c="3477">Belkim buralarda ağzının tadını bilen bir namuslu erkek bulunur. </st><st c="3542">Yalnız benim bir şartım var, peşin peşin söyliym, eğer sünnet olup da din değiştirmezse dünyada gâvur kısmınnan evlenmem. </st><st c="3664">Önce bir sünnet düğünü, arkasından da düşmanları çatlatan bir düğün yaparız, o Şükran olacak karı da patlasın hasedinden. </st><st c="3786">Şimdik sözümü burada kısa kesip bizim delegelerden Müberra’ya veriyorum. </st><st c="3859">Hadi gel Müberra’cım, lafı bunlara kaptırmadan, gel sen de biraz içini dök şekerim</st></p>
      <p><st c="3941">Haftaya, Bayan Müberra Besli’nin Evde Kalmış Kızlar Kongresine verdiği tebliği okuyacaksınız.</st></p>
      <p><st c="4035">Bayan Müberra Besli’nin kongreye tebliği:</st></p>
      <p><st c="4077">–Muhterem arkadaşlar! </st><st c="4100">Eşimi mesut edecek her bir çeşit evsaflara son derecelerde malik olduğum halde bitürlü kısmetim çıkmadı. </st><st c="4205">Halbuseki çok hassasiyetli ince bir kız olduğumdan başka, ayriyeten de bütün edebiyat eserlerini okuduğum gibi, üstelik dansa, müziğe karşı da içimde sonsuz bir heves beslemekte olduğumdan hem alaturkayı, hem de alafrangayı severim. </st><st c="4438">(Elinde okuduğu kâğıda bakarak) Affedersiniz, bişey unutmuşum, arkadaşlarım çok güzel olduğumu söylerler. </st><st c="4544">Boyum 1.47 olup kilom da 73 kilo 300 gramdır. </st><st c="4590">Balık etinde gayetle münasip bir vücudum vardır. </st><st c="4639">Saçlarım çok iyi ondüle tuttuğundan iri dalgalı ve Cina’larım</st><a epub:type="noteref" href="#f1"><st c="4700">*</st></a><st c="4702"> da vardır. </st><st c="4714">Teklifim çok acele ve gayetle ciddi olduğundan, eğer müstakbel eşim arzu ederse, saçlarımı sarıya boyatabileceğim gibi, at kuyruğu yapmaktan da hiçbir zaman çekinmem. </st><st c="4881">Göğsüm, sütyen takınca 99’dur, eğer sütyensiz olursa belim 84. </st><st c="4944">Ailem çok taassup ve gayetlen asildir. </st><st c="4983">Onun için müstakbel eşimde de herşeyden önce asalet aramak mecburiyetinde olduğumu bilakis bildiririm. </st><st c="5086">Şiir yazdıktan başka sporu da çok severim.</st></p>
      <p><st c="5128">Küçüklüğümdenberi mahallede kaydırak ve sek sek oynadığımdandır ki herbir çeşit sporu yapmakta asla güçlük çekmem. </st><st c="5244">Ençok sevdiğim spor yürüyüştür. </st><st c="5276">Tramvaylarnan otoboslarda seyahat etmek aile terbiyemle münasip olmadığı gibi, dolmuşlardan çok korkarım. </st><st c="5382">Çünkü insan bizim memleketin dolmuşlarında çok mahcup oluyor. </st><st c="5444">Beni bundan on sene kadar önce bir dolmuş şoföri kaçırmıştı. </st><st c="5505">Aman insan ne kadar helecan çekiyor. </st><st c="5542">Öööle bir bağırdım, ööle bir bağırdım ki, ama sesimi çok yükseltmedim ki başkaları duyup da bizi çevirmesinler diye. </st><st c="5659">Zavallı şoföre de yazık değil mi? </st><st c="5693">İnsanlık hali. </st><st c="5708">Gayet de bir karakterli çocuktu. </st><st c="5741">Maaşallah kapı kanadı gibi iriyarı bir delikanlı idi. </st><st c="5795">Ben olunca böyle karakteri sağlam bir erkek olsun diyorum. </st><st c="5854">Şoför dünden hazır demesin diye şarkı söyler gibi ancak o duyacak kadar biraz bağırdım mağırdım. </st><st c="5951">Derken Büyükdere asfaltına bir daldık. </st><st c="5990">Kuş gibi uçuyoruz. </st><st c="6009">Şoför arabayı durdurdu. </st><st c="6033">Beni kucağına aldığı gibi, ormana daldık. </st><st c="6075">Kalbim pır pır ediyordu. </st><st c="6100">Eh n’aapalım? </st><st c="6114">İnsanın kısmeti çıktı mı tepmek olur mu? </st><st c="6155">Ben mühendis istiyordum ama, şoför moför insan kısmetine razı gelmeli. </st><st c="6226">İnsan daldığını yemez, bulduğunu yer, derler. </st><st c="6272">Şoför bana baktı, birden ciddileşti,</st></p>
      <p><st c="6308">– Kusura bakma abla, dedi, seni galiba yanlış yere getirdim. </st><st c="6370">Nereye gidecektin sen?</st></p>
      <p><st c="6392">– Aaa... </st><st c="6402">Ne kusuruymuş ayol, dedim, Aksaray’a gidecektim ama, gitmeyiversem kıyamet kopmaz ya... </st><st c="6490">Gitmeyiveririm.</st></p>
      <p><st c="6505">Şoför tekrardan,</st></p>
      <p><st c="6522">– Hadi ben seni gine Aksaray’a babanın evine bırakayım, dedi.</st></p>
      <p><st c="6584">Bir mahzun oldum,</st></p>
      <p><st c="6602">– Ayol, buraya kadar gelmişken... </st><st c="6637">dedim.</st></p>
      <p><st c="6643">Şoför,</st></p>
      <p><st c="6650">– Valla abla, sana bişey söyliyim mi, dedi, sen benim tipim değilsin.</st></p>
      <p><st c="6720">– Ayol insan arabaya girince bakmaz mı? </st><st c="6761">dedim.</st></p>
      <p><st c="6767">– Arka plandan baktığımdan farkına varamadım, dedi. </st><st c="6820">Hani kusura bakma.</st></p>
      <p><st c="6838">N’aapalım, zornan güzellik olmaz ya. </st></p>
      <p><st c="6876">Şoför,</st></p>
      <p><st c="6882">– Boş dönmeyelim abla, dedi, buraya kadar gelmişken bari bir iş yapalım. </st><st c="6956">Şu üstünde ne varsa çıkar.</st></p>
      <p><st c="6982">Ben merhametli bir erkek sanmıştım, meğer o benim küpelerimi, paramı, bileziğimi, saatimi alacakmış. </st><st c="7084">Ne var ne yok aldı.</st></p>
      <p><st c="7103">– Hadi eyvallah ben gidiyorum, dedi, elbet bir insan evladı gelir seni burdan kurtarır.</st></p>
      <p><st c="7191">Çekti, gitti. </st><st c="7206">Bekledim, bekledim, kimse gelmedi. </st><st c="7241">Gelenlerle de tipimiz uyuşmadı. </st><st c="7273">Yürüye yürüye Şişli’ye geldim. </st><st c="7304">Vallahi şikâyet bile etmedim. </st><st c="7334">O tatlı heyecana değer.</st></p>
      <p><st c="7357">İşte o gün bu gün taksiye, dolmuşa binmem.</st></p>
      <p><st c="7400">Biraz da müstakbel eşimde aradığım evsafı anlatayım. </st><st c="7454">Cıgaradan başka içkisi olmasın, kumara düşkün olmasın. </st><st c="7509">Avukatlar, mühendisler, doktorlar tercih edilir. </st><st c="7558">Kültürlü olması şarttır. </st><st c="7583">Ben dansı, müziği sevdiğimden, o da alaturka ve alafrangadan azçok anlamalıdır. </st><st c="7663">Ben çok kanaatkâr bir kız olduğumdan ayda ikibin lira kadar kazancı olsun, razıyım, yeter, ben idare ederim. </st><st c="7772">Yeter ki gözü dışarda olmasın. </st><st c="7803">Bir erkeği memnun edecek herbişeye hamdolsun sahip bulunmaktayım. </st><st c="7869">Yalnız çocuğum olmuyor. </st><st c="7893">Herbişeyi başından söylemeli ki, sonunda tatsızlık çıkmasın. </st><st c="7954">Çok kısmetim çıktı, çocuğum olmuyor diye almadılar.</st></p>
      <p><st c="8005">Müstakbel eşim uzun boylu, geniş omuzlu, yeşil gözlü, ne yirmiden küçük, ne otuzdan büyük olmalı. </st><st c="8104">Teklifim çok ciddi olduğu gibi, artık beklemeye tahammülüm kalmadığından aynı zamanda çok aceledir.</st></p>
      <p><st c="8203">Arkadaşlar! </st><st c="8216">Muhterem kongremize başarılar diler, hepimize kısmet açıklığı, hayırlı kısmetler dilerim. </st><st c="8306">Ben sözümü şimdilik bitirdiğimden lafı arkadaşımız Gülten’e bırakıyorum.</st></p>
      <p><st c="8378">Kız Gülten, gel biraz da sen içini dök!</st></p>
      <hr />
      <p><st c="8418">Haftaya Bayan Gülten’in, Uluslararası Evde Kalmış Kızlar Kongresine verdiği tebliği okuyacaksınız.</st></p>
    </section>
		<aside epub:type="footnote" id="f1"><st c="8517">* Cina: Gina Lollobrigida’nın saç biçimine gönderme. </st><st c="8571">– y.n.</st></aside>
  <div id="charCountTotal" value="8577"></div></body>
</html>
