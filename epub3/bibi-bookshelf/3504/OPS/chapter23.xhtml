<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Kenan’ı Tanıyor musun?</st></h1>
      <p><span><st c="23">S</st></span><st c="25">uadiye’den dolmuşa bindim. </st><st c="52">Arkada iki kişi vardı. </st><st c="75">Ben, şoförün yanına oturdum. </st><st c="104">Araba bikaç yüz metre gitti gitmedi, bir adam elini kaldırdı. </st><st c="166">Şoför arabayı durdurdu. </st></p>
      <p><st c="190">Adam,</st></p>
      <p><st c="195">– Erenköy’e?.. </st><st c="211">diye sordu.</st></p>
      <p><st c="222">Şoför,</st></p>
      <p><st c="229">– Evet, dedi.</st></p>
      <p><st c="243">Adamın arkasından koşa koşa gelen şişman bir kadın da arabaya bindi. </st><st c="313">Kadın arkaya, adam da yanıma oturmuştu.</st></p>
      <p><st c="352">Dolmuş arabalarına birbirini tanıyan iki kişi binerse, yol boyunca onların konuşmalarını, dertlerini dinliyorsunuz. </st><st c="469">Bizim arabadaki yolcular, Allaha şükür, birbirlerini tanımıyorlardı. </st><st c="538">Onun için de konuşmuyorlardı. </st><st c="568">Arabadaki sessizlikten beş kişinin de birbirine yabancı olduğu belliydi. </st><st c="641">Böyle olunca çoğu zaman şoför bir laf açar. </st><st c="685">Bu sefer şaşılacak bişey ama, şoför de susuyordu. </st><st c="735">Yanımda oturan adam, uh dedi, puf dedi, bir zaman kıvır kıvır kıvrandı, sonra,</st></p>
      <p><st c="813">– Sıkıntı var, dedi.</st></p>
      <p><st c="834">Cevap vermedim.</st></p>
      <p><st c="850">– Hava çok sıcak, dedi.</st></p>
      <p><st c="874">Yine kimsede ses yok... </st><st c="899">Adam birdenbire şoföre,</st></p>
      <p><st c="922">– Kenan’ı tanıyor musunuz? </st><st c="950">diye sordu.</st></p>
      <p><st c="961">Durup dururken bu Kenan’ın nereden çıktığını hiç anlayamadım. </st><st c="1024">Şoför dudağını büktü,</st></p>
      <p><st c="1045">– Tanımıyorum, dedi.</st></p>
      <p><st c="1066">Şoför de ters bir adam. </st><st c="1091">İnsan hiç olmazsa,</st></p>
      <p><st c="1109">– Hangi Kenan? </st><st c="1125">diye sorar.</st></p>
      <p><st c="1136">Yanımdaki adam,</st></p>
      <p><st c="1152">– Tanıyacaksınız, dedi, muhakkak tanıyacaksınız.</st></p>
      <p><st c="1201">Şoför,</st></p>
      <p><st c="1208">– Tanımıyorum, dedi.</st></p>
      <p><st c="1229">– Canım nasıl olur, mutlaka tanırsınız. </st><st c="1270">O da bu yolda çalışır.</st></p>
      <p><st c="1292">Şoför sesini çıkarmadı.</st></p>
      <p><st c="1316">– Şööyle uzun boyludur, kara yağız... </st><st c="1355">Otuz, otuzbeş var.</st></p>
      <p><st c="1373">Şoför,</st></p>
      <p><st c="1380">– Topçu muydu? </st><st c="1396">dedi.</st></p>
      <p><st c="1401">– Ne topçusu?</st></p>
      <p><st c="1415">– Ben bir Kenan tanıyorum, onbaşı Kenan... </st><st c="1459">Bizim bataryada onbaşı idi.</st></p>
      <p><st c="1486">– Topçuluğunu bilmem. </st><st c="1509">Ama adı Kenan.</st></p>
      <p><st c="1523">– Başka Kenan tanımıyorum.</st></p>
      <p><st c="1550">– Tanırsınız... </st><st c="1567">Bir adı da Yusuf, Yusuf Kenan. </st><st c="1598">Şimdi tanıdınız mı?</st></p>
      <p><st c="1617">– Hayır.</st></p>
      <p><st c="1626">– Canım, nasıl Kenan’ı tanımazsınız? </st><st c="1664">Yusuf Kenan...</st></p>
      <p><st c="1678">– Ben onbaşı Kenan’dan başkasını bilmem. </st><st c="1720">Erzurum’da beraber askerlik yapmıştık, taa yirmi sene önce...</st></p>
      <p><st c="1781">– Yooo, bu kadar yaşlı değil. </st><st c="1812">Kadıköy - Bostancı arasında dolmuş yapar.</st></p>
      <p><st c="1853">– Tanımam...</st></p>
      <p><st c="1866">– Allah Allah... </st><st c="1884">Şaşılacak şey. </st><st c="1899">Nasıl tanımazsın? </st><st c="1917">Herhalde birdenbire hatırlayamadınız. </st><st c="1955">Bakın tarif edeyim...</st></p>
      <p><st c="1976">– Kendi arabası var mı?</st></p>
      <p><st c="2000">– Şoför ama, araba kendisinin mi, başkasının mı, bilmem.</st></p>
      <p><st c="2057">– Arabası ne marka?</st></p>
      <p><st c="2077">– Valla, galiba... </st><st c="2097">ya Olsmobil, ya Şevrole yada Fort... </st><st c="2134">Belki de Doç... </st><st c="2150">Başka ne otomobil markaları var?</st></p>
      <p><st c="2182">– Çoook... </st><st c="2194">Üstübeyker, Naş, Man, Desoto... </st><st c="2226">Kraysler.</st></p>
      <p><st c="2235">– O ilk dediğinizden olabilir. </st><st c="2267">Şimdi hatırladınız mı?</st></p>
      <p><st c="2289">– Hayır...</st></p>
      <p><st c="2300">Araba Erenköy’e gelmişti. </st><st c="2327">Şoför arabayı durdurdu. </st><st c="2351">Adamın inmediğini görünce,</st></p>
      <p><st c="2377">– Erenköy... </st><st c="2391">dedi.</st></p>
      <p><st c="2396">Binerken Erenköy diyen adam,</st></p>
      <p><st c="2425">– Burada inmeyeceğim, dedi. </st><st c="2454">Feneryolu’nda inerim. </st><st c="2476">Demek Kenan’ı tanımadınız... </st><st c="2505">Yusuf Kenan...</st></p>
      <p><st c="2519">Şoför cevap vermeyince, bana sordu:</st></p>
      <p><st c="2555">– Siz tanıyor musunuz beyefendi?</st></p>
      <p><st c="2588">– Tanımam.</st></p>
      <p><st c="2599">Başını arkaya çevirdi. </st><st c="2623">Şişman kadına,</st></p>
      <p><st c="2637">– Siz? </st><st c="2645">dedi. </st><st c="2651">Siz tanıyor musunuz hanımefendi?</st></p>
      <p><st c="2683">Şişman kadın,</st></p>
      <p><st c="2697">– Kimi? </st><st c="2706">dedi.</st></p>
      <p><st c="2711">– Kenan’ı...</st></p>
      <p><st c="2724">– Tanımıyorum.</st></p>
      <p><st c="2739">Arkadaki adamlardan birine,</st></p>
      <p><st c="2767">– Siz de mi tanımıyorsunuz? </st><st c="2796">diye sordu.</st></p>
      <p><st c="2807">– Tanımıyorum, dedi arkadaki.</st></p>
      <p><st c="2837">Adam, buna çok şaşmıştı.</st></p>
      <p><st c="2862">– Olur şey değil... </st><st c="2883">dedi.</st></p>
      <p><st c="2888">Bir zaman arabanın içinde sessizce gittik. </st><st c="2932">Sonra yanımdaki adam şoföre,</st></p>
      <p><st c="2960">– Hatta, dedi, siyah bıyıkları da var. </st><st c="3000">Şöyle biraz aşağı sarkık, ama çok değil. </st><st c="3041">Şimdi bildiniz mi?</st></p>
      <p><st c="3059">– Hayır.</st></p>
      <p><st c="3068">– Şurasında da bir beni var. </st><st c="3098">Hatta saçları da fırça gibi, dik dik...</st></p>
      <p><st c="3137">Şoför yine bişey demedi.</st></p>
      <p><st c="3162">– Mutlaka bileceksiniz. </st><st c="3187">Bööyle lacivert bir kazak giyer.</st></p>
      <p><st c="3219">Şoför,</st></p>
      <p><st c="3226">– Arabası eski mi? </st><st c="3246">dedi.</st></p>
      <p><st c="3251">– Eh... </st><st c="3260">Şöyle böyle... </st><st c="3275">Eski değilse de pek de yeni sayılmaz. </st><st c="3313">Kenan canım, Yusuf Kenan...</st></p>
      <p><st c="3340">– Arabasının rengi nasıl?</st></p>
      <p><st c="3366">– Rengi mi? </st><st c="3379">Dur bakayım, kahverengi miydi? </st><st c="3410">Değil... </st><st c="3419">Açık bej, ama değil... </st><st c="3442">Ya vişneçürüğü, ya siyah... </st><st c="3470">Hatta biraz dili peltektir. </st><st c="3498">Hergele diyemez de heygele, der. </st><st c="3531">Kızınca arkadaşlarına, “Heygeleley!” diye bağırır. </st><st c="3582">Tanıdınız, değil mi?</st></p>
      <p><st c="3602">Şoför arabayı durdurdu,</st></p>
      <p><st c="3626">– Feneryolu, dedi.</st></p>
      <p><st c="3645">Kimsede kıpırdama olmadı.</st></p>
      <p><st c="3671">– Siz burada inmeyecek miydiniz?</st></p>
      <p><st c="3704">– Yok, Kızıltoprak’a kadar gideyim... </st><st c="3743">Kenan canım, Yusuf Kenan...</st></p>
      <p><st c="3770">Arkadaki yolculardan biri,</st></p>
      <p><st c="3797">– Ben öyle kızınca, hergeleler, diye bağıran birini biliyorum ama, şoför değil, adı da başka...</st></p>
      <p><st c="3893">– Yok, bu hem şoför, hem de adı Kenan... </st><st c="3935">Hatta şurasında bir beni var, demin söylemiş miydim? </st><st c="3988">Uzun boylu, esmer... </st><st c="4009">Kenan...</st></p>
      <p><st c="4017">– Valla bilemedim beyim.</st></p>
      <p><st c="4042">– Bilirsin ya, birden hatırlayamadın. </st><st c="4081">Dur, şimdi hatırlayacaksın. </st><st c="4109">Kafası bak böyle biraz yayvancana...</st></p>
      <p><st c="4145">– Siz Kızıltoprak’ta inecektiniz değil mi?</st></p>
      <p><st c="4188">– Gitmişken Kadıköy’e kadar gideyim. </st><st c="4226">Hatta karısından ayrılmış da, çocuğu karısında kalmış. </st><st c="4281">Altı aylık da bir çocuğu var. </st><st c="4311">Mahkeme, sen erkeksin, çocuğu emziremezsin diyerek vermemiş. </st><st c="4372">Bildiniz mi? </st><st c="4385">Hatta, sütten kesilir kesilmez, çocuğu anasından alacağım, diyor.</st></p>
      <p><st c="4450">Şişman kadın,</st></p>
      <p><st c="4464">– Çocuk erkek mi beyefendi? </st><st c="4493">diye sordu.</st></p>
      <p><st c="4504">– Kenan’ın çocuğu mu? </st><st c="4527">Bak, onu bilmiyorum.</st></p>
      <p><st c="4547">Kısa bir sessizlik daha oldu. </st><st c="4578">Altıyol’u da geçtik. </st></p>
      <p><st c="4599">Yanımdaki adam,</st></p>
      <p><st c="4614">– Kenan’ı mutlaka bilirsiniz, dedi.</st></p>
      <p><st c="4650">Bu sefer ben sordum:</st></p>
      <p><st c="4671">– Akrabanız filan mı?</st></p>
      <p><st c="4693">– Yoo...</st></p>
      <p><st c="4702">– Bir iş için mi arıyorsunuz?</st></p>
      <p><st c="4732">– Yok canım... </st><st c="4748">Geçen gün arabasına binmiştim. </st><st c="4779">Yoksa tanıyor musunuz?</st></p>
      <p><st c="4801">– Hayır...</st></p>
      <p><st c="4812">– Yabancı mısınız?</st></p>
      <p><st c="4831">– Kadıköylüyüm.</st></p>
      <p><st c="4847">– Öyleyse bilirsiniz canım Kenan’ı...</st></p>
      <p><st c="4885">Kadıköy’e gelmiştik. </st><st c="4907">Hepimiz arabadan indik. </st><st c="4931">O, inmedi. </st></p>
      <p><st c="4942">Şoföre,</st></p>
      <p><st c="4949">– Sen buradan nereye gideceksin? </st><st c="4983">diye sordu.</st></p>
      <p><st c="4994">Şoför,</st></p>
      <p><st c="5001">– Geri döneceğim, dedi.</st></p>
      <p><st c="5025">– Eh öyleyse, ben de döneyim bari... </st><st c="5063">Kenan... </st><st c="5072">Bir adı da Yusuf. </st><st c="5090">Yusuf Kenan... </st><st c="5105">Allah Allah, nasıl olur da bilmezsiniz... </st><st c="5147">Hatta bir omzu şööyle hafif düşük...</st></p>
      <p><st c="5183">Şoför,</st></p>
      <p><st c="5190">– Sol omzu mu? </st><st c="5206">diye sordu.</st></p>
      <p><st c="5217">– Pek aklımda kalmamış, ama sol olacak galiba... </st><st c="5267">Vapurun kalkma zili çalıyordu.</st></p>
      <p><st c="5297">Vapura yetişmek için koştum. </st><st c="5327">İşim olmasa, ben de onlarla beraber geriye dönecektim.</st></p>
    </section>
  <div id="charCountTotal" value="5381"></div></body>
</html>
