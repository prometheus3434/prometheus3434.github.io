<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Adam Olacak Çocuk</st></h1>
      <p><span><st c="18">D</st></span><st c="20">ayıma çok kızarım. </st><st c="39">Ortaokulu bitirince, benim için,</st></p>
      <p><st c="71">– Bu çocuğu okutmayın! </st><st c="95">demiş.</st></p>
      <p><st c="101">Bizim ailede dayımın sözü geçer. </st><st c="135">Çünkü aileden bir adam o çıkmış. </st></p>
      <p><st c="168">Ben,</st></p>
      <p><st c="172">– Okuyacağım! </st><st c="187">diye tutturdum.</st></p>
      <p><st c="202">Dayıma,</st></p>
      <p><st c="210">– Hevesi var, ille okuyacağım! </st><st c="242">diye tutturdu, demişler.</st></p>
      <p><st c="266">– Bu çocuk adam olmaz! </st><st c="290">demiş.</st></p>
      <p><st c="296">Liseyi bitirdim. </st><st c="314">Dayıma müjde vermişler. </st><st c="338">Suratını asmış,</st></p>
      <p><st c="353">– Adam olmaz o çocuk! </st><st c="376">demiş.</st></p>
      <p><st c="382">Dayıma inat Edebiyat Fakültesini de bitirdim. </st><st c="429">Dayımın benim için yargısı değişmedi,</st></p>
      <p><st c="466">– Adam olmaz!..</st></p>
      <p><st c="482">Hele Edebiyat Fakültesini bitirdikten sonra bir iş bulamayıp da boş gezmeyeyim diye felsefeyi kazanınca küplere binmiş,</st></p>
      <p><st c="602">– Ben size o çocuk adam olmaz demedim mi? </st><st c="645">diye bar bar bağırmış.</st></p>
      <p><st c="667">Felsefeyi bitirdikten sonra aklım başıma geldi. </st><st c="716">Edebiyat, felsefe bir meslek değil ki... </st><st c="757">Düşündüm, taşındım, belki de dayımın hakkı vardı. </st><st c="807">Bu sefer pratik bir meslek sahibi olayım, dedim. </st><st c="856">Bu zamanda en para getireni doktorlukla mühendislik. </st><st c="909">Kızlar bile akşam gazetelerinin “Kısmet Kuyusu”na verdikleri evlenme ilanlarında “müstakbel eşlerinde” aradıkları vasıfların en başına ya mühendislik ya doktorluk koyuyorlar. </st><st c="1084">Mühendisliği gözüm kesmedi. </st><st c="1112">Bir bina yaparsın, usta çimento yerine çamur koyar, piyasada malzeme bulunmaz, demir yerine teneke korlar, yapı sahibinin parası biter, temel çivisi yerine takunya çivisi çaktırır, sonra bina yıkılır. </st><st c="1313">Hesabı yanlış yaptı diye mühendisin yakasına yapışırlar. </st><st c="1370">Doktorluk böyle değil. </st><st c="1393">Bir doktor yanlış ilaç verip hastayı öldürürse, ölüm sebebi olarak bisürü Latince, Yunanca, tıp dilinde uzun hastalık adları uydurabilir.</st></p>
      <p><st c="1530">Tıp Fakültesine yazıldığımı duyan dayım,</st></p>
      <p><st c="1571">– Ben size kaç kez o oğlan adam olmaz demez miydim? </st><st c="1624">diye hop oturup hop kalkmış.</st></p>
      <p><st c="1652">Artık beynim attı. </st><st c="1672">Bigün dayımın Nişantaşı’ndaki apartmanına gittim,</st></p>
      <p><st c="1721">– Dayı, dedim, ilkokulu pekiyiyle bitirdim. </st><st c="1766">Ortada iftihar listesine geçtim. </st><st c="1799">Liseyi birincilikle bitirdim. </st><st c="1829">Edebiyat fakültesinden, ondan sonra felsefeden diploma aldım. </st><st c="1891">Şimdi de tıbba gidiyorum. </st><st c="1917">Daha ne yapayım? </st><st c="1934">Nedir tutturmuşsun bana, “Adam olmaz, adam olmaz!” deyip duruyorsun?</st></p>
      <p><st c="2002">– Adam oldun mu peki? </st><st c="2025">diye sordu.</st></p>
      <p><st c="2036">– Olmadım. </st><st c="2048">Ama Allahın izniyle olacağım inşallah...</st></p>
      <p><st c="2088">Dayım,</st></p>
      <p><st c="2095">– Sende o kafa varken, değil iki, üç fakülte, Camiülezher’i, Sorbon’u, Kembriç’i bitirsen, yine adam olmazsın...</st></p>
      <p><st c="2208">– Peki neden? </st><st c="2223">Kafamın nesi var?</st></p>
      <p><st c="2240">Dayım,</st></p>
      <p><st c="2247">– Kulağını aç da beni iyi dinle, dedi. </st><st c="2287">Benim ne kadar param var?</st></p>
      <p><st c="2312">Dayımın çok zengin olduğunu ötedenberi hep biliriz.</st></p>
      <p><st c="2364">Sustum. </st><st c="2373">O saymaya başladı:</st></p>
      <p><st c="2391">– Altı katlı, her katında ikişer daireli bir apartman bir. </st><st c="2451">Bir de Laleli’deki apartman iki. </st><st c="2484">Bir de Maçka’daki üç. </st><st c="2506">Ankara’daki dört... </st><st c="2526">Tahtakale’de yeni yaptırdığım han. </st><st c="2561">İki ev. </st><st c="2569">Eskişehir’de bir çiftlik. </st><st c="2595">Erenköy’deki villa. </st><st c="2615">İki mağaza, beş dükkân...</st></p>
      <p><st c="2640">Ağzım açık kalmıştı.</st></p>
      <p><st c="2661">– Bankadaki paramı da koy... </st><st c="2691">Ben hangi mektepte okudum?</st></p>
      <p><st c="2717">– Galiba, Avrupa’da okudunuz, dedim. </st></p>
      <p><st c="2755">Güldü,</st></p>
      <p><st c="2761">– Yüksek tahsilim yok, dedi.</st></p>
      <p><st c="2790">– Liseyi bitirdiniz ama...</st></p>
      <p><st c="2817">– İn in... </st><st c="2829">Aşağı in!.</st></p>
      <p><st c="2839">– Ortaokulu mu?.</st></p>
      <p><st c="2856">– İlkokulda bile okumadım.</st></p>
      <p><st c="2883">Ne diyeceğimi şaşırdım.</st></p>
      <p><st c="2907">– Ne iş yaptığımı biliyor musun? </st><st c="2941">dedi.</st></p>
      <p><st c="2946">Onu da bilmiyordum. </st><st c="2967">Tüccar desem değil, müteahhit desem değil, doğru dürüst hiçbir işini hatırlamadığım için ;</st></p>
      <p><st c="3057">– Politikacısınız sanırım, dedim. </st></p>
      <p><st c="3092">Güldü,</st></p>
      <p><st c="3098">– Benim mesleğim yok, dedi, babamdan da miras kalmadı. </st><st c="3154">Yer içer, yan gelir yatarım. </st><st c="3183">Piyango çarpmadı. </st><st c="3201">Karım da zengin değil. </st><st c="3224">Dalavereli işler de yapmadım çok şükür.</st></p>
      <p><st c="3263">– Öyleyse nasıl zengin oldunuz dayı?</st></p>
      <p><st c="3300">– Hah, şimdi iyi dinle! </st><st c="3325">Babam kardeşimi Istanbul’a göndertti okuttu. </st><st c="3370">Zavallı kardeşim, hâlâ sürüm sürüm sürünüyor. </st><st c="3416">Kız kardeşimi de bizim kasabaya tayin edilen bir memur aldı, yani senin baban. </st><st c="3495">Sonra onlar da Istanbul’a geldi. </st><st c="3528">Sizin de durumunuz işte ortada. </st><st c="3560">Ben okumayı yazmayı askerde öğrendim. </st><st c="3598">Açıkgözlülüğüm yüzünden çavuş oldum. </st><st c="3635">Tezkeremi alınca, yeni bir elbise yaptırdım. </st><st c="3680">Tıpkı şehirliler gibi giyindim. </st><st c="3712">Bir de kıravat taktım. </st><st c="3735">Doğru Istanbul’a geldim. </st><st c="3760">O zamana kadar Istanbul’u görmemiştim. </st><st c="3799">Cebimde de on param yoktu. </st><st c="3826">Haydarpaşa’da tirenden inince bir de baktım ki bir kalabalık. </st><st c="3888">Ben de aralarına karıştım. </st><st c="3915">Bir daha da o kalabalıktan ayrılmadım. </st><st c="3954">Hâlâ o kalabalığın içindeyim. </st><st c="3984">Gazeteciler fotograf çekiyorlardı, ben en ön sırada yer aldım. </st><st c="4047">Sonra o kalabalık lüks bir otele geldi, ben de beraber... </st><st c="4105">Otele yerleştik. </st><st c="4122">Bana bir daire ayırdılar. </st><st c="4148">Yedim içtim. </st><st c="4161">Ziyafetler verildi. </st><st c="4181">Nutuklar çekildi. </st><st c="4199">Her ziyafette bir nutuk da ben atıyordum. </st><st c="4241">Ne de olsa, o zamanlar daha cahil olduğumdan lafları düzenli beceremiyordum ama, bu onların daha hoşuna gidiyordu.</st></p>
      <p><st c="4355">– Aman dayı, sana kimse, “Nesin, kimsin, neyin nesisin?” diye sormuyor mu?</st></p>
      <p><st c="4430">Dayım,</st></p>
      <p><st c="4437">– Deli, dedi, kim kime soracak... </st><st c="4472">Herkes de benim gibi, aradan kalabalığa karışıp girmiş. </st><st c="4528">Kimin kime sormaya hakkı var? </st><st c="4558">Ertesi gün gazetelerde hep birlikte resimlerimiz çıktı. </st><st c="4614">Resmin altında en büyüklerin yanında benim de adım geçiyordu. </st><st c="4676">Derken, böyle böyle herkes benim yüzümü, adımı öğrendi. </st><st c="4732">Gazeteciler gelir benden beyanat alırlardı. </st><st c="4776">Ertesi gün de, “Salahiyetli bir zatın ....... </st><st c="4822">meselesine dair gazetemize beyanatı” diye yazarlardı. </st><st c="4876">Haydarpaşa, Sirkeci garından, Yeşilköy havaalanından, saraylardan, otellerden, açılış törenlerinden ayrılmaz oldum. </st><st c="4992">Kimi beni kendilerinden, kimi de bir muhalif kodaman sanıyordu. </st><st c="5056">En büyük adamlarla senli benli konuşuyordum. </st><st c="5101">Başarının en büyük yolu budur, karşındaki kim olursa olsun metelik vermeyeceksin, “enseye tokat” gideceksin. </st><st c="5210">Elimi onların omzuna atar, kahkaha savurarak konuşurdum. </st><st c="5267">Onlar da beni bişey sanırlardı. </st><st c="5299">Önemli işlerde onlara akıl verdiğim bile olurdu. </st><st c="5348">Onların çoğuna, “Kardeşim Hasan, şu işi yapıver. </st><st c="5397">Gözlerinden öperim,” diye kart yollardım. </st><st c="5439">Hiçbiri çevirmez, dediğimi yapardı. </st><st c="5475">Sonra sonra onlar da bana kartlar göndermeye başladılar. </st><st c="5532">Ben onların gönderdiği kartları, o işi yapabilecek olanlara ciro ederdim: “Bizim Ali’nin bir işi var. </st><st c="5634">Aman Mehmet’çiğim, yapıver.” İşte oğlum... </st><st c="5677">Bugüne kadar ne iş yaptığımı, ne sen biliyorsun, ne başkası... </st><st c="5740">Benimkisi politika değil, ticaret değil, hiçbişey değil. </st><st c="5797">Milletvekilleri, bir dahaki dönemde seçilmeyebilirler, bakanlar çekilebilirler, genel müdürler istifa edebilirler. </st><st c="5912">Partiler iktidara gelebilir, iktidardan düşebilirler. </st><st c="5966">Ama ben herzaman ayaktayım. </st><st c="5994">Büyük adamların oğulları, kızları evlenirken beni şahit yaparlar. </st><st c="6060">Her ziyafete, her törene çağrılırım. </st><st c="6097">Nereye gitsem saygı görürüm. </st><st c="6126">Anladın mı dangalak?..</st></p>
      <p><st c="6148">– Aman dayı... </st><st c="6164">Ben de bunları yapsam!.. </st><st c="6189">dedim. </st></p>
      <p><st c="6196">Dayım,</st></p>
      <p><st c="6202">– Yapamazsın, dedi, okullar senin karakterini bozdular artık. </st><st c="6265">Okuya okuya ahlakın bozuldu.</st></p>
      <p><st c="6293">– Peki dayı, ben adam olmayacak mıyım?..</st></p>
      <p><st c="6334">Dayım,</st></p>
      <p><st c="6341">– Al şu kartı da götür .....’ne ver! </st><st c="6379">dedi.</st></p>
      <p><st c="6384">Dayımın kartı yüzünden şimdi ben de adam oldum.</st></p>
    </section>
  <div id="charCountTotal" value="6432"></div></body>
</html>
