<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Velinimetimiz Okur Hazretleri</st></h1>
      <p><span><st c="30">G</st></span><st c="32">azetecilerin velinimeti, okurlardır. </st><st c="69">Hiç su katılmamış dalkavukluk yalnız onlara yapılır. </st><st c="122">Ama sahiden böyle midir? </st><st c="147">Orasını biz biliriz. </st><st c="168">Gazetelerin eni boyu tertibinden tutun da, içindeki yazıların çeşidine kadar herşey okurların arzularına, emirlerine uygundur.</st></p>
      <p><st c="294">Bir tarihte bir dergi çıkarmaya karar verdik. </st><st c="341">Herkesin seve seve okuyacağı bir dergi... </st><st c="383">İçinde herşey bulunacak ve herkes okuyacak. </st><st c="427">Yani bizdeki demokrasi gibi bişey... </st><st c="464">Dört ortak, kimimiz babamızı kafese koyduk, kimimiz biriktirdiğimiz parayı verdik, ben eşyamı sattım, her ortak biner lira koydu. </st><st c="594">Dörtbin lira da o zaman dörtbin liraydı. </st><st c="635">Aylarca çalıştık. </st><st c="653">İlanlar, reklamlar, gürültü patırtı, bizim derginin ilk sayısı çıktı. </st><st c="723">Dergiyi elime alıp baktım, kırk ambar, ne ararsan var.</st></p>
      <p><st c="777">– Eğer velinimetimiz okur hazretlerini biz de bu dergiyle kazıklayamazsak, hiçbir kimse kazıklayamaz, dedim.</st></p>
      <p><st c="886">Herkes de benim düşüncemde.</st></p>
      <p><st c="914">“Başlarken” başlıklı yazıda beylik laflar: Sayın okurlar! </st><st c="973">Maksadımız sizlere hizmettir. </st><st c="1003">(Laf!.. </st><st c="1011">Sanki pek lazımmış, isteyen varmış da...) Bu dergiyi sizlerden aldığımız ilhamla çıkarıyoruz. </st><st c="1105">(Dergi bizim değil, sizindir.) Derginizde neler görmek istediğinizi, beğenmediklerinizi, eksiklerimizi lütfen bize bildiriniz... </st><st c="1234">Falan filan...”</st></p>
      <p><st c="1249">Dergi piyasaya çıktı. </st><st c="1272">Okurlardan da mektuplar yağmaya başladı. </st><st c="1313">İlk mektubu açtım. </st><st c="1332">Bir okur tebrik ediyor, derginiz tam memleketin ihtiyacına cevap veriyor, diye yazıyordu.</st></p>
      <p><st c="1421">Başka bir mektubu açtım, velinimetimiz okur hazretlerinin bir ana avrat küfür etmediği kalmış. </st><st c="1517">Böyle rezalet, böyle kepazelik olur muymuş?..</st></p>
      <p><st c="1562">Bu ne bayağı yazılar, bu ne pis resimlermiş... </st><st c="1610">Okur bu, ne dese haklı... </st><st c="1636">Mektubu sekretere verdim,</st></p>
      <p><st c="1661">– Bu okurun arzusuna göre, dergiyi ıslah edin! </st><st c="1709">dedim.</st></p>
      <p><st c="1715">Başka bir okurun mektubu: “Derginiz çok güzel, yalnız tarihi yazılara az yer vermişsiniz...” diyor. </st><st c="1816">Tarihin önemi ve gereği üzerine altı sayfa yazmış. </st><st c="1867">Yerden göğe kadar hakkı var. </st><st c="1896">Tarih bu, ihmale gelir mi hiç... </st><st c="1929">Hemen üç tane tarihi yazı ısmarladım.</st></p>
      <p><st c="1966">Bir okur da hikâyelerin uzunluğundan şikâyet ediyordu. </st><st c="2022">Yirminci yüzyılda, bu uçak ve atom çağında insanların uzun yazılar okumaya tahammülü yokmuş. </st><st c="2115">Gerekçesi çok yerinde.</st></p>
      <p><st c="2137">– Başüstüne velinimetim!.. </st><st c="2165">dedim, hikâyeciye de kısa yazmasını söyledim.</st></p>
      <p><st c="2210">Bazısı spora fazla yer vermemizi istiyor, bazısı sinemayı ihmal ettiğimizi yazıyordu. </st><st c="2297">Dekolte resimler isteyenler de çıktı.</st></p>
      <p><st c="2334">Velinimetimiz haşmetli okur hazretlerinin direktiflerine göre derginin ikinci sayısını çıkardık.</st></p>
      <p><st c="2431">Mektuplar yağmaya başladı. </st><st c="2459">Efendim, böyle iki parmak hikâye olur mu? </st><st c="2501">Hikâye dediğin, başlar, gelişir, içinde olay olur, düğüm noktası olur, sonra biter. </st><st c="2585">İşte Frenkler nuvel diye buna derler... </st><st c="2625">Vallahi okur haklı...</st></p>
      <p><st c="2646">Bir okur da, “Çıplak kadın resimleriyle doldurduğunuz o matbu genelevi ben evime nasıl sokayım? </st><st c="2743">Nasıl çocuklarıma okutayım?” diyor. </st><st c="2779">Yerden göğe kadar haklı...</st></p>
      <p><st c="2805">Bitakımı da spora daha çok yer vermemizi, bazısı spor yazılarını azaltmamızı istiyor. </st><st c="2892">Kimi tarihi yazıların azlığından, kimi çokluğundan şikâyetçi... </st><st c="2956">Sağlık konuları isteyen, askerî makale isteyen, politika isteyen...</st></p>
      <p><st c="3023">Velinimetimiz okur hazretlerinin emirleri gereğince derginin üçüncü sayısı çıktı. </st><st c="3106">Mektuplar yağıyor: Daha çıplak kadın resmi, biraz ahlaki yazı, spora yer verin, sporu azaltın, uzun hikâye isteriz, hayır kısa olsun... </st><st c="3242">Tanınmış imzalara yazdırın, yeni imzalara yer verin... </st><st c="3297">Böyle rezil dergi olur mu? </st><st c="3324">Bu kadar mükemmel dergi hayatımızda görmedik. </st><st c="3370">Küfür, hakaret, tebrik, takdir gırla...</st></p>
      <p><st c="3409">Biz bir gayret, dördüncü sayıyı da çıkardık, ama satış nafile... </st><st c="3475">Bizim paracıklar da güme gitti.</st></p>
      <p><st c="3506">O günden sonra büyük bir ders aldım. </st><st c="3544">Bu, gazetecilik kitaplarının yazmadığı, gazetecilik okullarında okutulmayan bir derstir.</st></p>
      <p><st c="3632">Sayın okurlar! </st><st c="3648">Bu dersi kulağınıza fısıldayayım, belki günün birinde bir gazete, bir dergi çıkarmaya kalkarsanız gerekebilir. </st><st c="3759">Herzaman, velinimetimiz okuyucu hazretlerinin emirleri gereğince hareket ettiğinizi yazacak, ancak velinimetinizin emirlerine boş verecek, kendi bildiğinizi okuyacaksınız. </st><st c="3931">Yoksa hapı yuttuğunuzun resmidir.</st></p>
    </section>
  <div id="charCountTotal" value="3964"></div></body>
</html>
