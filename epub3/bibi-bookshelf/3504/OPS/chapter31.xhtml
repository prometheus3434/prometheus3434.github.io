<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HERKESİN İŞİ GÜCÜ VAR</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Dünyanın Cenneti Istanbul</st></h1>
      <p><span><st c="26">Y</st></span><st c="28">abancı basında Istanbul’un övüldüğünü görünce çocuk gibi seviniyorum.</st></p>
      <p><st c="97">Aşağıdaki yazıda, mesela Istanbul’a gelen, mesela Amerikalı bir turistin, mesela bir Amerikan dergisinde çıkan, mesela Istanbul için övgüsünü okuyacaksınız :</st></p>
      <p><st c="255">Istanbul hiç şüphesiz dünyanın cenneti. </st><st c="296">Biz o cennette maalesef zar zor iki gün ancak kalabildik, Istanbullular, haklı olarak kendi şehirlerini o kadar çok seviyorlar ki, yabancılardan kıskanıyorlar ve yabancıların şehirlerinde kalmaması için ellerinden gelen hertürlü zorluğu çıkarıyorlar.</st></p>
      <p><st c="546">Bizden önce bikez daha Istanbul’a gelmiş olan turistler,</st></p>
      <p><st c="603">– Istanbul uzaktan bakınca daha iyidir, gemiden çıkmayın, sonra pişman olursunuz! </st><st c="686">dediler amma, biz maalesef dinlemedik.</st></p>
      <p><st c="724">Istanbul o kadar güzel bir şehirdir ki, bu şehrin güzelliğini gözüyle görmemiş olanlara kelimelerle anlatmak adeta imkânsızdır. </st><st c="853">İnsan Istanbul hakkında yazarken, önce methetmeye neyinden, neresinden başlayacağını bilemiyor.</st></p>
      <p><st c="948">Dolmuş arabalarıyla tıklım tıklım dolmuş daracık sokaklarını mı, yırtık pırtık, yamalı, çatlak patlak daracık sokaklarını mı methedeyim?.. </st><st c="1088">Yoksa kasap dükkânlarında kuyruk sokumlarından çengellere asılmış sığırların göz alıcı manzarasını seyredenleri mi, işkembeci dükkânlarının vitrinlerinde sırıtan pişmiş kelleleri mi, dar ve kalabalık caddelerde karısını, kızını, çocuğunu kaybedenlerin tatlı feryatlarını mı, yoksa “buraya işeyen eşekoğlueşektir” diye yazılı eşek helalarını mı, belediye arozözlerine lüzum kalmadan toz kalkmasın diye bir ayaklarını kaldırıp duvar diplerini sulayan Istanbulluları mı methedeyim?.. </st><st c="1569">Hangibirini?</st></p>
      <p><st c="1581">Hele Istanbulluların dillerde dolaşan misafirperverliklerine dolaşıp gezdiğim bütün dünyanın başka hiçbir yerinde rastlamadım. </st><st c="1709">Beyazıt’tan arabasına bindiğim bir şoför, rehberde üç kilometre mesafede gösterilen Galata köprüsüne, büyük zahmete katlanarak, bizi şehrin sokaklarında akşama kadar dolaştırdıktan sonra götürdü.</st></p>
      <p><st c="1904">Hepsi de çok nazik insanlar. </st><st c="1934">Satıcılar, müşteriler, şoförler, yolcular birbirlerine “teşekkür ederim”, “estağfurullah”, “affedersiniz”, “buyurun” anlamına gelen “ulan”, “hişt!”, “höst!”, “hey!” gibi nazik kelimeler kullanmadan cümlelerine başlamıyorlar. </st><st c="2159">Esnaf ve küçük memurlar öylesine naziktirler ki, alışveriş edenleri yada işi düşenleri nadiren döverler.</st></p>
      <p><st c="2263">Istanbullular, şehirlerini yabancı gözlerden o kadar kıskançlıkla gizliyorlar ki, dünyanın cenneti denilen Boğaziçi’nin güzelliklerini yabancılar görmesin diye, büyük ilanlar, kömür depoları, çöp iskeleleri, ceviz kütükleri, fabrikalar ve yüksek beton binalarla, duvarlarla gizlemişler.</st></p>
      <p><st c="2550">Istanbulluların kendilerine özgü çok ilginç bir sporları vardır. </st><st c="2616">Bu heyecanlı spor dünyanın başka hiçbir yerinde görülmez.</st></p>
      <p><st c="2673">Bu ilginç spor şöyledir: Beş kişilik otomobile sekiz on kişi birden, hepsi de, şoför de dahil, çakırkeyif olarak dolarlar. </st><st c="2797">Sonra araba ile şoför ve yolcular, hep beraber, bir ağacın tepesine, bir duvara çıkarlar yada son hızla tepeden Boğazın mavi sularına dalarlar. </st><st c="2941">Bu kadar cesur, gözü pek ve heyecanlı sporlara düşkün insanlar başka yerlerde katiyen yoktur.</st></p>
      <p><st c="3034">Istanbul’da büyük bir iktisadi kalkınma göze çarpıyor. </st><st c="3090">Bazıları yenilebilecek gıda maddelerini, giyilebilecek öteberilerini, kullanılabilecek eşyalarını büyük fedakârlıklara katlanarak, halka yardım olması için çöplere atıyorlar. </st><st c="3265">Çok tutumlu olanlar da bunları çöplüklerden topluyor. </st><st c="3319">Bir kısım halk, bilhassa kadın ve çocuklar, kömür arabalarının arkalarından koşarak, kaldırım taşlarında sarsılan arabalardan düşen kömürleri toplamak suretiyle kalkınma hareketini destekliyor.</st></p>
      <p><st c="3512">Istanbul’da hastalık tehlikesi gayet azdır. </st><st c="3557">Çünkü, çamurlar, lağımlar, çukurlar o kadar çoktur, her taraf o kadar pistir ki, mikroplar bile yaşayamazlar. </st><st c="3667">Havası gayet sağlamdır. </st><st c="3691">Eğer rüzgâr yerdeki tozları kaldırır da arkadaşlarınızı buyüzden kaybederseniz arkadaşınızı bulmanız Allaha kalmıştır. </st><st c="3810">Bu arama da güzel maceralara sebep olur. </st><st c="3851">Yerden toz kalktığı zaman zenciyle beyaz birbirinden ayırt edilmez.</st></p>
      <p><st c="3918">Kiracılarla ev sahipleri Istanbul’da elbirliğiyle avukatları kazançsız ve mahkemeleri işsiz bırakmamak için büyük bir gayret gösteriyorlar.</st></p>
      <p><st c="4058">Istanbullular birbirlerine olan sevgilerinden tramvaylarda, otobüslerde, dolmuşlarda kucak kucağa, yanak yanağa, dudak dudağa seyahat ediyorlar. </st><st c="4204">Hastanelerde bile bu sevgi yüzünden, bir karyolada alt alta, üst üste yatıyorlar. </st><st c="4286">Heryerde bu birlik ve beraberlik, bu sevgi göze çarpıyor. </st><st c="4344">Eğer, birdenbire trafik lambası yanar da biri biyanda, öbürü öbür yanda kalmazsa, iki Istanbulluyu imkânı yok birbirinden ayıramazsınız.</st></p>
      <p><st c="4480">Halkta hayvan sevgisi o kadar gelişmiştir ki, uzak vapur yolculuklarında canları sıkılmasın diye, ambarlarda sığır, davar ve koyunlarla beraber seyahatten zevk alırlar.</st></p>
      <p><st c="4649">Istanbullular, yirminci yüzyıl mimarisinde büyük yenilikler yapmışlardır. </st><st c="4724">Gecekondu denilen, en fazla yirmidört saatte yapılan bir bina icat ederek, beş nüfuslu bir aileyi beş karışlık yere sıkıştırmanın ve orada yaşatmanın yolunu bulmuşlar ve mesken davasını halletmişlerdir.</st></p>
      <p><st c="4926">Kısacası, Istanbul anlatmakla bitmez. </st><st c="4965">Orada gördüklerimi ömrüm oldukça unutamayacağım. </st><st c="5014">Hâlâ hatırladıkça tüylerim ürperiyor, diken diken oluyor.</st></p>
    </section>
  <div id="charCountTotal" value="5071"></div></body>
</html>
