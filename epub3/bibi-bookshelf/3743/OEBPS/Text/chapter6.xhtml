<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kaç Kiloya Programlısın</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter" id="chapter6">
  <div class="container html5_section">
    <h1 class="chapter">BÖLÜM6</h1>

    <div class="container html5_section">
      <h1 id="h6">YAK: BEDENİNİZ İNCE OLMAYI İSTİYOR</h1>

      <div class="epigraph html5_section epub-type_epigraph">
        <p>Eğitimin pahalı olduğunu düşünüyorsanız; cehaletin bedelini hesaplayın.</p>

        <p class="by"><span class="big-font">S</span>OCRATES</p>
      </div>

      <p class="first-letter">B<span class="smallcaps">EDENİNİZ</span> <span class="smallcaps">YAK PROGRAMINDA</span> çalıştığında kilo vermek kolaydır. Çünkü o zaman bedeniniz ince olmak ister. Yani bedeninizin ve sizin istediğiniz aynı şeydir. Bu yüzden kilo vermek kolaydır.</p>

      <div class="strong-emphasis html5_section">
        <p>Amacımız YAĞ programını kapatmak, YAK programını açmak. Anahtar burada.</p>
      </div>

      <p>Normal kiloda olan insanların bedeni bazı saatler/günler YAĞ, bazı saatler/günler YAK programı ile çalışır. Tıpkı doğadaki hayvanın bedeninin gerektiği zamanlarda iki programı da kullandığı gibi. İkisi de belirli zaman dilimlerinde çalıştığı için kişi kilosunu korur.</p>

      <p>Örneğin; kimi, hamilelik kilosunu doğumdan sonra kısa zamanda kendiliğinden çabucak verir, kimi ise hamilelik kilolarını yıllarca taşır. Kimi ilaç tedavisi süresince aldığı kiloları ilaç kullanımını kestikten sonra verir, kimi o kilolara mahkûm olur. Normal kiloda olan bir insan bir gün çok yerse ikinci gün canı çok fazla yemek istemez. Beden kendisini bir şekilde dengeler.</p>

      <p>Ama kilolu ve obez kişilerde YAK programı çalışmaya fırsat bulamaz. Kişi sürekli YAĞ programı ile yaşar. Bu da gittikçe artan kilolar anlamına gelir.</p>

      <div class="strong-emphasis html5_section">
        <p>Evrende her şey dalgalardan oluşuyor; her şey enerji.</p>
      </div>

      <p>Kilo vermeye başladığınızda kilolarınız da dalgalar gibi periyodik olarak gidiyor. Uzun süre aynı kalıyor, kalıyor, kalıyor, sonra bir günde belirgin bir şekilde hafiflediğinizi hissediyorsunuz. Dün size olmayan bir kıyafetin içine bugün girdiğinizi görüp şaşırıyorsunuz. Bu uzun süre aynı kalma dönemlerine plato dönemleri deniliyor demiştik.</p>

      <p>Bu dönemler bedeninizin yeni kilosuna adapte olma dönemleridir. Bedeninizde birtakım biyokimyasal değişiklikler olmaktadır. Plato dönemlerinde her gün tartılmak insanın motivasyonunu zayıflatır. O döneme ne zaman girmiş olduğunuzu da önceden bilemezsiniz.</p>

      <div class="strong-emphasis html5_section">
        <p>Ne kadar hızlı kilo verdiğinize değil, bedeninizi kalıcı olarak nasıl değiştirdiğinize odaklanın.</p>
      </div>

      <div class="container html5_section">
        <h1 class="subhead">Tartılarınızı Unutun</h1>

        <p>Bu kitaptan öğreneceğiniz uygulamalar köklü bir yaşam değişimi hedefler. Bu değişime başlarken ilk bir ay tartınızı unutun, görünür yerden uzaklaştırın. Diyet yapan insanlar bazen abartarak günde iki kez bile tartıya çıkar. Bu da moral bozukluğundan başka bir işe yaramaz. Sabahtan akşama beş kilo vereceğinizi mi düşündünüz? Hiçbir şey yemeseniz sadece su içseniz bile tartılar günün değişik saatlerinde bir iki kilo arasında oynar. Kadınların regl dönemlerinde üç kiloya varan artışlar görülür. Bu artış ödemden, sıvı birikiminden kaynaklanır ve tartı tutkunu insanlar için moral bozucudur.</p>

        <p>Egzersiz sürecinde üç kilo kas yapmış ve dört kilo yağ kaybetmiş olabilirsiniz. Aslında kaybettiğiniz yağ miktarı dört kilo olmasına rağmen tartıya yansıyan sadece bir kilodur.</p>

        <p>Yağ kaybını sıradan bir tartıda ölçemezsiniz. Evinizdeki tartı, vücuttaki su birikimini, kasları, glikojen miktarını vs. hepsini toptan gösterir. Tartı her şeyi toptan ölçer. Bu etkenler tartıda iki kilo fark yaratabilir. Bu nedenle giysileriniz yağ kaybında daha etkin ölçektir. Kilonuzda tartıda bir değişiklik olmamasına rağmen daha önce giyemediğiniz pantolonunuza girdiğinizi fark edersiniz. Sabırlı olun. Zaman içinde her şey kendi dengesine kavuşacaktır.</p>

        <p>Egzersiz yaparak sağlıklı beslenmeye başladığınızda ve ilerdeki sayfalarda önereceğim PiKi uygulamalarını yaptığınızda ilk iki hafta tartıya çıkarsanız rakamlarda azalma değil artış bile görebilirsiniz; şaşırmayın. Bu bedenin adaptasyon sürecidir.</p>

        <p>Tartı tutkunluğu kendini olduğu gibi kabul etmemekle ilgilidir.</p>

        <p>Bir saat yaptığımız egzersizi hatırlarız ama yediğimiz bir dilim baklavayı, bir dilim (tadımlık) böreği unuturuz nedense. Çocuğumuzun tabağında bıraktığı birkaç dilim patatesi midemize indirdiğimizi de hatırlamayız. Zaten başkalarının tabağındaki yiyeceklerde kalori yoktur. Sigara otlakçıları vardır. Sigarayı bıraktıklarını söylerler ama arkadaşlarının sigara paketlerine musallat olurlar. Onlar sigarayı değil, sigara için para harcamayı bırakmıştır. Diyet otlakçıları da benzer yapıdadır. Kendileri için bir tabak hazırlamazlar ama çocuklarının, arkadaşlarının, eşlerinin tabaklarından “otlanırlar.” Böylece diyetlerini bozmaktan suçluluk duymazlar.</p>

        <p>Tartıdan uzak kalamıyorsanız sadece on beş günde bir, bu kadar dayanamıyorsanız haftada bir kullanın. Diğer zamanlarda tamamen uzak durun.</p>
      </div>

      <div class="container html5_section">
        <h1 id="sh1"><span class="initial">Y</span>AĞ <span class="initial">P</span>ROGRAMINI <span class="initial">K</span>APATMAK <span class="initial">İ</span>ÇİN <span class="initial">Y</span>APABİLECEĞİNİZ <span class="initial">Ş</span>EYLER</h1>

        <p>İdeal kilomuza ulaşmak için bedenimizin dört boyutuna da hitap etmemiz gerekiyor: zihinsel, duygusal, ruhsal ve fiziksel boyut.</p>

        <p>YAĞ programını kapatmak için zihinsel ve duygusal boyutta yapabilecekleriniz:</p>

        <div class="container html5_section">
          <h1 class="subhead">Olumlu Düşünün</h1>

          <p>YAĞ programını YAK programına çevirmenin yollarından biri pozitif düşünebilme becerisini kazanmaktır. Pozitif düşünceler bedeninize stres yok tehlike yok sinyalini göndereceği için bedeniniz de sizi “açlıktan ölmemeniz” için yağ depolayarak koruma ihtiyacını duymayacaktır.</p>

          <p>Korku yoksa stres de yoktur. Genellikle pozitif düşünen biri olduğunuzda, günlük yaşamın insanı öğüten stresi sizi gerektiğinden fazla etkilemeyecektir.</p>

          <p>Hayattan daha fazla keyif alacağınız için duygusal açlığınızda azalma olacaktır.</p>

          <p>Hayatla bağlantınız gittikçe arttığı, hayatınız bir anlam ve amaç kazanmaya başladığı için ruhsal açlığınızda azalma olacaktır.</p>

          <p>Dünya tehlikeli bir yer olmaktan çıkıp dost bir yer olmaya başlayacaktır. Kendinizi tehlikelerden korumak için yağ kalkanına ihtiyacınızda azalma olacaktır. Kalkanınız gittikçe incelecek ve bir noktada ortadan kalkacaktır.</p>

          <p>Kızgınlık ve öfke içeren duygularınızda azalma olacağı için affetmek size daha kolay gelecektir. Vücutta biriken her damla yağın içinde bir affedemeyiş hikâyesi vardır.</p>

          <h1 class="subhead">Affedin</h1>

          <p>Affediş hayatın doğal akışına teslim olmak, bırakmak, özgürleşmektir. Acıdan, incinmeden, kızgınlıktan, birikmiş duygusal yüklerden özgürleşmek, birikmiş yağ yükünden özgürleşmeyi de beraberinde getirir. Bedenimizin yaşam enerjisi özgürce aktığında bedenimizin doğal kilosu olan “ideal kilomuza” da doğallıkla kavuşuruz. Bunun örneklerini o kadar çok gördüm ki.</p>

          <p>Bu konuda kendinize yardım için <em>Affetmenin Özgürleştirici Gücü</em> ve <em>Derin Affediş CD</em>’lerimden destek alabilirsiniz. Önce <em>Affetmenin Özgürleştirici Gücü</em>’nü dinleyin, sonra <em>Derin Affediş CD</em>’sini.</p>

          <p>Affetmeye kendinizle başlayın. Kendini yargılamakla başkalarını yargılamak arasında fark yoktur. İkisi de bize zarar verir. Çünkü bu olumsuz düşünceleri kendi zihnimizde üretiriz.</p>
        </div>

        <div class="container html5_section">
          <h1 class="subhead">Değer Bilin</h1>

          <p>Kendinizin de başkalarının da değerini bilmeyi ve takdir etmeyi öğrenin. Herkes takdir edilmekten, değerinin bilinmesinden hoşlanır. Siz hoşlanmıyor musunuz? Ama biz, başkalarından beklediğimiz, bize vermesini istediğimiz değeri ve takdiri kendimize veriyor muyuz?</p>

          <p>Sevdiklerinizin yeterince değerini biliyor ve onları takdir ediyor musunuz? Bu konuda cömert misiniz, cimri mi? Kendinize dürüstçe yanıt verin.</p>

          <p>Hayır, sevdikleriniz sizin onlara ne kadar değer verdiğinizi ve takdir ettiğinizi yeterince bilmiyorlar.</p>

          <p>Hem kendimize hem başkalarına verdiğimiz değer ve takdir sözleri de bizim zihnimizde şekillendiği için ikisi de bizi besler. Enerjimizi artırır. Çünkü bu olumlu mesajları kendi zihnimizde üretiriz.</p>

          <p>Sevdiğim bir söz vardır, “Sana verdiğim sevgi ikinci el.</p>

          <p>Çünkü önce ben hissediyorum.”</p>

          <p>Her koşulda her durumda değer bilinecek, şükran duyulacak bir şey vardır. Trafik kazası nedeniyle sıkışan trafiğin ortasında bile bir yere geç kalacak olduğunuz halde şükredeceğiniz çok şey vardır. Böyle anları kaza geçiren kişilere pozitif enerji göndererek değerlendirebilirsiniz. Kazayı yaşayan siz de olabilirdiniz. Her kaza bir anda olur.</p>

          <p>Şükretmeyi bilin. Trafikte beklerken kendi pozitif özelliklerinize yoğunlaşabilir ve kendinizi takdir edebilirsiniz. Hayatınıza bir şekilde katkısı bulunan insanların size yaptığı iyilikleri takdir ederek ve şükran duyarak vefa duygunuzu güçlendirebilirsiniz. Özellikle uzun zamandır arayıp sormadığınız, hatta izini kaybettiğiniz insanlara zihninizde geçit töreni yaptırın. Onlara şükranlarınızı yollayın. Ne çok insan bir şekilde size destek oldu hayatınız boyunca; ama küçük ama büyük.</p>

          <p>Değer bilen insanın değeri bilinir.</p>
        </div>

        <div class="container html5_section">
          <h1 class="subhead">Olumsuz Eleştiriyi de Olumluyu Kabul Ettiğiniz Kadar Rahatlıkla Kabul Edin</h1>

          <p><em>Gölgelerden Aydınlığa</em> başlıklı eğitimimizde katılımcılar kendi olumsuz özelliklerini görebildikleri ve kabul ettikleri ölçüde güçlendiklerini yaşayarak öğreniyor.</p>

          <p>Olumsuz özellikleriniz sizin dikkatinizi çekmek isteyen yaramaz çocuk yanınız. Çocuklar da olumlu ilgi alamıyorlarsa yaramazlık yapar. İlgi gelsin de nasıl gelirse gelsin.</p>

          <p>Özsaygısı düşük insan kendisine yapılan bir yapıcı eleştiriyi bile tehdit olarak algılar. Kırılır, kızar, gücenir. Tüm bunlar yapılan eleştirinin gerçekliğini ortadan kaldırmaz.</p>

          <p>Ne mutlu ki, size değer veren insanlar var ve sizin yüzünüze karşı olumsuz yanlarınızı söyleyebilecek kadar sizinle ilgileniyorlar. Onlara teşekkür edin. Ve üzerinde düşünün.</p>
        </div>

        <div class="container html5_section">
          <h1 class="subhead">Bedeninizi Olduğu Gibi Kabul Ederek Sevin</h1>

          <p>Bu kabul, onun öyle kalmasını istediğiniz anlamına gelmiyor. Ama onu şimdiki haliyle bile kabul ettiğiniz ve sevdiğiniz anlamına geliyor. Birisi sizi her halinizle sevse ona karşı ne hissedersiniz? Ona nasıl davranırsınız? Ya birisi sizi kilolarınızdan dolayı sürekli eleştirse ona karşı ne hissedersiniz? Ona nasıl davranırsınız?</p>

          <p>Yaz geliyor diye mayolu halinize tahammül edemediğiniz için diyete giriyorsunuz değil mi? Kendinizden nefret ederken, utanmamak ve başkalarına iyi görünmek adına yapılan yaz diyetlerinin neden kalıcı olmadığını artık anlıyor olmalısınız.</p>

          <p>Kendinizi sevmediğinizde özsaygı açlığı çekersiniz. Özsaygı açlığı çektiğiniz sürece bedeniniz bu açlığı fiziksel açlık olarak algılar. Böylece YAĞ programını iyice desteklemiş olursunuz.</p>

          <p>Şunu hep hatırlayın: Bedeninizle dost olduğunuzda o size yardım eder. Sizinle işbirliği yapar. Onunla savaştığınızda kazanamazsınız. Siz dostunuza yardım edersiniz düşmanınıza değil, öyle değil mi?</p>

          <p>Kendinizi olduğunuz gibi kabul ettiğiniz ve sağlıklı adımlar attığınız zaman fazla kilolarınızın doğal olarak eriyeceğini deneyimleyeceksiniz. Zaten sağlıklı adımları atmanız, kendinizi olduğunuz gibi kabul ettiğinizin göstergesidir. Ve bu sağlıklı adımların içinde diyet yoktur.</p>

          <p>Kendinize başkasının size davranmasını istediğiniz gibi davranın.</p>
        </div>

        <div class="container html5_section">
          <h1 class="subhead">Bolluk Bilincini Yaratın</h1>

          <p>Bedeninizde biriken yağlar “eyvah kıtlık geliyor” mesajının sonuçlarıdır. Diyet yapmaya başlamadan önceki gün ne kadar çok yediğinizi hatırlayın. Sanki o yiyeceklere bir daha kavuşamayacakmış gibi. Açık büfeli otellerde tabağınıza doldurduğunuz yiyeceklerin miktarı kıtlık bilincinde mi bolluk bilincinde mi olduğunuzun da göstergesidir. Yiyebileceğinizden fazlasını doldurmak kıtlık bilincinin depolamasıdır; tıpkı bedeninizde biriken yağların kıtlık tehlikesine karşı depolanması gibi.</p>

          <p>Kıtlık bilinci, havanın bol olmasına rağmen, nefes darlığından dolayı nefes alıp vermekte zorluk yaşayan kişinin durumuna benzer. Bolluk içinde kıtlık hali.</p>

          <p>Güney illerimizden birinde otel sahibi bir arkadaşım oteline Rus ve Türk müşterileri kabul etmiyordu. Rus ve Türk müşterilerin haddinden fazla yiyecek ziyan ettiğini, Rus müşterilerin ise haddinden fazla içerek olay çıkarttıklarını söylüyordu. Bu onun yıllarının deneyimlerini yansıtıyordu.</p>

          <p>Katıldığım bir gemi turunda, tur organizatörümüz geminin Türk yolculardan görevlilere dağıtılacak bahşişlerin önceden alınmasını istediğini bildirmişti. Çünkü Türk yolcular bahşiş konusunda cimriydi. Hemen geminin sitesine girdim. Bu kural, gelir seviyesi yüksek ülke vatandaşları için geçerli değildi.</p>

          <p>Türkler de Ruslar da uzun yıllar kıtlık dönemi yaşadı. Bu davranışlar o dönemlerin bilinçaltı yansımalarıydı.</p>

          <p>Amerika’da katıldığım gemi seyahatlerinde ben de bir şeyin farkına varmıştım. Ucuz fiyatlı gemilerde açık büfelerde yemek kuyrukları çok uzun oluyordu ve yolcuların çoğu tabaklarını tepeleme dolduruyordu. Yemeklerin çoğu tabaklarda kalıyor ve çöpe gidiyordu. Daha pahalı gemilerde ise yolcuların yiyebilecekleri kadar aldıklarını gözlemledim. Hâlâ doymamışlarsa gidip ikinci tabağı alıyorlardı ama tabaklarına aldıklarını bitiriyorlardı.</p>

          <p>Yüksek fiyatlı gemilerde seyahat edenlerin kültür ve gelir düzeyleri ortalamanın üzerindeydi. Yolcuların arasında obez insanlar neredeyse yok denecek kadar azdı. Ucuz gemilerde ise yolcuların yüksek oranı obezdi ve sosyo ekonomik düzeyi düşük insanlardan oluşuyordu.</p>

          <p>Bolluk ve kıtlık bilinci sadece ekonomik durumumuza değil, bedenimize de yansıyor. O çok zengin, ünlü ve şişman kişiye bakın. İçi korkular, güvensizliklerle doludur ve nice fiziksel/ duygusal/ zihinsel/ ruhsal sorunlarla ve bağımlılıklarla boğuşuyordur. Özel ilişkilerinin nasıl olduğunu ise kim bilebilir? Kilolar iç dünyamızın dış dünyadaki yansımasıdır.</p>

          <p>Tabii bunu, sadece ve sadece bedensel görünümlerine odaklanan, günde üç saat spor yapan ve iç dünyalarında fırtınalar esen kişiler için de söylüyorum. Onlar da “Ben bedensel güzellikten başka bir şey değilim” mesajını her davranışıyla, her sözüyle ortaya koymuyor mu?</p>

          <p>Onlar da içlerindeki boşluğu doldurmaya çalışıyor. Spor bağımlılığı ilk bakışta yeme bağımlılığından daha iyi, daha kabul edilebilir görünse de psikolojik açıdan aynı açlığın yansıması: sevgi açlığının.</p>

          <p>Günde altı saat spor yapan bir workshop katılımcımızın söyledikleri kulaklarımda hâlâ yankılanıyor. Bu kişi aileden zengindi. Kalan miras birkaç nesle yeterdi. Ama o, ağabeyinin ve kendisine layık görmediği paranın gücü altında eziliyordu. Amerika’da en prestijli üniversitelerden birini bitirmesine rağmen bir gün bile çalışmamıştı ve bir jigolo ile evlenmişti. “Ben bir hiçim” diye haykırıyordu. Hiç olduğunu hissediyordu. Varlığıyla hiç kimseye bir katkıda bulunmamıştı; ondan geçinen kocası hariç. Evliliği de iki sene içinde bitti.</p>

          <p>Eğitimleri tamamladıktan sonra öğrendiklerini hayatına uygulaması beş senesini aldı. Şimdi hem kendi işini kurdu, hem de hayatını paylaştığı yeni eşi güçlü ve onu seven bir kişi. Artık <em>haftada</em> ortalama altı saat spor yaptığını söylüyor. Eskisinden çok daha hoş görünüyor. Işığı gözlerine ve cildine yansıyor.</p>

          <p>Bolluk bilinci sadece gelir düzeyimize değil, bedenimize, sağlığımıza, ilişkilerimizin kalitesine ve sevgiyi vermemize/ almamıza da yansıyor.</p>
        </div>
      </div>
    </div>
  </div>
</body>
</html>
