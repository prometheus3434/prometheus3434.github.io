<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kaç Kiloya Programlısın</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter" id="chapter5">
  <div class="container html5_section">
    <h1 class="chapter">BÖLÜM5</h1>

    <div class="container html5_section">
      <h1 id="h5">YAŞAM TARZIMIZIN BEDELLERİ</h1>

      <div class="epigraph html5_section epub-type_epigraph">
        <p>Kişi için sağlık ne anlama geliyorsa, toplum için özgürlük o anlama gelir. Sağlık olmaksızın, insan hazzı bilemez Özgürlük olmazsa toplum huzuru bilemez.</p>

        <p class="by"><span class="big-font">H</span>ENRY <span class="big-font">S</span>T. <span class="big-font">J</span>OHN</p>
      </div>

      <p class="first-letter">B<span class="smallcaps">URADA KİTABIN BAŞINDA</span> söylediklerimizi yeniden hatırlatmak istiyorum. Bazı şeyleri tekrarlamakta yarar var.</p>

      <p>Hormon sistemimiz durduk yerde bozulmuyor. Yaptığımız her seçim bu karmaşık ve büyüleyici sistemimizi etkiliyor.</p>

      <p>Nerede yaşadığımız, nasıl beslendiğimiz, ne kadar uyuduğumuz, stresle baş etme yöntemlerimiz, düzenli egzersiz yapmamız ya da yapmamamız, içtiğimiz suyun kalitesi, nasıl düşündüğümüz, nasıl hissettiğimiz, hayata bakış açımız, ilişkilerimizde huzur seviyemiz, özsaygımızın gelişkinlik düzeyi hormonal yapımızı ve metabolizmamızı etkiliyor.</p>

      <p>Neredeyse her sorunun genlerden kaynaklandığını savunan modern tıp kilolu olmanın da bir bakıma bizim sorumluluğumuz olmadığını söyleyerek bizi teselli ediyor. Tabii amacı bizi teselli etmek değil, kalıcı sonuç vermeyen ilaç ve ameliyat “tedavileri” ile kendi çarkının dönmesini sağlamak. ABD’de iatrojenik hastalıklardan (doktor, hastane, ameliyat, ilaç kaynaklı) tıp hatalarından ölen insanların sayısı kanser ve kalp krizinden ölenlerin sayısını sollayarak birinci sırada yer alıyor. Bu gerçekler medyada pek yazılıp çizilmiyor. Medya da büyük oranda sistemin çarkı içinde yer alıyor. Ama bu konuda bilinçli doktorlar ve araştırmacılar tarafından yazılmış çok sayıda yabancı kaynaklı kitap ve istatistikler var.</p>

      <p>Eğer kendimizi bildik bileli kilolu bir insan isek, anne babamız da kilolu ise bize kilolarımızın genetik olduğu söyleniyor. Oysa aile üyelerimiz kilolu ise, biz de bu beslenme türüne alışarak büyüyoruz. Bunun neresi genetik? Sadece çocukken kazanılmış yeme biçimi alışkanlığı. Ya da çocuk yaşta duygusal nedenlerle hormonal sistemimiz bozulmuş olabilir. Ensülin ve leptin direnci geliştirmiş olabiliriz. Çocuk doğurduktan ya da menopozdan sonra kilo aldıysak, bunun kaçınılmaz bir durum olduğuna inanmayı seçebiliriz. Oysa bu durumlara zıt örnekleri her yerde görüyoruz.</p>

      <p>Kilolarınızın nedeninin genetik olduğuna inanıyor olsanız bile, kilonuzun yüzde yüz sorumlusu genleriniz değildir. Genler kendilerini çevre faktörüne göre ifade eder.</p>

      <p>Çevre derken yaşam koşullarımızdan beslenme tarzımıza kadar her şeyi kast ediyorum. Genlerin çevre koşullarına göre nasıl aktive olduğunu en iyi anlatan kitap, bana göre Bruce Lipton’ın Kuraldışı Yayınları’ndan çıkan <em>İnancın Biyolojisi</em> kitabıdır. Zaten bu nedenle Türkçeye kazandırdık.</p>

      <p>Tüm bunları değiştirmek bizim elimizde. Bu değişim bedenimizi ne kadar istismar ettiğimize bağlı olarak kısa ya da uzun sürebilir. Ama disiplinli olduğumuz takdirde kendimizi yeniden yaratabiliriz. Disiplin zaten canımızın istemediği durumlarda da yapmamız gerekeni yapmak değil midir? Burada disiplin derken diyetten bahsetmiyorum. Sağlıklı yaşam seçimlerinden bahsediyorum; ömür boyu!</p>

      <p>Hepimizin bir oturuşta üç kişilik yiyen ve hâlâ gençlik kilosunda olan tanıdıkları vardır. Kilo almaya can attığı halde haddinden fazla zayıf tanıdıkları da vardır. Ya da “Su içsem yarıyor” diyen tanıdıkları… “Metabolik sendromum varmış” diyen tanıdıkları… “Tiroit sorunumdan dolayı kilo alıyorum” diyen tanıdıkları… “Hamilelikten/ menopozdan sonra aldığım kiloları veremedim” diyen ya da doğum sonrası kısa zamanda eski kilosuna kavuşan tanıdıkları… Belki de bu insanlardan biri sizsiniz.</p>

      <p>Yoyo diyetlerle kendimizi aç bırakarak, işlenmiş, kimyasallarla dolu besinler tüketerek, tükenene kadar çalışarak, hareketsiz bir yaşam sürdürerek metabolizmamızı bozuyoruz. Ama iyi haber şu ki, doğal yollarla hormonlarımızı dolayısıyla metabolizmamızı yeniden sağlıklı şekilde çalışır hale getirebiliriz.</p>

      <p>Artık metabolizmamızın farklı hormonlardan oluştuğunu biliyoruz. Ama bu farklı hormonlar bir orkestranın elemanları gibi ahenk içinde çalıştıkları takdirde bize sağlığın müziğini dinletiyorlar. Her şey dengede olduğunda aldığımız enerjiyi yakıyoruz. Zaten dengeli bir bünye gereğinden fazla besin tüketmeye ihtiyaç duymuyor. Çünkü tokluk sinyalleri işbaşında oluyor.</p>

      <p>Ama hormonlardan birinin bile dengesi bozulsa, diğer hormonlar eksiği giderme ve dengeyi yeniden kurabilme çabasıyla aşırı ya da düşük miktarda hormon salgılıyor. Bu süreç uzun süre devam ederse diğer hormonların da dengesi bozuluyor ve kilolar yığılmaya başlıyor. Hormonların dengesinin bozulması metabolizmanın da bozulması anlamına geliyor.</p>
      <hr />

      <p class="non-indent">İlaç endüstrisi çok büyük ve güçlü. İlaç firmaları bize durmadan hastalık yaratıyor. Üzüntülü müsün? İlacı var. Endişeli misin? İlacı var. Hareketli misin? İlacı var. Her türlü insani duygu durumu hastalık olarak tanımlanıyor. İlacı al ve uyuş. Sen uyuş, onlar para kazansın. Tabii daha sonra aldığın ilacın yan etkilerini giderici ilaçlar da alman gerekiyor. Huzursuz bağırsak sendromu, huzursuz bacak sendromu gibi uyduruk hastalıklara güler misin ağlar mısın? Huzursuz olan bağırsak ya da bacak değil biziz.</p>

      <p>Antidepresanlar başta olmak üzere uyuşturucu ve uyarıcı tüm ilaçlar hormonal dengemizi bozuyor ve kilo almamıza neden oluyor. Aslında ne için alınırsa alınsın tüm ilaçlar bedenimizin bir yerinde oluşan semptomları “geçici olarak” düzeltirken diğer yerlerini bozuyor. Çünkü modern dediğimiz tıp holistik (bütünsel) düşünmüyor. Bedeni ve organları parçalar halinde ele alıyor.</p>

      <p>Yaşlanma sürecinde de bazı hormonların salgılanması azalıyor ya da artıyor ama sağlıklı beslenmeye dikkat eden ve düzenli egzersiz yapan, hayatından doyum alan, ilişkileri sağlıklı kişilerde yaşlanma aşırı kilo artışı anlamına gelmiyor. Tamam, belki genç kızlık, delikanlılık ölçüleri tıpa tıp aynı kalmıyor ama yine de sağlıklı, normal kilolu ve dinç bir yaşam süren ne çok yaşlı insan var.</p>
      <hr />

      <p class="non-indent">Ya milyonlarca yıldır menopoz döneminden geçen kadınlar?</p>

      <p>Yaşlanma sürecinde doğal hormon değişimi, ilaç firmalarının iştahını kabartıyor. Bize hemen her sorun için sentetik hormon desteği almamız öneriliyor. Bu sentetik hormonların yan etkileri ya minimize ediliyor ya da söylenmiyor.</p>

      <p>Özellikle kadın hayatının hemen her aşaması ilaç firmaları için büyük pazar. Hayatın doğal süreci olan menopoz bile medikalize edilmiş durumda. Uzun süredir tıp dünyası menopoza giren kadınlara hormon tedavisinin gerekli olduğunu ve bu tedavilerin yan etkileri olmadığını söylüyordu. Ama meme ve rahim kanseri ile bağlantısı inkâr edilemez noktaya geldiğinde ağız değiştirdiler. Hormon tedavisine gerek olmadığı yazılıp çizilmeye başlandı. Ama hâlâ birçok doktor hastalarına hormon tedavisi uygulamaya devam ediyor.</p>
      <hr />

      <p class="non-indent">Ne çok insan hareketsiz bir yaşam sürüyor. Son yapılan bir araştırma, Türkiye’de nüfusun sadece yüzde beşinin düzenli egzersiz yaptığını gösteriyor. İşin gerçeği, çoğumuz kendimize bakmıyoruz. Sonra da aldığımız kiloları bozuk metabolizmalarımıza atfediyoruz. Bu mazeret ya da suçu metabolizmada aramak, göbeğindeki yağların erimesini sağlamıyor ne yazık ki. Metabolizma durduk yerde bozulmaz ki.</p>

      <p>Yaşa bağlı kas oranı azalması doğrudan bize bağlı. Bir kilo kas, bir kilo yağa göre üç misli enerji yakıyor. Çoğumuz egzersizden hoşlanmıyoruz. Ama bedenimiz hareket etmek üzere tasarlanmış. Günde on, on beş bin adım atmaya ihtiyacımız var ama çoğumuz iki üç bin adım bile atmıyoruz. Havaya, suya ihtiyacımız olduğu kadar harekete de ihtiyacımız var. Sevsek de sevmesek de egzersiz yapmak (hareket etmek) zorundayız. Bu bir egzersizi yapmak ya da yapmamak seçimi değil, sağlığını korumak için bedenin gereksinimidir. Yapmazsak kaybolan sağlığımızla bedelini yine biz ödüyoruz. Sonra değişik sorunlarla hastane kapılarını aşındırıyoruz. Hem zamanımızdan hem paramızdan oluyoruz. Çektiğimiz acılar, yaşam kalitemizin düşmesi ve çevremize verdiğimiz rahatsızlık da cabası.</p>

      <p>Egzersiz, ensülin direncini kıran, kortizol gibi kilo aldırıcı hormonları dizginleyen, leptin gibi kilo yakıcı hormonları artıran, endorfinleri (mutluluk hormonu) artıran en doğal yol. Bu doğal yolun yerini kolay gibi görünen yolla yani hormonal haplarla, iğnelerle telafi edebileceğinizi sanıyorsanız ilaç firmaları sizi çok sever. İlaç firmaları hastalığınızdan para kazanıyor; sağlığınızdan değil. Bunu hep hatırlayın!</p>
      <hr />

      <p class="non-indent">Beslenme bir başka sorun. Diyete başlama yaşı ergen yaşlara indi. Hemen herkes kilo sorunundan mustarip. Ama yapılan bir araştırmada deneklerin sadece yüzde on beşi günlük kalori alımları ile ilgili doğru tahminde bulundular.</p>

      <p>Çoğu insan hayatında en az bir kez hızlı kilo vermek için aşırı uçlara giderek kendisini aç bırakıyor. Ya da bir süre yağı tamamen hayatından çıkarıyor. İşte bu seçim hormon dengesini altüst ediyor. Beden açlık tehlikesi var sanarak daha çok yağ depolamaya çalışıyor. Diyet yapan insanların çoğu hep aynı kiloları verip geri alıyor. Hem de fazlasıyla.</p>

      <p>Bedenimizi aç bıraktığımızda, beden yakıt bulmak için kaslara saldırıyor. Egzersiz de yapmıyorsak, diyet süresi bittiğinde hem daha fazla yağ depoluyoruz hem de kas oranında azalma oluyor.</p>

      <p>Kas oranı azaldığında metabolizma yavaşlıyor, yağ yakıcı tiroit hormonlarında azalma oluyor. Leptin ve ensülin direnci oluşuyor. Grelin hormonu tavana vuruyor. Diyet sonrası normal miktarda yeseniz bile kilo alıyorsunuz.</p>

      <p>İşlenmiş gıdalar hormon dengemizin düşmanı. Çünkü bedenimiz onları besin olarak tanımıyor. İşlenmiş gıdalar doğadan değil, fabrikalardan geliyor. Fabrikalar düşük kaliteli ham gıdalara ne kadar az para harcarsa o kadar çok kazanıyor. İşlenmiş gıdaların çoğu genetiği değiştirilmiş mısır, soya ve buğday temelli. Çünkü bu ürünler hammadde olarak çok ucuz.</p>

      <p>Bu besinlere, dayanıklı olsun, uzun süre bozulmadan pazarlanabilsin diye raf ömrünü uzatacak katkı maddeleri, kimyasallar ilave ediliyor. Raf ömrü uzun gıdaları, birim fiyatı ucuza gelsin diye büyük paketlerde alıyoruz.</p>

      <p>Biz et, kurabiye, bisküvi yediğimizi, bir kâse hazır çorba ya da meyve suyu içtiğimizi sanalım. Reklamlarda izlediğimiz çikolata barlarının lezzetine kanalım. Tüm hazır gıdalar temelinde hidrolize edilmiş soya, genetiği değiştirilmiş mısır, kısmen hidrojene edilmiş mısır yağı, işlenmiş buğday unu, yüksek fruktozlu mısır şurubu, bir ton bağımlılık yaratan kimyasal, rafine şeker ve tuzdan oluşuyor. Bu sözde gıdalara suni renk, koku ve tat ilave ediliyor (biraz daha kimyasal). Böylece görünürde ve tatta gerçek gıdalara benziyor.</p>

      <p>Hazır paketlenmiş gıdalar bağımlılık yapıyor. Şeker ve yağ oranı yüksek gıdalar beyinde biyolojik morfin salgısını artırıyor. O, arasında çikolatalı krema olan ve paketini açarak mideye indirdiğimiz kurabiyenin yüzde altmışı şeker ve yağdan oluşuyor. Ekmeğinize sürdüğünüz krem çikolatanın yüzde yetmiş ikisi şeker ve kardiyovasküler hastalık riskini artıran modifiye edilmiş palmiye yağından oluşuyor. İçindeki süt, kakao, fındık oranı ise sadece yüzde yirmi sekiz. Zaten bir süre sonra ekmeğe sürmeyi bırakıyor, kavanozu kaşıklamaya başlıyorsunuz. (Bazı markaların içine bağımlılık yaratan ek maddelerin konulduğu bile iddia ediliyor. Şu kavanozu kaşıkladıklarınız.)</p>

      <p>Bu ürünleri yedikçe kendimizi geçici olarak iyi hissediyoruz. Farkında bile olmadan kendimizi iyi hissetmek için bu ürünleri daha sık tüketmeye başlıyoruz ve bağımlılık döngüsü oluşuyor. Bu suni gıdalara aşeriyoruz. Ortalıkta dolaşarak büyüyen köy tavuğunun tadından (ve uzun pişim süresinden) hoşlanmıyor artık çoğumuz. Özellikle belli bir yaşın altındaki insanlar doğal tavuğun tadının ne olduğuna yabancı.</p>

      <p>İnsanların sevdiği gıdaları düşünmeleri bile beynin haz ile bağlantılı ödül hormonu dopamin salgılamasını uyarır. Beyindeki dopamin reseptörleri, kilo arttıkça azalır. Reseptörler tarafından algılanamadığı için, kişi daha çok dopamin uyarıcı maddelere ihtiyaç duyar. Uyuşturucu ve yemek bağımlılığı, organizmanın dopamin uyarıcı maddeye daha çok ihtiyaç duymasıyla oluşur. <em>Egzersiz, dopamini doğal yolla salgılama yoludur.</em></p>

      <p>Genetiği değiştirilmiş gıdalar hazır gıdaların hammaddesi. Üstelik bu maddeler yüksek miktarda böcek öldürücü tarım ilaçları ile yıkanmış durumda. Örneğin bugün dünyada sadece mısır yetiştirmek için yılda <strong>seksen bir milyon kilo</strong> kimyasal tarım ilacı kullanılıyor. Bu kimyasallar hem GDO’lu mısırla beslenen hayvanların hem bizim bedenimize giriyor. Bu hayvanların etlerini yediğimizde ikinci kez zehirli kimyasallara maruz kalıyoruz. Diyabetin yaygınlaşmasının bir nedeni de işte bu kimyasallar.</p>

      <p>Bazı ülkelerde triklorfon adlı tarım ilacı, haşereleri öldürmesi için büyük baş hayvanların üzerine dökülüyor. Bu zehirlerden kurtulmak öylesine zor ki. Yirmi yıl, otuz yıl önce kullanımı yasaklanmış tarım ilaçları hâlâ besin zincirimizde dolaşmaya devam ediyor. Çünkü bu zehirler bedenin yağ dokularında birikiyor. Bu kimyasallara hâlâ balıklarda, kuşlarda, memeli hayvanlarda hatta anne sütünde rastlanıyor.</p>

      <p>Haşere öldürücü zehirlerin yan etkileri diyabet riskini artırmaktan ibaret değil. Baş ağrısı, irade dışı titreme, cilt sorunları, nefes zorluğu, solunum hastalıkları, baş dönmesi, mide bulantısı, kanser, beyin hasarı, Parkinson hastalığı, sakat doğumlar, bağışıklık sistemi bozukluğu gibi daha nice risk faktörü taşıyor.</p>

      <p>Yediğimiz etler nereden geliyor peki? Bu hayvanlara daha çabuk büyümesi, şişmanlaması ve daha çok et vermesi için büyüme hormonları, daha doğurgan olması için hamilelik, daha çok süt vermesi için laktasyon hormonları veriliyor. Ayakkabı kutusu büyüklüğünde dip dibe alanlarda hareketsiz büyütülen tavuklara, sağdan sola bile dönemeyecek darlıkta bölümlerde kesilene kadar ömrünü sürdüren, hareketsizlikten dolayı kasları bozulmuş büyükbaş hayvanlara hastalık yaymalarını önlemek için inanılmaz miktarlarda antibiyotik enjekte ediliyor.</p>

      <p>Ne adına? Halka nispeten ucuz et satarak, sürümden çok para kazanmak adına. Toplu halde zehirleniyoruz.</p>

      <div class="container html5_section">
        <h1 id="sh1"><span class="initial">U</span>CUZ <span class="initial">G</span>IDA <span class="initial">P</span>AHALI <span class="initial">S</span>AĞLIK</h1>

        <p>Bu gıdalar gerçekten ucuz mu? Organik gıdalar pahalı mı diyorsunuz? Peki, cips paketlerine abur cubura, kola türü içeceklere, doktora, ilaçlara, hastalıklara ne kadar harcıyorsunuz? Sağlığımıza maliyeti ne? Kilolarınızdan dolayı nefret ettiğiniz bedeninize düşman olmanızın özsaygınıza zararının bedeli ne? Organik gıda tüketmek yerine daha ucuz gıda tüketmeye değer mi?</p>

        <p>Son yıllarda hastalıklar iyice arttı.</p>

        <p>On iki yaşındaki hatta altı yaşındaki çocuklar kalp krizinden ölüyor.</p>

        <p>Otuzlu yaşlarda kadınlar meme kanseri oluyor. Artık neredeyse her ailede bir kanser vakası görülüyor. Her çeşit kanser.</p>

        <p>Sekiz yaşındaki çocuklar kolesterol ilaçları alıyor. Her gün yeni bir hastalık ve salgınla karşı karşıyayız. Bağışıklık sistemimiz, bir griple bile baş edemeyecek kadar zayıfladı.</p>

        <p>Obezite hızla artıyor.</p>

        <p>Organik gıdalara harcayacağımız ekstra para, bu hastalıkların tedavisi için harcanan paranın yanında devede kulak kalır. Çektiğimiz acılar, ağrılar da cabası.</p>

        <p>Oysa bir gram sağlık koruması, bir kilo hastalığı önler. Hastalıklara yaptığımız yatırımı sağlığımıza yapmak daha akıllıca değil mi?</p>

        <p>Yıllarca bilinçsizce tükettik. Bu tür gıdaları tükettiğimiz anda düşüp ölmediğimiz için sağlığımızla arasındaki bağlantıyı göremedik. Sistem “sömürü” odaklı olduğu için gerçekleri dile getiren araştırmalar hasıraltı edildi. Bize sağlık konusunda yalan söylendi. Medyaya sahte araştırmalar bilimsel diye yutturularak, bu gıdaların zararsız olduğuna inandırıldık, kandırıldık. Televizyonda uyuşturucu reklamı yapmak yasak. Ama bu tür gıdaların reklamı, reklam kuşaklarını dolduruyor. Kimi profesörler unvanlarını kullanarak televizyonlarda gazetelerde hiç utanmadan GDO’lu ürünlerin zararsızlığını savunuyor. Bu bir insanlık suçu!</p>

        <p>Kimyasal madde üreten fabrikalar zehirlerini denize boşaltıyor. Denizlerdeki balıklarımız ağır toksik minerallerle dolu. Kısırlık oranı kadınlarda da erkeklerde de arttı.</p>

        <p>Ya şeker gibi antibiyotik almamız? Antibiyotik ilaçlar sadece “kötü” bakteriyi öldürmüyor, “iyileri” de yok ediyor. Bedenimizde o kadar çok bize yararlı bakteri var ki. Onları da yok ediyoruz.</p>

        <p>Bütünsel yaklaşan bilinçli bir doktor, ille de antibiyotik alınması gerekiyorsa yanında probiyotik kapsüllerini de yazan doktordur.</p>
      </div>
    </div>
  </div>
</body>
</html>
