<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Aşkta Yükselmek</title>
</head>

<body>
  <h1 class="h11">Aşkta Yükselmek</h1>

  <p>Bir erkekle bir kadın, bir taraftan diğerinin yarısıdır ve diğer taraftan da zıt kutuplarıdır.</p>

  <p>Onların zıt kutuplar olmaları onları birbirlerine çeker. Birbirlerinden ne kadar uzakta olurlarsa, çekim o kadar derin olacaktır. Birbirlerinden ne kadar farklı olurlarsa çekim ve güzellik ve cazibe o kadar çok olacaktır. Ancak tüm problem burada yatmaktadır.</p>

  <p>Onlar yakınlaştığında, daha çok yaklaşmak ister, birbirlerinin içinde erimek isterler, tonlar tek hale gelmek, ahenkli bir bütün olmak isterler. Ancak onların arasındaki çekim zıtlığa dayanır ve ahenk ise zıtlıkların eriyip kaybolmasına bağlıdır.</p>

  <p>Bir aşk ilişkisi son derece bilinçli olmadığı sürece, o çok büyük bir mutsuzluk, çok büyük bir bela yaratacaktır.</p>

  <p>Tüm âşıkların başı beladadır.</p>

  <p>Sorun kişisel değildir; o eşyanın tabiatında vardır.</p>

  <p>Birbirlerine çekilmemiş olurlardı... Buna aşka düşmek derler. Niçin birbirlerine karşı böylesi muazzam bir şekilde çekildiklerine herhangi bir neden bulamazlar. Görünenin ardında gizli olan nedenlerin farkında dahi değiller. Bu yüzden garip bir şey olur: En mutlu âşıklar asla kavuşamayanlardır. Bir kez kavuştuklarında çekimi yaratan zıtlığın kendisi bir çatışmaya dönüşür. En küçük noktada bile davranışları farklıdır, yaklaşımları farklıdır. Aynı dili konuşmalarına rağmen birbirlerini anlayamazlar.</p>

  <p>Bir arkadaşım bana karısından ve sürekli çatışmalarından bahsediyordu. "Anlaşıldığı kadarıyla birbirinizi anlayamıyorsunuz" dedim.</p>

  <p>"Onu anlamak ne kelime, ona katlanamıyorum bile!" dedi. Ve bu bir aşk evliliğiydi. İkisinin de aileleri buna karşı çıkmıştı; onlar iki ayrı dine aitti, cemaatleri birbirlerine karşıydı. Ama onlar herkese karşı mücadele etti ve &mdash;sürekli bir mücadelenin içine girmiş olduklarını anlamak üzere&mdash; evlendiler.</p>

  <p>Erkeğin dünyaya bakışı bir kadınınkinden farklıdır.</p>

  <p>Örneğin erkek çok uzaktaki şeylerle ilgilenir; insanlığın geleceği, uzaktaki yıldızlar, başka gezegenlerde yaşayan varlıkların olup olmadığı.</p>

  <p>Bir kadın tüm bu saçmalıklara güler geçer. O sadece küçücük şeylerle ilgilenir: Kapalı bir daire; komşularla, aileyle, kimin karısını aldattığı ile ilgilidir, kimin karısının kuaförüne âşık olduğuyla... Onun ilgilendiği şey son derece bölgesel ve son derece insanidir. O reenkarnasyon konusunda endişelenmez; ne de ölümden sonraki yaşamla ilgilidir. Onun ilgi alanı daha faydacıdır. O şimdiki anla, şimdi ve burada ile ilgilidir.</p>

  <p>Erkek hiçbir zaman şimdi ve burada değildir. O her zaman başka bir yerdedir. Onun garip meşguliyetleri vardır; reenkarnasyon, ölümden sonra yaşam.</p>

  <p>Şayet her iki eş de bunun, zıtlığın bir buluşması olduğunun, bunu bir çatışmaya dönüştürmeye gerek olmadığının bilincinde olursa o zaman bu, taban tabana zıt bakış 'açısının ne olduğunu anlamak için ve onu özümsemek için muazzam bir fırsattır. O zaman bir erkeğin ve kadının hayatı birlikte güzel bir armoniye dönüşür. Aksi takdirde sürekli bir kavgadır.</p>

  <p>Tatiller vardır. Kişi sürekli olarak, günde yirmi dört saat savaşamaz; kişinin biraz dinlenmeye; yeni bir savaşa hazırlanmak için dinlenmeye de ihtiyacı vardır.</p>

  <p>Ancak binlerce yıldır erkek ve kadın birlikte yaşamış olmasına rağmen hâlâ birbirlerine yabancı olması en garip şeylerden birisidir. Onlar çocuk yapıp duruyorlar ama hâlâ yabancı kalıyorlar. Kadınsı yaklaşım ve erkeksi yaklaşım birbirlerine o kadar zıttırlar ki bilinçli bir gayret sarf edilmediği sürece, bu senin meditasyonun haline gelmediği sürece huzurlu bir hayata sahip olma umudun hiç yoktur.</p>

  <p>Bu benim en derinden ilgilendiğim şeylerden birisidir: Meditasyon ve sevişmeyi birbiriyle öylesine iç içe hale getirmeli ki aşk ilişkisi otomatik olarak bir meditasyon birlikteliği haline gelsin. Ve her meditasyon seni öylesine bilinçli hale getirsin ki aşka düşmeye ihtiyacın kalmasın, aşkta yükselebilesin.</p>

  <p>Bilinçli olarak, isteyerek bir arkadaş bulabilesin.</p>

  <p>Sevgin derinleştikçe meditasyonun da derinleşecektir ve tam tersi: Meditasyonun çiçek açtıkça sevgin de çiçek açacaktır. Ancak bu bütünüyle farklı bir düzeydedir.</p>

  <p>Çoğu insan karısıyla, kocasıyla meditasyon ilişkisi kurmaz. Onlar asla sırf birbirlerinin bilincini hissetmek için birlikte sessizce oturmazlar. Onlar ya kavga eder ya da sevişir ama her iki durumda da beden ile, fiziksel kısımla, biyoloji, hormonlarla ilişki halindedirler. Diğerinin en derindeki özüyle ilişki halinde değillerdir. Ruhları ayrı kalır. Tapınaklarda ve kiliselerde ve nikâh dairelerinde yalnızca bedenleri evlenir, ruhları kilometrelerce ayrıdır.</p>

  <p>Erkeğinle sevişiyorken &mdash;o anlarda bile&mdash; ne sen oradasın ne de erkeğin oradadır. Belki o Cleopatra'yı, Nurcihan'ı, Mümtaz Mahal'i düşünüyordur. Sen de düşünüyorsun... Ve belki de bu yüzden; kocasının yüzünü görmemek için, rahatsız olmamak için her kadın gözlerini kapalı tutar. O Büyük İskender'i, Korkunç İvan'ı düşünüyor. Ve kocasına baktığında her şey allak bullak olur. O tıpkı bir fare gibi gelir.</p>

  <p>Nasrettin Hoca ve karısı bir sabah tartışıyorlardı. "Dışarıda sanki bir aslanmışsın gibi yürüyorsun ve evin içindeyse tıpkı bir fare gibi görünüyorsun" dedi.</p>

  <p>Nasrettin Hoca, "Bu kesinlikle doğru değil. Şunu düzelt: Ben bir fare değilim, ben bir fare kapanıyım, fare olan sensin. Fare kapanı, onları yakalamak için farelerin peşinden koşmaz. Fareler kendileri gelip yakalanırlar. Ve aramızda olan şey de buydu" dedi.</p>

  <p>Nasrettin Hoca bu kadına yaklaşmak için yeterince cesur değildi. En başından beri korkuyordu.</p>

  <p>Her erkek korkar çünkü o babasının başına ne geldiğini, dedesinin başına ne geldiğini görmüştür. Tüm komşularının başına ne gelmekte olduğunu görmüştür. Her erkek korkar.</p>

  <p>Hoca çok korkuyordu, o hiçbir zaman herhangi bir kadına yaklaşmadı. Onu yakalayan kadın buydu. Bu nedenle Hoca, "Unutma ben bir fare kapanıyım, doğrusu budur. Ama ben sadece kendi yerimde oturuyordum, sen benim üzerime geldin. Sorumluluk sana ait" dedi.</p>

  <p>Kimin kimi tavladığı, kimin üstünlük aldığının bir önemi yoktur.</p>

  <p>Kutsal, meditasyon içinde, derin sessizlik içinde olman gereken bu güzel anlarda bile... o zaman bile yalnız sevgilinle birlikte değilsin. Orada bir kalabalık var. Zihnin başka birisini düşünüyor, karının zihni başka birisini düşünüyor. O zaman yaptığın şey sadece mekanik, robotsu bir şey. Kimi biyolojik kuvvetler seni esir alıyor ve sen ona aşk diyorsun.</p>

  <p>Bir sabah sarhoşun biri, sahilde bir adamın şınav çektiğini görmüştü. Sarhoş, adamın etrafında dolaştı, bir oradan bir buradan, yakından baktı. Ve en sonunda, "Böylesi mahrem bir şeye müdahale etmemeliyim ama size şunu söylemek zorundayım ki kız arkadaşınız gitmiş. Artık gereksiz bir şekilde egzersiz yapmayın; önce ayağa kalkın ve kadının nerede olduğunu bulun!" dedi.</p>

  <p>Durum buna benziyor. Sevişiyorken, kadının gerçekten orada mı? Erkeğin gerçekten orada mı? Ya da sen sadece bir ritüel &mdash; yapılması gereken bir şey, yerine getirilmesi gereken bir görev&mdash; mi yapıyorsun?</p>

  <p>Eğer eşinle ahenkli bir ilişki istiyorsan daha çok meditasyon halinde nasıl olunacağını öğrenmek zorunda kalacaksın. Tek başına sevgi yeterli değildir.</p>

  <p>Tek başına aşkın gözü kördür, meditasyon ona gözleri verir. Meditasyon ona anlayış kazandırır.</p>

  <p>Ve bir kez senin sevgin hem sevgi hem de meditasyon olduğunda ikiniz aynı yolun yolcusu haline gelirsiniz. O zaman o artık sıradan bir karı koca ilişkisi değildir. O zaman o hayatın gizemlerini keşfetme yolundaki bir dostluğa dönüşür.</p>

  <p>Tek başına erkek, tek başına kadın bu yolculuğu son derece uzun ve çetin bulacaklardır, tıpkı geçmişte buldukları gibi. Çünkü bu bitmez tükenmez çatışmayı gören tüm dinler, ruhsal arayışı arzu edenlerin diğerini terk etmesi gerektiğine karar vermiştir: Rahipler bakir olmalıdır, rahibeler bakire olmalıdır. Ancak beş bin yıllık tarihte, kaç tane rahip ve kaç tane rahibe aydınlanmış ruhlar haline gelmiştir? Bana on parmakla sayılabilecek kadar dahi isim veremezsin. Ve her dinden Budist, Hindu, Hıristiyan milyonlarca rahip ve rahibeler... Ne oldu?</p>

  <p>Yol uzun değildir. Hedef o kadar uzakta değildir. Ancak komşunun evine gidebilmek için bile her iki bacağına ihtiyaç olacaktır. Yalnızca tek bir bacakla zıplayarak ne kadar uzağa gidebilirsin?</p>

  <p>Ben, kadınların ve erkeklerin birlikte derin bir dostlukla sevgi dolu, meditasyon halindeki bir ilişkide organik bireyler olarak hedefe istedikleri an ulaşabilecekleri, bütünüyle farklı bir vizyon sunuyorum. Çünkü hedef senin dışında değil; o fırtınanın merkezinde, o varlığının en derin özündedir. Ancak sen onu sadece sen bir bütün olduğunda bulabilirsin ve sen diğeri olmadan bütün olamazsın.</p>

  <p>Erkek ve kadın tek bir bütünün iki yarısıdır.</p>

  <p>Bu nedenle kavga etmekle zaman kaybetmektense birbirinizi anlamaya çalışın. Kendini diğerinin yerine koymaya çalış; bir erkeğin gördüğü gibi görmeye çalış, bir kadının gördüğü gibi görmeye çalış. Ve dört tane göz her zaman iki tane gözden daha iyidir. Tam bir görüşe sahip olursun; tüm dört yön de sana açık olur.</p>

  <p>Ancak bir şeyi akılda tutmak gerekir: Meditasyon olmadan sevgi başarısızlığa mahkûmdur. Onun başarılı olma olasılığı yoktur. Başkalarını kandırıp 'iniş' gibi yapabilirsin ama kendini kandıramazsın. Derinden bilirsin ki sevginin sana vaat ettiği her şey tatmin edilmeden kalmıştır.</p>

  <p>Sadece meditasyon ile sevgi yeni renkler, yeni müzikler, yeni şarkılar, yeni danslar edinmeye başlar. Çünkü meditasyon sana zıt kutupları anlamak için kavrayış sağlar. Ve bu anlayışın bizzat kendisi ile çatışma kaybolur.</p>

  <p>Dünyadaki tüm çatışmaların nedeni yanlış anlamadır. Sen bir şey söylersin, karın başka şey anlar. Karın bir şey söyler, sen başka bir şey anlarsın.</p>

  <p>Otuz yıl ya da kırk yıl birlikte yaşamış çiftler gördüm hâlâ ilk birlikte oldukları günkü gibi olgunlaşmamış görünüyorlardı. Hâlâ aynı şikâyet: "Hâlâ söylediğim şeyi anlamıyor." Birlikte geçirdiğin kırk yıldan sonra bile karının seni tam olarak anlayacağı ve senin onun söylediği şeyi tam olarak anlayabileceğin bir başka yol bulamamışsın.</p>

  <p>Ancak ben bunun gerçekleşmesi için meditasyon dışında bir olasılık olduğunu düşünmüyorum çünkü meditasyon sana sessizlik, farkındalık, sabırlı bir dinleme, kendini diğer kişinin yerine koyma kapasitesi gibi nitelikleri sağlar.</p>

  <p>Hiçbir şey imkânsız değildir ama biz doğru ilacı denemedik.</p>

  <p>'İlaç' (medicine) sözcüğünün 'meditasyon' (meditation) kökünden geldiğini hatırlamanı isterim. İlaç, bedeni iyileştirir; meditasyon ruhunu iyileştirir. İlaç senin madde kısmını iyileştirir; meditasyon senin ruhsal kısmını iyileştirir.</p>

  <p>İnsanlar bir arada yaşıyorlar ve onların ruhları yaralarla dolu; bu yüzden küçük şeyler onları çok fazla incitiyor.</p>

  <p>Nasrettin Hoca bana sordu, "Ne söylersem söyleyeyim, yanlış anlaşılırım ve her an başım dertte; ne yapmalıyım?"</p>

  <p>"Şunu dene: Sadece sessizce otur, hiçbir şey söyleme" dedim.</p>

  <p>Ertesi gün onu hiç olmadığı kadar üzgün gördüm. "Ne oldu?" diye sordum.</p>

  <p>"Senden öğüt almamalıydım. Her gün biz kavga eder ve tartışırdık ama bu sadece sözeldi. Senin tavsiyen yüzünden dün dayak yedim!" dedi.</p>

  <p>"Ne oldu?" diye sordum.</p>

  <p>"Orada sessizce oturdum. Bir sürü soru sordu ama sessiz kalmaya kararlıydım. 'Peki, konuşmayacak mısın?' dedi. Ben sessiz kaldım. Bunun üzerine bana bir şeylerle vurmaya başladı. Ve çok öfkeleniyordu. 'Her şey daha da kötü hale geldi. En azından birbirimizle konuşuyorduk artık onu bile yapamıyoruz!'" dedi.</p>

  <p>"Bu gerçekten kötü" dedim.</p>

  <p>"Buna kötü mü diyorsun? Tüm komşular toplandı ve hepsi 'Ne oldu? Niçin konuşmuyorsunuz?' diye sormaya başladılar. Ve birisi şunu önerdi: 'Görünen o ki kötü ruhlar onu ele geçirmiş olmalı" dedi.</p>

  <p>"Aman Tanrım, şimdi beni, bana dayak atıp kötü ruhları dışarı çıkarmaya çalışacak bir ahmağa götürecekler diye düşündüm. 'Bekleyin! Hiçbir kötü ruh tarafından ele geçirilmedim, hiçbir şey söylemiyorum çünkü herhangi bir şey söylemek kavgayı tetikliyor: Ben bir şey söylüyorum, sonra o bir şey söylemek zorunda kalıyor ve sonra ben bir şey söylemek zorunda kalıyorum ve kimse bunun ne zaman biteceğini bilmiyor' dedim. Ben sadece sessiz bir şekilde meditasyon yapıyordum, hiç kimseye zarar vermiyordum. Ve aniden baktım ki tüm komşular bana karşı!"</p>

  <p>İnsanlar hiçbir anlayışa sahip olmadan yaşıyor.</p>

  <p>Bu yüzden ne yaparlarsa yapsınlar bir felaketle sonuçlanıyor.</p>

  <p>Eğer bir erkeği seversen ona verebileceğin en iyi hediye meditasyon olacaktır. Eğer bir kadını seversen o zaman Kohinoor (elması) hiçbir şeydir, meditasyon çok daha değerli bir armağandır. Ve o hayatını saf bir neşeye dönüştürecektir.</p>

  <p>Potansiyel olarak bizler saf neşe kapasitesine sahibiz ama biz bunu nasıl becereceğimiz bilmiyoruz.</p>

  <p>Tek başına en kötü ihtimalle üzgünüz.</p>

  <p>Birlikte bu gerçekten bir cehenneme dönüşür.</p>

  <p>Jean-Paul Sartre gibi büyük bir entelektüel adam bile, diğerinin cehennem olduğunu, tek başına olmanın daha iyi olduğ<a id="a1"></a>unu, birisi ile birlikte bu işi beceremeyeceğini söylemek zorunda kaldı. O öylesine kötümser hale geldi ki birisi ile birlikte olmanın imkânsız olduğunu, diğerinin cehennem olduğunu söylemişti. Normalde o haklıdır.</p>

  <p>Meditasyon ile diğeri senin cennetin haline gelir.</p>

  <p>Ancak Jean-Paul Sartre'ın meditasyon hakkında hiçbir fikri yoktu.</p>

  <p>Batılı insanın ıstırabı budur. Batılı insan hayatın çiçeklenmesini kaçırıyor çünkü meditasyon hakkında hiçbir şey bilmiyor ve Doğulu insan da kaçırıyor çünkü o sevgi hakkında hiçbir şey bilmiyor.</p>

  <p>Ve bana göre, nasıl ki erkek ve kadın tek bir bütünün iki yarısıysa, sevgi ve meditasyon da öyledir.</p>

  <p>Meditasyon erkektir; sevgi kadındır.</p>

  <p>Meditasyon ve sevginin buluşması erkek ve kadının buluşmasıdır. Ve bu buluşmada biz, ne erkek ne de kadın olan aşkın insanı yaratırız.</p>

  <p class="p3">Yeryüzünde aşkın insanı yaratmadığımız sürece fazla bir umut yoktur.</p>
</body>
</html>
