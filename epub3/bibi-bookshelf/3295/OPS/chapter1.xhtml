<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gizli Formül Hangi Zarfta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter1">
		<section>
		<figure>
			<img src="image/ch01.png" /><st c="0"></st>
		</figure>
		<p><span epub:type="pagebreak" title="9" id="page9"></span><st c="45">Her şey sıradan bir günde başlamıştı, çok sıradan. </st><st c="96">O zamanlar kim tahmin edebilirdi ki, bir gün gazetelerin birinci sayfalarında boy boy resimlerim çıkacak, ismim kalın harflerle manşetlerde yer alacak?</st></p>
		<p><st c="247">O gün, fen öğretmenimiz Formül Hasan her zamanki gibi saçı başı karmakarışık derse girdiğinde, biz Emir’le olasılık hesapları üzerinde çalışıyorduk. </st><st c="397">Emir, Fener’in şampiyon olmasının çok zor olduğunu </st><span epub:type="pagebreak" title="10" id="page10"></span><st c="448">söylüyor; bense, kupayı mutlaka alacağımızı ona bilimsel bir şekilde açıklıyordum. </st><st c="531">Formül Hasan’ın anlattıklarını anlamamız zaten olasılık dışıydı: Çukur ve tümsek aynalar. </st><st c="621">Ne kadar gereksiz bir konu! </st><st c="649">Sanki büyüyünce ayna yapacağız da, çukuru tümseği eksik kaldı. </st><st c="712">Değil yapmak, ben böyle aynaları hiç görmedim bile. </st><st c="764">Yok gördüm galiba. </st><st c="783">Baranlar’ın sitesinden çıkarken böyle bir ayna var. </st><st c="835">Varsa var! </st><st c="846">Yalnızca bir arkadaşımın evine gittiğimde göreceğim aynanın teki için niye bu kadar kafa patlatıyorum ki?</st></p>
		<p><st c="951">Ben bunları düşünedurayım, Formül Hasan tahtaya aynaya benzemez bir sürü şekil, bir de bunlara gelen oklar çizmişti.</st></p>
		<p><st c="1068">Emir’e, “Aynaya niye ok atılıyor?” diye sordum.</st></p>
		<p><st c="1116">O da, “Onlar ok değil ışık, akıllım,” diye fısıldadı.</st></p>
		<p><st c="1170">Ders bittiğinde kafam allak bullak olmuştu. </st><st c="1215">Hiçbir şey anlamamış, çok da sıkılmıştım. </st><st c="1257">Emir’le biraz tebeşir yakalamaca oynamak iyi gelecekti. </st><st c="1313">Geçen sefer o benim attığım on tebeşirin yedisini kurtarmıştı. </st><st c="1376">İşim zordu, ben en az sekiz tane kurtarmalıydım. </st><st c="1425">Tahtanın önüne geçtim, hadi diye işaret ettim. </st><st c="1472">Emir’se tebeşir atacağına, bana masanın üstünü gösteriyordu. </st><st c="1533">Formül Hasan dosyasını unutmuştu! </st><st c="1567">Unutmasa şaşardım. </st><st c="1586">Derste de üç formülü hatırlayamamış, Esra tüm ukalalığıyla kitaptan bulup ona söylemişti. </st></p>
		<p><st c="1676">Of, Formül şimdi geri dönecek, bize sınıfta oyun </st><span epub:type="pagebreak" title="11" id="page11"></span><st c="1725">oynadığımız için kızacaktı! </st><st c="1753">Hem derste bu kadar kafa ütülesin, hem de ders arasında sınıfta kalmamıza izin vermesin. </st><st c="1842">En iyisi gelmesini beklemeden dosyayı ona götürmekti. </st><st c="1896">Tam dosyayı almış çıkıyordum ki, Formül Hasan yıldırım gibi daldı içeri. </st><st c="1969">Masanın üstüne baktı, sonra dosyayı benim elimde gördü. </st><st c="2025">Hiddetle sordu: “N’apıyorsun sen onunla?”</st></p>
		<p><st c="2066">Size getiriyordum diyecektim, ama ben daha ağzımı açamadan dosyayı kaptığı gibi çıktı gitti. </st><st c="2160">Acaba içini karıştırdığımı mı düşünmüştü? </st><st c="2202">Çok gücüme gitti. </st><st c="2220">Ben başkasının eşyasını karıştıracak çocuk muyum? </st><st c="2270">Öğretmenim nasıl böyle düşünebilirdi? </st><st c="2308">Gerçi birkaç gün önce, kalem ararken ablamın çekmecesinde bir mektup bulmuş ve açıp okumuştum. </st><st c="2403">Ama o sayılmaz. </st><st c="2419">Benim ablam o. </st><st c="2434">Ne var ki, ablam böyle bir ayrım olmadığını, hiç kimsenin özel eşyasının karıştırılmaması gerektiğini söylemiş... </st><st c="2548">şey, daha doğrusu bağırmıştı. </st><st c="2578">Ama insan ablasının mektubunu da okuyamazsa kiminkini okuyacak?</st></p>
		<p><st c="2641">Hem ben, Formül Hasan’ın dosyasını niye karıştırayım? </st><st c="2696">Yakında sınav falan da yok ki, soruları arayayım. </st><st c="2746">İçim sıkıldı. </st><st c="2760">Derken, Emir’in, “Hadi!” diye seslenmesiyle silkindim. </st><st c="2815">Boş verdim, on tebeşirden en az sekizini kurtarmam gerekiyordu. </st><st c="2879">İşim zordu.</st></p>
		<p><st c="2890">Tahtanın önüne geçerken ayağıma bir şey takıldı. </st><st c="2940">Bir zarftı. </st><st c="2952">Beyaz, uzun bir zarf. </st><st c="2974">Üstünde “ÇOK ÖZEL” </st><span epub:type="pagebreak" title="12" id="page12"></span><st c="2993">yazıyordu. </st><st c="3004">Daha önce burada değildi. </st><st c="3030">Formül Hasan’ın dosyasından düşmüş olmalıydı. </st><st c="3076">Zarfı hemen ona götürmeliydim, doğrusu buydu. </st><st c="3122">İyi de, dosyayı karıştırdığıma kesinkes inanacaktı o zaman. </st><st c="3182">Götürmeyeyim kalsın, diye düşündüm. </st><st c="3218">Boşu boşuna suçlu durumuna düşmenin âlemi yoktu. </st><st c="3267">Emir’in atacağı tebeşiri yakalamaya hazırlanıyordum ki, gerçek kafama dank etti: Zarfı götürsem de, götürmesem de, Formül dosyayı karıştırdığımı ve zarfı benim aldığımı düşünecekti. </st><st c="3449">Of, gel de çık işin içinden.</st></p>
		<p><st c="3477">Her şeye rağmen, beyaz uzun zarfı yerde bırakmaya içim elvermedi. </st><st c="3544">Üstündeki yazı aynı zamanda “ÇOK ÖNEMLİ” de demekti herhalde. </st><st c="3606">Ablam mektubunun okunmasına o kadar kızdığına göre, çok özel şeyler çok da önemli olmalıydı. </st><st c="3699">Nasılsa her iki durumda da Formül Hasan benden şüphelenecek, bari götüreyim, diye düşündüm.</st></p>
		<p><st c="3790">En iyisi Emir’le birlikte gitmekti. </st><st c="3827">“Hadi,” dedim, “gidip şunu Formül’e verelim.”</st></p>
		<p><st c="3872">Emir omuz silkti. </st><st c="3891">“Boş ver ya, bize ne?”</st></p>
		<p><st c="3913">“Gel, oğlum, önemlidir belki.”</st></p>
		<p><st c="3944">Sosyal öğretmenimiz Ayna Mualla’nın sesiyle irkildim. </st><st c="3999">“Neymiş o önemli olan, Engin?”</st></p>
		<p><st c="4029">Aa, ne zaman gelmişti bu kadın? </st><st c="4062">Zil çalmadan, daha herkes dışardayken, o niye erkenden gelmişti sanki?</st></p>
		<p><span epub:type="pagebreak" title="13" id="page13"></span><st c="4132">“Öğretmenim, bu zarf Hasan Öğretmen’in dosyasından düşmüş, gidip kendisine verebilir miyim?”</st></p>
		<p><st c="4225">Ayna Mualla zarfa dikkatle baktı ve uzanıp, çabucak elimden kaptı. </st><st c="4293">“Dersten sonra ben veririm, çocuğum,” dedi.</st></p>
		<p><st c="4336">İşte bunu hiç beklemiyordum. </st><st c="4366">Ne olacaktı şimdi? </st><st c="4385">İş arapsaçına dönmüştü. </st><st c="4409">Ya Ayna zarfı Formül’e vermezse? </st><st c="4442">Ya da vermeyi unutursa? </st><st c="4466">Kabak benim başıma patlayacaktı mutlaka.</st></p>
		<p><st c="4506">Mualla Öğretmen elindeki kitapları masaya bıraktı, çantasını açtı ve içinden aynasını çıkardı –çatlak aynasını. </st><st c="4619">Eyvah, demek ki habersiz yazılı vardı! </st><st c="4658">Sınavda, gene sıraların arasına dalacak, elindeki aynayla bize sözde hem önünü hem arkasını kontrol ettiğini gösterecekti. </st><st c="4781">Aynası gibi çatlaktı bu kadın.</st></p>
		<p><st c="4811">Soruları dağıttı; çok zor değildi. </st><st c="4847">Gene de bazısını yapamadım. </st><st c="4875">Aklım Formül Hasan’a takılmıştı bir kere. </st><st c="4917">Anlattığı aynalar konusu zaten yeteri kadar zordu, bir de zarf meselesi yüzünden bana takarsa ne yapardım? </st><st c="5024">Zil çalınca fırladım. </st><st c="5046">Formül’e, yerde bir zarf bulduğumu, kendisinin olabileceğini düşündüğümü, ama sosyal öğretmenimizin elimden aldığını anlatmalıydım. </st><st c="5178">Bu durumda Ayna’yı şikâyet ediyor gibi olacaktım, ama başka çarem yoktu. </st><st c="5251">Sosyal daha kolay bir dersti ve fen mi, sosyal mi diye düşününce, sosyalcinin takması daha iyiydi.</st></p>
		<p><span epub:type="pagebreak" title="14" id="page14"></span><st c="5349">Merdivenleri rüzgâr gibi indim, sağa döndüm. </st><st c="5395">Tam yeni bir depara hazırlanıyordum ki, Elif’e çarptım. </st><st c="5451">Elif sendeledi, neredeyse düşüyordu.</st></p>
		<p><st c="5487">“Afersin!”</st></p>
		<p><st c="5498">“Hı?”</st></p>
		<p><st c="5504">“Şey yani, pırdon.”</st></p>
		<p><st c="5524">Elif gülümsedi –Gülümseyince her zaman olduğu gibi sol yanağındaki gamzesi ortaya çıktı. </st><st c="5614">Çok, çok güzel oldu.</st></p>
		<p><st c="5634">“Önemli değil,” dedi, arkasını döndü, yürüdü gitti.</st></p>
		<p><st c="5686">Pırdon mu? </st><st c="5698">Ne pırdonu be! </st><st c="5713">Oğlum Engin, dilini eşekarısı soksun senin. </st><st c="5757">Soksun davul gibi şişsin de, bir daha böyle abuk sabuk laflar edeme. </st><st c="5826">Kendime daha da kızacaktım ama, çok önemli bir işim olduğunu hatırladım. </st><st c="5899">Ayna Mualla gelmeden Formül’le konuşmalıydım. </st><st c="5945">Hızla koridoru geçtim, öğretmenler odasına vardım. </st><st c="5996">Kapıyı vurmak için elimi kaldırmıştım ki, Formül Hasan kapıyı açıverdi. </st><st c="6068">Üstünde pardösü, elinde çantası. </st><st c="6101">Dışarı çıkıyor olmalıydı.</st></p>
		<p><st c="6126">“Öğretmenim, size bir şey söyleyecektim.”</st></p>
		<p><st c="6168">“Ne var, Engin? </st><st c="6185">Çabuk söyle, acelem var.”</st></p>
		<p><st c="6210">“Öğretmenim, hani–”</st></p>
		<p><st c="6230">“Hasan Bey, çıkıyorsunuz galiba?”</st></p>
		<p><st c="6264">“Evet, Mualla Hanım.”</st></p>
		<p><st c="6286">Hay aksi! </st><st c="6297">Ayna Mualla arkamdan yetişmişti. </st><st c="6330">Hep böyle hızlı mı yürürdü bu kadın? </st><st c="6367">Şimdi ne diyecek</st><span epub:type="pagebreak" title="15" id="page15"></span><st c="6383">tim? </st><st c="6389">Mahvolmuştum.</st></p>
		<p><st c="6402">“Evet, Engin, ne istiyorsun?”</st></p>
		<p><st c="6432">“Öğretmenim hani...”</st></p>
		<p><st c="6453">“Hadi, Engin, ne diyeceksen de.”</st></p>
		<p><st c="6486">“Öğretmenim, çatlak aynalar var ya...”</st></p>
		<p><st c="6525">“Çatlak aynalar mı?”</st></p>
		<p><st c="6546">“Şey, çukur aynalar öğretmenim.”</st></p>
		<p><st c="6579">Ay, ne söylemiştim ben böyle? </st><st c="6610">Bu “pırdon”dan bile beterdi. </st><st c="6639">Ayna Mualla’ya bakmamaya çalıştım. </st><st c="6674">Ona “Ayna” dediğimizi biliyordu mutlaka –Geçen yıllıkta karikatürünün altında Ayna Mualla yazıyordu ya. </st><st c="6778">Çatlak ayna deyince kendisini kastettiğimi sanmıştı, kesin. </st><st c="6838">Artık bu yıl sosyalden geçmem olanaksızdı benim.</st></p>
		<p><st c="6886">“Ne olmuş çukur aynalara, Engin?”</st></p>
		<p><st c="6920">“Formülünü bir daha söyler misiniz diyecektim.”</st></p>
		<p><st c="6968">“Sonra, Engin sonra, şimdi acelem var.”</st></p>
		<p><st c="7008">Ayna öğretmenler odasına girdi, Formül dışarı çıktı. </st><st c="7062">Formül Hasan’ın şıp diye formülü hatırlaması beklenemezdi tabii –Zaten merak eden kimdi? </st><st c="7151">Ama işler iyice sarpa sarmıştı. </st><st c="7183">Artık hem fenci, hem sosyalci takacaktı bana. </st><st c="7229">Zarf Ayna Mualla’da, sorunların en büyüğü de bende kalmıştı. </st><st c="7290">Bundan böyle deliler gibi fen ve sosyal çalışmam gerekecekti.</st></p>
		<p><st c="7351">Suratım beş karış sınıfa döndüğümde Emir yanıma geldi.</st></p>
		<p><span epub:type="pagebreak" title="16" id="page16"></span><st c="7406">“Ne oldu, Formül’le konuşabildin mi?”</st></p>
		<p><st c="7444">Konuşacağımı ona söylememiştim, ama Emir anlamıştı. </st><st c="7497">Aklın yolu birdi. </st><st c="7515">Olanları anlatınca, “Sen yanmışsın, oğlum,” dedi.</st></p>
		<p><st c="7564">Kötü kötü baktım suratına. </st><st c="7592">Sanki ben bilmiyordum bunu.</st></p>
		<p><st c="7619">“Peki, Ayna zarfı Formül’e neden vermedi?” diye sordu sonra.</st></p>
		<p><st c="7680">Sahi ya, niye vermemişti? </st><st c="7707">Acaba açıp okuyacak mıydı? </st><st c="7734">Yok daha neler, okumazdı herhalde. </st><st c="7769">Peki o zaman zarfı niye ona vermemişti? </st><st c="7809">Acaba “çatlak ayna” dememe sinirlenip unutmuş muydu?.. </st><st c="7864">Ben onunla dalga geçmek istememiştim ki. </st><st c="7905">İçim sıkıldı.</st></p>
		<p><st c="7918">Gözüm Emir’in defterine takıldı. </st><st c="7952">Özene bezene çatlak bir ayna çiziyordu. </st><st c="7992">Defteri hızla önünden çekip kafasına geçirdim, o da bana bir tane vurdu. </st><st c="8065">Zil çaldığında alt alta, üst üste yuvarlanıyorduk. </st><st c="8116">Alçak Emir! </st><st c="8128">Koluma kötü indirmişti, acıyordu. </st><st c="8162">Ama içimin sıkıntısı hafiflemişti.</st></p>
		<p><st c="8196">Emir sırasına geçerken, Mualla Öğretmen’in sesini taklit ederek, “Çatlak ayna, çatlak ayna, söyle bana, kime takacağım ben bu sınıfta?” dedi.</st></p>
		<p><st c="8338">Kızmış gibi yapacaktım, ama çok komikti. </st><st c="8380">Güldüm, yerime oturdum.</st></p>
		<p><st c="8403">Türkçe öğretmenimiz Dikte Necmiye bir şeyler anlatıyordu; benimse aklım, uzun, beyaz zarfa takıl</st><span epub:type="pagebreak" title="17" id="page17"></span><st c="8500">mıştı. </st><st c="8508">Zarfta ne yazıyor olabilirdi? </st><st c="8538">Ayna niye kendisi vermek istemişti ve niye vermemişti? </st><st c="8593">İçinde ne yazdığını biliyor muydu acaba? </st><st c="8634">İyi de, nereden bilecekti?.. </st><st c="8663">Aynısından kendisinde de varsa, o başka tabii. </st><st c="8710">E madem bir tane vardı, ikincisini ne yapacaktı? </st><st c="8759">Babamın her zaman anneme dediği gibi, insanın bir “şeyi” varsa ikincisine gerek yoktur. </st><st c="8847">Babam “şey” yerine, annem o gün ne almak istiyorsa onu koyardı: Ayakkabı, etek, manto...</st></p>
		<p><st c="8935">Dikte’nin sesiyle irkildim. </st><st c="8964">Bir eliyle de tahtaya yazdığı cümleyi gösteriyordu:</st></p>
		<blockquote>
			<p><em><st c="9015">Dikkatsizlik ettiği için elindekini kaybetti.</st></em></p>
		</blockquote>
		<p><st c="9061">“Engin, zarfı bul!”</st></p>
		<p><st c="9081">Nasıl, Ayna Mualla zarfı kayıp mı etmiş yani? </st><st c="9128">O zaman Formül’e veremez... </st><st c="9156">Acaba ona, “Zarfı size vermek üzere almıştım, ama düşürmüşüm,” der miydi?.. </st><st c="9232">Belki de sözünü bile etmezdi... </st><st c="9264">Formül zarfın kimde olduğunu bilmiyor. </st><st c="9303">Ayna da söylemezse... </st><st c="9325">Bu durumda Formül bana asla inanmaz, zarfı benim aldığımı düşünürdü. </st><st c="9394">Yanmıştım ben, hem de nasıl.</st></p>
		<p><st c="9422">Ağlamaklı bir sesle, “Ben nasıl bulayım, öğretmenim?” dedim.</st></p>
		<p><st c="9483">Dikte Necmiye bana ters ters baktı. </st><st c="9520">Kızgın bir sesle, “Çalışmazsan bulamazsın tabii!” dedi. </st><st c="9576">Bir yandan </st><span epub:type="pagebreak" title="18" id="page18"></span><st c="9587">da, tahtadaki </st><em><st c="9601">“dikkatsizlik ettiği için”</st></em><st c="9627"> sözcüklerini sinirli sinirli yuvarlak içine alıyordu. </st><st c="9682">Daha da kızgın bir sesle, “Zarf öbeği!” dedi.</st></p>
		<p><st c="9727">Hay aksi! </st><st c="9738">Birden uyandım, Necmiye Öğretmen cümledeki zarfı kastediyordu!</st></p>
		<p><st c="9800">“Bak, Engin, dersi dinlemiyorsun, yeterince de çalışmıyorsun. </st><st c="9863">Bundan sonra seni sık sık tahtaya kaldıracağım.”</st></p>
		<p><st c="9911">Haydaa! </st><st c="9920">Bunun Türkçesi, “Engin sana taktım”dı. </st><st c="9959">Bir çocuğa aynı gün içinde üç öğretmen takmaz ki. </st><st c="10009">Bu kadarı da fazlaydı ama, çok fazla!</st></p>
		<p><st c="10046">Ders arasında Emir yanıma geldi.</st></p>
		<p><st c="10079">“Üzülme,” dedi, “belki hiçbiri takmaz sana.”</st></p>
		<p><st c="10124">Bu pek mümkün görünmüyordu. </st><st c="10153">Şu zarf meselesi hallolursa, Formül’le aram bozulmazdı belki ama, Dikte Necmiye taktığını açık açık söylemişti. </st><st c="10265">Ayna Mualla’ysa... </st><st c="10284">–Ben de öğretmen olsam, yüzüme karşı “çatlak” diyen bir çocuğa yakınlık duymazdım.</st></p>
	</section>
	<div id="charCountTotal" value="10366"></div></body>
</html>
