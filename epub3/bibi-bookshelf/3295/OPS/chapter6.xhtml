<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Gizli Formül Hangi Zarfta</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter6">
		<section>
		<figure>
			<img src="image/ch06.png" /><st c="0"></st>
		</figure>
		<p><span epub:type="pagebreak" title="48" id="page48"></span><st c="16">Pazartesi günü ilk dersimiz Türkçe’ydi. </st><st c="56">Dikte Necmiye, Mevlânâ’nın bir şiirini yazmıştı tahtaya.</st></p>
		<blockquote>
			<p><em><st c="112">“Güneş gibi ol şefkatte, merhamette.</st></em></p>
			<p><em><st c="149">Gece gibi ol ayıpları örtmekte...”</st></em></p>
		</blockquote>
		<p><st c="184">İçimden kızdım Dikte’ye. </st><st c="210">Bu şiiri bize felsefe olarak benimsetmeye çalışıyordu. </st><st c="265">Madem öyle, kendisi niye </st><span epub:type="pagebreak" title="49" id="page49"></span><st c="290">derste dalan, başka şeyler düşünen çocukları atmaca gibi bulup çıkarıyordu?</st></p>
		<p><st c="365">Şiirin sonuncu mısrasını da yazdıktan sonra sınıfa döndü, gözleriyle taradı, “Engin,” dedi. </st><st c="458">Geçen ders ben-sana-taktım demişti bir şekilde, başkasını sözlüye kaldırmasını beklemek saflık olurdu.</st></p>
		<p><st c="560">Eliyle son mısrayı işaret etti. </st><em><st c="593">“Ya olduğun gibi görün ya da göründüğün gibi ol.”</st></em><st c="642"> Sonra, “Engin, bu mısrada anlatılmak istenen nedir?” diye sordu bana.</st></p>
		<p><st c="712">Mısrayı bir daha okudum, aklıma hiçbir şey gelmiyordu. </st><st c="768">Sözlüden eksi alacaktım, kesin. </st><st c="800">Umarsızca Emir’e baktım. </st><st c="825">Bir ipucu? </st><st c="836">Emir şapşal şapşal sırıttı. </st><st c="864">O da anlamamıştı besbelli. </st><st c="891">Tam, bilmiyorum demek üzere ağzımı açacaktım ki, kapı çalındı.</st></p>
		<p><st c="953">Dikte Necmiye, “Girin!” deyince, güvenlik görevlisi Selami Abi girdi içeri, önünde de Muzaffer ve Baran –süt dökmüş kediler gibi süklüm püklüm. </st><st c="1098">Omuzları düşmüş, başları önde, ellerini kavuşturup beklediler.</st></p>
		<p><st c="1160">“Evet?”</st></p>
		<p><st c="1168">“Hocaanım, bunları kaççekken yakaladım, amma Hasan Örtmen ceza virmedi, sınıfa götür didi.”</st></p>
		<p><st c="1260">Dikte Necmiye, Muzaffer ve Baran’ı sanki ilk defa görüyormuş gibi tepeden tırnağa süzdü. </st><st c="1350">Sonra da, buz gibi bir sesle, “Demek öyle, kaçmaya çalışıyordunuz, ha?” dedi.</st></p>
		<p><span epub:type="pagebreak" title="50" id="page50"></span><st c="1427">Muzo ve Baran kıpkırmızı kesildiler. </st><st c="1465">Muzo, Esra’ya kaçamak bir bakış attı, daha da kızardı. </st><st c="1520">Bu çocuğun Esra’ya ilgisini anlamak mümkün değil. </st><st c="1570">Esra gibi durmadan konuşan, her şeyi bilen ukala bir kızla kim birlikte olmak ister ki? </st><st c="1658">Ama işte, Muzo istiyordu. </st><st c="1684">Annemin hep dediği gibi, insanın gönlünün kime akacağı hiç belli olmuyor. </st><st c="1758">Eminim, Esra’nın ilgisini çekmek gibi bir derdi olmasa, okuldan kaçmaya da kalkışmazdı Muzo. </st><st c="1851">Eh, okuldan kaçanların havasından yanlarına varılmıyor ya. </st><st c="1910">Mesela, Sırık Mehmet’le Köfte Mete. </st><st c="1946">Sanki okuldan kaçmamışlar da, gizlice NASA’ya girip, uzaya gidecek rokete saklanmışlar, sonra da Ay’a ayak basmışlar ya da Mars’tan örnek toplamışlar. </st><st c="2097">İşin tuhafı, bizim sınıftaki kızlar da böyle düşünüyor. </st><st c="2153">Elif ve Esra’yı o tiplerin koridorunda gezerken gördüm kaç kere. </st><st c="2218">Bizim sınıfın yanındaki tuvalete gitmeyip, ta üst kattaki tuvalete çıkıyorlar üşenmeden. </st><st c="2307">Hem de, bir hazırlık, bir hazırlık... </st><st c="2345">Sanki tuvalete değil, baloya gidiyorlar. </st><st c="2386">Gel de kızma. </st><st c="2400">Bu tipler yakışıklı olsalar canım yanmaz. </st><st c="2442">Sırık Mehmet, adı üstünde sırık gibi bir oğlan, Köfte Mete de her eline aldığını düşüren sakarın teki. </st><st c="2545">Kızlar ne buluyor bu ikisinde gerçekten anlayamıyorum. </st><st c="2600">Muzo da, okuldan kaçıp onlarla birlikte bahçe duvarına dayanarak, elleri ceplerinde saçları gözüne düşmüş, aldırmaz bir tavırla geleni geçeni süzmek istedi herhalde. </st><span epub:type="pagebreak" title="51" id="page51"></span><st c="2766">O zaman Esra yukarıdaki tuvalete gitmekten vazgeçer, diye düşünmüştür mutlaka. </st><st c="2845">Ben de bir gün okuldan kaçsam, Muzo’nun yanında bahçe duvarına dayansam, Elif yukarıdaki tuvalete gitmekten vazgeçer miydi acaba?</st></p>
		<p><st c="2974">Dikte Necmiye hırsla başıyla işaret etti. </st><st c="3017">Muzo ve Baran başları önde sıralarına oturdular.</st></p>
		<p><st c="3065">Selami Abi, “Eyi günler, hocaanım,” deyip gitti.</st></p>
		<p><st c="3114">Dikte Necmiye sertçe, “Hasan Öğretmen ceza vermemiş olabilir, ama ben şimdi ikinizi de sözlüye kaldıracağım,” dedi. </st><st c="3231">“Söyle bakalım, Muzaffer, tahtada yazılı şiirin son mısrası ne anlama geliyor?”</st></p>
		<p><st c="3310">Kurtulmuştum! </st><st c="3325">Sevincimi açık etmemeye çalışarak yavaşça yerime oturdum. </st><st c="3383">Muzo ayağa kalktı. </st><st c="3402">Sanki bacakları tutmaz olmuştu. </st><st c="3434">Sıraya yaslandı, son mısrayı yüksek sesle okudu: “Ya olduğun gibi görün ya da göründüğün gibi ol.” Biraz düşündü, sonra, “Hava atmamamız lazım,” dedi.</st></p>
		<p><st c="3584">Dikte Necmiye duraladı, ne diyeceğini şaşırmış gibiydi. </st><st c="3641">“Pek iyi ifade edemedin, ama doğru kabul ediyorum,” dedi.</st></p>
		<p><st c="3698">Zil çalınca, bütün sınıf Muzo ve Baran’ın başına toplandık. </st><st c="3759">Neler olmuştu, nasıl olmuştu da bu işten ceza almadan kurtulmuşlardı? </st><st c="3829">Artık rahatlamış gibiydiler, en azından konuşacak duruma gelmişlerdi.</st></p>
		<p><span epub:type="pagebreak" title="52" id="page52"></span><st c="3898">“Ne oldu, oğlum?” dedi Emir. </st><st c="3928">“Anlatsanıza.”</st></p>
		<p><st c="3942">Muzo, Esra’ya bakmamaya çalışıyordu.</st></p>
		<p><st c="3979">“Hepsi Muzo’nun aklı işte,” dedi Baran.</st></p>
		<p><st c="4019">“Hepsi benim suçum, öyle mi?” diye öfkeyle bağırdı Muzo.</st></p>
		<p><st c="4076">“Oğlum, sen demedin mi, Selami Abi bu saatlerde aşçıyla tavla oynuyor diye?”</st></p>
		<p><st c="4153">“Evet dedim, oynuyor.”</st></p>
		<p><st c="4176">“Eee, bugün niye oynamadı peki?”</st></p>
		<p><st c="4209">“Ne bileyim ben? </st><st c="4227">Hem, sen de söyleyecek başka mazeret bulamadın mı?”</st></p>
		<p><st c="4278">“Daha iyisini biliyordun da, sen niye söylemedin peki?”</st></p>
		<p><st c="4334">Muzo kırık dökük bir sesle, “Benim aklıma hiçbir şey gelmedi,” dedi.</st></p>
		<p><st c="4403">Meraktan çatlamak üzereydim. </st><st c="4433">“Ne dedin Selami Abi’ye?” diye sordum Baran’a.</st></p>
		<p><st c="4479">Baran iyice gevşemişti. </st><st c="4504">Yüzünde muzip bir ifadeyle, “Selami Abi’ye fotosentezi öğretmeye kalktım, ama anlamadı –Fenden iyi not alamayacak galiba,” dedi.</st></p>
		<p><st c="4632">“Ne fotosentezi, oğlum?”</st></p>
		<p><st c="4657">“Selami Abi bizi bahçede yakalayıp da, orada ne aradığımızı sorunca, ‘Fenci bizi bitki örnekleri toplamaya gönderdi,’ diye salladım. </st><st c="4791">İnanmadı, ‘Nesini inceleyeceksiniz bunun? </st><st c="4833">Hah! </st><st c="4838">Bitki işte,’ dedi.”</st></p>
		<p><span epub:type="pagebreak" title="53" id="page53"></span><st c="4857">“Eee?” dedik sınıfça.</st></p>
		<p><st c="4879">Muzo atıldı. </st><st c="4893">“Beyimiz de, ‘Fotosentez yapmasını,’ diye buyurdular.”</st></p>
		<p><st c="4947">Baran’ın keyfi yerine gelmişti. </st><st c="4980">Selami Abi’nin taklidini yaparak, “O da, ‘Cin olmadan adam mı çarpmaya kalkıyonuz, len? </st><st c="5068">Hah! </st><st c="5073">Bitki dediğinin eli kolu var da, bir şeyler yapcek!’ dedi. </st><st c="5132">E artık adama fotosentezi öğretme vakti gelmişti. </st><st c="5182">‘Yok, Selami Abi, bitki fotosentez yapacak, yani kendi besinini kendisi üretecek,’ dedim. </st><st c="5272">O da, ‘Heee, demek fotoğrafçı değil aşçı bu. </st><st c="5317">Bugün pilav üstü kuru yapcek, yarın kadınbudu köfte yapcek,’ demez mi!”</st></p>
		<p><st c="5388">Hepimiz püskürdük. </st><st c="5408">Çok komikti. </st><st c="5421">Emir, Ahmet ve Alp yerlere yapıştılar. </st><st c="5460">Kızlar gülmekten iki büklüm, karınlarını tutuyor, Kerem ve Ilgaz tepiniyordu. </st><st c="5538">Benimse yanaklarım ağrımıştı.</st></p>
		<p><st c="5567">Emir görünmeyen bir garsona sipariş verirmiş gibi parmaklarını şaklatarak, “Ben hamburger isterim,” dedi.</st></p>
		<p><st c="5673">“Ben pizza,” diye atıldı Ilgaz.</st></p>
		<p><st c="5705">Herkes bir yemek ismi söylüyor, sonra kahkahadan katılıyordu. </st><st c="5768">Neredeyse tüm yemekleri saymıştık ki, aklıma geldi.</st></p>
		<p><st c="5819">“Peki,” dedim, “Formül Hasan’a ne dediniz?”</st></p>
		<p><st c="5863">Muzo da neşelenmiş, gülüyordu. </st><st c="5895">“Ne diyeceğiz? </st><st c="5910">Selami Abi arkamızda durmuş, yalanımızı yüzümüze </st><span epub:type="pagebreak" title="54" id="page54"></span><st c="5959">vurmak için hevesle bekliyordu. </st><st c="5991">Ben de mecburen, ‘Kaçacaktık,’ dedim.”</st></p>
		<p><st c="6029">“Eee?”</st></p>
		<p><st c="6036">“Formül, ‘Neden kaçacaktınız?’ diye sorunca da, ‘Kaçanlar çok havalı oluyor,’ dedim.”</st></p>
		<p><st c="6122">Esra’ya bir bakış fırlattı, kıpkırmızı kesildi yine.</st></p>
		<p><st c="6175">Esra da başını önüne eğmiş, tüm ciddiyetiyle eteğinin ucunu inceliyordu.</st></p>
		<p><st c="6248">“Sonra?”</st></p>
		<p><st c="6257">“Hiç,” dedi Muzo.</st></p>
		<p><st c="6275">Baran hınzır hınzır gülerek, “Formül, ‘Yaa, demek kızlar okuldan kaçanları çok beğeniyorlar, öyle mi?’ diye sordu ve geldi, Muzo’nun başını okşayarak, ‘Senin beğendiğin kız güzel mi?’ dedi.”</st></p>
		<p><st c="6466"> Muzo fırladı, sıralara çarpa çarpa koşup dışarı çıktı. </st><st c="6522">Esra arkasını döndü, eteğinin ucunu incelemeyi sürdürdü, ama gülmemek için dudaklarını ısırdığını gördü herkes.</st></p>
	</section>
	<div id="charCountTotal" value="6633"></div></body>
</html>
