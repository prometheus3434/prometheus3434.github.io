<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="WordSection">
    <div class="calibre1">
      <p class="calibre2"><br/></p>

      <p class="calibre2"><br/></p>

      <p class="calibre2"><br/></p>

      <p class="calibre2"><br/></p>

      <p class="calibre2" style="text-align: center;"><b>17</b></p>

      <p class="calibre2"><br/></p>

      <p class="calibre2"><br/></p>

      <p class="calibre2">Zülfü Beyin kafası kızmıştı. Bütün bunları hep zengin eden kimdi, kim olacak, Zülfü Beydi. O Muallim Rüsteme, o Taşkın Beye, Molla Durana bütün bu toprakları, babalarından, dedelerinden kalmışçasına tapulayan kimdi, kim olacak... O beceriksizlere kalsa, bu her karışı kan eden topraklar şimdi hazinenindi, ya da buralı olmayan, bu kasabanın adını bile bilmeyen Kurtuluş Savaşı kahramanlarmındı. Zülfü Beyin bu kasabada toprak vermediği bir kimse kalmamıştı. Şimdi her birisi bir devlet toprağı kadar topraklara konmuşlardı, hem de dünyanın bereketli topraklarına. Ya Arif Saim Bey, o çiftlikleri nereden, nasıl almıştı, ceman yirmi sekiz bin dönüm eden çiftlikleri? Şimdi de kıç atıyor, bütün kasaba can telaşında iken, o Ankarada yan gelmiş yatıyor, suyun gözünü tutmuş dev gibi, can telaşında olan kişilerin feryadü figanlarını büyüklere ulaştırmıyordu. Alsındı o şimdi, görsündü o, küssündü bu kasabaya, küssündü canını, malını, her şeyini borçlu olduğu Zülfüye. Uğramasındı bakalım buraya, kardeşi Zülfü burada kan içinde yüzerken, İnce Memedin Toroslardan bıraktığı kan seli içinde o burada boğulmak üzereyken... Şimdi ya gelecek Zülfünün eline ayağına kapanacak, ya da eskisinden kötü durumlara düşecekti. Zaten dillere düşmüştü. Onun Mustafa Kemal Paşayı İngilizlerle, Fransızlarla birleşerek öldüreceğini bu ovada duymayan, bilmeyen kalmamıştı. Bir haberin şüyuu vukuundan beterdir. Bunu kimse bilmezse bile, feleğin çemberinden geçmiş Arif Saim Bey bilirdi Kendisine, arkasındaki, onu tutan Paşaya çok güveniyordu ama, iş can pazarına gelince, ne kardeş kalırdı, ne ana, ne de arkadaş. Hele bu dedikodular bir Ankaraya ulaşsın, bir de Paşanın kulağına gitsindi hele, işte o zaman hiçbir şey para etmez, onu bunca belalardan kurtarmış Zülfünün feraseti bile bir işe yaramazdı. İş, can oyununa gelince, üstelik baştaki tek adam için, kuşkular bin misli, on bin misli büyürdü. Gene de onu, durum bu hale gelmeden, Zülfü, az bir zararla kurtaracaktı.</p>

      <p class="calibre2">Zülfü günlerdir uyumuyor, kafasındaki bütün tilkileri seferber etmiş, düşünüyor, Arif Saim Beyi kasabaya getirmenin, bu İnce Memed olayına el koymasının bir yolunu arıyordu. İnce Memed, onu can evinden vurmalıydı ki, onu bu Çukurovaya rezili rüsvay etmeliydi ki can korkusu, ün korkusu nedir o zaman anlasın.</p>

      <p class="calibre2">Taşkın Beyin evinde çok gizli bir toplantıdaydılar. Bu toplantıdan ne Kaymakamın, ne Savcının, Yargıcın, ne de Belediye Başkanının haberi vardı. Hiçbir zaman da burada toplanmış bu beş kişiden başka kimsenin haberi olmayacaktı. Odada Zülfü, Taşkın Beyden başka Muallim Rüstem Bey, Molla Duran Efendi ve Murtaza Ağa vardı. Vakit sabahın üçüydü ve girişecekleri eylem üstüne yüzde yüz anlaşmışlar, bu eylem gerçekleştikten sonra da, eylemi kimin geceki eştirdiği üstüne hiçbir zaman, hiçbir kimseye bir tek sözcük bile sızdırılmayacağı üstüne avrat boşayarak Kurana el basmışlardı.</p>

      <p class="calibre2">Üç gün Önce Zülfü Beyin çiftlikten getirterek, hiçbir şey söylemediği eski eşkıya, İnce Memedin en iyi arkadaşı, İnce Memedi öldürtmek için zorladıkları Uzun Cabbar aşağıda bekliyordu. Onu çağırttılar. Uzun Cabbar, yüzü kapkara kesilmiş, sakalları uzamış, ellerini nereye koyacağını bilemeden iki büklüm odaya girdi. Hep birden ayağa kalkarak onu koltuğa buyur ettiler. Kahve söylediler. Uzun Cabbar, nereye koyacağını bilemediği ellerini dizlerinin üstüne koydu, karanlıktan bol ışığa çıkmışçasına gözlerini kirpiştiriyor, karşısındakileri görmüyordu. Kahve söylediler, kahve gelinceye kadar hiçbir söze varmadılar. Uzun Cabbar bu arada gözlerini kirpiştirdikçe kirpiştiriyor, ellerini bütün gücüyle dizlerine bastırıyor, eti kemikleşecek kadar kasılıyordu. Kahve geldi, Cabbar kahveye uzandı, eli öylesine titriyordu ki fincanı alamadı. Murtaza Ağa imdadına yetişip fincanı aldı onun önüne çektiği sehpaya koydu.</p>

      <p class="calibre2">Evet Cabbar Ağa, dedi Zülfü Bey, “bu gece yarısı buraya toplandık ki senden büyük bir dileğimiz var."</p>

      <p class="calibre2">Yapamam, İnce Memedi öldüremem, diye karşı koydu Cabbar, kendisinden beklenmeyen bir canlanmayla. “İnce Memedi, Memedi kimse de, hiç kimse de öldüremez bundan sonra..."</p>

      <p class="calibre2">Dileğimiz o değil, bu başka, başka... diye yumuşacık bir sesle konuştu Zülfü Bey. “İnce Memed işi değil."</p>

      <p class="calibre2">Cabbar onu duymuyordu.</p>

      <p class="calibre2">Ona Anacık Sultan tılsımlı gömleği de verdi, atı da dirildi de onu da Kırklar Yediler aldılar götürdüler. Ona kurşun geçmez bundan sonra. Onu su boğmaz, ateş yakmaz. Tılsımlı gömleği duymadınız mı?</p>

      <p class="calibre2">Duyduk, dedi Zülfü.</p>

      <p class="calibre2">Öyleyse benim yakamı bırakın. Bırakmazsanız, şurada şimdi, çekin tabancalarınızı beni öldürün. Ayaklarınızın altını öpeyim, beni öldürün. Çocuklarımı da öldürün, ama ben İnce Memedi, öz bir arkadaşımı, öldürebilsem bile öldüremem. Kendimi öldürür de o Allanın ermişini, kurşuna dizilen atı bile dirilen kutlu kişiyi öldürüp de kıyamete kadar cehennemde yanamam.</p>

      <p class="calibre2">Dur, senden istediğimiz İnce Memed değil, diye onu omuzlarından tuttu iyice sarstı Murtaza Ağa. “Kendine gel!"</p>

      <p class="calibre2">Onu öldürse öldürse Bayramoğlu öldürür, öldürebilir, o da öldürebilirse. Çünküleyim Bayramoğlu bunca nama, üne, adamlığa susamıştır. Dayanamaz o, İnce Memed gibi kendinden üstün, ermiş bir eşkıyayı öldürüp yeniden nama, şana kavuşmak ister. Ben bilirim eski eşkıyaları, onlar, ölürler giderler de içlerindeki kurt ölmez.</p>

      <p class="calibre2">Doğrusun, ölmez, dedi, tok sesiyle Taşkın Bey, çok dingin, güvenli. Sesini biraz daha yükseltti, Murtaza Ağa Cabbarı omuzlarından tutmuş daha sarsıyor, öbürü de can telaşıyla durmadan, çırpınarak Murtazaya aldırmadan, onları kandırmaya uğraşarak konuşuyordu, “Biz de İnce Memedi öldürmeye Bayramoğlunu yollayacağız."</p>

      <p class="calibre2">Neee? diye şaşkınlıkla kendine geldi Cabbar.</p>

      <p class="calibre2">Biz İnce Memedi öldürmeye yarın öbür gün Bayramoğlunu yolluyoruz.</p>

      <p class="calibre2">Cabbar bu sefer Bayramoğlunu övmeye koyuldu. Onun nişancılığını, yiğitliğini, Köroğlundan kurnaz bir eşkıya olduğunu anlata anlata bitiremiyordu. Coşmuş, kendinden geçmiş, ağzı dili kuruyarak, bu hiç konuşmaz adam, bir destancı akıcılı ğıyla Bayramoğlu üstüne neler neler anlatmıyordu.</p>

      <p class="calibre2">İnce Memed tılsımlı gömleği giydi ya, yıldırım taşını, taçlı mührü taktı ya, belli olmaz, Bayramoğludur bu, onun da tılsımlı gömleği, mührü, yıldırım taşı vardır belki, belki de onun tılsımı İnce Memedin tılsımına baskın çıkar.</p>

      <p class="calibre2">Baskın çıkacak, diye bağırdı Murtaza. “Şimdi bizim senden istediğimiz..."</p>

      <p class="calibre2">Ben Bayramoğlu çetesine de girmem, İnce Memedi takibe gitmem.</p>

      <p class="calibre2">Senden bunu da istemiyoruz.</p>

      <p class="calibre2">Ne, ne, ne, istemiyor musunuz? diye sevinçle ayağa fırladı Cabbar, önce vardı Zülfünün, sonra Taşkın Beyin, ötekilerin elini öptü. Odada “Ne, ne, ne!" diye sevinçten dört dönüyor, ne yapacağını bilmiyordu.</p>

      <p class="calibre2">Murtaza gitti, uzun boyuyla ortada kalakalmış adamı omuzlarından tuttu getirdi yerine oturttu, sevecen bir sesle:</p>

      <p class="calibre2">Sakinleş azıcık kardaş, dedi. “Bak sana biz ne söyleyeceğiz, sevincinden, bu sefer dört köşe olacaksın da yerinden kalkamayacaksın. Hele bir kahve iç, hele azıcık kendine gel!" Dışarıya çıktı bir kahve daha söyledi.</p>

      <p class="calibre2">Cabbarı orada kendi halinde bırakıp, onunla hiç uğraşmadılar, kendi aralarında havadan sudan, her sözcüğe gülerek ko nuşmaya başladılar. Bu sefer genç kız gümüş tepside altı kahve getirdi ve önce Cabbara uzattı, Cabbar eli titremeden kahvey aldı, höpürdeterek, odayı höpürtüye boğarak içmeye başladı Kendine iyice geldiği, iki elini rahatça dizlerinin üstüne koyup gözlerini çok saygılı karşı pencereye dikmesinden anlaşıldı.&nbsp;</p>

      <p class="calibre2">"Senden isteğimiz şu. İyi dinle."</p>

      <p class="calibre2">Zülfü Bey, sözcüklerin üstüne basa basa konuşuyordu.&nbsp;</p>

      <p class="calibre2">"Buyur Beyim, emrin baş üstüne Beyim. Sizin hepinize canım kurban olsun Beyim. Ne buyurursanız yaparım Beyim. Ölüme derseniz ölüme hemen koşarım Beyim."</p>

      <p class="calibre2">Yanına güvendiğin iki, üç, ne kadar istersen o kadar kişi alacaksın.</p>

      <p class="calibre2">Alırım Beyim.</p>

      <p class="calibre2">Hepsini biz donatacağız. En yenisinden, hiç el değmemiş Alaman filintaları vereceğiz elinize. İstediğiniz kadar da cephane. Altınıza da Uzunyayladan getirtilmiş birer soylu at.</p>

      <p class="calibre2">Bineriz Beyim.</p>

      <p class="calibre2">Sana tarla, para, ne istersen.</p>

      <p class="calibre2">Tarla İsterim Beyim.</p>

      <p class="calibre2">İşte siz böyle donandıktan sonra Arif Saim Beyin çiftliğine gidecek, o çiftliği soyacaksınız.</p>

      <p class="calibre2">Soyarız Beyim.</p>

      <p class="calibre2">Cabbar, beni iyi dinle...</p>

      <p class="calibre2">Arif Saim Bey, dedim, iyi duydun mu, onun kim olduğunu sen biliyor musun?&nbsp;</p>

      <p class="calibre2">"Bilirim Beyim."</p>

      <p class="calibre2">Nereden biliyorsun?</p>

      <p class="calibre2">O, af çıkardı bize. Hani sizin hepinizden büyük olan. Sizin hepinizin ödü ondan kopar Beyim. Onu görünce sizin hepiniz kaçacak delik ararsınız.</p>

      <p class="calibre2">Gülüştüler.</p>

      <p class="calibre2">Ararız Cabbar.</p>

      <p class="calibre2">Hani Ankarada, Mustafa Kemal Paşanın yanında oturur. Herkes ondan korkar, Vali bile.</p>

      <p class="calibre2">Sen ondan korkmaz mısın?</p>

      <p class="calibre2">Korkarım Beyim.</p>

      <p class="calibre2">Bu kadar korktuğun adamın çiftliğini nasıl soyacaksın?</p>

      <p class="calibre2">Yalnız çiftliğini değil, arkamda siz olduktan sonra, kendisini de, otomobilini yolda durdurur soyarım, Beyim.</p>

      <p class="calibre2">Bunu sızıltısız, gürültüsüz yapabilir misin?</p>

      <p class="calibre2">Yağdan kıl çekercesine beceririm Beyim.</p>

      <p class="calibre2">Korkmadan?</p>

      <p class="calibre2">Ölümden öte yol gitmez Beyim.</p>

      <p class="calibre2">Onun bir kahyası var, Hacı Ali Çavuş.</p>

      <p class="calibre2">Tanırım Beyim. Hani köyün ortasında altı kişi öldürdü de, Arif Saim Bey onu bir gün bile hapiste yatırmadıydı ya, o işte, Beyim.</p>

      <p class="calibre2">Arif Saim Bey onu canı gibi sever.</p>

      <p class="calibre2">Bilirim Beyim.</p>

      <p class="calibre2">İşte onu da öldüreceksin.</p>

      <p class="calibre2">Cabbarın sevindiği yüzünün ışımasından belli oldu.</p>

      <p class="calibre2">Öldürürüm Beyim.</p>

      <p class="calibre2">Çok yiğit, attığını vurur, öyle postu kolay kolay deldirmez bir kişidir.</p>

      <p class="calibre2">Delerim Beyim.</p>

      <p class="calibre2">Oldu, şimdi en mühim işe geliyoruz.</p>

      <p class="calibre2">Kıymeti yok Beyim.</p>

      <p class="calibre2">Öyleyse beni iyi dinle.</p>

      <p class="calibre2">İyi dinliyorum, canı yürekten dinliyorum Beyim.</p>

      <p class="calibre2">Arif Saim Beyin bir babası var, şişman bir adam.</p>

      <p class="calibre2">Onu da tanırım Beyim, öldürürüm Beyim.</p>

      <p class="calibre2">Onu öldürmeyeceksin.</p>

      <p class="calibre2">Öldürmem Beyim.</p>

      <p class="calibre2">Onun göğsünde altın bir saati var, güzel bir saat.</p>

      <p class="calibre2">Çok gördüm Beyim.</p>

      <p class="calibre2">Nerede gördün ki?</p>

      <p class="calibre2">"Ben dağdan aşağıya inince o çiftlikte ırgatlık ettim Beyim. Her sabah Beyim, biz işe başlamadan, bunca ırgat birerle kol onun önünden geçer, teker teker elini öperdik.&nbsp;<span style="font-size: 1em; text-indent: 1em;">Bir elinde de o altın saati hep tutardı Beyim. O saati gece gündüz hiç elinden düşürmezdi, bakardı ha bakardı Beyim. Söylediklerine göre Beyim o bir okka gelen altın köstekli saati ona Mustafa Kemal Paşa yadigar etmiş Beyim."</span></p>

      <p class="calibre2">İşte o saati de alacaksın.</p>

      <p class="calibre2">Alır sana getiririm Beyim.</p>

      <p class="calibre2">Sende kalacak, senin olacak saat.</p>

      <p class="calibre2">Benim olacak. Onu öyle bir yere saklarım ki şeytan da bulamaz Beyim.</p>

      <p class="calibre2">Haydi sen şimdi çiftliğe git, ben de yarın öbür gün gelirim.&nbsp;</p>

      <p class="calibre2">"Baş üstüne Beyim."</p>

      <p class="calibre2">Murtaza elini iç cebine soktu cüzdanını çıkardı, ona kalınca bir deste para uzattı, Cabbar aldı paraları koynuna soktu, çıktı gitti.</p>

      <p class="calibre2">Oradakiler o gittikten sonra sabaha kadar konuştular, tartıştılar. Zülfünün bu buluşu dahiyaneydi. Arif Saim artık İnce Memedi ciddiye almaşındı, orduyu, Toroslara çekmesindi bakalım. Bu işin hiç de bir tehlikesi yoktu, en küçük bile. Cabbar yakalansa, vurulsa bile hiç mi hiçbir tehlikesi yoktu. Herkes, bütün bölge biliyordu ki Cabbar İnce Memedin en yakın arkadaşıydı. Çiftliğinin soyulması, babasının sakalına tükürülmesi, bunu da Cabbardan isteyecekti, dahası Cabbar, babayı soyarken, ben İnce Memedim de diyecekti, der mi, derdi. Hacı Ali Çavuşun öldürülmesi belki ona ölüm darbesi olmayacaktı, ama Mustafa Kemal Paşanın ona yadigarı saatinin İnce Memedin, bir eşkıya parçasının eline geçmesi onu kahrından öldürecekti.</p>

      <p class="calibre2">Cabbarm çiftliği basmayı kabul etmesinden birkaç gün sonra Amber Bey olayı patlak verdi ki kasaba Ağalan sevinçlerinden dört köşe oldular. Bugünlerde Allah onlara yardım ediyor, diledikleri her şey oluyordu.</p>

      <p class="calibre2">Amber Bey bu kasabanın en çok sevdiği, hilafsız saydığı bir kişiydi. Kozanoğlu başkaldırmasına katılmış, Kozanoğlu Ahmet Paşa teslim olduğu halde teslim olup boyun eğmemiş Sumbaslı aşiretinin Beyinin büyük torunuydu. Dedesi ölünceye kadar dağda kalmış, türbesi Türkmenlerin kutsal bir ziyaret yeri olmuştu. Onun için, dedesinden dolayı en sevilen boy Sumbaslı boyu, Türkmende en sayılan boy Sumbaslı, en sayılan Beyler de Sumbaslı Beyleriydi. Babası öldüğünde Amber Bey genç, yakışıklı, çimeni yeşil gözlü bir delikanlıydı. Ve babası ölmeden biraz önce oğullarını başına çağırmış, Beylik mührünü ona vermişti. Mührü eline alan Amber Bey ağlamaya başlamış, “Baba beni bağışla, ben Beylik yapamam. Ben fakir fıkaradan vergi alamam. Ben onlara zulmedemem," demişti. “Senden hiçbir şey istemiyorum, şu aşağıdaki değirmenin tozcuğunu bana verirsen beni çok sevindirirsin." Can çekişen babasının onunla tartışacak hali kalmamıştı. Onun elindeki mührü aldı, yanında aç kurtlar gibi bekleyen küçük kardeşine verdi. Bundan sonra da Amber Bey, sabahtan akşamlara kadar unlara bulanarak, tek başına öğüttüğü buğdaylardan, arpalardan aldığı küçük bir yüzdeyle yaşamını sürmüştü.</p>

      <p class="calibre2">Eğer değirmenini sel alıp götürmeseydi gelip kasabaya yerleşecek değildi. Değirmenin altında küçük bir nar bahçesi, küçük bir bostanı vardı. Bey olan kardeşi, bunları onun elinden almamış, ona Beyliği bağışlayan Amber Beye, bütün mala mülke ortak oldukları halde ancak bu bir avuç toprağı vermişti. Amber Ağaysa bundan dolayı en küçük bir öfkeye kapılmamış, topraklarını gasbetmiş zalim kardeşi hakkında kötü bir tek sözcük bile söylememişti. O, hiç kimse için kötü konuşmazdı ya, kardeşine, kendisini Beylik derdinden kurtardığı için minnet duyuyordu.</p>

      <p class="calibre2">Bahçesindeki narları, incirleri, asmaları aşılıyor, yakın yörelerden aşılar, değerli fidanlar getirterek, en büyük pembe narları, en tatlı incirleri, görülmemiş büyüklükteki üzüm salkımlarını o yetiştiriyordu. Bostandaki domatesler, patlıcanlar, biberler, kavunlar, karpuzlar ta zemheriye kadar sürüyordu. Her sabah eşeğini bahçesinin, bostanının ürünleriyle yüklüyor, kasaba pazarına getiriyordu. Getirir getirmez de ürünleri, göz açıp kapayıncaya kadar satılıp bitiyordu. Bu yüzden de evini, karısını, çocuklarını, Romalılardan kalma eski kilisenin yanında bulduğu bir arsaya yaptırdığı huğa taşımıştı. Huğun üstü ot, duvarları kalın çitti ama, tertemiz, gıcır gıcırdı. Huğun küçük avlusundan iri güller, reyhanlar, mavi sarmaşıklar, kadife çiçekleri kış yaz eksik olmazdı.</p>

      <p class="calibre2">Savaş başlayıp da kasaba halkı biribirine düşünce, ortalık karışıp da herkes Müslüman, Ermeni, diye ikiye ayrılınca, göç etmekte olan Ermeniler Amber Ağaya başvurmak zorunda kaldılar. Kasabada üç mahalle Ermeni vardı. Kasabanın çoğunluk esnafı, demircisi, ayakkabıcısı, çiftlik sahipleri, zenginleri onlardandı. Ve Ermeniler Amber Beyi yakından tanıyorlar, ona gözleri gibi güveniyorlardı, altınlarını, mücevherlerini, yolda başımıza neyin geleceği, neyin gelmeyeceği belli değildir diyerek, ona emanet bıraktılar... Savaş bittikten, onlar kasabaya döndükten sonra geri almak üzere. Doğrusu da bu ya, onlar dönünce, paralarının bir tamam ellerinde olacağını, bu paraları hiç kimsenin Amber Ağanın elinden alamayacağını biliyorlardı.</p>

      <p class="calibre2">Ermeniler gittikten hemen sonra bütün servetlerini Amber Beye bıraktıkları duyuldu.&nbsp;<span style="font-size: 1em; text-indent: 1em;">Ama Amber Beyin yaşamında hiçbir değişiklik olmadı. Gene her gün bahçesinden, bostanından ürünlerini taşıdı, gene göz açıp kapayıncaya kadar ürünlerini sattı bitirdi. Yalnız, küçücük huğundan çıkıp Ermeni komşusu Artinin ona yalvar yakar, oturmasını istediği konağına taşındı. Artin dönmeyince, kimse de onun bu evden çıkmasını istemedi. Zülfü Bey de hazineye kalmış bu konağı açık artırmaya çıkarttı. Kasabadan kimse Amber Beyin karşısına çıkıp da pey sürmedi. Ve böylece çok ucuza bu konak Amber Beyin oldu. Birkaç gün öncesine kadar Amber Beyin alçakgönüllü yaşamı tekdüze sürdü gitti. Kasabadaki birçok kişi Ermenileri de, onların Amber Beydeki servetlerini de unutmuş gitmişlerdi. Gece yarısı Amber Beyin kapısı çalındı, yıllardır bu vakitlerde onun kapısını hiç kimse çalmamıştı. Kapıyı kendi açtı. Karşısında başları kırmızı fesli eşkıyaları görünce hiç şaşırmadı, korkmadı. ikircik geçirmeden:</span></p>

      <p class="calibre2">Buyurun Ağalar, dedi, “hoş gelip safalar getirmişsiniz." Eşkıyalar içeriye girdiler. Bir ikisi dışarda, kapının önünde kaldı.</p>

      <p class="calibre2">Yukarı çıkıp, Amber Beyin gösterdiği sedire oturdular.</p>

      <p class="calibre2">Bu İnce Memed, dedi Ferhat Hoca.</p>

      <p class="calibre2">Sen de Ferhat Hoca olacaksın, dedi Amber Bey.</p>

      <p class="calibre2">Benim, dedi Ferhat Hoca.</p>

      <p class="calibre2">Allah bu günü de bana nasip etti, diye ellerini havaya açtı sevinerek Amber Bey. “Bana deselerdi ki Allahtan bir tek şey iste Amber, hemen isteğin yerine getirilecek, ben İnce Memedi görmek istediğimi söylerdim. Bir kahve, aç mısınız, tok musunuz?"</p>

      <p class="calibre2">Hoca sert:</p>

      <p class="calibre2">İstemez, dedi, sesi bozuktu.</p>

      <p class="calibre2">Memed, utancından terlemeye başlamıştı.</p>

      <p class="calibre2">Yemek, şerbet...</p>

      <p class="calibre2">İstemez.</p>

      <p class="calibre2">Neden canım, Tanrı misafirisiniz.</p>

      <p class="calibre2">İstemez.</p>

      <p class="calibre2">Hocanın sesi titriyor, gittikçe sertleşiyordu.</p>

      <p class="calibre2">Neden canım.</p>

      <p class="calibre2">Biz seni soymaya, Ermenilerin sana bıraktıkları emanetleri almaya geldik.</p>

      <p class="calibre2">O da bir şey mi? diye sevinç içinde güldü Amber Bey. “Ben de sizi bekliyordum, sizin gibi iyilik sever kişiler... Allah sizi inandırsın, o gün bugündür, ben bu paraları ne yapacağımı bilmiyordum. Ben ölünceye kadar, bu paraya ne ben, ne de kimse dokunamazdı. Ya ben öldükten sonra ne olacaktı? Gece demiyor, gündüz demiyor bunu düşünüyor, bir türlü de içinden çıkamıyordum. Sizin gibi de dağıtamazdım ya. İyi ki geldiniz, geldiniz de beni bu dertten kurtardınız."</p>

      <p class="calibre2">Sevinç içinde kalmış şakıyordu Amber Bey.</p>

      <p class="calibre2">Şimdi bana bir adam verin.</p>

      <p class="calibre2">Kasım, sen git.</p>

      <p class="calibre2">Memed başını yere dikmiş, hiç kimsenin yüzüne bakamıyor, zırıl zırıl da durmadan terliyordu.</p>

      <p class="calibre2">Amber Bey, öteki odaya girdi bir lamba alarak çıktı, merdivenleri indi, Kasım da arkasında, aşağıda bir kapı açtı, bir daha... Yerdeki mermer taşı gösterdi, odanın tabanı hep mermer döşeliydi. Bu taşın ortasında kalın mor bir çizgi vardı.</p>

      <p class="calibre2">Bu taşı kaldır.</p>

      <p class="calibre2">Kasım çalıştı çabaladı kaldıramadı. “Bir kişi daha gelsin aşağıya."</p>

      <p class="calibre2">Ferhat Hoca kendi indi.</p>

      <p class="calibre2">Buyur Amber Bey.</p>

      <p class="calibre2">Bu eve girdiğimizin gecesi altınları buraya gömmüş, bu taşı da üstüne koymuştum. Size bir kazma bulayım.</p>

      <p class="calibre2">Arkasına döndü, kazmalar, kürekler, beller, üst üste yığılı orada duruyordu.</p>

      <p class="calibre2">Alın şu kazmayı, daha kolay olur.</p>

      <p class="calibre2">Kasımla Hoca uzunca bir süre çalıştıktan sonra taşı yerinden söktüler&nbsp;</p>

      <p class="calibre2">"Toprağı dışarıya atın."</p>

      <p class="calibre2">Kasım bir kürek aldı. Amber Bey, lambayı tutuyordu.</p>

      <p class="calibre2">O kadar derinde değil, ellerinizle daha kolay olur.</p>

      <p class="calibre2">Biraz sonra ortaya bir su testisinden az büyük bir küp çıktı. Küpün ağzı çamurla sıvanmıştı.</p>

      <p class="calibre2">Yukarıya.</p>

      <p class="calibre2">Amber Bey önde, ötekiler arkada yukarıya çıktılar, Amber Bey, durmadan gülüyor, “Allah sizden bin razı olsun, geldiniz de beni bu işkenceden kurtardınız. İyi ki, iyi ki..." diyordu.</p>

      <p class="calibre2">Kasım getirdi küpü sedirin üstüne koydu.</p>

      <p class="calibre2">Ağzını sökün.</p>

      <p class="calibre2">Hoca hançeriyle çamurları söktü.</p>

      <p class="calibre2">Şimdi şuraya kilimin üstüne dökün bakalım Hocam şunu.</p>

      <p class="calibre2">Hoca küpü çevirince altınlar, değerli taşlı gerdanlıklar, bilezikler, yüzükler büyücek bir yığın oluşturdu kilimin üstünde. Hiçbirisi bu kadar çok altını bir arada görmemişti. Gözleri faltaşı gibi açılarak lalü ebkem bakakaldılar.</p>

      <p class="calibre2">Sonunda gene Hoca konuştu:</p>

      <p class="calibre2">Hepsini bize mi veriyorsun?</p>

      <p class="calibre2">Hepsi sizin.</p>

      <p class="calibre2">Olmaz, dedi Ferhat Hoca.</p>

      <p class="calibre2">Olurdu olmazdı, diye aralarında sert bir tartışmaya giriştiler. Hoca baktı ki olmayacak, yığından yakut bir yüzük aldı ona uzattı:</p>

      <p class="calibre2">Bari bunu al!</p>

      <p class="calibre2">Olmaz.</p>

      <p class="calibre2">Bunların bu kadar bekçiliğini yaptın. Bu da bekçilik hakkı.</p>

      <p class="calibre2">Olmaz.</p>

      <p class="calibre2">Olur, diye kızdı Ferhat Hoca, “ne inatçı bir adammışsın sen." Memede döndü. “Haydi biz gidelim. O, bu yüzüğü almazsa, biz de bu altınları almayız. Haydi kalkın gidiyoruz."</p>

      <p class="calibre2">Önce Memed, sonra ötekiler ayağa kalktılar.</p>

      <p class="calibre2">Amber Bey güldü:</p>

      <p class="calibre2">Oturun, dedi, “alıyorum, alıyor, Ferhat Hocaya bunu teslim ediyorum. Babası Sarıkamışta kalmış bir kıza versin."</p>

      <p class="calibre2">Sen, kendi elinle ver öyleyse.</p>

      <p class="calibre2">Peki, ver yüzüğü, iyi akıl, ben kendi elimle vereceğim, Davut Çavuşun kızına.</p>

      <p class="calibre2">Amber Bey aldı, yüzüğü cebine koydu.</p>

      <p class="calibre2">Kahveler geldi, höpürdeterek içtiler.</p>

      <p class="calibre2">Amber Beyi derin bir düşünce almış, hiç konuşmuyordu.</p>

      <p class="calibre2">Çok düşünüyorsun Bey, yoksa bir derdin mi var?</p>

      <p class="calibre2">Bir adamın evine İnce Memed gibi birisi gelmişse onun ne derdi olur hey oğul! Ama bir derdim var.</p>

      <p class="calibre2">Söyle, elimizden gelirse her dileğini yerine getirelim. İstersen kardeşini soyalım.</p>

      <p class="calibre2">Onu soymayın, onun Allah zaten belasını, babamız öldüğü gün verdi. Benim derdim başka.</p>

      <p class="calibre2">Nedir?</p>

      <p class="calibre2">Şimdi siz geldiniz, benim yirmi bir yıldır sakladığım komşuların emanetlerini elimden aldınız, bu emanetlerin bende olduğunu herkes biliyor, bunları benden sizin aldığınızı millete nasıl söylerim de, onları nasıl inandırırım. Benim derdim bu.&nbsp;</p>

      <p class="calibre2">"Söylersin."</p>

      <p class="calibre2">İnanmazlar.</p>

      <p class="calibre2">Evini bastık işte.</p>

      <p class="calibre2">Kim gördü?</p>

      <p class="calibre2">Seni öldürelim mi? diye sordu Ferhat Hoca.</p>

      <p class="calibre2">İnsanlığım lekeleneceğine beni öldürün. İnsanların insanlara güveni kalmayacağına, bu dünyada güvenilir bir insanın bile olmayacağına insanların inanması, insanlığın ölümü dernektir. Ben buna sebep olacaksam, ölmem daha iyidir. Haydi bir şey yapın öyleyse.</p>

      <p class="calibre2">Korkma Amber Bey, istediğini yapacağız, dedi ayağa kalktı Memed. O küçücük adam Amber Beyin gözünde büyüdü, uzadı, devleşti. Dernek İnce Memed dedikleri İnce Memed bu imiş, diye İçinden geçirdi.</p>

      <p class="calibre2">Azıcık durun, bekleyin, diye de içeriye koştu. İçerde kadınlar, çocuklar büyümüş, korkmuş gözlerle onu karşıladılar. “Şu benim, babamdan kalan halı heybeyi verin," dedi, heybeyi aldı, yanlarına geldi. “Al bunu İnce Memed," dedi, “babamdan kalan evimdeki tek şey buydu. Bunu da sana veriyorum. Her şey layığını bulmalı. Dedem de, babam da yiğit insanlardı. Dünya teslim oldu da, Kozanoğlu Osmanlıya teslim oldu da onlar olmadı. Alın, emanetleri bunun içine doldurun. Emanetler yerlerini bulacak, heybe de buldu. Şimdi artık gözüm açık gitmeyeceğim öbür dünyaya, Allah sizden razı olsun."</p>

      <p class="calibre2">Temir, emanetleri heybeye çabuk çabuk, bir anda doldurdu ayağa kalktı, heybeyi de boynuna geçirdi. Ağır yükünün altında zorlanıyordu.</p>

      <p class="calibre2">Amber Bey, gözleri yaş içinde kalmış, onları teker teker kucaklayarak öptü.</p>

      <p class="calibre2">Şimdi, babaları, kocaları cephede kalmış kızlar, delikanlılar, dullar bayram edecekler.</p>

      <p class="calibre2">Oğulları cephede kalmış yaşlılar da, diye ekledi Memed.</p>

      <p class="calibre2">Önde Amber Bey, arkada eşkıyalar aşağıya kadar indiler. Elinde lamba kapıyı açan Amber Bey, onlara son bir kere daha, “Allah sizden razı olsun, Allah tuttuğunuzu altın, gazanızı mübarek kılsın," dedi.</p>

      <p class="calibre2">Kapının önünden çekil, diye buyurdu Memed. “Pencerelerin önünde de kimse kalmasın. Amber Bey koşarak merdivenleri çıktı, evdekilerin hepsini yere yatırdı, İnce Memedin ne dernek istediğini anlamıştı. Birden, bir yaylım ateşi patladı. Kapılara, pencerelere yağmur gibi kurşun yağıyordu ve İnce Memed, Ferhat Hoca, gür sesli Kasım, öteki eşkıyalar hep bir ağızdan bağırıyorlardı.</p>

      <p class="calibre2">İnce Memed çetesi, İnce Memed çetesi... Aç kapıyı Amber Bey, aç kapıyı. Ya canını alacağız, ya altınları...</p>

      <p class="calibre2">Yukardan Amber Bey de kasaba yönündeki pencereyi açmış, yönünü aşağıya dönmüş, olanca sesiyle onlara karşılık veriyordu:</p>

      <p class="calibre2">Aldınız ya, hepsi bu kadar, bu kadar... Bende bir zırnık bile kalmadı. Hepsini aldınız, aldınız.</p>

      <p class="calibre2">Kasabalılar, kurşun seslerine derin uykularından sıçrayıp uyandılar. Kurşun seslerine, İnce Memed, İnce Memed, Amber Bey, Amber Bey bağırtıları karışıyordu. “İnce Memed kasabayı, Amber Beyin konağını bastı," dediler. Büyük bir endişeyle sonucu, yataklarının içine büzülüp beklediler.</p>

      <p class="calibre2">Bu sırada candarmalar da eşkıyalara karşılık vermeye başladılar. Eşkıyalar, bir yarım saat sonra arkadaki tepeye çekildiler, yaylım ateşlerini orada sürdürdüler.</p>

      <p class="calibre2">Candarmalarla tam karşılaşmaları Akarca ormanında oldu. Sabaha kadar tüfek yalımlarına kurşun sıktılar. Sabahın alacasında bir de baktı ki Memed, Asım Çavuş tam önünde. “Teslim ol," diye bağırdı Ferhat Hoca. Asım Çavuş, şaşkın şaşkın ayağa kalktı, ne yapacağını bilemeden, kendi yöresinde birkaç kere döndü. Temir onun yanma vardı, tüfeğini elinden aldı. Asım Çavuş ortada şaşkın, öyle kalakaldı. Candarmalarla eşkıyalar arasındaki çarpışma daha öyle yoğunlaşarak sürüyordu. Memed, “yat aşağl Asım Çavuş," diye bir daha bağırdı. Temir onu ceketinden çekip yere almasaydı kurşunu yiyordu. Sürünerek yanına vardı. “Temir, Çavuşumun silahını ona geri ver," dedi. “Tanıdın mı beni Çavuşum?" Çavuş onun yüzüne dostça baktı. “Seni tanımaz mıyım İnce Memed," dedi, “hiç değişmemişsin. Ben seni eşkıyalığı bırakmış biliyordum."</p>

      <p class="calibre2">Geriye döndüm Çavuşum, dedi Memed. “İyi ki de dönmüşüm. Seni dünya gözüyle bir daha gördüm ya."&nbsp;</p>

      <p class="calibre2">"Kasabayı bastığına iyi yapmadın."&nbsp;</p>

      <p class="calibre2">"Kasabayı basmadım Çavuşum."</p>

      <p class="calibre2">Sürüne sürüne, bir kayalığın ardındaki çukura indiler. Burasını, hangi yerden olursa olsun, kurşun tutmuyordu. Yan yana oturdular, sırtlarını kayaya dayadılar. Çavuş çantasından bir sigara çıkarıp Memede uzattı, sigaralarını yaktılar. Temir, onları korumak için, az ilerlerindeki kütüğün arkasına yatmış, önlerindeki en küçük bir yerleri gözüken candarmalara basıyordu kurşunu.</p>

      <p class="calibre2">Kimseyi vurmayın, diye buyurdu Memed, “Çavuşumun hatırı için."</p>

      <p class="calibre2">Üç candarmayı kolundan vurdum, diye övündü Temir.&nbsp;</p>

      <p class="calibre2">"O kadarı olur," dedi Memed.</p>

      <p class="calibre2">Niçin kasabayı bastın Memed, bunu sana hiç yakıştıramadım.</p>

      <p class="calibre2">Amber Beyi soyduk. Ondaki emanetleri aldık. Yukarda, dağlarda çok fıkara var. Babaları cephede kalmışlar...</p>

      <p class="calibre2">Biliyorum, dedi Çavuş. “Bari emanetler yüklü müydü?" “Çok yüklü, iki heybe gözü altın. Bütün dağları donatacağız." “Sizden Ağalar, Beyler çok korkuyorlar. Arif Saim Beyin çiftliğini basmaya adam gönderdiler, senin uzun Cabbarı." “İnce Memed soydu, diyecekler."</p>

      <p class="calibre2">Arif Saim Bey de sizin üstünüze ordu çekecek, ortalığı kasıp kavuracak.</p>

      <p class="calibre2">Çok zulmedecekler fakir fıkaraya.</p>

      <p class="calibre2">Asım Çavuşun gözüne, Memedin giydiği gömlek ilişti.</p>

      <p class="calibre2">O gömlek bu gömlek değil mi Memed? diye sordu.</p>

      <p class="calibre2">O gömlek, dedi Memed.</p>

      <p class="calibre2">Korkuyorum.</p>

      <p class="calibre2">Neden korkuyorsun Çavuşum?</p>

      <p class="calibre2">Anacık Sultana bir şeyler yapacaklar. En çok ona diş biliyorlar.</p>

      <p class="calibre2">Ona kimse hiçbir şey yapamaz.</p>

      <p class="calibre2">İnşallah, dedi Çavuş inanmayarak.</p>

      <p class="calibre2">Bu sefer Memed onun gözlerinin içine soru dolu gözlerle baktı.</p>

      <p class="calibre2">Çavuş:</p>

      <p class="calibre2">Sor, dedi.</p>

      <p class="calibre2">Sen Muallim Zeki Nejad Beyi hiç duydun mu, hani altın madalyası var? Şahin Beyin, Karayılanın arkadaşı. Bir ayağı da topal.</p>

      <p class="calibre2">Onu kim bilmez ki Memed, o, gerçek bir kahramandı. Düşman karşısında bir aslan kesilirdi, Maraşta, Antepte, Karboğazında Fransızlara kan kusturanların başında hep o vardı. Çanakkalede, Yunanda...</p>

      <p class="calibre2">Onu öldürdüklerini duydun mu?</p>

      <p class="calibre2">Duymaz olur muyum, dedi Çavuş. “Onu öldüreni de Memed adında birisi öldürmüş," Memed, derken yüreğine tıp etti, gene Memedin gözlerine soru dolu gözlerle baktı. Üstlerinden vızır vızır kurşunlar geçiyordu.</p>

      <p class="calibre2">O Memed benim işte Çavuşum, Abdülselam Hocanın yiğeni olan...</p>

      <p class="calibre2">Asım Çavuş, elini uzattı sıcacık, sevgi dolu gözlerle onun gözlerinin içine bakarak, elini onun elinin üstüne koydu, sıktı.</p>

      <p class="calibre2">Bunu iyi yaptın işte, dedi gözleri doldu. “Bir kahramanın kanını yerde koymadın. Dağa geri döndüğüne değdi." Boğazını bir yumruk gelmiş tıkamıştı, dokunsan ağlayacaktı.</p>

      <p class="calibre2">Seyranla Hürü Ana orada kaldı, öyle mi?</p>

      <p class="calibre2">Orada kaldı, Abdülselam Hoca yiğit adam. Çok görmüş geçirmiş. Ferhat Hocanın da arkadaşı.</p>

      <p class="calibre2">Biliyorum.</p>

      <p class="calibre2">Dernek benim Uzun Cabbar İnce Memed oldu ha?</p>

      <p class="calibre2">Başka çaresi yoktu. Seni öldürmeye gelsin, diye onu çok zorladılar, kabul etmedi.&nbsp;</p>

      <p class="calibre2">"Biliyorum. Topal Ali nasıl, kasabada daha değil mi?"</p>

      <p class="calibre2">"Kasabada. Bir gün Murtaza Ağada, bir bakmışsın birkaç gün sonra Molla Duran Efendide. Görme Topalı sen, Arap atlar&nbsp;<span style="font-size: 1em; text-indent: 1em;">üstünde, lenger şapka başında. Ben ömrümde ne böyle akıllı, ne böyle yürekli, onurlu bir adam daha görmedim. Bana öyle geliyor ki bu adam dünyada yalnız senin için yaşıyor."</span></p>

      <p class="calibre2">Kendini suçlu sayıyor, bana karşı. Hatçenin kendi yüzünden öldürüldüğü düşüncesini içinden söküp atamadı.</p>

      <p class="calibre2">Gün doğuncaya kadar, üstlerinden vızır vızır geçen kurşunların, altında böylece konuştular.</p>

      <p class="calibre2">Gün doğarken Temir:</p>

      <p class="calibre2">Baksana İnce Memed, dedi, “baksana şu candarmalara, her bir yerleri açıkta. Deli mi ne bunlar, hepsini armut gibi düşüreceğim."</p>

      <p class="calibre2">Düşürme, dedi Memed.</p>

      <p class="calibre2">Çavuş ayağa kalktı, palaskasını, manevra kayışını düzeltti, kendisine bir süre çekidüzen verdi, üstünü çırptı.</p>

      <p class="calibre2">Ben gidiyorum Memed.</p>

      <p class="calibre2">Kimse görmedi, kimse bilmez ya birlikte olduğumuzu?</p>

      <p class="calibre2">Bilemezler, dedi Çavuş. “Bilseler ki, ne olur."</p>

      <p class="calibre2">Kucaklaştılar. Memed Çavuşu ellerinden öptü, Çavuş da Memedi yanaklarından...</p>

      <p class="calibre2">Dünya gözüyle bir daha biribirimizi gördük ya, bundan sonra ölsem de gam yemem.</p>

      <p class="calibre2">Ayrılırken Çavuş:</p>

      <p class="calibre2">İyi ettin oğul, dedi, “çok İyi ettin Muallim Zeki Nejadın kanını yerde koymadığına. Allah seni kazalardan belalardan esirgesin."</p>

      <p class="calibre2">Ayrıldılar.</p>

      <p class="calibre2">Memed, eşkıyalara ateşi kesmeleri için emir verdi. Ne olur ne olmaz, Asım Çavuşa kör bir kurşun değebilirdi.</p>

      <p class="calibre2">Biraz sonra candarmalar da kestiler ateşi.</p>

      <p class="calibre2">Bu gece Ümmette kalalım, dedi, Ferhat Hoca. “Bizi iyi ağırlar o. Candarmalar yeniden toparlanıp dağa çıkıncaya kadar aradan bir hafta geçer."</p>

      <p class="calibre2">Asım Çavuş, dedi Memed, “ne adam be! Bana öyle geliyor ki bizim Muallim Zeki Beyin has arkadaşı."</p>

      <p class="calibre2">Yolda uzun uzadıya Asım Çavuşu konuştular.</p>

      <p class="calibre2">Öyle bir adam onlara hiç yakışmıyor, keski bizim aramızda olsaydı, dedi Ferhat Hoca.</p>

      <p class="calibre2">Bizim aramızda değil mi Hocam?</p>

      <p class="calibre2">Değil, dedi Hoca üzülerek.</p>

      <p class="calibre2">İnce Memedin kasabayı bastığı, Amber Beydeki emanetleri, iki heybe gözü dolusu altını aldığı, bu altınları da köy köy dolaşarak, babaları Kafkas cephesinde, Çanakkalede kalmışlara dağıtacağı birkaç gün içinde Kozandan Osmaniyeye, Dörtyola, Adanaya, bütün ovaya, dağlara yayıldı. Çok insan sevindi, bir kısım insanın da ödü koptu. Haberi duyan Hürü Ana sevincinden o gece sabaha kadar uyumayıp, kendi ölüsünü deveye yükleyip devenin başını çeken Aliyle konuştu, ziller takarak oynadı. Ne Zeki Nejadın karısını, ne Seyranı, ne de elinde tüfeği onları bekleyen Müslümü sabaha kadar uyutmadı.&nbsp;<span style="font-size: 1em; text-indent: 1em;">Bunun arkasından Arif Saim Beyin çiftliğinin basıldığı haberi ulaştı. İnce Memed, kasabadan sonra gitmiş onun da çiftliğini basmış, ondan da iki heybe gözü dolusu altını almış, dağlara çekilmişti. Altın neyse ne, hiçbir kıymeti yoktu altının. Kahyası, canı kadar sevdiği, birlikte cephelerde çarpıştığı, altı adamı çarşının ortasında, o kadar milletin gözünün önünde öldürdüğü halde onu bir tek gün bile hapiste yatırmadığı kahyası Hacı Ali Çavuşu öldürmüştü. Bunun da o kadar kıymeti yoktu. Bu da o kadar koymazdı Arif Saim Beye. İnce Memed büyük, çok büyük, hiçbir zaman Arif Sami Beyin hiçbir biçimde bağışlayamayacağı bir suç işlemiş, Mustafa Kemal Paşanın ona yadigar olarak verdiği altın köstekli, üstünde Paşanın tuğrası olan saati, babasının boynunu sıka sıka, ondan koparmıştı. Koparmış, “Mustafa Kemal Paşanın üstünde adı yazılı saat size değil, sizin gibi yalancılara, asker kaçaklarına değil, Molla Kerime, Karayılana, Şahin Beye, onlar da öldüklerine göre eşkıya Bayramoğluna yakışır," demişti.</span></p>

      <p class="calibre2">Artık İnce Memedin sonu da gelmişti. Artık onun üstüne, bu öfkeyle orduyu çeker getirirdi Arif Saim Bey. Ama ordunun da onunla başa çıkabileceği şüpheliydi. Çünkü o, Selahaddini Eyyubinin giydiği, düşman ordusunun içine dalkılıç daldığı tılsımlı gömleği giymişti. Bu gömleği giyen Selahaddini Eyyubi Kudüs kapılarında dalkılıç demir donlu Haçlı ordularının içine bir kapları gibi dalmış, kılıç sallaya sallaya öbür yanından tek başına çıkmıştı. Ve bu gömlek sayesinde kutsal toprağı onlara mezar eylemiş, kutsal Kudüs şehrine onları sokmamıştı. Kırkgöz Ocağı bu gömleği Yunan savaşına gidip de gelmeyen on altı kişisinden bir tekine bile giydirmemiş, onun sahibi var, yakında gelecek, gömleğini giyecek, demişti. O da işte, anlı şanlı İnce Memed olarak, Toros dağlarına kapları gibi dalkılıç dalmıştı.</p>

      <p class="calibre2">Kasabanın ileri gelenleri o gün bugündür toplantı halindeydi. Sevinçlerinden yanlarına varılmıyor, bugün yarın Arif Saim Beyi bekliyorlardı. O gelecek, ortalığı kasıp kavuracaktı. Onun bile, Türkiye Cumhuriyetinin bile İnce Memedle başa çıkabileceği müşküldü ya olsun. Bu seferki bir küçük eşkıya hareketi değildi.&nbsp;<span style="font-size: 1em; text-indent: 1em;">Tılsımlı gömleğin ünü bütün Çukurovayı tutmuş, Torosları aşmış, bütün Anadolunu sarmış, dağlar silahlı binlerce Memedle dolmuştu. Bunlar da hep o gerici Anacık Sultan yüzünden olmuştu. Anacık Sultan çok bilinçli hareket ediyor, eşkıyayı, hırsızı, kaçakçıyı kanlı katilleri öç almak için kullanıyordu. O, bu kasaba ileri gelenlerinden, Ankaradakilerden de daha bilinçli, daha kurnazdı. Halkı, gelenekleri icabı çok iyi tanıyor, istediği gibi yönlendiriyor, kurşuna dizilmiş ölümcül, yağır, uyuz, rengi belirsiz bir atı kır bir küheyları olarak diriltiyor, göklere, kırk ak libas giyinmiş iyi kimselerle, Kırklar, Yediler cemine uçuruyordu.</span></p>

      <p class="calibre2">Suç bizim, dedi Zülfü kurnaz kurnaz gülerek, “önce biz o atın ağzına Allah mührünü bastık."</p>

      <p class="calibre2">De git sen de, diye kızdı Murtaza Ağa. “İnce Memedin atının ağzını biz mi Allah adıyla mühürledik, onu biz mi uydurduk sanıyorsun..."</p>

      <p class="calibre2">Biz mühürledik, diye diretti Zülfü Bey. “Bir boktan atın başına kim koydu üç bin lirayı? Biz o boktan atın başına büyük bir servet koyar da, onun yerine merasimle bir uyuz atı kurşuna dizersek o da dirilir."</p>

      <p class="calibre2">Biz dirilttik.</p>

      <p class="calibre2">Nerdeyse gırtlak gırtlağa geleceklerdi Zülfü Beyle Murtaza Ağa, emekli Muallim Rüstem araya girdi:</p>

      <p class="calibre2">Beyler, dedi, “bizler, biz arkadaşlar, biz kader birliği etmiş kişiler nedense biribirimizi çok kolay incitiyoruz. Çok hissi kişiler olduk, biribirimizi kolay suçluyoruz. Bu at işinde hiç kimsenin bir kabahati, suçu yok. Eğer, elimize aldığımız silah geriye tepmemiş olsaydı, biz, İnce Memedi yarı yarıya öldürmüş olacaktık. Ama düşünemedik ki, cemiyet kanunlarını göz önüne getirmedik ki, İnce Memedin atının ağzındaki Allah mührü on bin, yüz bin yıldan bu yana basılıp durur. Ahileyusun atlarının da, İskenderin, Muhammedin, Alinin, Köroğlunun atlarının da ağızlarına Allah mühürleri basılmıştı. O gariban İsa Peygamberin bir atı olsaydı, onun da atının ağzına kalıp gibi ışık saçan mührü basarlardı. Efendiler, unutmayın ki, İsadan önce altı, yedi bin yıl önceleri, bizim Çanakkaledeki Troya harabelerine savaşmaya gelen Ahileyusun atlarının ağzına bile bu mührü basmışlardı. Efendiler unutmayalım ki atların ağzına mühür basmayı biz icat etmedik. Şimdi biz biribirimize düşmeyelim, İnce Memed bize en büyük iyiliği yaparaktan Arif Saim Beyin çiftliğini bastı ve babasının gırtlağını sıkarak kutsal saatini elinden aldı. Keski babasını da öldürseydi. Bizim kasabamızı basması hiçbir şey ifade etmez. Bizim kasabamız çok basılmış, çarşılarımızın ortasında çok insan, kartal gibi Beyler öldürülmüş, kimsenin tüyü bile kıpırdamamıştır. Önemli olan, o kutsal saattir. Saati akıl ettiğinden dolayı en büyük düşmanımız İnce Memedi hep birden tebrik etmeliyiz. Anacık Sultana gelince, o, saatm çalınmasından daha büyük bir tehlikedir. Ve irtica eşkıyalık olarak, İnce Memedin şahsında hortlamıştır. Bu metodu kullanabilirsek... Arif Saim Beyi ikna edebilirsek, o, bizim kadar tecrübelidir, bir çarşı tellalının oğludur, irticaın da, eşkıyalığın da, başkaldırmanın da ne olduğunu hepimiz kadar bilir. Biz şimdi onu nasıl karşılayacağımızı, öfkesini nereye kanalize edeceğimizi düşünelim. Arif Saim Bey, unutmayalım ki, buradaki vakayiyi layıkıyle Ankaraya, ne pahasına olursa Ankaraya arz etmeyecektir. İşine gelmez. Bu, bittecrübe sabittir. Ben size derim ki, onu korkutalım, onu bizzat can telaşına düşürelim ki..."</p>

      <p class="calibre2">Doğru, düşürelim. En güzel yol bu.</p>

      <p class="calibre2">Bir adamın canına değmeyince...</p>

      <p class="calibre2">Düşürelim ya bu sefer de bir iyice korkar, can telaşına düşer de bir daha bu kasabaya ayak basmazsa...</p>

      <p class="calibre2">İşte o zaman ayvayı yedik.</p>

      <p class="calibre2">Korkmayalım, diye ayağa kalkıp, bacakları üstünde yaylandı Zülfü. “Ben onun ciğerinde kaç damar var bilirim. Siz de biliyorsunuz ki ben onu gayetle yakından tanıyorum, o, ne kadar korkarsa bir hadisenin üstüne o kadar gider. O, öyle bir adamdır ki, korktuğu kadar yaşayan bir insandır. Onu korkutmalıyız. Bir hadise eğer onun canına gelip de dokunmazsa, dünya yansa onun umurunda olmaz."</p>

      <p class="calibre2">İnce Memed, Mustafa Kemal Paşanın saatini almış, unutmayalım ki, bu saat bu dünyada yalnız sana layıktır, diye Bayramoğluna vermiştir.</p>

      <p class="calibre2">işte bu hadise onu ta kalbinden yaralar. Tanrı gibi gururludur o.</p>

      <p class="calibre2">Bu mühim hadisenin de üzerinde duralım. Elimizdeki en büyük koz bu.</p>

      <p class="calibre2">Budur, dedi Zülfü Bey. “Ben onu çok iyi tanırım. O, tanrı kadar gururlu olmaya kendi kendini alıştırmış bir kişidir. Bir eşkıyanın, Bayramoğlu da olsa, İnce Memed tarafından da vuku bulsa, bir insanın kendisinden üstün sayılmasına dayanamaz.</p>

      <p class="calibre2">Arif Saim Beyi nasıl karşılayacaklarına, ona nasıl davranıp, onu nasıl etkileyeceklerine günlerce tartışarak, hiçbir şeyi tesadüfe bırakmamak için büyük çabalar harcayacaklarına karar verdiler.</p>

      <p class="calibre2">Sinek pis değil ya mide bulandırır, dedi Murtaza Ağa. “Şu İnce Memed işi bitmeli artık."</p>

      <p class="calibre2">O sinek değil, dedi emekli Muallim Rüstem Bey. “O, gırtlağımıza yapışmış bir kapları, bu vatanın istikbalini söndürecek bir tufandır."</p>

      <p class="calibre2">Şu çalıkakıcıyı bu kadar da büyütmeyelim, diye onları yatıştırmaya çalıştı Taşkın Halil Bey.</p>

      <p class="calibre2">Murtaza Ağa, bugün o kadar söze katılmıyordu. Kafası hep Topal Aliyle meşguldü. İnce Memedin dağda olmadığına dair Kurana el basarak yemin etmişti. Ama şimdi ne olmuştu, Asım Çavuş, öteki candarmaların hepsi onu kendi gözleriyle görmüşlerdi. Durun bakalım, o yiğit, alçak Topal Ali buna ne diyecekti? Bir an önce bunları bırakıp Topalı bulmaya can atıyordu.</p>
    </div>
  </div>
</body>
</html>