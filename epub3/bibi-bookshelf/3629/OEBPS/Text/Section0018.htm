<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="WordSection">
    <div class="calibre1">
      <p class="calibre2"><br/></p>

      <p class="calibre2"><br/></p>

      <p class="calibre2"><br/></p>

      <p class="calibre2" style="text-align: center;"><b>18</b></p>

      <p class="calibre2"><br/></p>

      <p class="calibre2"><br/></p>

      <p class="calibre2"><br/></p>

      <p class="calibre2">Sana küsüm Alim. Hani senden ne istediydim ben, neden bu işleri açtın başımıza? Neden gene dağa gönderdin Memedimi? Kendi cenazesini deveye yükleyip de devenin başını çeken sen değil misin Alim, senin gücün neye yetmez ki, yoksa bizi mi kandırdın Alim, eli Zülfikarlı, Düldül atın binicisi Alim? Peygamberin sevgilisi Alim, kim açtı bu işleri başımıza Alim? Sen ne biçim bir Alisin Alim? Hiç düşünmedin mi Alim, bir insan hem kendi tabutunu kendi devesine yükler, hem de devenin başını çekebilir mi Alim? Ya tabutun içinde kimse yok, ya da deveyi çeken sen değilsin Alim. O, devenin başını çeken kalın kaşlı, çatal bıyıklı, azgın kara yüzlü, sarsak adımlı, kısa boylu güdümen adam sen olabilir misin Alim? Ya sen doğru değilsin, ya da Hazret Efendi senin tasvirini yanlış çıkarmış. Yoksa, ben sana o kadar yalvardım yakardım, şu İnce Memedin başına bir iş daha açma dedim, sen sen olsan, dünya dünyaya geçse de sen beni kırar miydin Alim? Benim yüzüme bundan böyle, o azgın suratlı adam sen olsan da, nasıl bakacaksın Alim? Bak, bak, şu evine bak İnce Memedimin, çiçek gibi nasıl da dayamış döşemiş, seni de getirmiş, seni de bir adam sayaraktan baş köşeye oturtmuş, yakında da bir çocuğu olacak, senin yüreğin buna nasıl dayanıyor, gönlün nasıl razı oluyor Alim? Seni Şah Ali, Ali Şah diyerekten tahtını yüreğimizin başına kurduk, yiğit Alidir, Allanın aslanıdır, dedik, öyleyse sen bize neler eyledin Alim? Belki de gücün yetmiyor, belki bir iyice ölüsün. Belki de ne deveyi sen çektin, ne de tabutta sen varsın Alim. Öyleyse 5lü burnunu bu işlere neden sokuyorsun da bizi umsunuk ediyorsun? İnsanlara umut vermek iyidir de, o umudun altından kalkamamak kötüdür. Umudun ölmesi, insanın ölmesinden daha beterdir Alim. İnsan ölür, ölüm haktır. En kötüsü, beteri, dayanılmazı umudun ölmesidir, sen bizim umudumuzu neden öldürdün Alim? Olur mu Alim, bu senin peygamberliğine, insanlığına yakışır mı Alim! Kim çıkardı o Şakir Beyi, o mezarında yatmayası dinsizi Memedimin karşısına Alim? İnce Memed onu öldürmeseydi, diyeceksin, ya Muallimi, üç çocuk babasını öldüreni, o kadar fakir fıkarayı aç koyanı ne yapsaydı, söylesene Alim? O, dört kitapta katli vacip murtad kişiyi öldürdü de iyi yaptı, has yaptı, ben de bu yaşımda varır da onu solucan dolu mezarının başına, ziller de takar oynarım, oynarım da ha oynarım. Beni görenin de parmağı şaşkınlığından ağzının içinde kalır. İşte ben gidiyorum. Sırf sana küstüğümden, bir daha o kara azgın yüzünü, isterse o yüz senin asıl yüzün olmasın, görmemek için gidiyorum. Kıyamete kadar da senin adını ağzıma almayacağım, sana eli Zülfikarlı demeyeceğim, yüzünü bir daha ölene dek görmeyeceğim. Aldın mı, al al işte, al işte, sözünde durmayanın, insanların umutlarını üzenlerin sonları budur Ali. Çatal kılıçlı, görkemli peygamberim, Alim, işte ben de buradan, o dağlara kaçırdığın ince Memedin evinden senin kara yüzünü görmemek için gidiyorum. Umut üzen, insan kadri bilmeyen Ali. Kim bilir daha kimlerin başına daha bin beter haller getirdin, umutlarını üzüp onları ölümden de öte bir cehenneme soktun. İyi de yaptın, iyi de yaptın. O ahmaklar da sana bu kadar güvenmemelilerdi.</p>

      <p class="calibre2">"Seyran," diye bağırdı.&nbsp;</p>

      <p class="calibre2">"Buyur Ana."&nbsp;</p>

      <p class="calibre2">"Buraya gel."&nbsp;</p>

      <p class="calibre2">"Geldim Ana."</p>

      <p class="calibre2">Bir kara, yas başörtüsü var mı?&nbsp;</p>

      <p class="calibre2">"Var Ana."&nbsp;</p>

      <p class="calibre2">"Al getir bana."</p>

      <p class="calibre2">Seyran gitti, ceviz sandıktan büyük, kara bir yazma çıkardı getirdi, elinde yazma onun önüne dikildi. Kara yazmayı ne yapacak, diye düşünüyordu. Acaba kötü bir haber geldi de, başına mı bağlayacak, diye ikirciklendi.</p>

      <p class="calibre2">Şu sandalyayı al, diye buyurdu Ana. “Al da şuraya getir, üstüne çık da," Alinin tasvirini gösterdi, “onun yüzüne ört, ört ki, o zalimin yüzünü bir daha gözüm görmesin."</p>

      <p class="calibre2">Seyran onun dediğini hemen yerine getirdi.</p>

      <p class="calibre2">Hürüce kara yazmanın altındaki Alinin tasvirinin önüne geçti:</p>

      <p class="calibre2">Oldu mu şimdi Ali, insanları böyle kandırırsan, onların umutlarını üzer, onları ölümlerden de beter cehennemlerin içine sokarsan işte sen de böyle olur, kapkara örtüler altında kalırsın.</p>

      <p class="calibre2">Arkasını döndü odadan çıktı, Seyrana usulca, Aliye duyurmadan, “gel kızım gel," dedi, “şu bahçeye inelim de sana diyeceklerim var."</p>

      <p class="calibre2">O önde, Seyran arkada merdivenleri indiler. Hürü onu kuytu bir yere götürdü, ağzını onun kulağına yaklaştırdı:</p>

      <p class="calibre2">Ben Alime, o zalıma, o sözünde durmaza küstüm, dedi, “ona ağzıma geleni de söyledim ya sen bana bakma, o gene Alidir, o, onunla bizim aramızdadır, sen gene de onu, gene de incitme. Kızma ona, belki de fıkaranın elinden hiçbir gelir yoktu. İncitme."</p>

      <p class="calibre2">İncitmem Ana.</p>

      <p class="calibre2">Hiçbir vakit onun kalbini kıracak bir davranışta bulunma.</p>

      <p class="calibre2">Olur Ana.</p>

      <p class="calibre2">Ben buradan gidince de üstündeki o örtüyü kaldır, bunalmasın fıkara. Onu da öldürmüşler, zalimler, yüreğinin başından hançerleyip ala kanını caminin içine akıtmışlar. Örtüyü...</p>

      <p class="calibre2">Kaldırırım Ana.</p>

      <p class="calibre2">Ben gidince...</p>

      <p class="calibre2">Sen nereye gidiyorsun?</p>

      <p class="calibre2">Ben İnce Memedime dağa gidiyorum.</p>

      <p class="calibre2">Ya Ana, biz burada ne yapacağız, sensiz?</p>

      <p class="calibre2">"Bir güzel yaparsınız. Muallimin Hanımı Necla Hanımla sırt sırta verirsiniz, o avukat gibi bir avrat, sen de İnce Memed gibisin, dağ gibisin, gül gibi geçinir, çocuklarınızı büyütürsünüz. Bak, Selam Hoca da size bir bahçe daha alıyor. İnce Memed de size çok altın bıraktı da gitti.</p>

      <p class="calibre2">"Ana etme eyleme, Ana kurbanlar olayım sana, bizi kimlere bırakıp da gidiyorsun, Ana?"</p>

      <p class="calibre2">"Yoook, kızım, ben burada bundan sonra, bağlasalar da duramam. İnce Memedimi de orada, o dağlarda tek başına koyup kurda kuşa yem ettiremem. Hürü Anası onun yanında olmayınca, ona güç kuvvet vermeyince, benim yavrum o kadar hırlının hırsızın, candarmanın, eşkıyanın, canavarın arasında ne yapar ki tek başına."</p>

      <p class="calibre2">Kulağına eğildi:</p>

      <p class="calibre2">Beni iyi dinle, dedi, “sen bakma Memedimin, yavrumun, insanların hasının öyle durduğuna, bıyıklarının kocaman, burma burma olduğuna, onların soyu öyledir, onlar anadan bıyıklı doğarlar, benim yavrum çocuktur daha. Çiçeği burnunda yeni yetme bir delikanlıdır. Hiç gördün mü ki bir kişiyi, onu İnce Memede benzetsin?"</p>

      <p class="calibre2">Seyran gülünce Hürü Ana derecesiz kızdı:</p>

      <p class="calibre2">Orospu, diye bağırdı, “ne gülüyorsun üstüme? O İnce Memedi bir daha gözüm görmeyecek mi sanıyorsun? Senin üstüme güldüğünü, beni taşkalaya aldığını söylemeyecek miyim, sanıyorsun?"</p>

      <p class="calibre2">Seyran onun ellerine sarıldı, öptü:</p>

      <p class="calibre2">Ana vallahi billahi senin üstüne gülmedim.</p>

      <p class="calibre2">Yalvardı yakardı, onun yüzünü, ellerini sayısız öptü, sonunda da iyi yürekli Hürücenin gönlünü aldı, onu yatıştırdı.</p>

      <p class="calibre2">Hazırları öyleyse, diye güldü Hürü Ana. “Şimdi hemen doğru Hazret Efendiye gidiyoruz. O avukat Necla da nerede?"</p>

      <p class="calibre2">Burada Ana.</p>

      <p class="calibre2">O da gelecek bizimlen. Ona iyi bak. Benim gözüm tuttu onu. Yiğit bir avrat. Çok konuşuyor ya, dik dik söylüyor ya, olsun. O, olmasaydı senin yanında, ben seni bu gurbet ellerde tek başına bırakıp da gidemezdim.</p>

      <p class="calibre2">Hazırlandılar, Müslüm çoktan komşu faytoncuyu almış kapıya getirmişti. Faytona bindiler. Hürü Ana bugün çok güzel giyinmiş, hırızmalarını burnuna takmış, halhallarını ayak bileklerine bağlamış, ak başörtüsünü başına atmış, Memedin kendisine, giderken aldığı ipek fistanını sırtına geçirmiş, beline lahuri şal kuşağını sarmıştı. Düğüne bayrama gider gibiydi.</p>

      <p class="calibre2">Araba Efendi Hazretlerinin işliğinin önünde durdu. Efendi Hazretleri dışarıya çıkarak onları sevinçle karşıladı. Hürü Ananın elinden tutarak onu arabadan indirdi. Hürü Ana, onun bu davranışından dolayı kıvançlandı. İçeriye girdiler, Efendi Hazretleri kendi eliyle çektiği koltuğa onu oturttu. Yandaki kahveye kahveler söyledi. Söyledikleri de çabucak geldi. Hürü Ana kurularak kahveyi höpürdetti. Kahve bittikten, Efendi Hazretleri fincanı onun elinden aldıktan sonra Hürü Ana, ışıl ışıl yanan gözlerle ona sordu:</p>

      <p class="calibre2">Hazret Efendi, dedi, “o tasvir doğru doğru dosdoğru Alinin tasviri mi?</p>

      <p class="calibre2">Alinin.</p>

      <p class="calibre2">Hürü Ana kurnaz kurnaz bakıp, bıyık altından gülümseyerek:</p>

      <p class="calibre2">Sen Aliyi görerek mi yaptın o tasviri?</p>

      <p class="calibre2">Görmedim.</p>

      <p class="calibre2">Hürü Ana daha gülümsüyordu:</p>

      <p class="calibre2">Görmedin de nasıl bir Alidir bu?</p>

      <p class="calibre2">Ben görmedim ya Aliyi görenlerin, ya da görmeden ona benzetenlerin yaptıkları tasvirlere bakarak yaparız biz bunları.</p>

      <p class="calibre2">Hııım, anladım şimdi. Yani siz de bizim yaptığımız kilimler gibi, o eski tasvirlere bakarak örnek çıkarırsınız.</p>

      <p class="calibre2">Ona benzer bir şey.</p>

      <p class="calibre2">Seyrana baktı, şimdi her şeyi iyice anlamıştı. Suyunun suyu, diye düşündü. Dernek Alinin, o eski, Düldülün binicisi Alinin bu işte hiçbir suçu yoktu. Aliye bunca gün, bu kadar zulmettiğine bin pişman oldu ya elden bir gelir yoktu. Bu düşüncelerini oradakilere belli etmedi.</p>

      <p class="calibre2">Hazret Efendi senden bir dileğim var. Ne kadar para istersen o kadar veririm. Memedim giderken, ben istemedim ama, bana bir yığın para bıraktı.</p>

      <p class="calibre2">Paranın hiçbir kıymeti yok, elimizden gelirse...</p>

      <p class="calibre2">Senden bir at istiyorum. Hani o İnce Memedin atı var ya, işte onun tasvirini.</p>

      <p class="calibre2">Baş üstüne Hürü Hatun.</p>

      <p class="calibre2">At gökte olacak. Ayakları da bir ak buluta değecek.</p>

      <p class="calibre2">Kolay.</p>

      <p class="calibre2">"O atın örneği sende var mı?"</p>

      <p class="calibre2">"Yok ya..."</p>

      <p class="calibre2">Yok da o atın tasvirini nasıl çıkaracaksın?</p>

      <p class="calibre2">Aklımdan.</p>

      <p class="calibre2">Bir de at kişneyecek. Başını havaya dikmiş, burun delikleri şişerek...</p>

      <p class="calibre2">"Kişneyecek."</p>

      <p class="calibre2">İşte bu kişneyen atın üstüne benim Memedimi bindireceksin.</p>

      <p class="calibre2">Bindiririm.</p>

      <p class="calibre2">Atın alnının ortasına da Mustafa Kemal Paşanın, hani o, yakasındaki ışıl ışıl yanan altını koyacaksın. Hani baklava dilimi gibi. Bir de meşe yaprağı koyacaksın.</p>

      <p class="calibre2">"Koyarız."</p>

      <p class="calibre2">Ata binmiş Memedin omuzuna da güzel, yepyeni bir filinta takacaksın ki menevişlenen...</p>

      <p class="calibre2">Takarım.</p>

      <p class="calibre2">Sen onu hiç öyle gördün mü?</p>

      <p class="calibre2">Görmedim.</p>

      <p class="calibre2">Öyleyse nasıl koyacaksın?</p>

      <p class="calibre2">Aklımdan.</p>

      <p class="calibre2">Hııım.</p>

      <p class="calibre2">Hürü Ana bundan sonra Memedin kılığını kıyafetini, sırmalı abasını, sırmalı fişekliklerini, savatlı kamasını, her bir şeyini uzun uzun anlattıktan sonra:</p>

      <p class="calibre2">Yüzü iyice gözünün önünde mi?</p>

      <p class="calibre2">Önünde.</p>

      <p class="calibre2">Tıpkısını çıkarabilir misin?</p>

      <p class="calibre2">Tıpkısını...</p>

      <p class="calibre2">Memedim güleçtir. Onun yüzü Alinin yüzü gibi azgın değildir. Sen onu hiç gülerken gördün mü?</p>

      <p class="calibre2">Gördüm.</p>

      <p class="calibre2">Benim oğlum ışık gibi güler.</p>

      <p class="calibre2">Işık gibi.</p>

      <p class="calibre2">Öyle çok da gülmesin. Şöyle, atın üstünde bir şıvgacık dal gibi gülümsesin.</p>

      <p class="calibre2">"Gülümseyecek."</p>

      <p class="calibre2">Başına da fes geçirme. Fes ona hiç yakışmıyor. Şapka da olmasın. Şapka giyerse, o uğursuz Topal Aliye benzer, diye korkuyorum. Başı kabak olacak, kıvırcık kakülü de azıcık alnına dökülecek.</p>

      <p class="calibre2">Dökülecek.</p>

      <p class="calibre2">Ne zaman?</p>

      <p class="calibre2">Ne zaman istersen, geceyi gündüze katar yetiştiririm onu sana.</p>

      <p class="calibre2">Hürü Ana:</p>

      <p class="calibre2">Sağ ol, diye ayağa fırladı Efendi Hazretlerinin eline sarıldı öptü.</p>

      <p class="calibre2">Estağfurullah, estağfurullah, siz ne yapıyorsunuz Hürü Hatun!</p>

      <p class="calibre2">Ben bir şey yapmıyorum.</p>

      <p class="calibre2">Hürü Ana, iki resim daha istiyordu ya utanıyordu. Tam bu sırada da Efendi Hazretleri onun imdadına yetişti.</p>

      <p class="calibre2">Başka bir isteğiniz?</p>

      <p class="calibre2">Hürü Ana genç bir kız utangaçlığıyla kızardı, ezildi büzüldü:</p>

      <p class="calibre2">Sana çok zahmet veriyorum.</p>

      <p class="calibre2">Yok, yok, ne isteğiniz varsa başını üstüne. Ne zahmeti, bu benim için en büyük zevk.</p>

      <p class="calibre2">Sahi mi bu söylediğin, zevk mi?</p>

      <p class="calibre2">Zevk.</p>

      <p class="calibre2">Öyleyse bana bir de Alinin Düldülünü yapacaksın. Üstünde, yanında, yönünde, hiçbir yerinde Ali olmayacak.</p>

      <p class="calibre2">Alisiz Düldül olur mu Hürü Hatun?</p>

      <p class="calibre2">Olur, olur, olur, diye sertleşti Hürü Ana. “Öyleyse bir de cenazesini taşıyan Aliyi."</p>

      <p class="calibre2">"Peki yaparım," diye güldü Efendi Hazretleri.</p>

      <p class="calibre2">Bir de o kadını, dünya güzelini. Hani kuyruğu ejderha da, başı güzel. Yanına da iri bir gül koy. Sırtı da pul pul altın olsun.</p>

      <p class="calibre2">Öyledir zaten.</p>

      <p class="calibre2">Onun örneği var sende değil mi?</p>

      <p class="calibre2">En güzel bir örneği var ki aslının tıpkısı.</p>

      <p class="calibre2">Bir de Adem Babamızla, Havva Anamızı isterim.</p>

      <p class="calibre2">Zaten var, hazır.</p>

      <p class="calibre2">Yalnız onların önlerindeki yaprağı istemem. O yapraklar doğru değil, yanlış.</p>

      <p class="calibre2">"Neden yanlış?" diye merakla sordu Efendi Hazretleri, sakalını sıvazlayarak.</p>

      <p class="calibre2">Yanlış. Cennette onlardan başka bir Allahın kulu var mıydı ki onların oralarını görecek. Öyleyse neden önlerine o kocaman incir yapraklarını koysunlar?</p>

      <p class="calibre2">Doğru, hiç düşünmemiştim.</p>

      <p class="calibre2">Hah, şöyle işte. Bundan sonra bir örneği çıkarırken aklını kulları, yaprak maprak koyma.</p>

      <p class="calibre2">Koymam.</p>

      <p class="calibre2">Hürü Ana, arkasını onlara döndü, eteğinin altındaki kesesini çıkardı, Efendi Hazretlerine uzattı:</p>

      <p class="calibre2">Burada çok para var, dedi, “İstediğin kadar al, çekinme. İstersen hepsini al. Oğlum bana daha çok verecek."</p>

      <p class="calibre2">Efendi Hazretleri keseyi aldı, büzgü ipini çekti açtı, içinden küçük bir para aldı, onlara göstermeden cebine attı. Hürü Ana, onun küçük bir para aldığını görüp ses çıkarmadı, bu da nasıl bir Hazret Efendi, diye içinden geçirdi, kendi kendine hile yapıyor. Bunun ne adam olduğu Alimi o haline getirdiğinden de belliydi. Bize uydurma bir Ali verip ocağımıza da işte böylece sıçtı, diye de düşündü. Hele İnce Memedin tasvirini de Aliye benzetsin hele, işte o, işte o zaman görürdü babasının gününü. Belki de İnce Memed, onun önüne de, giderken çok para dökmüştü. Yoksa bir insan bu kadar cömert olabilir mi?</p>

      <p class="calibre2">Size resimleri tez günde yetiştiririm.</p>

      <p class="calibre2">Onları dağa götüreceğim, Anacık Sultana da, cümle aleme de göstereceğim.</p>

      <p class="calibre2">Ah, bu Hazret Efendi, tasvirini çıkaracağı Memedin, İnce Memed olduğunu bir bilseydi, kim bilir o zaman ne biçim bir tasvir çıkarırdı, kim bilir.</p>

      <p class="calibre2">Efendi Hazretleri onları kapıda bekleyen paytona kadar uğurladı. Ne Müslüm, ne de öteki kadınlar Efendi Hazretlerinin huzurunda, bir kere olsun, ağızlarını açmamışlar, saygıyla onları dinlemişlerdi.</p>

      <p class="calibre2">Memed, Şakir Beyi öldürdükten sonra kasaba karışmış, kimi Şakir Bey ettiğini buldu, kimi de, böyle de iş olur muymuş, adam, çarşının ortasında Şakir Beyi, dünya alemin gözleri önünde güpegündüz kurşuna dizdi, Hükümet yok mu, demişlerdi. Çoğunluksa Memedi, Muallim Zeki Nejadı tutmuş, geriye kalanların da yüreğine bir korku düşmüştü. Çeltikçi Ağalar, hele Şakir Beyin öldürülmesinden sonra ırgatların paralarını bir tamam ödemişlerdi. Şakir Beyin adamlarıysa, hiçbir harekette bulunmamışlar, ne Abdülselam Hocaya, ne de Memedin evine yaklaşamamışlardı. Müslümse, evin kapısı önündeki hendeğin içinde, kurşunu tüfeğinin ağzına sürmüş, umutla, birkaç kişi gelecek de, onları yere sereceğim, diye beklemiş durmuştu. Abdülselam Hocanınsa itibarı, kasabada eskiden beri sevilen, sayılan bir adam olduğu halde, birkaç misli artmıştı. Çarşıdan geçerken artık bütün esnaf, dükkanlarından dışarıya uğruyor, kendilerini ona göstererek selama duruyorlardı. Bu, Şakir Beyi öldüren Memedin, İnce Memed olduğunu, kasabada Efendi Hazretlerinden başka kimse öğrenememiş, o da büyük gizini, kendinden bile gizlercesine yüreğine gömmüştü. Bir gün, Zeki Nejad Beyin ölümünden sonra, İnce Memedin kendine açtığı gizi Efendi Hazretleri kendisiyle birlikte mezara kadar götürecekti. Yakın arkadaşı olan, elbette Memedin İnce Memed olduğunu bilen Selam Hocaya bile, bu kutsal gizini açmamıştı.</p>

      <p class="calibre2">Seyrana yeni bir portakal bahçesi alma işini de Efendi Hazretleri, ne olur, ne olmaz, eşkıyanın sonu erinde geçinde kurşundur, bari Seyran yoksul kalmasın, diye düşünmüş, önerisini İnce Memedi bildiğini hiç belli etmeden Abdülselam Hocaya açmıştı. Bugünlerde portakal bahçeleri bedava denecek kadar ucuzdu ve hazineye kalan bu bahçeler kapanın elinde kalıyordu.</p>

      <p class="calibre2">Birkaç gün içinde çok güzel, sağlıklı, on altı dönümlük bir bahçe buldular. Mal Müdürüne, ikisi birden giderek söylediler. Artık kasabada Abdülselam Hocanın karşısına çıkıp da pey sürecek kimse olamazdı, bahçeyi kolaylıkla aldılar ve tapusunu Seyranın üstüne çıkardılar.</p>

      <p class="calibre2">Hürü Ana, Seyran, Muallim Zeki Nejadın karısı Necla Hanım her sabah, gün ışımadan bahçeye gidiyorlar, yanlarına al dıkları usta bir bahçıvanın yardımıyla gün kararana kadar çalışıyorlardı.</p>

      <p class="calibre2">Birkaç gün içinde Efendi Hazretleri Hürü Ananın ısmarıçlarını gece gündüz demeyip çalışarak bitirdi, eve kadar Hürü Anaya getirdi. Hürü Ana İnce Memedin tasvirine hayran kaldı. “Amanın avratlar, amanın Abdülselam Hocam, kulunuz kurbanınız olayım, böyle de iş olur muymuş! İşte İnce Memed olduğu gibi, güleç yüzü, ışıltılı gözleriyle, bulutların üstünde yüzen kır atının üstünde. Uçup gidiyor, süzülüp gidiyor, benim oğlum Memede de ne kadar benziyor."</p>

      <p class="calibre2">Gece gündüz karşısına koyduğu resmin önünden ayrılmıyor, gözlerini kocaman kocaman açmış seyrediyor, Aliyle konuştuğu gibi, onunla da öfkelenerek, sevinerek, severek konuşuyor, doyamıyordu.</p>

      <p class="calibre2">Beş altı gün sonradır ki Hürü Ana, Adem Atamızla Havva Anamızın farkına vardı, onların önünde de durdu şöyle bir baktı. Hazret Efendi onların önlerindeki incir yapraklarını atmış, yaprakların altından Adem Babamızın uzun, yeşil aleti upuzun ortaya çıkmıştı. Hürü Ana hayretler içinde kaldı, amanın kurbanınız olayım, atamızın da mereti ne kocamanmış, diye söylendi kendi kendine. Amanın kurbanınız olayım, ocaklardan, bucaklardan ırak. Havva Anamızın ki ise, çok çok güzeldi. İri bir sabah gülü gibi açılmış, kabarmış sevişmeyi bekliyordu. Hürü Ananın bu gayetle hoşuna gitti. Hele onun orasının kabarmış, sevişmeyi beklemesine çok sevindi. Hemen de Seyran düştü aklına. O da Havva Anamız gibi, diye düşündü. İnce Memedin talihi var. Ama, o fıkara da, neylesin ki, Havva Anamızdan daha iştahla sevişmeyi bekleyen Seyranı buralarda kodu da, başını aldı da dağlara çekti de gitti.</p>

      <p class="calibre2">Bedeni pul pul altından, dünya güzeli ejderha kıza şöyle bir göz attıktan sonra Seyranı çağırdı.</p>

      <p class="calibre2">Şu örtüyü Alimin üstünden al. Bak, İncemin tasvirini böyle canlı gibi çıkaran Alimin de tasvirini olduğu gibi oraya koymuştur. Örtünün altında kaç gündür bunalmıştır fıkaracık. Bak, bana yaptığı Ali de onun tıpkısı ya benimkisi gülümsüyor.</p>

      <p class="calibre2">Seyran sandalyayı çekti, üstüne çıktı, yazmayı resmin üstünden çekti aldı. Hürü resmin karşısına geçip, yaramaz bir kız çocuğu kurnazlığıyla ona utangaç gülümseyerek baktı özür diledi.</p>

      <p class="calibre2">Ana gidiyor musun? diye, gözleri yaş içinde kalmış Seyran boynunu büktü. “Gidiyorum," dedi Hürü Ana sert.</p>

      <p class="calibre2">Ana çocuğumuz olacak.</p>

      <p class="calibre2">Ana daha sertleşti, yüzü keskinledi.</p>

      <p class="calibre2">Bensiz de doğar. Sen Müslümü çağır da atı hazırlasın. Yarın erkenden, gün doğarken.</p>

      <p class="calibre2">Başını çevirince Alinin ona melul mahzun bakan Düldülünü gördü. Alisiz bu at da hiçbir şeye benzemiyor.</p>

      <p class="calibre2">Seyran.</p>

      <p class="calibre2">Buyur Ana.</p>

      <p class="calibre2">Şurada duran şu tasvir Alimin Düldülünün tasviridir. O, burada kalacak. Ona iyi bak.</p>

      <p class="calibre2">Olur Ana, baş üstüne Ana.</p>

      <p class="calibre2">"Seyran ister istemez heybeleri, torbaları, çuvalları Ananın günlerdir kasabadan taşıdığı öteberilerle, ona Necla Hanımın, Abdülselam Hocanın kendinin aldığı armağanlarla doldurdu. Cam resimleri de Efendi Hazretlerinin kalın mukavvalara, kırılmasınlar diye, muhkem sardı:</p>

      <p class="calibre2">Ana, bunları nasıl götüreceksin, bir yerlere çarpmazlar mı?"""</p>

      <p class="calibre2">Atın terkisine bağlarız, çarpmazlar.</p>

      <p class="calibre2">Ananın, sonra birden gözleri doldu, kendisini tutmasa katıla katıla ağlayacaktı:</p>

      <p class="calibre2">"Benim güzel kızım, ben ne bileyim, ben..." diyebildi ancak.</p>
    </div>
  </div>
</body>
</html>