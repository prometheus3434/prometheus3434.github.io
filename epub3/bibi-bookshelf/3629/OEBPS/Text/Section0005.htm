<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="WordSection">
    <div class="calibre1">
      <p class="calibre2"><br/></p>

      <p class="calibre2"><br/></p>

      <p class="calibre2" style="text-align: center;"><b>5</b></p>

      <p class="calibre2"><br/></p>

      <p class="calibre2">Murtaza Ağa sabaha kadar uyuyamadı. Gözüne bir türlü uyku girmiyor, yatakta oflayarak, puflayarak dönüp duruyordu. Şimdi artık kendi yatak odasında, Mahmut Ağanın öldürüldüğü yerde değil de başka bir odada yatıyordu. Ne yapsa, netse neylese Mahmut Ağanın kan gölüne batmış ölüsü gözlerinin önünden gitmiyordu. Nereye gitse, her nereye baksa kan gölünde yüzen Mahmut Ağanın ölüsü gözlerinin önünde.</p>

      <p class="calibre2">Bir de o İnce Memedi, o kan içiciyi utanmadan, Allahtan korkmadan, kuldan sıkılmadan göklere çıkarmış, bütün millete de ilanat vermişti. Hiç kimse de o kanlı katil İnce Memedi ermiş mertebesine yükseltirken, Yavuz Sultan Selimle, Fatih Sultan Memedle bir tutarken, Hızır Aleyhisselam mertebesinden de yukarı çıkarırken, nurlara garkeyleyip onu Düldül dağının doruğundaki Kırklar meclisine başkan yaparken, hiç kimse de dur, dur Murtaza, ne yapıyorsun, dememişti. Koyun, koyun, ne koyun millet bu millet iki gözüm sultanım. Ulan behey ahmak Murtaza, o kana susamış seni hiç bağışlar mı, seni ele geçirmişken, seni kurşununun altına almışken... Ne demişti, gider ayak, seni Topal Aliye havale ettim, demişti. Dernek Topal Ali onun has adamıydı, yani ben seni şimdi öldürmüyorum, o yaptığın hakaretlerden dolayı, seni Topal Ali öldürecek, ben, seni ona havale ettim. Evet, sadhazar evet ve de evet, beni Topal Ali öldürecek. Kendi ölüsünü kan gölü içinde gördü. Boynu kırılmış, yastığın üstüne yan düşmüş, azıcık da aşağıya sarkmıştı. Dili de dışardaydı ve kan içindeydi. Uzadıkça uzuyor, uzuyordu.&nbsp;<span style="font-size: 1em; text-indent: 1em;">Uzadıkça yılan dili gibi çatal çatal oluyordu. Sonra odanın içinde kan yükseliyor, Murtazanın şişmiş, bir hütdağı olmuş ölüsü, üstüne binlerce yeşil sinek konmuş, üstünde binlerce yeşil sinek uçuşan ölüsü kan gölünde yüzüyor. Sonra da ölü, kanları, sinekleri duvarlara fışkırtarak dönüyor, dönüyor. Kan köpürüyor, Murtazanın ölüsü, sarkmış dili, sararmış yüzü köpürüyor, sinekleniyor. Sinekler, binlerce, ölünün üstüne çakarak iniyor kalkıyorlar. Sinekler şişiyor, şişiyor. Kan köpürüyor, hütdağı gibi olmuş Murtazanın ölüsünü köpekler sineklerden alıyorlar. Durmadan kan köpürüyor, durmadan... Murtazanın ölüsü ağzına kadar gülle, nergisle, menekşeyle dolmuş bir ovanın ortasında, ama ölüsü şişiyor. Şişen ölüsünün üstüne yüz binlerce mor kelebek konuyor, ölü gözükmüyor^ nergisler, güller, menekşeler de gözükmüyorlar mor kelebekten. Ölü bir ara mor bir ışık içinde balkıyor. Mor ışık bir yükselerek, direk direk olarak, eğilip bükülüyor, bir tostoparlak olaraktan ovanın üstünden toprağı yalayarak, bir uçtan bir uca kayıyor, ortasında şişmiş ölü, çok sıcak, bir sıcak çökmüş ki, toprak kayalar çatır çatır ediyor, ölü çatır çatır eden toprağın uçsuz bucaksızlığının üstünde. Güneş kızdırıyor. Ölü durmadan terliyor, terliyor, ardından da kuruyor, kapkara derisi kemiklerine yapışıyor, Topal Ali geliyor burnunu tutarak, kokuyor, bu Murtaza kokuyor, diye bağırıyor. Bu kadar kokacağını bilseydim, ben öldürmezdim onu. Bütün ovayı, bütün mor kelebekleri, yeri göğü kokuttu Murtazanın ölüsü. Amanın kokuyor... Evet, evet, bu doğru, yoksa eline geçmişken Memed onu niçin öldürmesin. Babasının oğlu, öz bir kardaşı değil ki... Hazır önünde durup dururken iki kurşun da ona sıkardı. Ya, ya, ya, seni Topal Aliye havale ettim dernek ne dernek. Seni Allaha havale ettim, der gibi bir şey. Yüzde yüz, yüzde yüz, seni Topal öldürecek dernek.</span></p>

      <p class="calibre2">Yatakta duramadı, kalktı, çabuk çabuk giyindi. Mahmut Ağa öldürüldükten sonra hiçbir Ağa, Bey, ne Zülfü, ne Taşkın Halil Bey, hiç kimse, hiç kimse evinde yatmıyor, bir ahmak Murtaza Ağadan başka. O Murtaza Ağa ki, kanına kendi öz bir karana susamış.</p>

      <p class="calibre2">Hüsne Hatun, uyandın kalktın mı?</p>

      <p class="calibre2">Uyumuyordum zaten kurbanlar olduğum Murtazam. Senin başında böyle haller varken, benim nasıl gözlerime uyku sirer kullar olduğum Murtaza Ağam.</p>

      <p class="calibre2">Doğrusun, hem de yerden göğe kadar haklısın Hatun, boaazımda ip sallanır durur, yüreğimde kurşun deprenir durur. Ben ne yapayım Hatun, seni Topal Aliye havale ettim ne dernek Hatun, seni Topal Ali öldürecek de kan gölüne yatıracak dernek değil mi? Manası bu değil mi?</p>

      <p class="calibre2">Bu, dedi Hatun.</p>

      <p class="calibre2">Ya ben bu Topal Aliyi eskisi gibi kardaş etmeliyim, ya da onu ortadan kaldırmalıyım.</p>

      <p class="calibre2">Başka hiçbir mümkünü çaresi yok.</p>

      <p class="calibre2">Yok, dedi Murtaza. “Pekiyi Hatun, senin teşebbüslerinden bir şeyler çıkmadı mı?"&nbsp;</p>

      <p class="calibre2">"Çıkmadı Ağa ama çıkacak. Bana öyle geliyor ki, her şey Molla Duran Efendinin başının altından çıkıyor. Öğrendiğime göre İnce Memed kimi geceler onun evine geliyormuş."</p>

      <p class="calibre2">Sus, Hatun sus.</p>

      <p class="calibre2">Bu dediğim doğru, içerden... Bana söyleyen İnce Memedi kendi gözüyle görmüş. İnce Memed onun evinde üç gün, üç gece saklandıktan sonra gelmiş de o gece Çiçekli Mahmut Ağayı vurmuş. Bizim evin yolunu da ona Topal Ali göstermiş. Oda kapısını da ona Topal Ali kendi elceğiziyle açmış.</p>

      <p class="calibre2">Sus, Hatun sus. Bu olamaz Hatun. Senin dediklerin doğruysa Hatun, bu Topal benim soyumu kurutur, zürriyetimi keser.</p>

      <p class="calibre2">Sen ona, ölümden beter işler yaptın, keser Ağa.</p>

      <p class="calibre2">Ne yaptım Hatun, ne yaptım, bana bu kadar işkence edecek kadar, sus, Hatun sus! Ben Bayramoğluna gideyim, gideyim de şu Topal Alinin bir icabına baktırayım. İnce Memed beni ona havale ettikten sonra gözlerime uyku girer mi? Bir insan, bugün değilse yarın öleceğini bile bile yaşayabilir mi.&nbsp;</p>

      <p class="calibre2">"Haklısın kurban olduğum, yoluna öldüğüm Ağam haklısın, Topal Ali ölmeden biz yaşayamayız."</p>

      <p class="calibre2">Pekiyi, Rüstem onu öldürebilir mi?</p>

      <p class="calibre2">Tanımıyorum, bilmiyorum ki Kürt Rüstemi, Ağam. Yalnız adını duyarım her bayramda.</p>

      <p class="calibre2">Topalla bir daha dost, kardaş olmamızın mümkünü yok mu, hiç denedin mi?&nbsp;</p>

      <p class="calibre2">"Deniyorum, deneyeceğim de... Sana on beş gün içinde doğru bir söz söyleyebilirim Topal Ali üstüne."</p>

      <p class="calibre2">Ben Kürt Rüsteme gidiyorum.</p>

      <p class="calibre2">Git kurban olduğum git, git de şu tatlı canımızı kurtar.</p>

      <p class="calibre2">Murtaza merdivene yöneldi.</p>

      <p class="calibre2">Kendine dikkat ederek, karanlık, kuytu yollardan yürü, belki Topal seni şimdi konağın dışında, pusuya yatmış bekliyordur.</p>

      <p class="calibre2">Murtaza Ağa merdiveni gürültü çıkarmadan ağır ağır indi, kulağı kirişte, ortalığı kollayarak, her taşın arkasında, her evin köşesinde o kanlı düşman, o deli Topal olabilirdi. Avlu kapısını açtı, duvar diplerine sinerek, karanlığa yapışarak caddeyi yukarı çıktı. Cadde bitince de aldı yatırdı. Soluk soluğa bir bahçe geçti, üç çit, bir duvar atladı. Az daha kocaman, boynu tohtlu bir çoban köpeği onu kapıyordu, hendeğe düştü. Uzun bir süre, köpek orayı terk edinceye kadar hendeğin dibinde bekledi. Hendekten çıkınca eski bir örene düştü, örenin içini, yanını, yönünü yaşlı nar ağaçları almıştı. Bu örende de çok yılan olurdu ya, narlar daha çiçek açmamıştı, karayılanların ortaya çıkmasına çok vardı. Mezarlığı geçince, Kürt Rüstemin teneke evi hemen oracıktaydı.</p>

      <p class="calibre2">Rüstemin küçücük evinin üstüne büyük bir çınarın uzun, geniş dalı çökmüştü. Murtaza Ağa, daha soluğu taşarak ağacın gövdesinin yanında durdu, birkaç kere gırtlağını temizledikten sonra:</p>

      <p class="calibre2">Rüstem Ağa, Rüstem Ağa, diye seslendi.</p>

      <p class="calibre2">Hemen o anda da karşılık geldi:</p>

      <p class="calibre2">Buyur Murtaza Ağa, aha ben geliyorum.</p>

      <p class="calibre2">Az sonra şalvarını bağlaya bağlaya Rüstem elinde bir çıralıkla dışarıya çıktı, çıralığın ışığını Murtaza Ağanın yüzüne tuttu:</p>

      <p class="calibre2">Ben bilmişim, dedi gülerek, “kim olduğun hemen bilmişim. Bu gece yarısı çok güzel görmüşüm seni Ağa. Hele buyur otur sen. Ben biliyorum senin başında ne var."&nbsp;</p>

      <p class="calibre2">Murtaza Ağa daha soluyarak yandaki iri kesme taşın üstüne otururken:</p>

      <p class="calibre2">Ne var benim başımda Rüstem? diye sordu.&nbsp;</p>

      <p class="calibre2">Rüstem de onun karşısına, başka bir kesme taşın üstüne oturdu, çıralığı da yanına koydu.&nbsp;</p>

      <p class="calibre2">"Söndür şunu hele."&nbsp;</p>

      <p class="calibre2">Rüstem bir üflemede çıralığı söndürdü.&nbsp;</p>

      <p class="calibre2">"Çok iş var senin başında. İnce Memed seni öldürmeye eldi, sonra ne oldu, senin yanındaki Mahmut Ağayı öldürdu...</p>

      <p class="calibre2">"Hem de kan gölü ortasında koyarak, üç öküzden fazla kanı aktı o cılız adamın. Ne dersin Rüstem, nerden almış o kadar kanı o cılız adam?</p>

      <p class="calibre2">Yanındaki Mahmut Ağayı öldürünce sıra sana geldi, tüfeğini sana çevirdi, vazgeçti, seni Topal Aliye havale ettim, dedi, yönünü çevirdi gitti. Çünkü o Topal Aliye seni öldürmeyeceğine söz vermişti. Çünkü Topal Ali seni öldürecek yüreğini soğutacaktı. İnce Memed seni öldüremezdi, onun sana gücü yetmezdi. O seni öldürseydi eğer, Topal onun başına çok işler açardı. Şimdi Topal seni rahat rahat, bir güzel öldürecek."</p>

      <p class="calibre2">Bütün bunları sen nereden biliyorsun?</p>

      <p class="calibre2">Ağama da bak hele, Ağama, Murtaza Beyime, çık çarşıya, şu benim söylediklerimi bilmeyen var mı, Topal her önüne gelene, onu, o Murtaza Dağlıkarasınm oğlunu kimse öldüremez, izin veremem. İnce Memed değil de feriştah gelse gene öldüremez. O benim öz bir kısmetimdir, ben onu çarşının ortasında, öyle rahat yatağında değil, öküz gibi kör bıçaklarla boğazlayacağım. Ağama da bak hele, Ağama, bunu bu kasabada bilmeyen duymayan kaldı mı, git yedi yaşındaki çocuğa, yüz yaşındaki yaşlı kadına sor sana bir bir söylesin. Eee, de bakalım Ağam, bu gece yarısı hanemize teşrifatının sebebi alisi nedir?</p>

      <p class="calibre2">Murtaza Ağadan ses çıkmadı.</p>

      <p class="calibre2">Murtaza Ağa, Murtaza Ağa, ne oldu sana?</p>

      <p class="calibre2">Ondan inilti gibi bir ses geldi.</p>

      <p class="calibre2">Rüstem hiç telaşlanmadı, kalktı, el yordamıyla gitti, çınarın gövdesinin dibindeki küpten bir maşrapa su aldı:</p>

      <p class="calibre2">"İç şunu, şimdi geçer. Zor iş, zor iş, can pazarı bu, yağma rnı, Allah kimseyi senin durumuna düşürmesin. Topal Ali de inatçı adam, keski sen onu öyle anadan doğma soyup da çarşını<span style="font-size: 1em; text-indent: 1em;">n ortasına atmasaydın. Kötü, çok kötü olmuş bu iş. Böyle bir işi değil Topal Ali gibi Hazreti Aliye yamaç, eşkıyalar başı, ermiş bir adamın başına getirmek, yedi yaşında bir çocuğa yapsaydın, çoktaaan öteki dünyayı boylardın. Ali şimdiye kadar niye öldürmedi seni, biliyor musun? dedi."</span></p>

      <p class="calibre2">Niye Öldürmedi?</p>

      <p class="calibre2">Her gittiği yerde onu ölmeden bin kez öldürüyorum, diyormuş, o her gün, her gün ölecek, bir gün de onu çarşının ortasında yatıracağım, öküzler gibi kör bir testereyle keseceğim, diyormuş.</p>

      <p class="calibre2">Bunun önüne geçmenin çaresi yok mu, Ali Ağayı hiçbir, bir biçimde insafa getiremez miyiz?</p>

      <p class="calibre2">Dünyadaki bütün insanlar insafa gelir, herkes babasını, kardaşını, anasını, yavrusunu öldüreni, bir gün gelir bağışlayabilir. Topal Ali seni hiçbir surette bağışlayamaz. Bir de buna, bu Topala benzer inatçı bir adam tanıdım, o da Bayramoğludur.</p>

      <p class="calibre2">Murtaza Ağa, bir yudum içtiği elindeki maşrapayı başına dikti, hepsini içti.&nbsp;</p>

      <p class="calibre2">"Ölüleriyin ruhuna gitsin."</p>

      <p class="calibre2">Sağ ol Ağam.&nbsp;</p>

      <p class="calibre2">"İşte bu gece ben de sana geldim."</p>

      <p class="calibre2">Geleceğini biliyordum.</p>

      <p class="calibre2">Ne biliyordun?</p>

      <p class="calibre2">Ne bileceğim, Topal Ali söyledi bana. Dedi ki Murtaza Ağanın mümkünü çaresi kalmadı, beni öldürtmek için sana gelecek, sana bir çiftliklik toprak, kese kese altın teklif edecek...</p>

      <p class="calibre2">Doğru, sana şimdi bir çiftliklik toprak, üç tane de sarı Osmanlı altını teklif ediyorum. Öldür şunu. Seni bir gün bile içerde yatırmam.</p>

      <p class="calibre2">Ben adam öldürmem. İnsan öldürmek çok kötüdür. İnsan hiç Allahın yaptığı en güzel binayı yıkar mı?</p>

      <p class="calibre2">Topal Ali mi Allahın yaptığı en güzel bina?</p>

      <p class="calibre2">Onun orasını ancak büyük Allah bilir, kim bilir Allah indinde kim kimdir. Ben dünya malı için Allahın binasını yıkamam. İnsan çok güzel bir yaratıktır Ağam, ağlayan, gülen, seven, hele de seven...</p>

      <p class="calibre2">Gün atıncaya tartıştılar, Murtaza Ağa, bin dereden su getirek onu kandırmaya çalıştı, Rüstem la dedi de illallah, Nuh, dedi de peygamber demedi.</p>

      <p class="calibre2">Murtaza Ağa konağına geldiğinde gün bir kavak boyu kalkmıştı&nbsp;</p>

      <p class="calibre2">Hatun:</p>

      <p class="calibre2">Ne oldu, diye sordu, “Kürdü yola getirebildin mi?"</p>

      <p class="calibre2">Murtazanın sözü ağzından bir fısıltı gibi çıktı:</p>

      <p class="calibre2">Yok Hatun yok, dedi, soyunmadan kendini yatağın üstüne attı, atmasıyla da kendinden geçmesi bir oldu.</p>

      <p class="calibre2">Hüsne Hatun kocasını incitmeden soydu. Yatağına yatırdı. Bu adama, bu çocuk huylu, içi dışı belli, can telaşına düşmüş, bu iyi adama çok acıyordu. Ela gözlerinden iki damla yaş yorganın çarşafının üstüne düştü.</p>

      <p class="calibre2">İkindiüstü Taşkın Halil Beyden adam geldi, Bey onu yazıhanesinde hemen bekliyordu.</p>

      <p class="calibre2">Uyanır uyanmaz hemen Murtaza Ağayı gönderirim, dedi Hüsne Hatun.</p>

      <p class="calibre2">Bey hemen gelsin, dedi, “çok aceleymiş."</p>

      <p class="calibre2">Hüsne Hatun odaya girdi, Murtaza Ağa uyanmış, bir şeyler bekler gibi bir hal almıştı. Terli yüzü allak bullaktı.</p>

      <p class="calibre2">Ne o Hatun, biri mi geldi?</p>

      <p class="calibre2">Taşkın Bey adam göndermiş, seni bekliyormuş, aman Murtaza Ağa hemen yetişsin, demiş.</p>

      <p class="calibre2">Murtaza Ağanın yüzü o anda düzeldi, sıçradı yataktan çıktı, çarçabuk da giyindi, “Sonra tıraş olurum, sakallarım da epeyi uzamış değil mi, neyse kör Salihe tıraş olurum. Çok işler dönüyor Hatun, bu kasabada, başımızda çok işler dönüyor, çok."&nbsp;</p>

      <p class="calibre2">"Akşama ne yapayım Bey?"</p>

      <p class="calibre2">Tavuk yahnisi yap Hüsne, tavuk yahnisi yap... Çoktandır yemedim.</p>

      <p class="calibre2">"Merdivenlere atıldı, koşarcana aşağı indi, göz açıp kapayıncaya kadar avlu kapısının dışına çıktı, bir anda çarşıya geldi, karşısına çıkanlara selam vermedi, selam verenlerin selamlarını duymadı, o geçerken ayağa fırlayan esnafı görmedi, birkaç dakika içinde Taşkın Beyin yazıhanesine geldi. Kurtuluş Savaşı kahramanı Taşkın Bey onu kapıda karşıladı.</p>

      <p class="calibre2">Hoş geldin Murtaza Ağa," dedi, "safalar getirdin."</p>

      <p class="calibre2">Onu yandaki mor maroken koltuğa oturttu. Bu kasabadaki, belki de Adana bölgesindeki tek maroken koltuktu bu. Taşkın Bey bu koltuğu Mersinde, mobilyalarını birlikte ta Almanyadan getiren pamuk eksperi bir Almandan, nesi var nesi yok vererek almıştı. Fakir bir Türkmen Ağasının oğluydu. Şimdi de çok bir şeyi yoktu ama, çok yakınlarda Zülfü sayesinde, Arif Saim Bey desteğinde yedi sülalesine yetecek tarlası olmuştu. Murtaza Ağaya biraz tepeden baksa da ona çok saygı besliyordu. Murtaza Ağa, bu kasabanın değil, belki de bütün Çukurovanın Antakyadan Mersine kadar en zengin adamıydı.</p>

      <p class="calibre2">Buraya kadar derakap zahmetin için teşekkür ederim Ağam. Çok teşekkür eder, saygılarımı sunarım, efendim. Seni buraya kadar yorduğum için beni affet, acil bir mesele var da... Bir çay içer misin?</p>

      <p class="calibre2">İçerim, içerim, sağ ol.</p>

      <p class="calibre2">Taşkın Beyin bugün birazıcık daha fazla iltifat ettiği gözünden kaçmadı. Taşkın, odanın kapısına gidip aşağıdaki kahveye iki çay, diye bağırdı, geri geldi, onun karşısındaki masaya, tahta koltuğuna oturdu. Murtaza maroken koltuğa bütün bedeniyle yayılmış, ayak ayak üstüne atmıştı.</p>

      <p class="calibre2">Çaylar gelinceye kadar konuşmadılar, biribirlerine bakıştılar durdular,</p>

      <p class="calibre2">Evet efendim, Murtaza Ağam, kusuruma bakma, seni rahatsız etmemin sebebi gayetle mühimdir.</p>

      <p class="calibre2">Estağfurullah. Mühimdir. Sen mühim demişsen, bu dernektir ki çok mühimdir. Ehemmiyetlidir.</p>

      <p class="calibre2">Bu mesele beni sadece sen kardeşimi ilgilendirdiği için beni alakadar ediyor, yoksa benim için hiçbir kıymeti yoktur.</p>

      <p class="calibre2">Söyle Taşkın Bey, çatlatma beni, bu beni ilgilendiren hayati mesele neymiş.</p>

      <p class="calibre2">Evet, iyi söyledin Murtaza Ağa, hayati mesele lafı, bu gayetle yerinde... Bir sözdür ki bütün çarşının, bütün Çukurovanın ağzına vermişsin ki, dillere pelesenk eylemişsin. Yüzbaşıyla alay etmiş, onu tefe koymuşsun ki Yüzbaşı kederinden ölüyor, Murtaza Ağamız bana bunu mu yapacaktı diyor da başka bir şey demiyor.</p>

      <p class="calibre2">Ne demiş de onunla alay etmişim, söyle Taşkın, söyle rica ederim?</p>

      <p class="calibre2">Ayağa kalktı, yerine geri otururken yüzü taş gibi gerilmişti.</p>

      <p class="calibre2">Taşkın Bey tane tane:</p>

      <p class="calibre2">Sen, dedi, “demişsin ki, günlerce her önüne gelene söylemişsin ki, Yüzbaşı Faruk Beyin Anavarza karayılan seferi. Ve hem de hezimeti demişsin."</p>

      <p class="calibre2">Dedim, diye gürledi, Murtaza. “O, Anavarzaya İnce Memedi öldürmeye gitmedi mi, bu kaçıncı, İnce Memed yerine doksan dokuz yılanı mecruh kılmadı mı? Ben de dedim ki, min gayri haddin, Yüzbaşının doksan dokuz mecruh yılanlık seferi Türk tarihine İstiklal Harbi gibi şerefli geçecektir. Bunda ne var?"</p>

      <p class="calibre2">Yüzbaşı çok alınmış.</p>

      <p class="calibre2">Alınsın, benim için onun alınmasının hiçbir kıymeti yok. Kulağasma, ben onun gönlünü, az sonra derakap alırım.</p>

      <p class="calibre2">Kahkahalarla uzun uzun güldü, Taşkın Bey de ona katılmış gülüyordu.</p>

      <p class="calibre2">Bakmış ki İnce Memed nam şeytan elinden yılan olmuş da kaymış, Yüzbaşını da, otuz pare köyü, üç bölük candarmayı tam teçhizat çekmiş devedikenliğe, hem de korkmadan ve hem de hiç fütur etmeden, başlamış yılanlarla savaşa. Sen de beş yüz, ben deyim bin doksan dokuz yılan öldürmüş Yüzbaşı. Mübalağa cenk olunmuş. O gün akşam olurken, bilcümle yılanlar mecruh yere serilmiş, her bir tanesinin boyu, en küçüğünün boyu üç kulaç... İşte böylelikle Yüzbaşımız, kahraman Faruk bin doksan dokuz yılanı öldürerekten, geriye kalanını da saf dışı yaparaktan ve hem de firara mecbur kılaraktan...</p>

      <p class="calibre2">Sus, Murtaza sus, çatlatma adamı, gülmekten.</p>

      <p class="calibre2">Yeni belirmeye başlamış göbeğini tuta tuta gülüyordu.</p>

      <p class="calibre2">Yerden göğe kadar hakkın var ya... Şimdilik susalım. Beceriksiz, korkak bir adam. Onun gücü ancak zehirsiz karayılanlara yeter. O da yanına otuz köyün adamını alırsa...</p>

      <p class="calibre2">Şu İnce Memed onun sayesinde kökümüzü kesecek. Şu Topal Aliyi dersen... Diyorlarmış ki Taşkın, şimdi öldürülme sırası sendeymiş.</p>

      <p class="calibre2">Ben de duydum, hem de sağlam bir yerden, bendeyrrtis. Tabii bende olacak Murtaza Ağam, beni öldürmeden o, bu kasabada hükümranlığını kurabilir mi?</p>

      <p class="calibre2">Kuramaz, diye bağırdı Murtaza Ağa, “hay ağzını öpeyim senin, ballar damlayan gül ağzını... Topal Ali de beni öldürecek..."</p>

      <p class="calibre2">Aman Murtaza Ağa bir yanlışa düşeyim deme. O bizini has adamımız. Eğer bir gün İnce Memedi yakalayacak olursak bu tamamen Topal Ali Beyin sayesinde olacak.</p>

      <p class="calibre2">"Bey deme o köpeğe," diye çıkıştı Murtaza Ağa, kötü koku almışcana yüzünü buruşturarak, “O beni öldürecek."</p>

      <p class="calibre2">Öldürmez.</p>

      <p class="calibre2">Ben onu öldürteceğim, milyonlarımı, bütün servetimi gerekirse vererek.</p>

      <p class="calibre2">Çok büyük bir yanlış yaparsın.</p>

      <p class="calibre2">Ben onu ortadan kaldırmazsam, o beni muhakkak ortadan kaldıracak.</p>

      <p class="calibre2">Kaldırmaz.</p>

      <p class="calibre2">Aralarında çetin bir tartışma başladı. Uzun sürdü. Ne o onu kandırabiliyor, ne de öteki onu. Sonunda Taşkın Bey:</p>

      <p class="calibre2">Topal Ali Beyin katledilmesi için ne kadar para verebileceksin? diye sordu, Murtaza Ağanın gözlerinin bebeğine gözlerini dikmiş, karşılığını bekleyerek.</p>

      <p class="calibre2">Sen söyle, dedi Murtaza, “ne kadar gerekiyorsa,"</p>

      <p class="calibre2">Ben almayacağım, diye tepeden gülümsedi Taşkın Bey. “Hele bir düşünelim. Topal Alinin imhası çok kolay."</p>

      <p class="calibre2">Murtaza Ağa ayağa kalktı onun ellerine yapıştı:</p>

      <p class="calibre2">Hayatımı kurtarıyorsun arkadaşım, şunu iyi bil ki canımı kurtarıyorsun.</p>

      <p class="calibre2">Taşkının yüzü ciddileşti, dudağı üst üste üç kere seyirdi, önemli işlerde böyle olur, bu da hiçbir zaman Murtazanın gözünden kaçmazdı.</p>

      <p class="calibre2">Topal Ali Beyi imha etmek kolay ya, çok kolay... Onu bu gece yağdan kıl çekercesine öldürtürüm, kolaycacık... Ama işin içinde çok mühim bir iş var.</p>

      <p class="calibre2">Nedir o? diye heyecanla sordu Murtaza Ağa. “Kulun olayım, nedir o?"</p>

      <p class="calibre2">O da, biz Topal Ali Beyi ortadan kaldırırsak, İnce Memedin bizi, yani seni de, beni de yaşatmayacağı, bu kasabayı da otuyla ocağıyla ateşe vurup yakacağıdır.</p>

      <p class="calibre2">Haklısın yakar. Yakar mı?</p>

      <p class="calibre2">Çünkü İnce Memed Topal Ali Beyin bizim casusumuz, bizim adamımız olduğunu bilmiyor. Öğrenirse onu kendi eliyle öldürür.</p>

      <p class="calibre2">İnce Memede bir haber göndererek, o da gelir Topal Ali Beyi...&nbsp;</p>

      <p class="calibre2">Topal Ali Bey ölünce de, bize İnce Memedi kim yakalayacak? Aman, Topal Ali Beyin bizim adamımız olduğunu, bir yerde ağzından kaçırayım, deme.</p>

      <p class="calibre2">Murtaza Ağa gene bağırarak ayağa kalktı, Taşkın Bey, sözü onun ağzından aldı:</p>

      <p class="calibre2">İnce Memed, onun bizim adamımız olduğunu bilseydi, derakap gelir, demir kafeste de olsa, onu çoktan öldürmüş bulunurdu. Sen İstiklal Harbi günlerini bilmez misin, eşkıyalar, ikili oynayanları hiç sevmezlerdi. Sen bilmezsin eşkıyaları, İnce Memedi.&nbsp;</p>

      <p class="calibre2">"Bilirim," diye gürledi Murtaza Ağa, “hem de ne biçim bilirim. Molla Duran ne derse desin Topal Ali deyyusu Memedin has adamıdır. Molla Duran da öyle, sureta bizden gözüküyor ya, ben onun gözlerinden okuyorum, o bizim, hepimizin can düşmanıdır. Fırsat bulsa hepimizi bir kaşık suda boğar. İnce Memed Çiçekli Mahmut Ağayı öldürmeye Topal Aliyle birlikte Molla Duranın evinden geldi. Sen buna da inanmazsın."</p>

      <p class="calibre2">Sus, kıyma Topal Aliye! Aman Murtaza bu söylediklerini kimsecikler duymasın.</p>

      <p class="calibre2">Murtaza Ağa sustu, korktu, yorulmuştu. Allak bullakh. Kafasının içinden bu anda, gidip İnce Memedle, o yiğit, o koca bir ülkeye başkaldıran kişiyle tanışmak, ona her şeyi anlatmak, kendisini, bu kimsiz kimsesiz ağasını bağışlamasını istemek geÇiyordu.</p>

      <p class="calibre2">Bir de başka bir mesele daha var, sen İnce Memedi Hızır Aleyhisselam yapmış da başımıza çıkarmışsın. Senin İnce Memedi göklere çıkarmaların Adanayı geçti de Ankarayı tuttu, Gazi Mustafa Kemalin kulağına ulaştı bile.</p>

      <p class="calibre2">İnce Memed hakkında ne söyledimse doğrudur. Ben zort atmam efendim.</p>

      <p class="calibre2">Yani sen diyesiymişsin ki, İnce Memed odaya girince bir top ışık patladı odanın içinde diyesiymişsin...</p>

      <p class="calibre2">Öyle oldu, ortada ne İnce Memed vardı, ne bir şey sadece bir top ışık vardı, aydınlığı gözleri kamaştırıp kör eden... Sonra o ışık üç kere patladı. Vay babam vay, vay ki vay, bir baktım, Mahmut Ağa kan deryasında yüzüyor, o küçücük, serçe kadar adamın kanı ne kadar da çokmuş öyle.</p>

      <p class="calibre2">İnsan kanı çok olur.</p>

      <p class="calibre2">Bununki üç öküz kanı kadardı.</p>

      <p class="calibre2">Efendim, sen bir de diyormuşsun ki...</p>

      <p class="calibre2">Sustu, bekledi. Murtaza ona gözlerini dikmişti.</p>

      <p class="calibre2">Onun parmağındaki güneş gibi ışılayan yüzüğü Kırkgöz Ocağının Anacık Sultanı vermiş diyesiymişsin bir de. Bir de o yüzüğü takana hiçbir zaman kurşun deymez, deyse de geçmez, geçse de o adam ölmez. Bir de diyesiymişsin ki, o adama kılıç işlemez, bıçak kesmez. Bir de diyesiymişsin ki, o adamı ateş yakmaz, sel götürmez, derya boğmaz diyesiymişsin.</p>

      <p class="calibre2">Doğrudur, amenna ve saddakna doğrudur.</p>

      <p class="calibre2">Yahu bunlar nasıl doğru olabilir Murtaza Ağa, sen aklını mı yitirdin?</p>

      <p class="calibre2">Doğrudur, doğrudur. Kırkgöz Ocağı bin yıldır bu kerametleri gösterir.</p>

      <p class="calibre2">Taşkın Halil Bey alay ediyordu:</p>

      <p class="calibre2">Yani dağlardan geyikler gelir Kırkgöz Ocağına sağılmak için... Yani geyikler boyunlarını uzatırlar bıçaklara kesilmek için, bunlar hep doğrudur?</p>

      <p class="calibre2">Murtaza Ağa gayet dingin, soğukkanlı:</p>

      <p class="calibre2">"Doğrudur, Taşkın Beyim doğrudur, bu bin yıldır denenmiştir. Bir de o gömlek var Anacık Sultan Hazretlerinin sandığında, mis kokulu, işte bu gömleğin üstünde dokuz yüz doksan dokuz ayet ve de üç bin üç yüz otuz üç dua yazılıdır. Anacık Sultan Hazretleri bunu da İnce Memede verecekmiş, dokuz yüz doksan dokuz pehlivanın yerden kaldıramadığı, asılı olduğu duvardan indiremediği, Eyüboğlu Selahaddinin tek başına haçlı ordularını durduran kılıcını da İnce Memede verecekmiş.&nbsp;<span style="font-size: 1em; text-indent: 1em;">O kılıç adamsız, askersiz, tek başına kendi kendine bir orduyu kesen kılıçtır. Ya ayet yazılı gömlek? Onu giyen kuş olur uçar Onu giyen gözden nihan olurmuş, onu giyen ışık olur kayar gidermiş..."</span></p>

      <p class="calibre2">Sus, sus, sen aklını kaçırmışsın Murtaza Ağa, sus. Mühürmüş, kılıçmış, gömlekmiş, sus Allah aşkına, bunlar hurafe, safsata&nbsp;</p>

      <p class="calibre2">"Safsata olamaz. Bin yıldır denendi Bey, hem de koskoca bir dünyanın önünde. Sen bu halkı, insanları ahmak mı sanıyorsun Taşkın Bey, bu insanlar gözleriyle görmedikleri bir şeye inanırlar mı sanıyorsun? Biz, bin, bin yıldır biz, bütün dünyayla denedik Kırkgöz Ocağının kerametlerini."</p>

      <p class="calibre2">Yalan, safsata, o isterik orospu Anacık Sultan...</p>

      <p class="calibre2">Murtaza Ağa ayağa kalktı, yüzü allak bullak olmuş, ne yapacağını bilemiyor, durmadan, elini kolunu sallayarak, “Ne, ne, ne, sen ne diyorsun ne, tövbe, tövbe, tövbe de, ocağına yıldırım düşmeden, kökün kurumadan, amanın ha, zürriyetin kesilmeden, senin şu güzel bedeninde yılancıklar çıkmadan, tövbe estağfurullah de, ne olursun. Yazık sana. Tövbe, tövbe, ben senin namına tövbe, diyorum. Ben, ben, ben senin namına o kutsal ocaktan özür diliyorum."</p>

      <p class="calibre2">Taşkın Bey de ayağa kalkmıştı. Murtaza Ağa ne kadar korku içinde, ne kadar telaşlıysa, o, o kadar soğukkanlıydı. Gülerek:</p>

      <p class="calibre2">O isterik orospunun azıcık kerameti varsa, beni şu anda çarpsın bakalım. Haydi, şimdi ben, şu anda onun ocağının ortasına sıçıyorum, hem de çatur çutur...</p>

      <p class="calibre2">Kollarını açtı, bacaklarını gerdi, birkaç kere yaylandı.</p>

      <p class="calibre2">İşte bak dipdiriyim. O orospuya yapacağımı ben bilirim. Ona kazık sokacağım, kazık... İnce Memedi himayesine almış, kutsal kişidir, diye, bütün Torosa, Çukurovaya yaymış, yakalayabilirsen yakala İnce Memedi artık. Ben, kendi elimle kazık sokacağım ona, kazık.</p>

      <p class="calibre2">Murtaza Ağanın artık sesi çıkmıyordu. Bu korkunç Allahsızlık karşısında bir şeyler söylemek istiyor, çırpınıyor, bağırıyor, ne dediği anlaşılmıyordu. Yüzü ter içinde kalmış, kıpkırmızı kesilmiş, boyun damarları şişmiş, parmak parmak olmuştu. Gözleri de yuvalarından fırlamış, yuvalarında korkuyla dönüp duruyorlardı.</p>

      <p class="calibre2">Taşkın Halil Bey, dingin, masasının üstündeki sürahiden aldığı bir bardak suyu ona uzattı:</p>

      <p class="calibre2">Şunu iç Ağam, dedi, “o kadar heyecanlanma canım. Olur böyle şeyler..."</p>

      <p class="calibre2">Murtaza Ağa, Taşkının elinden aldığı suyu bir dikişte içtikten sonra:</p>

      <p class="calibre2">Tövbe de Halil, tövbe de... Yazık sana.</p>

      <p class="calibre2">Yorgun, bitkin yerine oturdu, mendilini çıkardı yüzünü sildi.</p>

      <p class="calibre2">Taşkın Halil Bey tepeden gülümseyerek:</p>

      <p class="calibre2">Bu İnce Memed propagandası senin istikbalin için hiç iyi değil, sanki bütün söylediklerini gizli polis Ankaraya rapor etmiyor mu sanıyorsun? Biliyorsun ki Mustafa Kemal Paşa böyle hurafe işlerini, gericiliği hiç sevmez. O bu vatanı Yunandan kurtardığı gibi, dincilerin, gericilerin ellerinden de kurtardı. Biz de ona iman eyledik.</p>

      <p class="calibre2">Haşa, haşa, diye gene ayağa kalktı Murtaza Ağa. “Tövbe de, tövbe, bir Müslüman ancak Allaha iman eder, tövbe estağfurullah."</p>

      <p class="calibre2">Sen İnce Memedi ermiş mertebesine yükselttin, sen ve o Anacık Sultan olacak orospu. Zavallı Yüzbaşı onu bulamıyor ki, köylüler onu himaye ediyorlar.</p>

      <p class="calibre2">Hiç de değil, ne ben, ne de Anacık Sultan Hazretleri İnce Memedi ermiş yapmadık, o zaten kendisi Allahın bir ermişiydi.</p>

      <p class="calibre2">Murtaza bunu söyler söylemez, Taşkın Halil Bey, bu soğukkanlı, ağırbaşlı adam kendini tutamadı, ayağa fırlayıp gitti Murtaza Ağanın yakasına yapıştı. Öteki de ondan geriye kalmadı, o da Taşkının yakasına yapıştı. Karşılıklı konuşuyor, bağrışıyor, ne dedikleri anlaşılmıyor, biribirlerini çekiştirip duruyorlardı. Sonunda o kadar bağırdılar, o kadar itişip kakıştılar ki ikisi de yorgun düştü. Birden sustular göz göze geldiler bakıştılar, ayakta duracak halleri kalmamıştı, koltuklarına döndüler.&nbsp;</p>

      <p class="calibre2">Taşkın Halil Bey soluğunu toparlayıp biraz dinlendikten sonra:</p>

      <p class="calibre2">Affını dilerim Murtaza Ağa, seni bunun için buraya çağırmamıştım. Çok çok affedersin.</p>

      <p class="calibre2">Sen affedersin, dedi Murtaza. “Ben de senin gibi kardaşıma iki gözümün bebeğine kafir dememeliydim."&nbsp;</p>

      <p class="calibre2">"Hiçbir kıymeti yok," dedi Taşkın Halil Bey, “ikimiz de fazla heyecanlandık, malum ya can pazarı."</p>

      <p class="calibre2">Can pazarı, diye yineledi Murtaza Ağa.</p>

      <p class="calibre2">İnce Memed işinde haklısın. Halkımız, o, efendimiz olan köylümüz böyle inanıyor, onu ermiş mertebesine yükseltiyor, halbuki biz can telaşındayız.</p>

      <p class="calibre2">Yükseltmez olsun o canavarı, doğru, biz can telaşındayız. Çiçekli Mahmut üç kurşunu yiyince bir kan aktı, aman Allah oda derya deniz oldu. Ne kadar da kanı çokmuş o serçe kadar adamın.</p>

      <p class="calibre2">İnsan kanıdır çok akar. Bizim hepimizin de ölümü böyle, bu minval üzere olacak.&nbsp;</p>

      <p class="calibre2">"Biliyorum, olacak. Ya Topal Ali?"</p>

      <p class="calibre2">Onu sen bana bırak. Topal Ali işini ben yağdan kıl çekercesine hallederim.</p>

      <p class="calibre2">Sağ ol, var ol, ben de bugünden sonra o İnce Memede, Anacık Sultan Hazretlerine, zatının tavsiyesi üzerine başka bir gözle bakar, onlar hakkında başka türlü konuşurum.</p>

      <p class="calibre2">Çiçekli Mahmut Ağa öldürülmeden nasıl konuşuyorsan öyle.</p>

      <p class="calibre2">Öyle konuşurum ya Anacık Sultan Hazretlerine orospu demem. Çünkü kanım kurur, ocağım söner, zürriyetim biter. O mübarek Hatun kişi hakkında kötü bir şey söyleyemem.</p>

      <p class="calibre2">Olur, söyleme. Şu İnce Memede, onunla başa çıkmak için, halkı düşman etmeliyiz. Halk, bugünkü gibi onu tuttukça, onu evliya mertebesine yükselttikçe biz onun kılma bile dokunamayız. O, her gün birimizi öldüre öldüre bu kasabada bir tek Ağa bırakmaz. Sen Kertiş Aliyi benden iyi bilirsin, taşı, demiri, çeliği, dilsiz toprağı işkenceye çekse konuşturur. O Kertiş Ali Uzatmalı Onbaşı. Uzatmalı Onbaşı ne dernektir sen bilir misin?...</p>

      <p class="calibre2">Bilirim.</p>

      <p class="calibre2">"Dünyada bunlardan zalimi olamaz. Balta sapını kesmez derler ya yalandır. Bütün ağaçları kesen baltanın sapı da ağaçtandır. İşte bu Kertiş Ali üç bölük candarmayla, günlerce, aylarca Toros köylüklerinin üstünden geçti, Allah var demeden döve&nbsp;<span style="font-size: 1em; text-indent: 1em;">döve bütün köylüleri işkenceyle mecruh kıldı. Ağızlarından İnce Memed hakkında bir tek söz alamadılar. Şimdi gidelim şu Toroslara, yediden yetmişe dayaktan geçirelim onları, hayalarına, yani tenasül aletlerine elektrik bağlayalım, etlerini kerpetenle kuşbaşı kuşbaşı koparalım, İnce Memed hakkında ağızlarından bir şey alabilir miyiz?"</span></p>

      <p class="calibre2">Alamayız.</p>

      <p class="calibre2">"Dernek ki karşımızda yalnız İnce Memed yok, bir koskocaman Toros dağı köylüleri var. Bir koskoca Çukurova, tekmil Anadolu köylüsü. İnce Memed bir timsal...&nbsp;<span style="font-size: 1em; text-indent: 1em;">Demek ki, düşmandan kurtardığımız bu vatanın dibi oyulmuş. Bu köylüler, bize toptan düşman."</span></p>

      <p class="calibre2">Yerden göğe hakkın var, hem de ne düşman!</p>

      <p class="calibre2">Bir İnce Memedi ele geçirdiler, bak başımıza ne işler açıyorlar.</p>

      <p class="calibre2">Ya İnce Memed beş, on, yüz olursa ne yapacaklar!</p>
    </div>
  </div>

  <div class="WordSection">
    <div class="calibre1">
      <p class="calibre2">Bin, bir milyon.</p>

      <p class="calibre2">Ben demedim mi Halil Bey, ben demedim mi ve hem de siz benim üstüme gülmediniz mi, yılanın başı küçükten ezilmeli dediğimde de...</p>

      <p class="calibre2">İşte o zaman anlayamadık, canavarı bu hale getirdik... Şimdi ne yapmalıyız, ok daha yaydan çıkmadan...</p>

      <p class="calibre2">Bir ordu gelmeli. Hiç başka mümkünü çaresi yok, diye ellerini biribirine sertçe vurdu Murtaza Ağa.</p>

      <p class="calibre2">O kolay değil, dedi Halil Bey, “Arif Saim Bey de bize küsülü."</p>

      <p class="calibre2">Çok yazık, küsülü...</p>

      <p class="calibre2">Onun için biz kendi başımızın çaresine kendimiz bakmak mecburiyetindeyiz.&nbsp;</p>

      <p class="calibre2">"Doğru, yerden göğe kadar haklısın. Ah ah, ah, benim dediğim zamanlar, İnce Memed daha evliya olmadan, ah, ah!"</p>

      <p class="calibre2">Çok derinden, ciğerleri sökülürcesine ah çekiyordu Murtaza Ağa.</p>

      <p class="calibre2">Şimdi biz seninle... Bu kasabada, bu işte de baştan bu yana anlaşıldı ki, senden akülı bir kişi yoktur.</p>

      <p class="calibre2">Estağfurullah.</p>

      <p class="calibre2">Öyle, öyle, hiç tevazu gösterme Murtaza Ağa.</p>

      <p class="calibre2">Halil Bey onu böyle övünce, Murtaza Ağanın koltukları kabardı, kendine geldi, eski sevinç içindeki durumunu aldı.</p>

      <p class="calibre2">Estağfurullah.</p>

      <p class="calibre2">Efendim şimdi halledeceğimiz iş, İnce Memedin atı işidir. Yüzbaşı da, Kaymakam da, Zülfü de, bilhassa Zülfü, Belediye Reisimiz de, o ahmak bile, o deli bozuk bile, Haklın Bey de, Savcı da, herkes aynı fikirde, İnce Memedin o deli atı yakalanıp getirilmeden, getirilip de şu meydanda kurşuna dizilmeden biz hiçbir şey yapamayız İnce Memede.</p>

      <p class="calibre2">O at deli.</p>

      <p class="calibre2">Haklısın, o at büyülü.</p>

      <p class="calibre2">Köylüler o atı da İnce Memed gibi himayelerine aldılar.</p>

      <p class="calibre2">O at da Köroğlunun atı gibi ölümsüz, yakalayamıyor kimse onu. Kimse ona dokunamıyor. Bir bakmışsın burada... Bir bakmışsın yalım olmuş, kuş olmuş, geyik olmuş, şahin olmuş da göklere ağmış.</p>

      <p class="calibre2">Bu at bir şeytan.</p>

      <p class="calibre2">Bu at, İnce Memedden daha beter başımızın en büyük belası. İnce Memedin canı da ondaymış. Hani masaldaki devin canı nasıl kafesteki küçük kuştaysa... Kuşu öldürünce devin de nasıl hık demiş canı çıkmışsa...</p>

      <p class="calibre2">Doğru, doğru, dosdoğru...</p>

      <p class="calibre2">Murtaza Ağa, Taşkın Halilin, bu dinsiz imansız kişinin atın kerametine, İnce Memedin canının bu atta oluşuna inandığına bir sevindi, bir sevindi ki, neredeyse oturduğu koltuktan fırlayacak onu iki yanağından öpecekti.</p>

      <p class="calibre2">Önce bu atı ele geçireceğiz, eğer atı ele geçirip kurşuna dizince İnce Memed ölmezse, bence at kurşuna dizilince İnce Memed yarı yarıya öldü dernektir, sonra Anacık Sultanı hale yola koyacağız. O zaman İnce Memed Hazreti Ali olsa, Köroğlu olsa dağda uzun yaşayamaz. At bir timsaldir. Onun arkasındaki Anacık Sultan da timsaldir. Bak, Köroğlu öldü gitti de bu namussuz köylüler Köroğlunun atını öldürmediler. O at, sözüm ona kıyamete kadar yaşayacak, başımız belası olarak.&nbsp;</p>

      <p class="calibre2">"Sözüm ona değil, Köroğlunun Kıratı daha yaşıyor. Her yıl Halep pazarında bir fıkara adama satılıyormuş. Dünyanın bütün pazarlarında satılıyormuş. Onu satın alan fıkara adamın evine de bolluk, bereket yağıyormuş."</p>

      <p class="calibre2">Yani demem bunlar halkın yarattığı timsal... İsyan timsalleri. Bize güçleri yetmeyince atı iti, börtü böceği, kurdu çakalı ölümsüzleştiriyorlar.</p>

      <p class="calibre2">Köroğlu da ölmedi.</p>

      <p class="calibre2">Ya ne oldu? diye safça sordu Taşkın Bey.</p>

      <p class="calibre2">Kırklara karıştı, dedi Murtaza Ağa. “Sen bunu bilmiyor muydun, o Demircioğlu var ya, bilmiyor musun?"</p>

      <p class="calibre2">Bilmiyorum..</p>

      <p class="calibre2">Olur mu hiç, olur mu Taşkın Beyim, çok yaman bir iştir bu. Bir gün Köroğluyla Demircioğlu bir dağda bir çobana rastgelmişler. Çobanın omuzundan bir delikli demir asılıymış. Demircioğlu sormuş, bu omuzundaki nedir, çobandır bu, demiş ki, bu omuzumdaki silahtır...</p>

      <p class="calibre2">Murtaza Ağa, Köroğlu hikayesini anlatırken sevinç içinde kalmıştı, gözleri parlıyor, mutluluktan uçuyordu.</p>

      <p class="calibre2">Bu silah ne yapar? Bu silah insanı öldürür. Öyleyse sık bana, bakalım nasıl öldürecek buncacık şey beni. Anan Yahşi, baban Yahşi, çoban derdini anlatamamış ona. Karşısına geçmiş Demircioğlunun, basmış tetiğe. O koskocaman adam bir çınar ağacı gibi devrilivermiş. Köroğludur, delikli demir icat oldu, mertlik bozuldu, bize bu dünyada iş kalmadı, demiş, Kıratı salıvermiş, kendisi de gitmiş kırk ölmezlere karışmış.</p>

      <p class="calibre2">Bilmiyordum, çok güzel. Dernek kırk ölmezlere karışmış?</p>

      <p class="calibre2">İnce Memed de onun gibi olacak.</p>

      <p class="calibre2">Olmamalı, önce onun atını yakalamalı kurşuna dizmeli, sonra da Anacık Sultanın ağzından, İnce Memed kafirdir, diye bir fetva almalıyız.</p>

      <p class="calibre2">Vermez.</p>

      <p class="calibre2">"Hele dur bakalım, şu at işini önce halledelim de.</p>

      <p class="calibre2">Ondan sonrasına Allah kerim."</p>

      <p class="calibre2">Ben diyorum ki, bu atı köylüler kendi elleriyle yakalayıp bize getirmeli.</p>

      <p class="calibre2">En münasibi de bu, dedi Murtaza Ağa, “köylüyü bu işe katmalıyız."</p>

      <p class="calibre2">İyi ya, nasıl katmalıyız.</p>

      <p class="calibre2">Murtaza Ağa başını önüne eğdi, çenesini kaşıdı, bir süre bu halde düşündü. Başını kaldırdı Taşkın Halil Beyin gözlerine gözlerini dikti, ardından da indirdi, gene düşündü, ayağa kalktı odanın içinde dolaştı, geldi yerine oturdu, elini çenesine dayadı Aklına bir türlü bir şey gelmiyordu.</p>

      <p class="calibre2">Taşkın Halil Bey, Murtaza Ağanın huyunu çok iyi bildiği için aklındakini kendi söylemek istemiyor, ona buldurmaya çabalıyordu.</p>

      <p class="calibre2">Ne yapalım Murtaza Ağam, bir şey gelmiyor mu aklına, atın başına...</p>

      <p class="calibre2">Murtaza Ağanın yüzü sevince battı:</p>

      <p class="calibre2">Buldum, diye bağırdı, “sen atın başı deyince buldum."</p>

      <p class="calibre2">Ne buldun? diye sevindi, el çırptı Taşkın Halil Bey.</p>

      <p class="calibre2">Atın başına bir para koyalım, atı bize tutup da getirene, vurana değil, çünkü onu büyük merasimlerle kurşuna dizmemiz, başını da kasaba kasaba, köy köy dolaştırarak teşhir etmemiz gerek, büyük bir para vermeliyiz.</p>

      <p class="calibre2">Ne kadar bir para mesela?</p>

      <p class="calibre2">Murtaza Ağa düşündü:</p>

      <p class="calibre2">Mesela, mesela, mesela... Sakalını kaşıdı, dizlerini şaplakladı... “Meselaaaa, Messssssss... “</p>

      <p class="calibre2">Şimdi en güzel, en değerli, en soylu bir at, kaç liradır Murtaza Ağa, mesela senin atın?</p>

      <p class="calibre2">Benimki çok soylu bir attır, küheyları, mesela benim atımı satacak olsam yüz liraya satarım.</p>

      <p class="calibre2">Öyleyse?</p>

      <p class="calibre2">Bu atın başına ne koyalım, diyorsun, öyle mi?</p>

      <p class="calibre2">Öyle, dedi Halil Bey.</p>

      <p class="calibre2">Murtaza Ağa, bu sefer hiç düşünmeden:</p>

      <p class="calibre2">Bin beş yüz lira koyalım atın başına. Biz o atı getirene bin beş yüz verecek olursak, karışma gerisine, o at saniyesinde elimizdedir.</p>

      <p class="calibre2">Evet elimizdedir ya, bir atın başı için çok para bu. İnce Memedin başına bile bu kadar para konmaz.</p>

      <p class="calibre2">Ben İnce Memedin başına bin lira koyarım.</p>

      <p class="calibre2">Bak Murtaza Ağam, yiğidim, iki kara gözlerinden öptüğüm kardeşim, olmaz, bir eşkıyanın atının başına, eşkıya atıdır, diye, bir soylu atın on beş misli fiyat koyamayız.</p>

      <p class="calibre2">"Evet, haklısın ve hem de yerden göğe kadar... Ne yapalım? Ama köylüler de bu keramet sahibi, evliya katına ermiş,&nbsp;<span style="font-size: 1em; text-indent: 1em;">bu sırrı hikmetli atı o kadar ucuza yakalamazlar, canlarını, mallarını, soy soplarını kadim bir tehlikeye atmazlar. Evet, atın başına bin beş yüz lirayı ben koyuyorum. Bin beş yüz liraya o köylüler değil atı yakalamak, bin beş yüz liraya onlar Allahlarını da satarlar."</span></p>

      <p class="calibre2">Bin lira koyalım.</p>

      <p class="calibre2">Ben veriyorum bin beş yüzü Bey.</p>

      <p class="calibre2">Sen ver, bin beş yüz lira etmez, o boklu atı yakalamak.</p>

      <p class="calibre2">Etmez, biliyorum, etmez ya, Ali Safa Bey onu Urfadan getirtmişti. Yaşlı bir attır. O atı ben gece karanlığında görsem gene tanırım. Ali Safa, fıkara bu atla çok övünür, önüne gelene göstermek için yapmadığını koymazdı. Ölümüne de bu at sebep oldu. Yaşlı, şöyle böyle bir attır. Benim atımın yanında araba beygiri gibi kalır o... Ama neyleyim ki, adı çıkmış. İnce Memedin atıdır.</p>

      <p class="calibre2">Taşkın Halil ayağa kalktı Murtaza Ağanın yanına geldi. O, onun yanına gelince, öteki de hemen ayağa fırladı. Halil Bey sağ elini onun omuzuna koydu:</p>

      <p class="calibre2">Gel bin lira koyalım şunun başına, dedi. “Eğer bin liraya at gelmezse, o zaman parayı yükseltiriz, bin beş yüze de çıkarız."</p>

      <p class="calibre2">Bin beş yüze, iki bine, on bine de çıkarız. Siz paradan dolayı hiç kaygı çekmeyin. Topal Ali işi?</p>

      <p class="calibre2">Allahını seversen Murtaza Ağa, gözünü öpeyim, fazla üsteleme. Ali işini bana bırak, dedim ya...</p>

      <p class="calibre2">Sana bırakıyorum onu, senin vicdanına havale ediyorum Topal Ali Beyi... Canımı, istikbalimi, zürriyetimi sana emanet ediyorum.</p>

      <p class="calibre2">Bu akşam deli atın şerefine bizim evde bir araya gelecek, verdiğimiz bu akıllıca kararı kutlayacak, yarın sabah da atın başına para koyduğumuzu ilan edeceğiz.</p>

      <p class="calibre2">Ben derim ki, gene bin beş yüz olsun. Sen beni dinle Bey... Ben bir şey biliyorum. Bu atla birlikte biz bu köylülerin Allahlarını satın alıyoruz. Sen beni dinle, bin beş yüz edelim şunu. Bu para bir at için çok, Allahları için az.</p>

      <p class="calibre2">Karar verdik ya, bu akşam onu da konuşuruz. İstersek üç bin de yaparız.</p>

      <p class="calibre2">Yaparız, diye sevindi Murtaza Ağa.</p>

      <p class="calibre2">Taşkın Halil Beyin evinde erkenden toplandılar. Sofrada keklik eti vardı. Bol rakı içtiler, çok yemek yediler. İnce Memedi atını, Arif Saim Beyi ve Ankarayı konuştular. Kozan, Osmaniye, Ceyhan Ağaları, Beyleri üstüne dedikodu yaptılar. Burunlarının ucunu göremeyecek kadar sarhoş oldular.</p>

      <p class="calibre2">O gün kuşluğa kadar öğretmen Sami Turgut büyük boy kartonlara bir at başı resmi yapıp, altına, İnce Memedin atının başına bin beş yüz lira kondu, diye yazdı ve hemencecik de Taşkın Halil Beye götürdü. Halil Bey geriye çekilip uzun uzun at başına baktı, ardından da:</p>

      <p class="calibre2">Çok güzel olmuş, çok güzel, diye başını salladı. “Murtaza Ağa az sonra gelecek, o da görsün de..." Gene kıvançla başını salladı.</p>

      <p class="calibre2">Biraz sonra kahkahalarını savurarak içeriye Murtaza Ağa girdi. Dünkü yorgun bitkin adama hiç benzemiyordu. Gözlerinin altındaki karalık gitmiş, alnının kırışıkları açılmış, yüzüne kan gelmiş, terü taze bir hal almıştı. At başını görünce çok sevindi: “Güzel, güzel, güzel olmuş," dedi. “Hepsini böyle kara yapmayacaksın başların, kimi ak, kimisini, kimisini de kırmızı yapacaksın. Bin beş yüzü de daha büyük yazacaksın. Bu kağıtlardan iki yüz elli tane alınacak ve her yol ağzına, kasabadaki her köşe başına, her köye asılacak. Kaç günde yapabileceksin bunları?"</p>

      <p class="calibre2">Bir haftada Ağam.</p>

      <p class="calibre2">Bunlar için sana ne kadar para gerekecek?</p>

      <p class="calibre2">Ağam bilir, Ağamın eli tutulmaz.</p>

      <p class="calibre2">Murtaza Ağa elini iç cebine attı, cüzdanını çıkardı, başını paranın üstüne eğerek asık yüzle saydı, sağ eline aldığı desteyi Sami Turguta uzattı:</p>

      <p class="calibre2">Al, dedi, “bu bile az senin gibi marifetli bir arkadaşa. At yakalansın, onu kurşuna dizelim, seni daha çok, çok memnun edeceğim. Senden bir ricam daha var."</p>

      <p class="calibre2">Sami Turgut elindeki parayı cebine koyduktan sonra hazırol durumuna geçti:&nbsp;</p>

      <p class="calibre2">"Estağfurullah Ağam, buyurun Ağam, rica ne demek Ağam, emredersin."</p>

      <p class="calibre2">Senden ricam, İnce Memedin atı yakalanınca, şu meydanın ortasına bir kürsü kurduracağım, kürsüyü baştan ayağa al bayraklarla görkemli donatacağım. Yetmiş köyün, beş kazanın üç vilayetin halkını da buraya çağıracağım. O kadar kalabalık olacak ki, kasabada iğne atsam yere düşmeyecek.</p>

      <p class="calibre2">Düşmeyecek efendim.</p>

      <p class="calibre2">Ha şöyle, düşmeyecek. Sonra kürsüye çıkacaksın. Çıkıp göğsünü şöyle bir gereceksin.</p>

      <p class="calibre2">Gereceğim efendim.</p>

      <p class="calibre2">Gerdikten sonra başlayacaksın, biz, biz, biz diye bağıracaksın, Altaylardan Viyana kapılarına kadar on altı devlet kurduk diyeceksin.</p>

      <p class="calibre2">Derim efendim.</p>

      <p class="calibre2">Dünya atlarımızın nalları altında inledi, diyeceksin. Nallarımızı yeryüzünün göbeğine çaktık, diye haykıracaksın. Bütün kızıl kanımızı ırmaklar gibi çağıl çağıl yeryüzüne döktük, bayrakları al kanımızla boyadık, bozkurdumuzu güneşlere, aylara, yıldızlara eş olaraktan gökyüzünün ortasına çaktık.</p>

      <p class="calibre2">Sami Turgut taş kesilmiş, hazır olda öylesine duruyordu ki kılıç sallasan da boynunu vursan gözlerini kırpmayacaktı.</p>

      <p class="calibre2">Bütün kanımız al bayrağımıza geçmiştir. Biz her zaman kan gölü, kan gölü, derya deniz kan gölü içinde yüzmüşüzdür. Serçe kadar olanımızın bile üç öküz kanı kadar kanı vardır. Ol sebepten biz kanımızı yeryüzünün en ücra köşesine kadar serpmişizdir... Yok, hayır, hayır, yalnız, saçmışız, savurmuşuzdur.</p>

      <p class="calibre2">Baş üstüne efendim, savurmuşuzdur.</p>

      <p class="calibre2">Son Türk Devletini unutma.</p>

      <p class="calibre2">Hiç unutur muyum efendim. Elimizde kalan son Türk Devletini böyle atlara çiğnetmeyeceğiz, diyeceğim.</p>

      <p class="calibre2">Çiğnetemeyiz. Böyle söyle. Köroğlunun atına da, Alinin Düldülü olsa, ona da, Muhammedin Burağma, Genç Osmanın Arabına, hiçbir ata da bir son Türk Devletini çiğnetmeyeceğim, diyeceksin. Böyle toprağımıza göz dikmiş, toprağımızın harimi ismetine girmiş at kılığındaki beygirlere ve de at suretine girmiş eşeklere veryansın edeceksin.</p>

      <p class="calibre2">Biliyorum efendim.</p>

      <p class="calibre2">"Evet, evet, sen her şeyi herkesten iyi bilirsin Muallim Bey, n de tutmuş sana on altı Türk Devletiyle kızıl kandan bayra rnızı anlatıyorum. Yani demem o ki öyle bir nutuk çekeceksin"&nbsp;<span style="font-size: 1em; text-indent: 1em;">ki herkes böylesi zalim, canavar atların ne mene atlar olduğu vatanımıza ne biçim bir timsal olaraktan başkaldırdıklarını iğrenecek. Aman canım sen herkesten iyi bilirsin ya, sen böyle ateşli Orta Asyalı, sorul sorul kanlı konuşmayla mebus, hem de baş mebus olacaksın..."</span></p>

      <p class="calibre2">Sayenizde Ağam.</p>

      <p class="calibre2">Haydi git de çalış bakalım. Mebus olmadan önce Vatan senden hizmet bekliyor.&nbsp;</p>

      <p class="calibre2">Sami Turgut kapıdan çıkarken Murtaza Ağa onun sırtını tapıklıyordu.</p>

      <p class="calibre2">Evet, Taşkın Halil Bey, her şey yolunda. Az sonra Tellal Kambur Ahmet gür sesiyle çarşıyı inletecek. Haydi kahveye çıkalım da onun gür sadasını dinleyelim, o görkemli Türk sesini duyalım. Anlayalım ki hiçbir millette böyle bir gür ses yoktur.</p>

      <p class="calibre2">Taşkın Halil önde Murtaza arkada, büyük iş görmüşlerin mutluluğu içindeki, kabarık göğüsleriyle çarşının ilk dükkanına gelmişlerdi ki Kambur Ahmedin sesini duydular.&nbsp;</p>

      <p class="calibre2">"Dinle Taşkın dinle! Vay senin güzel, hem de öz Türk bir sadana kurban olsun Murtaza. Dinle Taşkın dinle, Türkün öz bir ulu sadasını dinle."</p>

      <p class="calibre2">Kambur Ahmedin boyu kısacıktı. Alt yanı incecik, üst yanı geniş, boynu hiç gözükmüyor, başı da yarıya kadar omuzlarının içine gömülüyordu. Sallanarak, yuvarlanır gibi bir hoş yürüyordu.</p>

      <p class="calibre2">Eeeey ahali, eeeey ahali, eeeey, duyduk duymadık, demeyin. Şimdi size mühim ilanatta bulunacağım, biliyorsunuz İnce Memed nam kan içici var dağlarda, biliyorsunuz İnce Memed nam kan içici ki, genç kızların zorla ırzlarına geçer, genç gebe kadınların karmlarındaki bebeyi süngüleyerek çıkarır da sırıklara geçirir bebeleri, o İnce Memed eşkıya ki, insanların derilerini yüzer eşeğe ters bindirerekten ve de kuyruklarını ellerine vererekten. O İnce Memed nam eşkıya ki yaptıkları saymakla bitmez. O ince Memed nam eşkıya ki, çocukların, önüne çıkan her çocuğun gözlerini oyar. Şu dağlarda kör olmayan çocuk kalmadı. O İnce kafir ki, zalim ki, vatan düşmanı, insan düşmanı ki...</p>

      <p class="calibre2">İnce aleyhine gür sesiyle verdi veriştirdi. Ne söylemiyordu ki, akla hayale gelmez neler yakıştırmıyordu ki İnce Memede. En sonunda sadede geldi.</p>

      <p class="calibre2">Eeeeeeey ahali, o İnce Memed nam eşkıyanın bir atı vardır ki İnce Memedin canı o attadır. Deli, kendi yöresinde dönen, bir görünen, hemencecik yiten, ateş görünce içine dalan ve hem de yarımadan çıkan ve hem de daima sarp kayalıkların sivrisinde dolaşan... Gözünün önündeyken görünmez olan. Eeeeey ahali, işte bu atın başına bin beş yüz Türk lirası konmuştur. İşte her kim bu atı tutup getirir, candarma dairesine teslim ederse helalinden bin beş yüz Türk lirası verilecektir ona. Helalinden bin beş yüz Türk lirası... Eeeey ahali, bin beş yüz Türk lirası... Ey ahali, o atı getiren hem bin beş yüz Türk lirası alacak helalinden, hem de milli kahraman ilan edilecektir. İstiklal Savaşı kahramanlarına yamaç tutulacaktır. Eeeey, ahali duyduk duymadık, demeyin.</p>

      <p class="calibre2">Kambur Ahmet tellalını bundan sonra üç gün daha çağırdı. Bu arada Sami Turgut da, yeşil, mavi, ak, kırmızı, turuncu at başlarıyla sokakları, köşebaşlarmı, kahveleri, kalın ağaç gövdelerini donatıyordu.</p>
    </div>
  </div>
</body>
</html>