<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="WordSection">
    <div class="calibre1">
      <p class="calibre2"><br/></p>

      <p class="calibre2"><br/></p>

      <p class="calibre2" style="text-align: center;"><b>4</b></p>

      <p class="calibre2"><br/></p>

      <p class="calibre2">Ağacın üstü rahattı. Daha öncekiler en yumuşak otları döşemişlerdi yataklarına. Memed kendini bırakır bırakmaz uyudu. Uyumasıyla uyanması da bir oldu. Çok tedirgindi, Müslümdense hiç ses şada çıkmıyordu. Garbi yeli kesilmiş, göğü kalın bulutlar örtmüştü. Kurşun geçirmez bir karanlık çökmüştü bataklığın üstüne. Gece sıkıntılı, yapış yapıştı.</p>

      <p class="calibre2">Haydi kalkalım Müslüm.</p>

      <p class="calibre2">Kalkıp da ne yapalım?</p>

      <p class="calibre2">O uyanır uyanmaz, onunla birlikte Müslüm de uyanmıştı.</p>

      <p class="calibre2">Gidelim Müslüm. Bana öyle geliyor ki kuşatıldık.</p>

      <p class="calibre2">Ne biliyorsun kuşatıldığımızı?</p>

      <p class="calibre2">Biliyorum. Kulak ver de dört köşeyi dinle... Birtakım sesler geliyor usuldan, duyulur duyulmaz.</p>

      <p class="calibre2">Ortalıkta bir süre bir sessizlik oldu, ne o konuştu, ne de öteki.</p>

      <p class="calibre2">Ben hiçbir şey duymuyorum, dedi Müslüm.</p>

      <p class="calibre2">Duyamazsın, dedi Memed, “neden ki dersen, senin kulağın eşkıya kulağı değil."&nbsp;</p>

      <p class="calibre2">"Nasıl olurmuş eşkıya kulağı?"</p>

      <p class="calibre2">İşte böyle, benimki gibi olur. Kırk günlük yolda yaprak kıpırdasa duyar. Haydi kalk, bir an önce yola çıkalım, kuşatıldık.</p>

      <p class="calibre2">Kuşatıldıysak nasıl çıkacağız?</p>

      <p class="calibre2">Devedikenlikten, sel yatağından, yılanların içinden... Orasını kimse akıl edip de beklemez. Bir de korkarlar. Haydi kalk...</p>

      <p class="calibre2">Bu gece yarısı, bu karanlıkta Memed Ağam, yılanlar bizi yerler. Gece yarısı yılanlar çok azgın olurlar, parçalarlar bizi, didik didik ederler...</p>

      <p class="calibre2">Hani sen ne diyordun, ben diyordun, yılanlara kazan kazan süt verdim, bilumum yılanlar beni tanır, diyordun?&nbsp;</p>

      <p class="calibre2">"Göz gözü görmez karanlıkta ne bilsinler beni?" “Hani yedi başlı ejderha, yılanların başı değil mi, o seni kardaş gibi tanırdı, altın boynuzlarının üstüne alıp seni sarayına... “</p>

      <p class="calibre2">Taşkala etme benimle Memed Ağam.&nbsp;</p>

      <p class="calibre2">"Haydi kalk gidelim."</p>

      <p class="calibre2">Bak Memed Ağam... Belki de kuşatılmadık, hele azıcık ortalık ısısın, alacakaranlıklasın, işte biz de...</p>

      <p class="calibre2">O zaman bizi herkes görür. Şimdi gidersek kurtuluruz. “Şimdi gidemeyiz Memed Ağam, yılanların en azgın zamanıdır gece yarıları. Şimdi onlar öyle azmışlardır ki biribirlerini yiyorlardır. Bir de onlar gece yarıları sevişirler, kıpkırmızı, demircinin ocağındaki köz gibi kıpkırmızı olmuş demir gibi olurlar, biribirlerine dolanıp direk gibi ayağa kalkar, kuyruklarının üstüne dikilirler. Onlar böyle kıpkırmızı kesilince öyle azgın olurlar ki gözlerinin gördüğü yerdeki insanı, kurşun gibi akarak ortalarından biçerler, ardından da dilim dilim ederler..."&nbsp;</p>

      <p class="calibre2">"O senin dediğin narlar çiçek açtığında olur. Narlar çiçek açtığında Çukurovanın karayılanları da nar çiçeği gibi kızarır, sevişirler, narlar daha çiçek açmadı."</p>

      <p class="calibre2">Narlar çiçek açtı, dedi Müslüm. “Çukurovada narlar çok erken açar."</p>

      <p class="calibre2">Haziranda açar, dedi Memed. “Daha hazirana da çok var. Haydi kalk yürü, düş önüme."</p>

      <p class="calibre2">Söğüt ağacından yere atladı, bir an orada bekledi, yönünü doğrulttu, bu sırada Müslüm de ağacın gövdesinden aşağıya kayıverdi. Durmadan dualar okuyordu.&nbsp;</p>

      <p class="calibre2">"Hançerini çek... Yılanlar üstümüze atlarsa kurşun sıkmak yok... Hançeri sallayacaksın." Memed çok yavaş, duyulur duyulmaz, Müslümün kulağına konuşuyordu. “Başka çaremiz Vok Müslüm, şimdi şu sazlığın kıyılan, şu Anavarzamn etekleri insanla dolmuştur. İtiyle atıyla, kızı kısrağı, yaşlısı genciyle bütün Çukurova köyleri ayaklanmış bizi kuşatmışlardır. Bu gece buradan çıkmazsak, yarın sabaha bizim iğne ucu kadar bir yerimiz kalmaz. Köylüler bizi öyle parçalarlar ki candarmalar bir parçamızı bile göremezler. Haydi yürü."</p>

      <p class="calibre2">Memed önde, Müslüm arkada, çabuk çabuk yürüyerek devedikenliğini buldular.&nbsp;</p>

      <p class="calibre2">Müslüm:</p>

      <p class="calibre2">Dur Memed Ağam, dedi, “ben buraları ayak yordamıyla bulurum, yılanlar da beni tanırlar, ben önden gideyim, onlara kazan kazan süt veren ben değil miyim, eğer bana bir şey yaparlarsa sütlerim gözlerine dizlerine dursun."</p>

      <p class="calibre2">Öne düştü, yürüdüler. Müslüm çok çabuk yürüyor, Memed arkasından zor yetişiyor, bacaklarını, kimi zaman da yüzünü dikenler dalıyor, acıtıyor, parçalıyordu. Ama Müslüm gittikçe hızlanıyor, dikenleri de daha az hışırdatıyordu. Devedikenliğin içinden bir yılan gibi kayıyorlardı sessizce...</p>

      <p class="calibre2">Sağ yanda, Anavarza kayalığının bittiği, Ceyhan ırmağının kayalığın ucunu yalayarak aktığı yerde bir büyük ateş yanıyor, bir büyük kalabalığın da uğultusu geliyordu, bir an durdular.</p>

      <p class="calibre2">Ben sana demedim mi Müslüm, dedi Memed fısıltıyla. “Bütün Çukurova burada bu gece. Sabah olunca İnce Memed avına çıkacaklar."</p>

      <p class="calibre2">Biz onlara ne yaptık ki, dedi Müslüm.</p>

      <p class="calibre2">Bir şey yapmadık ya, keyif... İnce Memedi yakalayacaklar, paramparça edecekler... Keyiflenecekler. Bu da kıyamete kadar dillerde söylenecek... Keyif... Şimdi daha sessiz.</p>

      <p class="calibre2">Bak, bir yıldız, göründü, dedi Müslüm, “Azıcık aydınlık..." “Aman, dur Müslüm, aydınlık bizi yakar."</p>

      <p class="calibre2">Onlar burayı bekleyemezler, yılanlardan korkarlar. Şimdi bu dereyi aşağı inince Ceyhan ırmağının yarlarına ulaşırız.</p>

      <p class="calibre2">Yolumuz çok mu uzun? diye sordu Memed. “Gün doğmadan Ceyhan ırmağını tutabilir miyiz?"</p>

      <p class="calibre2">Tutarız, dedi Müslüm.</p>

      <p class="calibre2">Hani hiç yılan yok.</p>

      <p class="calibre2">Yılanlar gece uyurlar, hele serin bahar gecelerinde, hele devedikenliğin içinde, fıkaralar bir kelep olur uyurlar.</p>

      <p class="calibre2">Hani kıpkırmızı olurlardı?</p>

      <p class="calibre2">Ben yılandan korkarım.</p>

      <p class="calibre2">Şimdi ya?</p>

      <p class="calibre2">Şimdi de korkuyorum.</p>

      <p class="calibre2">Haydi yürü, şimdi daha da sessiz.</p>

      <p class="calibre2">Daha sessiz, dedi Müslüm.</p>

      <p class="calibre2">Öylesine yürüdü ki en küçük bir çıtırtı bile çıkarmıyordu. Memed, hem önündeki çocuğun yürüyüşüne, yürüyüşüne değil de, bu sessizlikte gecede önünden kayışına şaşıyor, kendi de elinden geldiğince ona uymaya çalışıyordu.</p>

      <p class="calibre2">İri taşlı bir yere geldiler.</p>

      <p class="calibre2">Burada yılan kaynar, dedi Müslüm. “Yılanların en azılısı buradadır. Bir ok yılanı olur burada, her birisi uzun, üç kulaç. Kalınlıkları da serçeparmağım kadardır.&nbsp;<span style="font-size: 1em; text-indent: 1em;">Oradan oraya uçar, ne bulursa sokarlar. Mandayı bile soksalar, manda bile yerinden kıpırdayamaz, günden gölgeye ulaşamaz, hık der de canı çıkar. Altın gibidir her birisi. Güneşte sarı ışıltılar saçarak oradan oraya durmadan akarlar."</span></p>

      <p class="calibre2">Şimdi ne yapıyorlar?</p>

      <p class="calibre2">Uyuyorlar. Ok yılanı var ya, öteki yılanlar gibi öyle kelep olaraktan uyumazlar.</p>

      <p class="calibre2">Ya ne yaparlar?</p>

      <p class="calibre2">Öyle upuzun, altm bir çubuk gibi yere serilir yatarlar. Çoğunluk da yol üstlerine yatarlar. Yolda giderken gün vurmuş ışıltılar saçan bir altın çubuk görürsün, almaya eğilirsin, elin değer değmez bir de bakmışsın ki yemişsin dişi, oracıkta kıvrılır kalırsın, canm da hemen o anda çıkıverir. Şimdi uyuyorlar. Çok şükür Allaha ki uykuları ağırdır, kuyruğuna bassan uyanmazlar.</p>

      <p class="calibre2">Konuşma onu biraz yavaşlatmıştı. Onlar ilerledikçe yöreden gelen uğultular, sesler artıyor, sağdan soldan, kuzeyden güneyden de durmadan tek tek yalımlar patlıyordu.&nbsp;</p>

      <p class="calibre2">Müslümün birden, eyvah, demesiyle atlaması bir oldu. Memed, önündeki karartının bir havalandığını, sonra da düştüğünü gördü. Tam o anda da bir hışırtı koptu, geldi geçti, hışırtı daha ötelerden gelip duruyordu.</p>

      <p class="calibre2">Memed ona koştu. Müslüm, o gelinceye kadar ayağa kalkmıştı.</p>

      <p class="calibre2">Ne oldu Müslüm?</p>

      <p class="calibre2">Yılan, dedi Müslüm. “Kara bir yılan. Belki yüz kulaç. Vurdu bana. Bacağım tutmuyor, çont oldu."</p>

      <p class="calibre2">Yürüyemeyecek misin?</p>

      <p class="calibre2">Dur bakalım, çok ağrıyor.</p>

      <p class="calibre2">Bin sırtıma öyleyse...</p>

      <p class="calibre2">Yok Memed Ağam, yok. Ağrıyor dedikse ayağımız kökünden koptu demedik. Yürümeye başladı. Ama bu sefer Müslümün önden giden karartısı eğilip eğilip kalkıyordu.</p>

      <p class="calibre2">Müslüm nasılsın?</p>

      <p class="calibre2">İyiyim, iyiyim.</p>

      <p class="calibre2">Müslümün önden, eğilip kalkarak giden karartısı gittikçe hızlanıyor, o hızlandıkça dikenlikten de daha az hışırtı geliyordu.</p>

      <p class="calibre2">Bir an oldu, Müslümün hızı birden düştü. Ardından da durdu.</p>

      <p class="calibre2">Ne oldu Müslüm?</p>

      <p class="calibre2">Azıcık, azıcık duralım Memed Ağam. Bacağımı hiç çekemiyorum.</p>

      <p class="calibre2">Soktu mu acaba?</p>

      <p class="calibre2">Yok, dedi Müslüm, “soksaydı, ben şimdiye öteki dünyayı çoktan boylamıştım. Çok sert vurdu. İnşallah kemiği kırmamıştır."</p>

      <p class="calibre2">Memede bir süre dayandı, öyle kaldı. Biraz sonra da doğruldu, “Yolcu yolunda gerek Memed Ağam, sabaha kadar buradan çıkamazsak, sen haklıymışsın, şunlar bizi..." Öbek öbek yanan ateşleri gösterdi.</p>

      <p class="calibre2">Dört yandan gelen gürültüye kulak kabarttılar.</p>

      <p class="calibre2">Sanki bütün Çukurovanın adamı kurdu kuşu, atı itiyle buraya toplanmışlar, dedi Müslüm. “Yarın bizi Akçasazda bulamayınca..."</p>

      <p class="calibre2">Çok kaçak bulacaklar, dedi.</p>

      <p class="calibre2">Doğrusun, dedi Müslüm, “Akçasazm içi hiçbir zaman kaçaksız kalmaz."</p>

      <p class="calibre2">Bu sefer çok daha hızlı kayıyor, Memed arkasından yetişemiyordu. Biraz sonra Memed dili dışarda, sıcakta kalmış kuşlar gibi harladı.</p>

      <p class="calibre2">Sana yetişemiyorum Müslüm.</p>

      <p class="calibre2">Yetiş Memed Ağam yetiş, çok acıyor, acıdan yüreğim kopuyor. Yetiş Memed Ağam yetiş.</p>

      <p class="calibre2">Memed çalışıyor çabalıyor, bir türlü ona ulaşamıyor, öteki gittikçe arayı açıyordu. Kıyılardan da gürültüler gittikçe çoğalarak, gecenin içinde daha büyüyerek, Anavarza kayalıklarında yankılanarak geliyordu.</p>

      <p class="calibre2">Kalabalığın üstüne yürüyoruz Müslüm.</p>

      <p class="calibre2">Önümüzde kimse yok.</p>

      <p class="calibre2">Neden yok Müslüm?</p>

      <p class="calibre2">Önümüzde de yılan çok Memed Ağam. Orada ırmağın kıyısında, o kayalığın dibinde bir ejderha var ki onu buralarda görmeyen yok. Yüz yirmi tane boynuzu var, kıpkırmızı. Ağzından da durmadan yalım püskürtür. Bu yörelere kimse kimse, kimsecikler yanaşamaz.</p>

      <p class="calibre2">Gündoğuda Gavur dağlarının başında karanlığın üstüne bir ışık parçası düştü düşecek, onlar Ceyhan ırmağının kıyısına, yarın altına sel yatağından indiler. İner inmez de Müslüm suyun kıyısına, çakıltaşlarının üstüne inleyerek kendisini attı, attı, oraya uzandı kaldı.</p>

      <p class="calibre2">Memed telaşlandı:</p>

      <p class="calibre2">Çok mu kötüsün Müslüm?</p>

      <p class="calibre2">Yok Memed Ağam, azıcık toparlanayım, şimdi geçer. Bacağım gittikçe azıyor. Vay babam vay... Ne yılanmış bre! Belki on kulaç.</p>

      <p class="calibre2">Memed, onun başında bir süre bekledi, baktı ki ortalık neredeyse ağaracak, Gavur dağlarının üstünde incecik ak bir çizgi belirdi.</p>

      <p class="calibre2">Kalk Müslüm, dedi, onu elinden tutup hızla çekti kaldırdı. “Kalk, buraya kadar geldik de yılanları söke söke, bundan sonra yakayı ele vermeyelim. Şu yukarı köylere... “</p>

      <p class="calibre2">Köylere mi?</p>

      <p class="calibre2">Köylere, dedi Memed.</p>

      <p class="calibre2">Bu sefer Memed öne düştü, çakılların üstünden koşarcasına yürüdü.</p>

      <p class="calibre2">Çok ses çıkarıyorsun, diye arkasından yetişti Müslüm. Dur, o kadar çabuk yürüme. Şurada, az ilerde bir köy var."</p>

      <p class="calibre2">Öne geçti.</p>

      <p class="calibre2">Çakılların üstünden yürüme. Arkamdan gel, şu yarın dibinden... Yar diplerinde çakıl olmaz.</p>

      <p class="calibre2">Vay bre, yok, diye sevindi Memed.</p>

      <p class="calibre2">Gün ağarıyordu ki bir ılgın çalısı topluluğuna geldiler. Suyun yüzü dümdüz bir ayna gibiydi. Uykudan daha yeni uyanır bir hali vardı. Işıklar, bir yanından giriyor, hızla öbür başından çıkıyordu.</p>

      <p class="calibre2">Bak, ötede de köy.</p>

      <p class="calibre2">Köy, dedi Müslüm, ılgın çalılarının içine girdi, bir açıklığa, çakıltaşlarının üstüne uzandı.</p>

      <p class="calibre2">Dernek bu kadar kötüsün.</p>

      <p class="calibre2">Kötüyüm, diye dişini sıktı Müslüm. Yüzü gerildi.</p>

      <p class="calibre2">Öyleyse sen burada bekle, ben şu köye gideyim.</p>

      <p class="calibre2">Dur, sen burada bekle de ben gideyim, dedi Müslüm, “tüfeğim de burada kalsın. Beni üç cigara içimi bekle, gelmezsem, sen bildiğin yere git. Al bunları da..." Memede bir boncuklu kese uzattı, ardından da, fişekliklerini çıkardı, tüfeğinin üstüne koydu, topallayarak yardan yola çıktı, yolu geçip köye yollandı.</p>

      <p class="calibre2">Döndüğünde gün iyice kızdırmış, suyun dibine gün vurmuş, çakıltaşları suyun ipiltileri içinde kalmıştı. Müslüm şimdi daha çok topallıyor, yüzü acıdan kasılıyor, buruş buruş oluyordu.</p>

      <p class="calibre2">Köy bomboş, dedi Müslüm yarı aşağı inerken. “Siniler sinek yok. O kadar dolaştım köyün içinde tavuklardan, bir de kırlangıçlardan, bir de bir sarı yılandan başka hiçbir canlı görmedim."</p>

      <p class="calibre2">Yılanı öldüreydin bari.</p>

      <p class="calibre2">Zavalsız yılanı öldürmek olmaz.</p>

      <p class="calibre2">Haydi gidelim.</p>

      <p class="calibre2">Cüppesini giydi.</p>

      <p class="calibre2">Baksana Müslüm, halimiz de çok berbat. Yırtılmadık, kanamadık yerimiz kalmamış.</p>

      <p class="calibre2">Dik yarı yandaki sel aşıntısından çıktılar. Kamıştan, çitten, sazlardan yapılmış evleriyle köy, ovanın üstüne cansız, kıpırtısız yatmış, soyu tükenmiş, bir tarihöncesi hayvana benziyordu, yaklaşırlarken Memed:</p>

      <p class="calibre2">Şu ilk eve girelim, ne dersin Müslüm? diye sordu.</p>

      <p class="calibre2">Müslüm acı içindeki buruşmuş yüzüyle gülümsedi.</p>

      <p class="calibre2">Girelim Ağam, bakalım Allah kısmetimize ne çıkaracak.</p>

      <p class="calibre2">Kamıştan, üstü saz kaplı uzun evin avlusuna girdiler, yaşlı bir kadın karşıladı onları. Uzun boylu, güleç, uzun yüzlü, sivri çeneli, sobe kara gözlü, ak başörtülü bir kadındı. Başörtüsünün kenarlarına pul işlemiş, ayaklarına gülüşeftali kırmızı, topuksuz Maraş ayakkabısı giymişti. İnceden, alımlı bir kadındı.</p>

      <p class="calibre2">Buyurun, buyurun Hoca Efendi. Arkandaki şu topallayan yavru da molları mı? Nesi var fıkararım yoksa anadan doğma topal mı? Hoş geldiniz, safalar getirdiniz. Evin erkeği de evde yok ya yavrular, İmam Efendi. Hele içeriye buyurun, diye onları güleç yüzle karşıladı.</p>

      <p class="calibre2">Kapıda çok güzel bir kız duruyordu, konukları görünce hemen içeriye çekildi, içerden getirdiği yastıkları sedirin üstüne koydu, ellerini önüne kavuşturup içeriye girenleri bekledi. Onlar eşikten adımlarını attıktan sonra vardı, Memedin elini aldı öptü, ardından da alnına götürdü.</p>

      <p class="calibre2">Hoş gelmişsin Hoca Efendim.</p>

      <p class="calibre2">Hoş bulduk kızım, dedi Memed.</p>

      <p class="calibre2">Yandaki odadan bir gelinle üç çocuk çıktı. Çocuklardan ikisi kız, birisi oğlandı.</p>

      <p class="calibre2">Gelin de Memedin elini öpüp, Müslüme, hoş geldiniz dedikten sonra, köşeye dikilip bekledi.</p>

      <p class="calibre2">Memed sedire çöküp oturduktan sonra:</p>

      <p class="calibre2">Hatun anam, dedi, “ben hoca değilim," dedi gülümseyerek, bu arada da cüppesini çıkardı.</p>

      <p class="calibre2">Kadın:</p>

      <p class="calibre2">Anladım, anladım kurban olduğum konuk, dedi, “şimdi iyice anladım, sen İnce Memedi kovalamaktan geliyorsun öyle mi, bu evin erkeği de senin gibi giyindi kuşandı da, her bir yanına fişeklikler taktı da, mavzerini aldı da İnce Memedi öldürmeye gitti. Bizim köyün erkeğinin hepsi de, yediden yetmişe silahlandılar da İnce Memedi öldürmeye gittiler. Kadınlar bile gittiler."</p>

      <p class="calibre2">Ne alıp veremedikleri varmış İnce Memedlen?</p>

      <p class="calibre2">Ne bileyim kardaşım, ne bileyim ben, herhal İnce Memed babalarını öldürmüş, analarının da ırzına geçmiş, evlerini başlarına yıkmış, ocaklarını söndürmüş, köylerini yakmış. Ne bileyim kardaşım. Bu yörenin köylerinde, eli silah tutar kimse kalmadı, İnce Memed lafını duyunca köyler boşaldı da onu öldürmeye, parça parça doğramaya, kıyma gibi kıymaya gittiler. Ben ne bileyim kardaşım ben.</p>

      <p class="calibre2">İnce Memedin onlara ne zararı dokunmuş ki, ne istiyorlar ki ondan?</p>

      <p class="calibre2">Kadın, İnce Memedin oturduğu sedire doğru sert bir adım atarak sesini daha da yükseltti, yüzünü ateş bastı, boyun damarları şişti, yüzü pespembe oldu.</p>

      <p class="calibre2">Sen ne istedin ki ondan, ne alıp veremediğin var İnce Memedlen, yedi koşar fişek bağladın da, Çerkeş hançerini taktın da, kara dürbünü boynuna astın da, Alaman filintasını eline aldın da ne demeye gittin Anavarza yazısına, Akçasaz bataklığına? İnce Memed, ne yaptıydı sana yavrum, şu topal sabiyi yanına aldın da... Öyle mi? Şu halinize bakın yavrum, adamlıktan çıkmışsınız, yakalayıp da ne yapacaksınız İnce Memed i, öldürecek misiniz, derisini yüzüp güneşte mi kurutacaksınız, gözlerini oyup Ankaraya mı göndereceksiniz, etlerini kıyma edip kebap mı yapacaksınız, ya da o insana benzemez, dişi domuz suratlı, kurbağa gözlü, insandan azmış Kertiş Aliye, ya da Yüzbaşıya mı teslim edeceksiniz? İnce Memed size ne yaptı oğlum, avradınızı mı aldı elinizden, bacınızın başına mı çöktü? Abdi Ağayı öldürdü, o zalim, yedi köyün düşmanı, kan içici Abdi Ağa sizin neyiniz olur da onun öcünü almak için silahlandınız da, İnce Memedi öldürmeye gittiniz? Abdi öldü de tüm şu Toros dağları, bir dinsiz imansızdan kurtulduk, diye, dağlara taşlara ateş vererek bayram etmedi mi? Ali Safayı öldürdü, diye yerinden yurdundan olmuş Vayvay köyü geri baba ocaklarına dönmediler mi? Yüz adamın kanlısı, kan içici, fıkara celladı Çiçekli Mahmut Ağayı öldürdü de bütün bir Çukurova şadlık şadımanlık eylemedi mi?</p>

      <p class="calibre2">Dur anam, dur güzel ablam, dur ki sana ne söyleyim...</p>

      <p class="calibre2">Kadın ter içinde kalmıştı.</p>

      <p class="calibre2">Durmam, diye bağırdı. “Bak bak, bedenin görünmüyor fişekten. Aboov, tırnağına kadar koşar koşar fişek bağlamışsın.&nbsp;<span style="font-size: 1em; text-indent: 1em;">Bak şu sabiye, onu da kendine benzetmişsin. Ne yaptı söyle, ne yaptı sana İnce Memed?"</span></p>

      <p class="calibre2">O bağırdıkça Memed gülüyordu.</p>

      <p class="calibre2">İnce Memed bana bir şey yapmadı anacığım. Ben de ona.&nbsp;</p>

      <p class="calibre2">Gül gül, diye daha çok kızdı kadın. “Ah, sen evimde konuk olmasaydın, sana yapacağımı bilirdim."</p>

      <p class="calibre2">Dışarıya çıktı hızla, aynı hızla da geriye döndü.</p>

      <p class="calibre2">Teh, şuna da bak, İnce Memedi öldürmeye gidene de bak, bir de imam kılığına girmiş, kandıracak da, İnce oğlumu yakalayacak da, götürüp de Ağası Kertiş Aliyle, o sarı çıyan Yüzbaşıya teslim edecek de... Tuzlayım da kokmayın e mi, Yüzbaşı da, Ankaradaki Gazi Mustafa Kemal de efendi oğluma kırmızı kuyruklu madalya verecek de...</p>

      <p class="calibre2">Ana, bacı, Kertiş Ali benim ağam değil.</p>

      <p class="calibre2">Hemi de Kertiş Ali senin feriştahın, o cellat, o kan içici, hemi senin, hemi de bu evin, boynu altında kalası erkeğinin paşası. O İnce Memede bir şey olsun da, hiçbir şey olmaz ya, ben ona gösteririm. Bir daha eve sokmam onu. Alır çoluk çocuğunu, şu avradını gider cehennemin dibine. Bu evin eşiğinden içeri onun ayağını sokarsam bana da Kara Zeynep demesinler, şu saçlarımı keser de eşeklere kuyruk eylerim.&nbsp;</p>

      <p class="calibre2">Durdu, gerildi, alaycı, küçümseyici bir tavır aldı:</p>

      <p class="calibre2">Yiğitlerimiz Akçasazda İnce Memedi kıstırmışlar da, otuz pare köyün yiğitleri, beş bölük candarma da yanlarında İnce Memedi yakalamaya, öldürmeye... Breh, breh, breh, yiğitlerime de bakın!</p>

      <p class="calibre2">Kadın alaycılığı bıraktı, birden kükrer gibi oldu, değişti, kabardı.</p>

      <p class="calibre2">Oğullarım, oğullarım, bir tek adamı bin beş yüz bin, beş yüz bin köylüylen, atınan itinen böyle sabi çocuklarınan kıstırıp öldürmek kolay, İnce Memed ölmez ya... Sesini indirdi, “İnce Memed olmak zor, İnce Memedlik zor yavrularım. Beni dinle oğlum, iyi ki bıraktın da geldin İnce Memedi kovalamayı..." Memede doğru eğildi, Memedin gözleri yaş içinde kalnuştı, kendini bıraksa, şurada, şu kadının dizlerine kapanıp ağlayacaktı. “Bak yavrum, o İnce Memed var ya, bir ermiş kişi, ona dokunan, onun için bir kötülük düşünen kişi çont olur, ocağı söner, zürriyeti tükenir, hanesinde baykuşlar öter. Bak yavrum, iyi ki döndün geldin..." Artık sesini alçaltmış, coşkusu geçmişti, “Bak oğlum..." Ona bir giz söyler gibi üstüne eğildi. “Beni dinle, ben iyi biliyorum, yerinden biliyorum, İnce Memede hiçbir şey olmaz. Onda Kırkgöz Ocağının mührü var. Anacık Sultanımız, ocağın mührünü, kılıcını, o kılıcı İnce Memedden başka kimse yerinden kaldıramıyormuş, İnce Memede vermiş. Bir de bin ayet yazılı gömleği vermiş ona. İşte bu yüzden İnce Memede hiçbir şey olamaz. Şimdi o Akçasazm ortasından kuş olmuş uçmuş, yılan olmuş akmış, bulut olmuş Düldül dağının doruğuna ağmıştır, ona hiçbir şey olmaz. Sen sağ salim gelmişsin çok şükür, elin ayağın çont olmadan. İnşallah koca Allah benim oğlumu da gönderir,"</p>

      <p class="calibre2">Kadın içini dökmüş, epeyce yeynilmiş, kıpkırmızı olmuş, ter içinde kalmış yüzü yavaş yavaş açılıyordu.</p>

      <p class="calibre2">Kadın Memedin gözlerini yaş içinde görünce çok üzüldü:</p>

      <p class="calibre2">Kusuruma kalma oğul, diye özür diledi, “senin gönlünü kırdım. Ben batayım, ben böyleyim işte. İnsan hiç evine gelen tanrı konuğunu böyle karşılar mı, seni çok üzdüm oğlum. İyi ki, İnce Memedi kovalayanlara katılmadın da döndün geldin. Kusuruma kalma."</p>

      <p class="calibre2">Memedin gözlerinden iki damla yaş, kucağına yatırdığı tüfeğinin kundağına düştü.&nbsp;</p>

      <p class="calibre2">Kadın buna daha çok üzüldü, ne yapacağını, konuğun gönlünü nasıl alacağını bilemedi, dizlerine vurmaya başladı:</p>

      <p class="calibre2">Vay, ben ne ettim, vay benim iki gözüm önüme aksın, vay ben yılancıklardan, vay ben yağlı kurşunlardan gideyim, insan hiçbir tanrı misafirine, bir konuğa benim ettiğimi eder mi?</p>

      <p class="calibre2">Elini Memedin omuzuna koydu:</p>

      <p class="calibre2">Konuk, dedi, “konuk, senin elini ayağını öpeyim, senin kesip attığın tırnağına kurban olayım beni bağışla, kurban olayım ağlama konuğum."</p>

      <p class="calibre2">Memed konuşmak istiyor, durmadan da bir yumruk geliyor onun boğazını tıkıyordu. Kadın da ne yapacağım bilemiyor, onların yöresinde özür dileyerek dönüp duruyordu. En sonunda kendini toparlayan Memed:</p>

      <p class="calibre2">Anam, dedi, “ben senin elini ayağını öpeyim. Anam, bacım kendini yeme. Ben İnce Memedim."</p>

      <p class="calibre2">Neee? diye bir çığlık attı kadın, “neee?"</p>

      <p class="calibre2">İnce Memed dedikleri, İnce Memed. Ağam budur İşte, dedi Müslüm, tane tane. Ama onun da sesi boğulmuştu.</p>

      <p class="calibre2">Şaşkınlık içindeki kadın birden yere sağılıverdi, yere çöktü oturdu bir süre konuşamadı, İnce Memede baktı kaldı, gözlerini de ondan ayıramıyordu. Neden sonra:</p>

      <p class="calibre2">Çok şükür Allahıma, dedi. “Çok şükür Allahıma ki, Allahımın böyle bir günü de var imiş. Çok şükür."</p>

      <p class="calibre2">Ayağa kalktı, dışarıya çıktı, içeriye girdi, odalara daldı. Durmadan gülüyordu. Biraz sonra kendine geldi, bir iyice dinginlemişti. Gülerek Memedin yanma geldi, omuzuna dokundu:</p>

      <p class="calibre2">Nerenden belli senin İnce Memed olduğun hey bre konuk, şöyle bir bakarsan sen bir kımık çocuksun. Böyle de İnce Memed olur muymuş? Arkadaşının da ağzı süt kokuyor, İnce Memedin de böyle arkadaşı olur muymuş? Bir de sen durmadan avrat gibi gözyaşı döküyorsun hey konuk. İnce Memed böyle avratlar gibi de ağlar mıymış? Kusuruma kalma konuk, sen İnce Memed olmaya İnce Memedsin ya, sen ne biçim İnce Memedsin Allahaşkına söyle bana, Kara Zeynep kurban olsun sana.&nbsp;</p>

      <p class="calibre2">Müslüm azıcık kızmıştı:</p>

      <p class="calibre2">Anacık, dedi, “sen baksana onun parmağına. Bak da gör, sen tanır mısın Kırkgöz Ocağının mührünü?"</p>

      <p class="calibre2">Tanırım, dedi kadın Memedin ellerine atıldı, eğildi mühre baktı, ardından da aldı, önce mührü, sonra da Memedin elini öptü. Bir süre durmadan bir eli, bir mührü öptü durdu.</p>

      <p class="calibre2">Çok şükür Allahıma, çok şükür bu günüme, çok şükür İnce Memedi bu eve getiren talihe.</p>

      <p class="calibre2">Birden gene telaşlandı:</p>

      <p class="calibre2">"Vay benim iki gözüm de kör olsun, durmuş da dır dır konuşuyorum, durmuş da...</p>

      <p class="calibre2">Siz acınızdan öldünüz çocuklar, demiyorum... Kızlar!"</p>

      <p class="calibre2">Kızla gelin hemen geldiler Kara Zeynebin önüne dikildiler.</p>

      <p class="calibre2">"Hemen su getirin, konuklar ellerini yüzlerini yusunlar. Ben de onlara bir yiyecek hazırlayayım."</p>

      <p class="calibre2">Gelinle kız ibrik, leğen, sırmalı, yarpuz kokulu konuk havlusu, kokulu sabunla bir anda gelip Memedin önüne dikildiler, Memed önce ayakkabılarını, çoraplarını çıkardı, bir iyice yıkadı. Bacaklarında kan kurumuştu sildi. Ardından da yüzünü yudu. Sabun çok güzel kokuyordu, koku onu hafifletti. Müslüm de onun gibi yıkandı arındı. Bu İnce Memed bir tuhaf adamdır, diye düşündü Müslüm yüzünü yıkarken, durup dururken on yedi yaşındaki bir öksüz kız gibi ağlayıverdi. Ne biçim adam böyle bu adam.</p>

      <p class="calibre2">Tuhaf tuhaf Memedin yüzüne baktı bir süre:</p>

      <p class="calibre2">Ne bakıyorsun bana öyle Müslüm, tanıyamadm mı yoksa?</p>

      <p class="calibre2">Müslüm, başını indirdi, zaar ermişler böyle olur, dedi, kestirdi attı.</p>

      <p class="calibre2">Ne bakıyordun öyle?</p>

      <p class="calibre2">Hiiiiç!</p>

      <p class="calibre2">Bu sırada Zeynep Hatun sofrayı getirdi, sedirin üstüne ikisinin ortasına serdi. Yufka ekmek dürümleri sofranın içindeydi. Önce bir sahanda sapsarı, püren kokulu bal geldi. Ardından kaymak... Peynir, üstünde daha ayran kabarcıkları olan, yayıktan yeni çıkmış bir tereyağ topağı, yoğurt...</p>

      <p class="calibre2">Kusura kalma yavru, İnce Memed, acele oldu.</p>

      <p class="calibre2">Eline sağlık Zeynep Hatun. Her şey çok güzel.</p>

      <p class="calibre2">Sağ olasın yavrum.</p>

      <p class="calibre2">Az sonra bir çaydanlıkta kaynamış sütü de getirdi gelin.</p>

      <p class="calibre2">Memedim, bir şey soracağım sana, Seyran kız nasıl?</p>

      <p class="calibre2">Çok iyi Zeynep Ana, ellerinden öper.</p>

      <p class="calibre2">El öpenin çok olsun Memedim. Sen onunla evlendin mi yavrum, evlenmek fırsatını buldun mu?</p>

      <p class="calibre2">Evlendim Ana.</p>

      <p class="calibre2">"Allah başaça gönendirsin,"&nbsp;</p>

      <p class="calibre2">Bir de düğün oldu ki, diye ağzı dolu dolu konuştu Müslüm, “üç gün üç gece davul çalındı, hem de yedi davul. Çukurovada böyle görkemli düğün olmadı."</p>

      <p class="calibre2">Bir de senin bir Hürü Anan varmış, sen yaralanınca gidip de sana Kırkgözün Anacık Sultanını getiren, getirip de senin yaralarını sağaltan... O senin gerçek anan değil değil mi?</p>

      <p class="calibre2">Değil Zeynep Ana. Akrabam da değil, bizim komşumuz.</p>

      <p class="calibre2">Allah ona uzun ömür versin, Hazreti Ali gibi yiğit bir şey o.</p>

      <p class="calibre2">Yiğittir Hürü Anam.</p>

      <p class="calibre2">Sana bir şey soracağım yavrum, Memedim, Hatçenin yavrucuğu ne oldu. Iraz Hatundan ne haber, Iraz şu bizim aşağıdaki köyden olur. Onları bir daha gördün mü?</p>

      <p class="calibre2">Görmedim Zeynep Abla, kaçmadan kovalamaya fırsat bulamadım ki...</p>

      <p class="calibre2">Yusufu kuyudan çıkaran Mevla, bir gün olur seni de yavruna kavuşturur inşallah...&nbsp;</p>

      <p class="calibre2">"İnşallah Abla," diye içini çekti Memed. Sonra elinde lokması bir süre Zeynep Hatuna baktı, sonunda da, “Zeynep Hatun," dedi, “sana bir şey soracağım."</p>

      <p class="calibre2">Sor kurban olduğum, dedi Zeynep Hatun.</p>

      <p class="calibre2">Sen bütün bunları, Seyranı, Hürü Anayı nereden duydun ki...</p>

      <p class="calibre2">Amaaaan, diye güldü Zeynep Hatun, “seni bilmeyen mi var şu dünyada! Bu dünyada senin inciğini, cıncığını yediden yetmişe herkes bilir. Senin bir de, Köroğlunun Kıratı, Alinin Düldülü, adı güzel Muhammedin Burağı gibi bir de atın varmış. Tılsımlı, büyülü, erişmiş bir atmış. Yedi düvel bir olmuş da onu ne yakalayabilmiş, ne de öldürebilmişler. Diyorlar ki senin canın o attaymış, o at yakalanmadan, öldürülmeden kimse senin canına dokunamazmış. Senin atın var ya, o da Köroğlunun Kırı gibi bengi su içmiş, kıyamete kadar yaşayacakmış. Şunun sorduğu şeye bak hele, bütün dünya, fakir fıkara seni konuşuyor, yediden yetmişe yavrum... Şunun da sorduğu... Recep Çavuş, Deli Durdu, Ferhat Hoca. O avucunun tam ortasında peygamber mührü olan... Şu sorduğu şeye de..."</p>

      <p class="calibre2">"Uzun uzun yemeklerini yediler, sofrada ne varsa sildiler süpürdüler. Gelinle kız gene leğenle ibriği getirdiler, onlar gene kokulu sabunla bir güzel yıkanıp ağızlarını sabunla çalkaladılar.</p>

      <p class="calibre2">Size içerde yatak serdim, yavrular, kim bilir kaç gecedir uykusuzsunuzdur, şimdi gözlerinizden uyku akıyordun"""</p>

      <p class="calibre2">Odanın kapısını açtı:</p>

      <p class="calibre2">Yataklarınız serildi, dedi, “buyurun içeriye girin, yatın,"</p>

      <p class="calibre2">Sağ ol Zeynep Hatun.</p>

      <p class="calibre2">Odaya girmeleriyle soyunup yer yataklarına yatmaları bir oldu.</p>

      <p class="calibre2">Memed, daha yatağa girer girmez hemencecik uyudu. Müslümünse bacağı kopacakmış gibi ağrıyor, utandığından kimseye bir şey söylemiyordu. Yatak çarşafları sakız gibiydi, ince bir sabun ve dağ elması kokusuyla kokuyordu. Neden sonra, uyku ağrıya baskın çıktı, Müslüm de uyudu.</p>

      <p class="calibre2">Gün ta aşağılara indi gitti, vakit ikindine geldi, Memedle Müslüm daha uyuyorlardı. Güneyde Akdenizin üstünden ak bulutlar kabarmaya başladı. Ovayı çevirmiş dağların koyaklarmdaki gölgeler doğuya düştü, uzadı, garbi yeli inceden fisiledi, İnce Memedi yakalamaya giden silahlı, tırpanlı, eski zaman kılıçlı, palah, baltalı, tahralı köylüler gazalarından birer ikişer, yorgun, hepsinin de suratı asık dönüyorlardı. Zeynep Hatun oğlunu bekliyordu. Gelenlerle de, yolun kıyısına durmuş alttan alta alay ediyordu. Biraz sonra da oğlu göründü aşağı yoldan, atının üstünde öne doğru eğilmiş, düşecek gibi sallanarak geliyordu. İkisi omuzdan çaprazlama üç koşar fişeklik bağlamıştı. Yepyeni Alaman filintasını kucağına almıştı. Altındaki atı Araptı, tayken Urfadan getirtmişti. Ağır ağır evin avlusuna sürdü atını. At geldi iri dut ağacının altında durdu. Zeynep Hatun onu gülerek karşıladı. İki elini beline koymuş, oğluna bakıp bakıp gülüyordu. Gelinle kız da ötede durmuşlar, onlar da tıpkı Zeynep Hatun gibi gülüyorlardı. Çocuklar, kendi kendilerine bir tuhaf oyun tutturmuşlar, atlının yöresinde koşarak, bir şeyler söyleyerek dönüyorlardı.</p>

      <p class="calibre2">Oğlum Yunus hoş geldin. Gazan mübarek olsun. İnce Memedi yakaladınız mı? Bakıyorum da hepiniz keyifsiz geliyorsunuz, ağızlarınızı bıçaklar açmıyor.</p>

      <p class="calibre2">Yunus anasının bu sevincine şaşırarak atından atladı, kız kardeşi geldi, atın dizginini onun elinden aldı ahıra götürdü.</p>

      <p class="calibre2">Yavrum Yunusum, bakıp görüyorum ki, gazadan gelenlerin hepsinin yüzünden düşen sinek kırk parça oluyor. İnce Memedi yakaladınız da Kertiş Ali, sarı çıyan Yüzbaşıya teslim ettiniz de onun yasını mı çekiyorsunuz, benim yiğit yavrum.</p>

      <p class="calibre2">Ana ne oldu Allahaşkına, ana beni niye taşkalaya alıyorsun?</p>

      <p class="calibre2">Ne oldu İnce Memede, yoksa onu karayılanlar mı yutmuş, yutmuş da böyle eli boş dönüyorsunuz?</p>

      <p class="calibre2">Zeynep Hatun gülmeyi, oğluyla alay etmeyi kesti:</p>

      <p class="calibre2">Çok mu yoruldun kurban olduğum Yunusum, sana gitme demedim mi, İnce Memedi yakalayamazsınız, demedim mi?</p>

      <p class="calibre2">Nerden biliyorsun İnce Memedi yakalayamadığımızı?</p>

      <p class="calibre2">Halinizden. Bakınsana kendinize, hepinizin süngüsü düşmüş ki, süngü kalmamış burnunuzda.</p>

      <p class="calibre2">Bulamadık onu, diye hayıflandı Yunus. “Akçasazda kamış kamış, çalı çalı, Anavarzada köşe bucak, kaya kovuk aramadık yer bırakmadık, belki otuz köyün adamı, bulamadık. Onun Akçasaza devedikenli dereden girdiğini belki yüz kişi gözleriyle görmüş, aradık taradık, bulamadık. Yılanın deliğine, kuşun kanadının altına mı girdi, yer yarıldı da yerin altına mı sığındı, o kadar aradık bulamadık."&nbsp;</p>

      <p class="calibre2">"Belki ejderha yutmuştur onu, siz daha Akçasaza varmadan önce," diye kahkahayla güldü Zeynep Hatun.</p>

      <p class="calibre2">Ana ne gülüyorsun böyle Allahmı seversen, bir şey mi oldu?</p>

      <p class="calibre2">Oldu ya kara gözlüm, evimize bir şahin indi, bir devlet kuşu da başımıza kondu ya... kondu ya...</p>

      <p class="calibre2">Ne kondu Ana, hangi şahin Ana?</p>

      <p class="calibre2">Güzel, görkemli bir şahin, bir karayılanı cırnağına geçirmiş geldi evimizin üstüne kondu. Ben de o güzel şahini evimize çağırdım, ağırladım, balla kaymakla... Şimdi de koçlar kurban edeceğim onun yoluna.</p>

      <p class="calibre2">Ana sizin dilinizin altında bir şey var. Hepiniz sevinç içindesiniz. Ana, bunca yıldır, babam öldüğünden bu yana ben seni hiç böyle şenlik şadımanlık içinde görmedim.&nbsp;</p>

      <p class="calibre2">Zeynep Hatun ona yaklaştı, sağ elini onun omuzuna koydu, sevgiyle okşadı, sesini alçaltarak:</p>

      <p class="calibre2">O bizim evin üstüne konan görkemli şahin kim biliyor musun?</p>

      <p class="calibre2">Kim ana?"</p>

      <p class="calibre2">İnce Memed Yunusum, o bize geldi. O Allanın güzel kulu, ermişi, yiğidi, eli çatal kılıçlı Alisi, Bozatlı Hızın, Kıratlı Köroğlusu...</p>

      <p class="calibre2">Nerede o şimdi Ana?</p>

      <p class="calibre2">İçerde uyuyor.</p>

      <p class="calibre2">Deli bu Ana... Bu dediğin İnce Memed olamaz. Bir dünya alem ardında, tüm Çukurova onun kanına susamış, o da gelmiş senin kamıştan evinde uyuyor, öyle mi?&nbsp;</p>

      <p class="calibre2">"Uyuyor yavrum."</p>

      <p class="calibre2">Sana güvendi de uyuyor, öyle mi?</p>

      <p class="calibre2">Bana güvendi de uyuyor yavrum, insanın hası, çatal yüreklisi, bir bebecik kadar safı, Hazreti Ali kadar akıllısı, ak sakallı, yeşil donlu Hızır gibi kerametlisi, Köroğlu gibi kurnazı, adı güzel, kendi güzel Muhammed gibi insanoğluna saygılısı insana güvenir yavrum. Gözünü kapatır da en kötü insana canını teslim eder yavrum. O insana güvenmeyen, her insanda bir kötülük gören, insanı insan saymayan insan değil piçtir yavrum.</p>

      <p class="calibre2">Ana ne bildin o uyuyan adamın İnce Memed olduğunu?</p>

      <p class="calibre2">İnanmadım önce, sonra parmağında Kırkgöz Ocağının taçlı mührünü görünce inandım, sevincimden de deliye döndüm.</p>

      <p class="calibre2">Yunusun yüzü ışıdı, o da anası gibi sevindi. Gidiyor geliyor, “Dernek içerde, bizim evde, benim yatağımda uyuyor İnce Memed ha!" diyor, gülüyor, şadımanlık ediyordu. “Nasıl bir adam Ana o? Boyu boşu nasıl? Güleç mi, sert yüzlü mü, nasıl bakıyor, o bakınca gözlerinden bir hoş bir kıvılcımlar saçılırmış, Ana onu iyi ağırladın mı?"</p>

      <p class="calibre2">Zeynep Hatun, o ne sormuşsa uzun uzun karşılığını veriyor, onun sevincine katılıyordu.</p>

      <p class="calibre2">Ana, o ne zaman uyanır Ana o, Ana onu ne zaman görürüm ana?</p>

      <p class="calibre2">Zeynep Hatun sert:</p>

      <p class="calibre2">Uyuyan adama bakılmaz. Hele konuksa hiç bakılmaz. Uyuyan insana bakmak, onu seyreylemek, onu öldürmek gibi bir şeydir. Sabırlı ol, uyansın o, konuşursun onunla. Çok tatlı, bebecikler gibi de ağlayan yüreği yufka birisi...</p>

      <p class="calibre2">Yunusun kabı kabına sığmıyor, durmadan avlunun içinde oradan oraya dönenip duruyordu.</p>

      <p class="calibre2">Amman ha Ana, az daha unutuyordum. Az daha, az daha... İnce Memede birkaç kurban kesmek iktiza etmez mi?</p>

      <p class="calibre2">Geç bile kaldım, geç! Eğer baban sağ olaydı, İnce Memed de onun evine ineydi bir koç değil dokuz koç kurban ederdi baharı ona. Ayağının dibinde koçlar, tosunlar, boğalar keserdi. İşte senin baban böyle bir adamdı yiğidim, Yunusum. İnce Memed gibi bir adam, bir koç Köroğlu, bir Hızır, Kırklar pirler bin yılda bir gelirler bu dünyaya, o da en kutlu ocağa konuk olurlar.&nbsp;</p>

      <p class="calibre2">"Ana ben gidiyorum, aşağıdaki sürülerden bir koç almaya. Amman uyanırsa bir yere salma onu."</p>

      <p class="calibre2">Salmam yavrum. Çifte koç al. Bütün köyü toyumuza düğünümüze, İnce Memedimize çağır.</p>

      <p class="calibre2">Yunus ahıra koştu, atma atladı, doludizgin sürdü, köyün sürüsü aşağıda Ceyhan ırmağının yalısındaydı. Sürüye ulaştı, “Şunu, şunu, şunu," diyerek üç koçu gösterdi. “Hemen al bize getir. Bizim konuğumuz İnce Memed, koçları al getir. Sen de şölene çağrılısın... Bütün köy de..."</p>

      <p class="calibre2">Gerçek mi? diye boyun damarları şişerek sordu çoban başı.</p>

      <p class="calibre2">Gerçek, dedi Yunus, “Elini çabuk tut. Gün kavuşmadan her şey hazır olmalı."</p>

      <p class="calibre2">Eve geldiğinde Memedle Müslüm uyanmışlar, ellerini yüzlerini yuyorlardı. Yunus, atından hemen atladı. Koşarak Memede gitti, onu kucakladı, Müslümü de...</p>

      <p class="calibre2">Hoş geldin, hoş geldin kardaşımız, İnce Memedimiz, hoş gelip safalar getirdiniz, evimi ocağımı kutsadmız. Oturun hele.</p>

      <p class="calibre2">Tepeden tırnağa ona bakıyor, her bir yerini inceliyor, hayran, ona bakmaya doyamıyordu. Kırkgöz Ocağının mühründen de gözlerini alamıyordu. Derken çobanın koçlarıyla birlikte avluya bir genç kız, yaşlı kadın kalabalığı girdi. Çoban koçları keserken kızlar da ulu dut ağacının altını, sonra da bütün avluyu süpürüyor, yerlere hasırlar, çullar atıyor, hasırların, çulların üstüne de kilimler, halılar, döşekler atıyorlardı. Avluya giren her kadın elinde bir şey getiriyor, kilim, halı, döşek, avluya seriyorlardı. Kadınların bir kısmı avlu duvarının altına ocakları kurmuşlar, ocaklara kazanları vurmuşlar, kimi et doğruyor, kimi patates soyuyor, kimi pirinç ayıklıyordu.</p>

      <p class="calibre2">Gün, neredeyse kavuştu kavuşacakken köyün erkekleri avluya gelmeye başladılar. Her gelen İnce Memede gidiyor, onun karşısında biraz durup, hayran ona baktıktan sonra onu kucaklıyorlardı. En sonunda Yunusun evine Avşaroğlu Memed Ağa geldi, uzun boylu, sarkık bıyıklı, kırmızı güleç yüzlü, güleç yüzlülüğü ağırbaşlılığını bozmayan bir kişiydi. Yunus onu kapıda karşıladı. Onu görünce Memed de ayağa kalktı, ona doğru yürüdü. Avşaroğlu da onu kucaklayıp alnından öptü:</p>

      <p class="calibre2">Hoş gelmişsin İnce Memed, dedi içten gülerek, “Binboğa dağlarının çatal yürekli kartalı..."</p>

      <p class="calibre2">Hoş bulduk Ağam.</p>

      <p class="calibre2">Köyümüze gelmekle bizi gönendirdin.</p>

      <p class="calibre2">Ben de sizi görmekle gönendim Ağam.</p>

      <p class="calibre2">Avşaroğlu, kendisine ayrılmış başköşeye geçip oturmadan, Memed yerine oturmadı. Öteki ağacın gövdesinin oraya serilmiş kalın döşeğe geçti, Memedi de elinden çekti, yanına oturttu, ondan sonra köylüler oturdular.</p>

      <p class="calibre2">Yemekler geldi, yediler, gece yarıya kadar sohbet ettiler. Avşaroğlu, “Faruk Yüzbaşının Anavarza üstüne yılan seferi hezimeti," diyor gülüyordu da, başka bir şey demiyordu,</p>

      <p class="calibre2">Avşaroğlu konağa gitmek için ayağa kalkarken:</p>

      <p class="calibre2">Zeynep Hatun izin verirse bu gece bende kal İnce Memed, yavrum, dedi.</p>

      <p class="calibre2">Yok, diye onun önüne dikildi Zeynep Hatun, “benim konuğum, bu gece benim konuğumdur, o hiçbir yere gidemez. Yoksa Yunusun babasının kemikleri mezarında sızlamaz mı?"</p>

      <p class="calibre2">Haklısın Zeynep Hatun, İnce Memed bu gece sende kalsın, yarın gece de bende... Onu bir yere salma, olur mu?</p>

      <p class="calibre2">Salmam, dedi sevinçle Zeynep Hatun.</p>

      <p class="calibre2">Ama bunlar eşkıyadır, hiç belli olmazlar, bir bakmışsın, pır!</p>

      <p class="calibre2">Sana can baş kurban Ağam, yarın İnce Memedi kendi elimlen senin konağına getiririm.</p>
    </div>
  </div>
</body>
</html>