<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="WordSection">
    <div class="calibre1">
      <p class="calibre2"><br/></p>

      <p class="calibre2"><br/></p>

      <p class="calibre2" style="text-align: center;"><b>8</b></p>

      <p class="calibre2"><br/></p>

      <p class="calibre2">Ferhat Hoca derin düşüncelere dalmıştı. Aptes alıyor, namaz kılıyor, ellerini havaya açıyor, ağzı kıpır kıpır dualar okuyordu. Çeteler de, orada, kırmızı damarlı kayalığın kuytusuna sığınmışlar sabırla onu bekliyorlardı. Ferhat Hoca namaz kılmadığı, dua etmediği sıralar yüzü asık, alnı kırışmış başını kaldırmadan düşünürdü. Ağzına bir iki lokma yemek alıyor, ne yediğinin farkında bile olmadan kalkıyor, başı önünde yürümeye başlıyor, namaz vaktine kadar böylece gidip geliyordu.</p>

      <p class="calibre2">Üç günden beri burada bu minval üzere bekliyorlardı.</p>

      <p class="calibre2">Akşam olmuş, gün batıyordu ki, sakalını karıştıran Ferhat Hocanın yüzü ışıdı, eliyle Kasımı çağırdı:</p>

      <p class="calibre2">Kasım, dedi, “hazırlanın, yemeğinizi yiyin, suyunuzu için, sonra azıcık dinlenin, zor bir işe gidiyoruz."</p>

      <p class="calibre2">Hemen gür ateşler yakıldı, kestikleri koçtan arta kalanını çaman yapıp tuzladılar, kalın közlerin üstüne serdiler.</p>

      <p class="calibre2">Herkes, közlerin üstünde pişen etten bir parça alıyor, elindeki yufkanın içine koyuyor, dürüm yapıp yiyordu.</p>

      <p class="calibre2">Karınlarını doyurduktan sonra giyindiler, kuşandılar. Tüfeklerini taktılar, Ferhat Hocanın karşısına geldiler beklediler.</p>

      <p class="calibre2">"Zor bir işe kalkışıyoruz çocuklar. Şimdiye kadar hiçbir eşkıya, bu dağlar dağ oldu olalı böyle bir işe kalkışmadı. Biz kalkışacağız, bundan sonra ya İnce Memed ölecek, ya da bir iyice dillere destan olacak. Ya da hepimiz bir tekimiz kalmamacasına öldürüleceğiz. Biz şimdi bu gece yarısı Sarı Sultanoğlunun evini basmaya gidiyoruz. Sarı Sultanoğlunun evi bir kale gibidir,&nbsp;<span style="font-size: 1em; text-indent: 1em;">onun evini de, gece olsun, gündüz olsun, her köşe başında bir keskin nişancı bekler. Onlar her gözlerinin gördüğünü vurabilirler. Şimdi biz oraya toptan ölmeye gidiyoruz, içimizde ölmek istemeyenler varsa şimdi burada ayrılsınlar. Belki gündüz gözüne arkadaşlar ayrılmayı kendilerine yediremezler, az sonra bir ormandan gideceğiz, karanlıkta, bizimle ölüme gelmek istemeyenler orada ayrılıversinler.</span></p>

      <p class="calibre2"><span style="font-size: 1em; text-indent: 1em;">Yandaki küçük çiğire saptı, ayaklarına kanat takılmışçasına çabuk yürümeye başladı... Ferhat Hoca ayağına çok çabuk bir kişiydi, şimdi daha da hızlı yürüyor, çeteler arkasından ulaşmaya çalışıyorlardı. Ne kadar hızlı yürüyorsa o kadar da hızlı düşünüyordu. Ömründe ilk olarak böyle bir baskına kalkışıyor, böyle büyük bir soyguna girişiyordu. Sarı Sultanoğlunun evi bu dağ kasabasının dışında büyük bir bahçenin ortasında, kesme taşlardan örülü yüksek bir avlu duvarının içindeydi. Kırk odalı, geniş, at oynatacak kadar büyük salonlu, sofalı, iki katlı, bol pencereli bir konaktı. Bu konağın Sarı Sultanoğlunun dedesinden kaldığı söyleniyordu."</span></p>

      <p class="calibre2">Çiğirden sonra bir ormana geldiler, orman yolu işlek bir yoldu, birçok pınar suyu geçerek, keskin kayalıklı bir yamaca düştüler, yamaçtan sonra bir düzlüğe indiler. Düzlükte burunlarına bir yanık kokusu geldi.</p>

      <p class="calibre2">Ferhat Hoca burada durdu, ilk olaraktan arkasına döndü, karanlıkta çetelerini saydı, hepsi tamamdı.</p>

      <p class="calibre2">Demek hepimiz birlikte ölüme gidiyoruz. Şimdi beni dinleyin, Kasımla Sahan benimle gelecekler. Temir, sen de kalanlarla dışarda, avlu duvarının az ötesindeki hendekte bekleyeceksiniz. İçerde bize bir şey olacak olursa Sarı Sultanoğlu konağında hiçbir canlı kalmayacak. Kedilerini, köpeklerini, kafesteki kuşlarını, saçaklarına yuva yapmış kırlangıçlarını bile öldüreceksiniz. Bu konaktan bir tek canlı bile kurtulursa siz yaşayamazsınız. Tamam mı?</p>

      <p class="calibre2">Tamam, dedi Temir.</p>

      <p class="calibre2">Bahçe çitinden atlayarak büyük avlu kapısına geldiler. Ferhat Hoca sert:</p>

      <p class="calibre2">Aç kapıyı oğlum, dedi kapıyı bekleyen silahlı kişiye “Ben İnce Memed çetesiyim. Adım da Ferhat Hoca."</p>

      <p class="calibre2">Beye haber vereyim, sen şurada bekle de...</p>

      <p class="calibre2">Az sonra geri geldi, kapının ağır kanatlarından birisini araladı:</p>

      <p class="calibre2">Buyurun, dedi.</p>

      <p class="calibre2">Kapıyı kapadıktan sonra önlerine düştü, beyin odasının kapısına kadar götürdü. “Geldiler Beyim," dedi.</p>

      <p class="calibre2">Bey:</p>

      <p class="calibre2">Hoş geldin İnce Memed, diye ayağa kalktı. “Hanginiz İnce Memedsiniz?" diye de sordu.</p>

      <p class="calibre2">Ferhat Hoca Kasımı gösterdi. Sarı Sultanoğlu onun elini sıktı. “Ben de seni görmeyi çok arzu ediyordum İnce Memed," dedi. Ferhat Hocayla Sahanın da elini sıktı. Sedire buyur etti. Odada üç tane karpuzu yeşil, büyük lamba yanıyordu.</p>

      <p class="calibre2">Sarı Sultanoğlu çok uzun boylu, ince yapılı, burulmuş bıyıklı, büyük kara gözlü, kartal burunlu, uzun yüzlü bir kişiydi. Yüzünden düşünce, keder akıyordu sanki. Ceplerinin ağzı, dikiş yerleri, paçaları sırma işleme mavi çizgili, açık mavi bir şalvar geçirmişti bacaklarına. Üstüne kırk düğmeli Halep işi, yakası belki bir el genişliğinde sırma bir yelek takmış, kırk altın düğmenin hepsini de iliklemişti. Saatinin altın kösteğini, belki on beş zincir bir arada, göbeğinin üstünden bir cepten bir cebe sarkıtmıştı.</p>

      <p class="calibre2">Eeee, hoş geldiniz. Yemek yediniz mi?</p>

      <p class="calibre2">Ferhat Hoca:</p>

      <p class="calibre2">Ziyade olsun, yedik.</p>

      <p class="calibre2">Kahve, nasıl olsun.</p>

      <p class="calibre2">Biz soymaya geldiğimiz evin kahvesini içmeyiz. Ayıp olmaz mı Sarı Sultanoğlu.&nbsp;</p>

      <p class="calibre2">"Ayıp olur," diye güldü Sarı Sultanoğlu, “ayıp olur ya, benim evimden kahve içmeden de kimse dışarıya çıkamaz."</p>

      <p class="calibre2">Elini şaklattı, içeriye giren delikanlıya:</p>

      <p class="calibre2">Ağalara kahve...</p>

      <p class="calibre2">Sade, dedi Ferhat Hoca.</p>

      <p class="calibre2">Sade, dedi Kasım.</p>

      <p class="calibre2">Sade, dedi Sahan.</p>

      <p class="calibre2">Çabuk olsun, dedi Sarı Sultanoğlu, “Ağaların acelesi var."</p>

      <p class="calibre2">Odadaki sarı çakmaktaşından çok güzel yapılmış ocak ilk göze çarpıyordu. Dört duvar da ceviz kaplamaydı. Duvara oyulmuş dolapların tahta kapakları oymacılığın usta işiydi ve çok ince işlenmişti. Tavan da öyleydi. Duvarlarda büyük, altın yaldızlı yazılarla, renkli, mavi, pembe tuğralarla bezenmiş fermanlar asılıydı. Bir de, tam ocağın üstünde, gene oymalı, altın yaldızla bezenmiş bir soyağacı duruyordu. Ağacın gövdesi, dalları altın varaktı.. Her dala yeşil birkaç yaprak konmuş, yeşil yaprağın içine de altın yaldızla adlar yazılmıştı.</p>

      <p class="calibre2">Sarı Sultanoğlu konuşmuyor, Ferhat Hoca da dalmış duvarlardaki oymalara, fermanlara, tavanın güzelliğine, soyağacının görkemine bakıyordu.</p>

      <p class="calibre2">Ne o, daldın Hocam.</p>

      <p class="calibre2">Çok güzel, dedi Ferhat Hoca. “Bu konağın böyle güzel olduğunu hiç bilmiyordum. Bu fermanlar, bu soyağacı..."</p>

      <p class="calibre2">Dulkadiroğlunun konağıdır bu konak, dedi Sultanoğlu alçak gönüllü, boyun bükerek.</p>

      <p class="calibre2">Dulkadiroğlu dört yüz yıl bu dağlara, Maraştan Adanaya, oradan Kayseriye, Niğdeye, oradan Orta Anadolu içlerine kadar hükmetmişti. Sultan Memedin anası da Dulkadirli Sultanının kızıydı. O yüzden Toros dağları Osmanlı bizim yiğenimizdir, der, övünürdü.</p>

      <p class="calibre2">Sarı Sultanoğlu da, ben Dulkadiroğluyum, diyordu. Oysa, onun soyunu bilenler, onun Kürt olduğunu söylüyorlardı. Sarı Sultanoğulları Kürttü, Dulkadirliler de Türkmendiler ama, Allah için bu Sarı Sultanlıların da Dulkadirlilerden kalır bir yanları yoktu. Bunlar burada, bir yanları uçsuz bucaksız Uzunyaylada, bir yanları gür ormanlıklı Binboğa dağlarındaydı. Soylu atlar yetiştiriyorlar, koyun, tosun, sığır sürüleri besliyorlardı. Atlarının, kınalı koyunlarının namı Çöl Arabistanı aşmış, Firengistana ulaşmıştı.</p>

      <p class="calibre2">Evet, dedi Hoca, “Dulkadirli, Osmanlıdan da soylu, Osmanlıdan da eski bir soydur. Dünyanın en adil sultanları Dulkadirliden çıkmıştır."</p>

      <p class="calibre2">Çok iyi biliyorsun Hocam tarihimizi.</p>

      <p class="calibre2">Az buçuk mürekkep yaladık Sultanoğlu Beyim.</p>

      <p class="calibre2">Sultanoğlu hep sevinç içinde gülüyordu.</p>

      <p class="calibre2">Kahveler geldi, konuklar kahveleri höpürdetmeden, çok saygılı içtiler, fincanları yanlarındaki oymalı sehpanın üstüne koydular.</p>

      <p class="calibre2">Bey ayağa kalktı:</p>

      <p class="calibre2">Buyur Ferhat Hoca, emrini söyle.</p>

      <p class="calibre2">Estağfurullah Beyim, emrim değil, ricam olacak zatına.</p>

      <p class="calibre2">Çabuk söyle, ne kadar Hocam?</p>

      <p class="calibre2">Bin altın Beyim?</p>

      <p class="calibre2">Baş üstüne Hocam.</p>

      <p class="calibre2">Bey gene el çırptı, biraz önce kahve getiren delikanlı içeriye girdi.</p>

      <p class="calibre2">Hatuna söyle, para sandığını sana versin de al getir.</p>

      <p class="calibre2">Delikanlı gitti, biraz sonra da elinde, altm çekirdekler, değerli taşlarla kakmalı, oymalı, güzel bir sandıkla geldi. Sarı Sultanoğlu belinden bir deste anahtar çıkardı, anahtarların içinden birisini hemen ayırdı kilide soktu, kilit çın diye açıldı. Sarı Sultanoğlu sandıktan bir kadife torba aldı, “Buyur Ferhat Hoca," dedi, “tam bin altındır."</p>

      <p class="calibre2">Hoca keseyi aldı, ağzını çözdü, içindeki altınları önüne döktü, altın yığını önünde ışıladı. “Bir, iki, üç," diyerek saymaya başladı. “Dört, beş, altı, yedi, sekiz..." On beşi saydıktan sonra sesi düştü, duyulur duyulmaz oldu. Biraz geçince de sesi hiç duyulmaz olup, dudakları kıpır kıpır etti.</p>

      <p class="calibre2">Sarı Sultanoğlu sedire bağdaş kurmuş oturmuş, biraz öne eğilmiş, yüzünde şaşkın bir gülümseme, para sayan Ferhat Hocayı izliyordu. Ferhat Hoca para yığınından sol eliyle bir avuç altın alıyor, sağ eliyle kadife keseye, şık şık, atıyordu.</p>

      <p class="calibre2">Para sayıldı bitti, Ferhat Hoca kadife kesenin ağzını büzdü, ayağa kalktı, tüfeğini omuzuna aldı:</p>

      <p class="calibre2">Sağ ol Sarı Sultanoğlu, dedi, “çok onurlu adammışsın. Böyle olacağını bilseydim... Ama hiç mümkünümüz, çaremiz yok."</p>

      <p class="calibre2">Biliyorsun herhalde Ferhat Hoca, bu konağı soyan ilk eşktya İnce Memed çetesidir. Bu yürekliliği, bu ocak bu ocak oldu olah ilk siz gösterdiniz.</p>

      <p class="calibre2">Biz gösterdik, dedi Ferhat Hoca.</p>

      <p class="calibre2">İnce Memed, diye tanıtılan Kasım konuşmak zorunda olduğunu sandı:</p>

      <p class="calibre2">Kusura kalma Bey, her şeyi göze aldık. Ammavelakin yiğit adammışsın.</p>

      <p class="calibre2">Durun, dedi Sarı Sultanoğlu, “durun bu adam İnce Memed olamaz."</p>

      <p class="calibre2">Kasıma döndü:</p>

      <p class="calibre2">Sen yörüksün, dedi. “Yörükler gibi konuşuyorsun."</p>

      <p class="calibre2">Sedirden atladı geldi, Ferhat Hocanın kolundan tuttu:</p>

      <p class="calibre2">Sen Ferhat Hocasın biliyorum, bu adam İnce Memed değil. Eğer yalan söylüyorsanız, bu adam İnce Memed değilse hiçbiriniz bu konaktan sağ çıkamazsınız dışarıya.</p>

      <p class="calibre2">Benim Beyim, dedi soğukkanlı Kasım. “Bizim köyün yarıdan çoğu sonradan yerleşiktir. Biz aslında Yörüğüz, dilimiz de azıcık Yörük diline çalıyor herhalde." Kasım konuşurken gülüyordu da. Onun tavrı, soğukkanlılığı gülmesi Beyi yatıştırdı.&nbsp;</p>

      <p class="calibre2">"Dernek İnce Memed sensin. Evet, benziyorsun İnce Memede. Bana senin gibi birisini tarif etmişlerdi."</p>

      <p class="calibre2">Kasımın yanma geldi, koluna girdi, onlar önde, Ferhat Hocayla Şahan arkada merdivenleri indiler. Bey onları böylece avlu kapısına kadar uğurladı. Kapıdaki kişi iki kanadı birden açtı.</p>

      <p class="calibre2">Bey:</p>

      <p class="calibre2">Güle güle, uğurilen, dedi, ardından da İnce Memede seslendi: “İnce Memed, İnce Memed!" Kasım ürküntüyle, bir yaylım ateşi bekleyerek, geriye döndü.</p>

      <p class="calibre2">Buyur Bey.</p>

      <p class="calibre2">Köylüler senin atı tutup da Hükümete teslim ermezler değil mi?</p>

      <p class="calibre2">Etmezler.</p>

      <p class="calibre2">Atın başına bin beş yüz lira koymuşlar da... Çok para.</p>

      <p class="calibre2">Koysunlar, etmezler.</p>

      <p class="calibre2">Hele bekleyelim bakalım, şu bizim köylülerde ne kadar insanlık kalmış.</p>

      <p class="calibre2">Arkasını döndü konağa yürürken avlunun ağır çifte kanadı da karanlığın üstüne kapandı.</p>

      <p class="calibre2">Gökte çok yıldız vardı. Bütün gökyüzü şıkır şıkır kaynıyordu. Karşı yüksek dağın çakmaktaşı doruğu bir yıldız ışığı buğusu içindeydi.</p>

      <p class="calibre2">Önde Ferhat Hoca, arkada ötekiler olağanüstü çabuklukla yürüyor, gün doğmadan önce ormanı, pınarları, kepir taşlığı aşıp batıdaki sarp kayalıkları tutmak istiyorlardı.&nbsp;</p>

      <p class="calibre2">Gün burnuna kayalıkların dibine gelince Hoca:</p>

      <p class="calibre2">Mola arkadaşlar, dedi.</p>

      <p class="calibre2">Yandaki mavi, kırmızı damarlı kayanın tam göbeğinden, taşı oymuş bir pınar akıyordu. Hoca oraya gitti, ağzını suya dayadı, kana kana içti, sakalı ıslanmıştı, yeniyle sildi, kollarını sıvadı, ayakkabılarını, çorabını, fesini çıkardı aptes aldı telaşsız. Aşağıdaki çimenliğe gitti, fesini önüne koydu namaza durdu. Gün bir kavak boyu kalkıncaya kadar namazını kıldı. Namaz bittikten sonra olduğu yere oturdu, tespih çekerek duasını topladı, önündeki fesini başına koydu, sağ yanındaki tüfeği eline aldı ayağa kalktı.</p>

      <p class="calibre2">Bugün öğleye kadar şu yamaçtaki kayalığı tutmalıyız.</p>

      <p class="calibre2">Sarp, bir geyik bile gezemez kayalığı gösterdi. Kimse ses çıkarmadan onun ardınca kayalığa vurdular. Kayalar ustura gibi keskindi, elleri, dizleri kan içinde kaldı.&nbsp;</p>

      <p class="calibre2">Öğleden az önce Ferhat Hocanın gösterdiği yere geldiler. Burası, kayaların bir duvar gibi çevirdiği, yeşil, küçük bir düzlüktü. Düzlüğün tam ortasından bir pınar çıkıyordu. Suyun ayağına uzun çam bir oluk yerleştirilmişti.</p>

      <p class="calibre2">Ferhat Hoca:</p>

      <p class="calibre2">Vesüphanallah, diye ellerini havaya açtı, “buralara kim gelir de, burasını kim bilir de şu pınarın ayağına bir de güzel bir oluk koyar?"</p>

      <p class="calibre2">Pınarın yanına vardı bağdaş kurdu. Ötekiler de onun yanına vardılar, oturdular.&nbsp;</p>

      <p class="calibre2">"Bakın arkadaşlar, evini bastığımız kişi Sarı Sultanoğludur. Bize bir Sultan nasıl davranırsa öyle davrandı. Herhalde yolda Kasımla Sahan olanı biteni size anlattılar. Hiç aldanmayalım, Sarı Sultanoğlu bu parayı bize kolay yedirmez. Şimdi belki yüz kişisi bizim ardımızdadır. Ona göre davranmalıyız. Biz bundan sonra kendimizi yarı yarıya ölü saymalıyız, belki yarıdan da daha çok ölüyüz. Öyleyse neden bu adamın evini bastık, ölmek için mi, diyeceksiniz? İş, hiç de öyle değil. Bu adamın evini basmasaydık, uzun bir süre bu dağlar bizi barındırmazdı. Şimdi büyük, can alıcı bir düşman sahibi olduk ya, bütün dağları da dost edindik."</p>

      <p class="calibre2">Temir:</p>

      <p class="calibre2">Sen nasıl bildiysen öyle yaptık. Dernek ki doğru yaptık Hocam.</p>

      <p class="calibre2">Sağ ol Temir. Şimdi karnımızı doyuralım, ardından da uyuyalım. Ne kadar uyuyabileceğimiz belli değil.</p>

      <p class="calibre2">Güdük Hacı çetenin yiyecekçisiydi, bir tek tabancadan başka silah taşımazdı. Geniş omuzlu, kısa boylu, çok güçlü, dayanıklı bir kişiydi.</p>

      <p class="calibre2">Güdük Ağa, ne çıkaracaksın şimdi bize, soframıza ne getireceksin?</p>

      <p class="calibre2">Güdük Hacı, kayanın dibindeki yiyecek heybelerini aldı getirdi ortaya koydu.</p>

      <p class="calibre2">Önce bal, börek, arkasından da kuş sütü Hocam.</p>

      <p class="calibre2">Sağ ol Hacım, bizi iyi düşünmüşsün.</p>

      <p class="calibre2">Hacı heybenin bir gözünü açtı, yufka dürümlerini önce çıkardı çimenlerin üstüne koydu, ardından da, her bir eşkıyaya, içine peynir, çökelek koyarak birer sokum yaptı, ellerine tutuşturdu. Sokumu yiyip bitirenler Hacıdan bir sokum daha istiyorlar, daha onlar ellerini uzatmadan Hacı ellerine sokumu veriveriyordu. Onlar sokumları bitirince, Hacı gerçekten ellerine, bir yağlı, mavi kağıdın içinden çıkardığı ballı böreği, eşit parçalara ayırarak, her birisine büyük bir parça verdi.</p>

      <p class="calibre2">Ballı böreği verdin Hacı, diye güldü Hoca, “kuş sütü nerede?"</p>

      <p class="calibre2">O da bulunur, diye güldü, koltukları kabaran Güdük.</p>

      <p class="calibre2">Geriye kalan böreği, bir parçasını kendine ayırdıktan sonra, yağlı mavi kağıda yeniden sardı Hacı, heybeye yerleştirdi. Tütün kaçakçıları bu kağıdı tütün paketi yapmakta kullanıyorlardı. Hacı bu kağıtlardan bir hayli ele geçirmiş, o da bunlara yağlı, ballı yiyeceklerini koyuyordu.</p>

      <p class="calibre2">Çocuklar, hiç kimse açıkta, yan yana uyumasın. Her birimiz uzak, sıtaralı, ha deyince kurşun işlemez... Temir de bizi bekleyecek! İyi uykular.</p>

      <p class="calibre2">Uyumalarıyla, aşağıdan, yandan yönden gelen büyük bir cayırtıyla uyanmaları bir oldu.</p>

      <p class="calibre2">Ötekiler, kayaların arasından yukarı doğru çıkarlarken, Temir onları hemen görmüş, önde gelen sarışın delikanlıyı bir kurşunda düşürmüştü.</p>

      <p class="calibre2">Büyük cayırtıyla hemen toparlandılar. Üstlerine aşağıdan, sağdan, soldan yağmur gibi kurşun yağıyordu. Gelenlerin çok kalabalık ve usta nişancılar olduğu gelen kurşunlardan anlaşılıyordu.</p>

      <p class="calibre2">Yüz kişiyle çevrildiniz İnce Memed, diye yandan bağırdı tok sesli birisi. “Karşındaki Keçi Çobanı Abdi Ağa değil İnce Memed. Karşındaki padişah fermanlı Sultanoğlu. Teslim olun. Teslim olmazsanız hepinizin canını az sonra cehenneme yollarım... “</p>

      <p class="calibre2">Buradan babaynı yanına gitmeye hiç kimsenin niyeti yok, yok, yok, diye bağırdı Ferhat Hoca. Arkasından da sesin geldiği kayaya tüfeğindeki bütün kurşunları boşalttı. Bundan sonra da dehşet, kızgın bir çarpışma başladı. O, sesi tok adam durmadan bağırıyor, kurşun seslerinden, parçalanan kaya parçalarının gürültüsünden ne dediği anlaşılmıyordu.</p>

      <p class="calibre2">Ferhat Hoca yatarak Temirin yanma gitti:</p>

      <p class="calibre2">Haydi Temir biz yukarı doğru sürünelim. Yukarıya giderken bizi görüp vuramazlarsa kurtulduk. Üstelik de onların yarısının da ölüsü bu kayalıklarda kalır. Haydi Temir.</p>

      <p class="calibre2">Yukarıya sürünerek tırmanmak çok zor oluyordu. Ferhat Hoca sürünürken üç kez kurşun yeme tehlikesi atlattı, bir keresinde de önündeki derin uçuruma düşüyordu, sağlam bir köke son anda tutundu. Temirse aşağıdan yukarıya kayan bir yılan gibi usta akıyordu.</p>

      <p class="calibre2">Çıktıkları yer çıkılması olanaksız bir yerdi. Yukarıdan aşağıya bakınca, öyle sarp bir uçurumun başıydı ki çıktıkları yer, insanın soluğu kesiliyor, başı dönüyordu.</p>

      <p class="calibre2">"Yukarıya, bizim yanımıza sürünün," diye emir verdi Ferhat Hoca. “Biz sizi koruyoruz."</p>

      <p class="calibre2">Yukardan, ikisi iki yerden aşağıya, Sultanoğlunun adamlarının üstüne kurşun yağdırdılar. Başını kaldıranı vuruyorlardı, vurulan bağırarak, kayaları yankılandırarak kayalardan aşağıya atıyordu kendisini.</p>

      <p class="calibre2">Gün batarken aşağıdan kurşun sesleri kesildi.</p>

      <p class="calibre2">Üstlerine kurşun yağdıralım, diye emir verdi Hoca. “Kaçmalarına fırsat vermeyin, öldürmeye sıkın, bu ilk ve son çarpışmamızdır. Bundan sonra ne candarma, ne eşkıya çeteleri, ne de Sultanoğlu bir daha üstümüze gelebilirler." Soluk soluğa kalmış, durmadan silahını doldurup doldurup boşaltıyor, hemen hemen hiçbir kurşunu boşa salmıyordu.</p>

      <p class="calibre2">Yavaş yavaş yukardan aşağıya, kayaların arkasına saklanarak iniyorlardı. Hiçbir yerden ne bir kurşun sesi, ne bir çıtırtı geliyordu. Gün de yavaş yavaş dağların arkasına çekiliyordu.</p>

      <p class="calibre2">Ortasından pınar kaynayan düzlüğe inmişlerdi ki, aşağıdan bir inilti duyuldu.</p>

      <p class="calibre2">Ferhat Hoca:</p>

      <p class="calibre2">Hemen aşağı inip şu adamı öldürün, diye buyurdu.</p>

      <p class="calibre2">Kasım koşarak indi ve adamın iniltisi de az sonra kesildi.</p>

      <p class="calibre2">Bu gece buralardan uzaklaşmalı, çok uzaklara gitmeliyiz. En azından o Kızılbaş köyünü tutmalıyız. Neydi o köyün adı?</p>

      <p class="calibre2">Menekşeli, dedi Temir.</p>

      <p class="calibre2">Bugünlerde o köyün ineklerinin sütü menekşe kokar, dedi Güdük Hacı.</p>

      <p class="calibre2">O köyde bu sıralar yer gök hep menekşe açar. Her şey menekşe kokar. İnsan, hayvan, toprak, ağaç, kurt kuş hep menekşe kokarlar. İnekler de menekşe yediklerinden... İneklerin sütü de, pınarların suyu da...</p>

      <p class="calibre2">Haydiyin bakalım, dedi Ferhat Hoca, önlerine düştü, ter içinde kalmış, giyitleri sırılsıklam olmuş, kulunçlarından ter fışkırmıştı. Nedense kan içindeki dizlerinin, kollarının yaralan sızlamıyordu. Ötekiler de Ferhat Hoca gibiydiler.</p>

      <p class="calibre2">Gene Ferhat Hoca önde, Kasımla Sahan yanında, ötekiler arkasında yola düştüler, kayadan kayaya, çalıdan çalıya, dereden dereye, düşüyorlar, uçarcasına gidiyorlardı.</p>

      <p class="calibre2">Menekşeliye geldiklerinde tanyerleri işiyordu. Eğer bir gecede aştıkları yolu Menekşeli köylülerine söyleselerdi, mümkünü yok, bir çocuğu bile inandıramazlardı.</p>

      <p class="calibre2">Köye girince Dursun Dedenin evini sordular, çok güzel giyinmiş, pembe yüzlü, parıltı içinde kara gözlü güzel bir kız önlerine düşerek onları Dursun Dedenin evine götürdü.</p>

      <p class="calibre2">Hemen Dedenin evinin önüne bir kalabalık birikti. Bu eşkıyaların halini gören şaşıyor, gören şaşıyordu. Dizleri, kolları, göğüsleri parça parça olmuş, her yanları kana bulanmıştı.</p>

      <p class="calibre2">Dursun Dede, bu halde de olsa Ferhat Hocayı hemen tanıdı, sağ elini yüreğinin üstüne koyarak onu selamladı. Ferhat Hoca da öyle yaptı. Ardından da kucaklaştılar. Ferhat Hocadan sonra Dede ötekileri de, sağ elini yüreğinin üstüne koyarak selamladı, kapıyı gösterip, “içeriye buyurun, erenler," dedi. Önde Ferhat Hoca, arkada öteki eşkıyalar eve girdiler. Dedenin onları buyur ettiği yer uzunlamasına, geniş, kilim döşeli, duvarlarında hatlar, sazlar asılı, ocaklığının alnında çatal bir kılıç duran bir salondu. Yorgun argın sedirlere çöktüler.</p>

      <p class="calibre2">Ne bu hal Ferhat Hoca? diye sordu Dede.</p>

      <p class="calibre2">Sorma erenler, dedi Ferhat Hoca, “bir belaya çattık ki bela derim sana."</p>

      <p class="calibre2">Olanı biteni baştan sona anlattı.</p>

      <p class="calibre2">Dursun Dede:</p>

      <p class="calibre2">"O sizin ardınızı bırakmaz. Adamları çoktan köyü sarmışlardır. O, Dulkadiroğlu değildir, biliyorsun. Dulkadirli Sultanları soyundan kimse kalmadı. Bir tek kişi var, o da Andırındaki Saraç Hacı. Saraç Hacı çok güzel türkü söyler, soylu atlara sırma işleme, savatlı eyer, dizgin yapar. Bir at, soylu, onun istediği gibi bir at değilse Dulkadiroğlu Hacı Sultan ona dünyayı verseler o ata eyer, dizgin, belleme yapmaz. Onun her işlediği eyer bir renk denizi, bir çiçeklik, bir cennet bahçesidir. Sarı Sultanoğlu kıyamete kadar senin yakanı bırakmaz. Şimdi köyü sarmışlarsa da çekinme. Bizim köyün delikanlıları onların icabına bakarlar."</p>

      <p class="calibre2">Daha soluklarını toparlamamışlardı ki, salonun içini mis gibi bir kokuyla doldurarak, kahveler geldi.</p>

      <p class="calibre2">Ne zahmet, dedi Ferhat Hoca.</p>

      <p class="calibre2">Estağfurullah, uzak yoldan geldiniz.</p>

      <p class="calibre2">Bu kahve menekşe kokuyor, dedi Ferhat Hoca, kahveden bir yudum aldıktan sonra.</p>

      <p class="calibre2">Ötekiler de, “Menekşe kokuyor," dediler.</p>

      <p class="calibre2">Bizim köyde çok menekşe vardır, diye gülümsedi kıvançla Dursun Dede. “Bizim burada her kaya, çalı, ağaç dibi, her dere, her kuytuluk ağzına kadar menekşeyle doludur. Allah buraya da menekşe yağdırmış. Dışardan gelenlerin menekşe kokusundan başları döner."</p>

      <p class="calibre2">Kahveler içilip bittikten sonra:</p>

      <p class="calibre2">Dede, dedi Ferhat Hoca, “bizim çocuklar, bir köye girince öyle bir evde hepimiz tıkılıp kalmayız. Kusura kalma, geleneğimiz budur, ikişer ikişer bizler köyün öteki evlerine dağılırız. İki kişi köyün en ucundaki, kayalıkların dibindeki evlere, iki kişi güneye, iki kişi de kuzeye, biz de burada kalacağız."</p>

      <p class="calibre2">Dede el çırptı, dışardan uzun boylu, karayağız, uzun pos bıyıklı delikanlılar girdiler içeriye, Dursun Dede onlara, eşkıyaları hangi evlere götürmeleri gerektiğini söyledi.&nbsp;</p>

      <p class="calibre2">"Yaralarına ilaç yapacak, saracak, yırtılmış giyitlerini dikecek, dikilmeyecek kadar parçalanmışlarının yerine de yenilerini vereceksiniz."</p>

      <p class="calibre2">Delikanlılar, “Baş üstüne pirim," diyerek eşkıyalarla birlikte çıktılar, Ferhat Hocayla birlikte Kasım kaldı. Eşkıyalar çıkıp gittikten sonra Dursun Dede:</p>

      <p class="calibre2">Haydi siz de değişin bakalım şu partallarınızı.</p>

      <p class="calibre2">Her ikisinin yanma birer bohça getirilip kondu.</p>

      <p class="calibre2">Şu odaya girin de şu ilaçları yaralarınıza sürün, kanlarını sıcak suyla yuduktan sonra. Bir de güzel yıkanıp, tertemiz giyinin, diye giriş kapısının yanındaki kapalı kapıyı gösterdi onlara.</p>

      <p class="calibre2">Bir ellerine bohçayı, öbür ellerine tahta ilaç çanaklarını aldılar, ayağa kalktılar, önde Ferhat Hoca, arkada Kasım, Dedenin gösterdiği kapıyı açtılar içeriye girdiler. Uzun bir süre içerde kaldıktan sonra yunmuş arınmış, pırıl pırıl dışarıya çıktılar:</p>

      <p class="calibre2">Sağ ol erenler, dedi Ferhat, “anamdan yeni doğmuşa döndüm."</p>

      <p class="calibre2">Geldi eski yerine oturdu.</p>

      <p class="calibre2">Dursun Dede onlar geldiğinden bu yana kıvranıyor, bir şey sormak istiyor, bir türlü de soramıyordu. Ferhat Hocaysa onun bu kıvranmasının sebebini anlıyordu. Sonunda gülerek:</p>

      <p class="calibre2">İnce Memedi soracaksın değil mi erenler? diye, o da onun gözlerinin içine bakarak sordu.</p>

      <p class="calibre2">Dursun Dede:</p>

      <p class="calibre2">Merak ettim sultanım. İnşallah başına bir iş gelmemiştir. Apansız yakalandığından biraz sıkılmıştı.</p>

      <p class="calibre2">Gelmedi, dedi Ferhat Hoca. “Gelmedi ya, o, eşkıyalığı bıraktı Bir daha dağa çıkmayacak. Adını sanını yitirdi, bir köylü oldu, köylü kalabalığına karıştı. Adını da işte böyle bize bıraktı. Kıyamete kadar da İnce Memed çetesi dağlardan inmeyecek."&nbsp;</p>

      <p class="calibre2">"Onu dağdan indiremezler," dedi Dursun Dede. “Onu dağdan indirmeye senin de, benim de, kimsenin de, İnce Memedin de artık gücü yetmez."</p>

      <p class="calibre2">Gür bıyıklarını, incecik solgun, yumuşak yüzündeki sakallarını sağ eliyle sıvazladı:&nbsp;</p>

      <p class="calibre2">"Duydun mu Hocam, sultanım, İnce Memedin deli atının işini, duydun mu?"&nbsp;</p>

      <p class="calibre2">"Kulağıma bir şeyler çalındı," dedi Hoca, “ne olmuş ki İnce Memedin atma?"</p>

      <p class="calibre2">İnce Memedin atının başına bin beş yüz lira koymuşlar...</p>

      <p class="calibre2">Ne yapacaklarmış o atı?</p>

      <p class="calibre2">Kurşuna dizeceklermiş.</p>

      <p class="calibre2">Benim bildiğim köylüyse bu köylü İnce Memedin atını tutup da bin beş yüz lira için onlara teslim edemez, korkarlar?</p>

      <p class="calibre2">Korkarlar, dedi Dursun Dede.</p>

      <p class="calibre2">Götürürler, dedi Ferhat Hoca, “şu dağlarda ne kadar beygir bulurlarsa alır götürürler, ama o deli atın, hele bundan sonra kimse yanına yaklaşamaz."</p>

      <p class="calibre2">Bir de o ata kanat takarlar, her sabah, her akşam at uçar da Cennete gider.</p>

      <p class="calibre2">Kim akıl etmiş o atı yakalamayı, yakalayıp da kurşuna dizmeyi?</p>

      <p class="calibre2">Kim akıl etmişse iyi etmiş aklınca... Bence bu bir deneme. Eğer atı köylüler alır da getirirlerse, bu dernektir ki, İnce Mettedi de alır getirirler.</p>

      <p class="calibre2">Bana öyle geliyor ki Dursun Dede, İnce Memed de, atı da kıyamete kadar savaşacaklar, dedi Ferhat Hoca.</p>

      <p class="calibre2">Dursun Dede:</p>

      <p class="calibre2">Ben bu İnce Memed işini çok merak ediyorum Hocam, dedi. “İnce Memedi ben iyi tanırım, sen de yakından tanırsın, herkes gibi bir insan. Bir sürü eşkıya da onun gibi adam öldürerek dağa çıkmış, onun gibi zulme, haksızlığa karşı gelmiş, Ağaların, Beylerin evini basmış, İnce Memedden daha yürekli, daha becerikli olmuşlar, millet neden İnce Memedi seçmiş, işte bunu bir türlü çözemedim. Şimdi senin yanında İnce Memed olmasaydı..."</p>

      <p class="calibre2">Yandımdı, dedi Ferhat Hoca. “Eğer Sarı Sultanın konağına yanımda İnce Memed olmadan gitseydim, bir kere önce konağa giremezdim, girebilseydim de, Sarı Sultanoğlunu soyduktan sonra oradan sağ çıkamazdım."</p>

      <p class="calibre2">Bir sırrı hikmet... Bizim bilmediğiniz bir şey, bir giz var bu adamlarda... Biz göremiyoruz da kalabalıklar görüyor.</p>

      <p class="calibre2">Sen, ben, biz bir tek gözüz, diye sakalını çekiştirdi Ferhat Hoca, “oysa ki kalabalıklar bin, on bin, yüz bin, yüz milyon göz. Onlar İnce Memedlere yüz milyon insanın, bin yıllık gözleriyle bakıyorlar."</p>

      <p class="calibre2">Akşama kadar at üstüne, İnce Memed üstüne konuştuklarını gittikçe koyulaştırdılar. Akşam olunca büyük bir bakır sini geldi ortaya... Çok güzel giyinmiş genç kızlar, delikanlılar türlü yiyecekler taşıdılar sininin üstüne.</p>

      <p class="calibre2">Buyur Hocam.</p>

      <p class="calibre2">Sağ ol Sultanım. Her yer menekşe kokuyor.</p>

      <p class="calibre2">Kokuyor, dedi Dursun Dede.</p>

      <p class="calibre2">Konuşmadan yemeklerini yediler.</p>

      <p class="calibre2">Yemekten sonra büyük odaya köylüler birer ikişer, sağ elleri yüreklerinin üstünde, uzun pos bıyıklarıyla gelerek sedirlere saygılıca çöktüler. Kısa bir sürede de oda kadın erkek doldu.</p>

      <p class="calibre2">Bir delikanlı duvardaki sazlardan birisini aldı getirdi Dedenin önüne koydu. Dede pos bıyıklarını sıvazladıktan sonra sazı aldı, düzenini verdi, birdenbire de yeniden yüzü değişti, bir düş içine girdi büyülenmişçesine çalmaya söylemeye başladıDedenin sesi içe işleyiciydi. Bin yıl öteden gelir, bin yıl ileriye gider gibiydi.</p>

      <p class="calibre2">Yemenden öte bir yerde Düldül hala savaştadır. Ali daha savaştadır. Kafdağmın arkasında Köroğlunun Kıratı, dostluk için, yiğitlik, doğruluk için, zulme karşı, bilcümle kötülüklere karşı savaştadır. Alagözlü Dedem Pir Sultan, yedi derya ötesinde zulme karşı savaştadır. Cümle Kırklar, pirler, iyi kimseler zulme karşı savaştadır, diyordu. Dünya kurulduğundan bu yana güzel dünya savaştadır, kötü dünyaya karşı, çirkin dünyaya karşı Her gün başka bir gün doğuyor, her gün yeni yıldızlar döşeniyor gökyüzüne, diyordu Dursun Dede. Her doğan gün, her gece gökyüzüne yeniden döşenen yıldızlar savaştadır. Her sabah yeni çiçekler açıyor, dünkünden daha güzel, diyordu Dursun Dede, yeni bebeler doğuyor, her gün, her gün yeniden, eskisinden daha sağlıklı. Dünya her gün, her gün, her gün güneş doğarken deri değiştiriyor, yepyeni terütaze oluyor. İnsan, her insan, eğer insansa, her gün, her gün tanyerleri ışırken yeniden doğuyor. Toprağa düşen her tohum, toprağı yaran her filiz yenidir. Gökyüzü her ışıyışında yeniden kuruluyor, dünya yeniden kuruluyor her tan atışında, tohum yepyeni uçuyor, su yepyeni akıyor, ışık yepyeni akıyor. İnsan yüreği yepyeni yepyeni atıyor. Çiçek sevgiye duruyor, yürek sevgiye duruyor, şırlayıp gelen ışık sevgiye duruyor. Ölüm yok, diyordu Dursun Dede... İnsana ölüm yok. İnsan muhabbete, insan sevgiye doğuyor. İnsan sevgiye doğmuyorsa insan olamazdı, o zaman ölürdü işte... İnsan insana doğuyor.</p>

      <p class="calibre2">Dursun Dede sazını göğsüne çekmiş, gözlerini kapamış söylüyor uğunuyordu. Yüzünde tatlılık, sevgi, yumuşaklık, Cennetin ortasında oturur gibi, bir tadın, bir inancın rahatlığında. Dünyayı Tanrı yedi günde yaratmadı, bir göz açıp kapayıncaya kadarki sürede yarattı. O çakan sevgidir işte. Evreni sevgi yarattı, toprağı, gökyüzünü sevgi yarattı, onun içindir ki evren böylesine sonsuz, toprak bu kadar zengin, yaratıcı, gökyüzü böylesine ışık kaynağı. İnsanı sevgi yarattı, onun içindir ki insan bu kadar yaratıcı, böylesine güzel, diyordu Dursun Dede.</p>

      <p class="calibre2">İnsan güzel olacak, diyordu Dursun Dede. İnsan her gün biraz daha sevgi dolu, biraz daha mutlu, biraz daha zulme karşı, kötülüklere karşı bilenerek doğacak, çünkü onu sevgi yarattı.</p>

      <p class="calibre2">Yorulmuştu, tanyerleri de işiyordu, Dursun Dede gözlerini aÇtı, sazı göğsünden kucağına doğru kaydı, ayağa kalktı, gülümsüyordu, elindeki sazı duvara astı geldi.</p>

      <p class="calibre2">O yerine oturunca Ferhat Hoca ayağa kalktı, Dursun Dedenin ellerine sarıldı, aldı götürdü yüreğinin üstüne koydu.</p>

      <p class="calibre2">Odadaki kalabalık ayağa kalkmıştı, ellerini yüreklerinin üstüne götürerek sessizce selamlayarak onları dışarıya çıktılar. Tanyerleri ışımıştı. Hoca aptes almak için avluya gitti.</p>

      <p class="calibre2">Ona, odanın ortasına bir seccade serdi kendi eliyle Dursun Dede, Ferhat Hoca çemrenmiş yenlerini indirdikten sonra namaza durdu. Dursun Dede sedire oturmuş, onun eğilip kalkarak, ağzı kıpır kıpır dualar okuyarak namaz kılışını seyretti. Ferhat Hocanın namazı o kadar uzun sürmedi, seccadesini toplayarak ayağa kalktı:</p>

      <p class="calibre2">Seni Kızılbaş dedesi seni, dedi. “Oooh, ne iyi, namaz yok, oruç yok... Ne kolay!"&nbsp;</p>

      <p class="calibre2">"Zor," dedi gülerek Dursun Dede. “İnsan olmak çok zor sultanım. Dünyada çok şey kolay da, insan olmak zor."</p>

      <p class="calibre2">Akşamki sini gene geldi, kahvaltı dolu sahanlar üstüne dizildi. Tüten tarhana çorbasını görünce Ferhat Hoca:</p>

      <p class="calibre2">Tarhana çorbasına bak Dursun Dede. Tarhana çorbasına, nasıl da tütüyor, nasıl da menekşe kokuyor... Çocuk gibi sevinerek tahta kaşığın sapına yapıştı.</p>

      <p class="calibre2">Menekşe kokuyor, diye güldü Dursun Dede.</p>

      <p class="calibre2">Vallahi de billahi de menekşe kokuyor, dedi, akşamdan beri hiç konuşmamış Kasım. “Yalan değil, vallahi de billahi de bu çorba menekşe kokuyor."</p>

      <p class="calibre2">Kahvaltıyı da hiç konuşmadan, biribirine bakıp, sevinç içinde bitirdikten, kalkıp sedire, eski yerlerine oturduktan sonra yunmuş arınmış onarılmış giyitleri bir bohça içinde getirildi yanlarına kondu.</p>

      <p class="calibre2">Sen git çabucak üstünü değiştir Kasım, dedi Hoca. Kasım yanındaki bohçayı aldı, ilerdeki odaya girdi, az sonra da üstünü değiştirmiş geri çıktı:</p>

      <p class="calibre2">Yepyeni, diye gülüyordu, “baksana Hocam benim giyitlerime, yepyeni. Sanki hiç yırtılmamış gibi."</p>

      <p class="calibre2">Hoca da bohçasını aldı, odaya girdi, onun da giyinmesi uzun sürmedi.</p>

      <p class="calibre2">Benimkiler de Kasım, bak benimkiler de yepyeni. Gün doğdu, ortalık aydınlandı, içeriye Menekşeli delikanlılardan birisi girdi:</p>

      <p class="calibre2">Dede Sultan, dedi, “biz köyün dışında dokuz kişi nöbetteydik. Sarı Sultanoğlunun adamlarını gördük. Aşağıda, derede, kayalığın arkasına pusu kurmuşlar, altmış kişi kadar varlar."</p>

      <p class="calibre2">Onlar sizi gördüler mi?</p>

      <p class="calibre2">Görmediler Dede Sultan.</p>

      <p class="calibre2">Öyleyse nasıl saydınız onları?</p>

      <p class="calibre2">Apaçık ortadalar, başlarını sokmuşlar toprağa, kıçları dışarda kalmış. Ağaca, çıkınca onları daha iyi gördüm. Orada öyle bekliyorlar. “Sağ ol yavrum," dedi Ferhat Hoca, “gönlün dert görmesin. Bizimkileri de buraya çağırabilir misin, yerlerini biliyor musun?"</p>

      <p class="calibre2">Biliyorum, dedi delikanlı, “onları dün gece o evlere ben yerleştirdim."</p>

      <p class="calibre2">Delikanlı dışarıya çıktı. Dedenin avlusunda, kökü kayalıkların arasından derine gitmiş, belki üç yüz yıllık bir çınar ağacı dallarını çok uzaklara, arkadaki kayalıkların üstüne kadar uzatmış, gün ışığıyla yıkanıyordu. Ferhat Hocayla Kasım da onun arkasından dışarıya çıktılar, geldiler çınarın gövdesinin yanında durdular. Az sonra yanlarına Dursun Dede de geldi, mahcup bir hali vardı. Boynunu bükerek Ferhat Hocanın yanında durdu. “Hocam," dedi, “senden bir dileğim var."</p>

      <p class="calibre2">Hoca toparlandı:</p>

      <p class="calibre2">Buyur Dede Sultanım, dedi.</p>

      <p class="calibre2">Dursun Dede sıkıntısından yüzü buruşmuş, terleyerek, ona küçük bir kutu uzattı, “Bunu al," dedi, yere bakarak. “Bu, bizim ocağın uğurudur. Belalara, kötülüklere, hastalıklara, ateşe, kurşuna karşıdır. Bilmem, bizde böyle inanırlar."</p>

      <p class="calibre2">Ferhat Hoca:</p>

      <p class="calibre2">Sağ ol Dede Sultan, diye onu kucakladı.</p>

      <p class="calibre2">Eline aldığı kutuyu açtı, kutunun içinden bir tuhaf yeşil bir “ayvana benzeyen, şimdiye kadar Ferhat Hocanın hiçbir yerde görmediği menevişlenen, üstünden bir kıvılcımın akıp gittiği bir taş çıktı.</p>

      <p class="calibre2">Sağ ol Dede Sultan.</p>

      <p class="calibre2">Evlere dağılmış eşkıyalar, önlerinde az önceki delikanlıya geldiler çınarın altında durdular.</p>

      <p class="calibre2">Hemen gidiyor musunuz Hocam?</p>

      <p class="calibre2">Hemen gidiyoruz Dede Sultan. Aşağıda bizi bekliyorlar biliyorsun. Benim de senden bir dileğim...</p>

      <p class="calibre2">Dileğin başım, gözüm üstüne Hocam.</p>

      <p class="calibre2">Şimdi buraya, ne kadar yetim, kimsesiz, babası askerde kalmış gelmemiş, evlenme çağında kız varsa çağır.</p>

      <p class="calibre2">Baş üstüne Hocam.</p>

      <p class="calibre2">Dursun Dede yanındaki delikanlının kulağına bir şeyler söyledi, delikanlı çınarın altından, yanma birkaç delikanlı daha aldı, köyün içine ok gibi fırladılar.</p>

      <p class="calibre2">Biraz bekleyeceğiz Hocam.</p>

      <p class="calibre2">Aşağıdakilerin nasıl olsa bir yere gittikleri yok. Onlar nasıl olsa bizi, ne zaman gidersek o zamana kadar bekleyecekler.</p>

      <p class="calibre2">Bekleyecekler Hocam.</p>

      <p class="calibre2">Dedenin sandığı kadar beklemediler. Delikanlılar yanlarında on altı kızla çınarın altına geldiler. Hepsinin de babası Kurtuluş Savaşında kalmıştı.</p>

      <p class="calibre2">Hoca Dursun Dedenin yanına geldi, kulağına eğildi yavaşça, “Dede Sultan," dedi, “söyle kızlara, kusuruma kalmasınlar, biz de onların babasıyız, onlara biraz bir evlenme hediyesi yapacağım, beni kırmasınlar."</p>

      <p class="calibre2">Dursun Dede kıpkırmızı kesildi, o anda da yüzü ter içinde kaldı ya, Hocanın dediğini de buyrukmuşçana yerine getirdi.</p>

      <p class="calibre2">Hoca da utangaç, başı yerde kızların yanına gitti. Kadife keseden çıkardığı altınları teker teker, kızların avuçlarına koydu.</p>

      <p class="calibre2">Çınarın altına köylü kalabalığı hıncahınç dolmuştu. Hepsi de pos bıyıklı, ela gözlü, buğday benizli, uzun boylu, aydınlık yüzlü insanlardı.</p>

      <p class="calibre2">Hakkınızı helal edin, dedi avlu kapısından dışarıya çıktı Ferhat Hoca. Arkasından da öteki eşkıyalar.</p>

      <p class="calibre2">Güle güle git Hocam.</p>

      <p class="calibre2">Allah seni kazadan beladan esirgesin.</p>

      <p class="calibre2">Ocağımızın uğuru senin üstüne olsun.</p>

      <p class="calibre2">Ne hakkımız geçmişse helal olsun.</p>

      <p class="calibre2">Onlar köyün dışına doğru ilerlerken, Dursun Dede arkalarından bağırdı:</p>

      <p class="calibre2">Ferhat Hoca, Ferhat Hoca, biraz bekler misiniz, az daha unutuyordum.</p>

      <p class="calibre2">Eşkıyalar bir araya geldiler.</p>

      <p class="calibre2">Hoca:</p>

      <p class="calibre2">Aralasın şöyle, diye buyurdu. “Babanızın evinde de olsanız, birikişmek yok, hem de hiçbir zaman."</p>

      <p class="calibre2">Dursun Dede önde, birkaç köylü arkasında ellerinde torbalarla koşarak geldiler: “Uğur taşını verdik de, asıl gerekeni unuttuk Ferhat Hocam," dedi Dursun Dede boynunu kıvratarak. “Al bu torbayı, içindeki mermiler senin silahına uyar."</p>

      <p class="calibre2">Torbayı Hocaya verdi. Bu mermileri daha akşamdan hazırlamışlardı.</p>

      <p class="calibre2">Biraz sonra çok gerek olacak, sağ ol Hocam.</p>

      <p class="calibre2">Onlar köyü çıkar çıkmaz, karşılarına, kayalıkların arkasından, dişlerine kadar silahlanmış, aynı boyda, hepsi de yakası sırmalı Maraş abası giymiş, bacaklarına şayak şalvar, dizleme nakışlı çorap geçirmiş, hepsi de büyük ela gözlü, kıvırcık kumral saçlı, sırım gibi delikanlılardı, yedi kişi çıktı.</p>

      <p class="calibre2">Baştaki delikanlı:</p>

      <p class="calibre2">Biz geldik Hocam, dedi.</p>

      <p class="calibre2">Vay hoş geldiniz, safalar getirdiniz, diye hafiften alaycı güldü Ferhat Hoca. Delikanlıların birden karşılarına çıkışlarına da şaşırmıştı.</p>

      <p class="calibre2">Dün geceden beri bu köyün kapısında sizi bekliyoruz. Senden dileğimiz var, biz de İnce Memed çetesine katılmaya geldik.</p>

      <p class="calibre2">İyi, güzel ya, siz niye dağa çıktınız?</p>

      <p class="calibre2">İnce Memed niye dağa çıktıysa...</p>

      <p class="calibre2">Hıııımmm. Hoca dudaklarını büzdü, alnını kırıştırdı, sakalını karıştırdı. Delikanlılar onun karşısına sıralanmışlar, gözlerini de yüzüne dikmişler bekliyorlardı.</p>

      <p class="calibre2">Sen niçin eşkıya çıkmışsan Hocam.</p>

      <p class="calibre2">Hımmm...</p>

      <p class="calibre2">"Hoca başını kaldırdı, teker teker her birisinin gözünün içine baktı, kimse gözünü onun sert, delici, araştırıcı, ağır bakışından kaçırmadı.</p>

      <p class="calibre2">Senin adın ne?" diye sordu birinciye."</p>

      <p class="calibre2">Memed, dedi delikanlı.</p>

      <p class="calibre2">Hoca apaydınlık gülümsedi.</p>

      <p class="calibre2">İkinciye geçti:</p>

      <p class="calibre2">Ya senin?</p>

      <p class="calibre2">Memed.</p>

      <p class="calibre2">Geriye kalanların hepsinin de adı Memeddi.</p>

      <p class="calibre2">Hoca, az ötedeki taşın üstüne oturdu, çenesini ellerinin arasına aldı, bir süre orada öylece düşündü. Önce Kasımı, ardından Temiri, Sahanı, ötekileri çağırdı, konuştular. Memedler gözlerini Hocaya dikmişler ayırmadan bakıyor, bekliyorlardı. Sonunda ayağa kalkan Hoca:</p>

      <p class="calibre2">Gelin buraya, diye Memedleri yanına çağırdı. “Çıkarın tüfeklerinizi."</p>

      <p class="calibre2">Memedler, aynı anda, kurulmuş yay gibi tüfeklerini çıkardılar, elini uzatmış Hocaya verdiler. Hoca birinci Memedin tüfeğini aldı, uzunca bir süre inceledi:</p>

      <p class="calibre2">Hiç denedin mi, diye sordu.</p>

      <p class="calibre2">Denedim Hocam, kaçan tavşanı art ayağından...</p>

      <p class="calibre2">Hepsinin tüfeği aynıydı.</p>

      <p class="calibre2">Yavrum Memedler, size yazık ki şimdi iyi bir haber veremeyeceğim. Şu aşağıdaki derede, sarp kayalıkların arkasında altmış kişi pusu kurmuş bizi bekliyorlar, kanımıza susamışlar, Sarı Sultanoğlunun kulları...</p>

      <p class="calibre2">Biliyorum Hocam, dediler Memedler. “Biz onları gördük. Her birisinin yerini de... Elimizle koymuş gibi."</p>

      <p class="calibre2">Temir gel buraya, diye çağırdı Hoca, “Memedlerin arasına katıl, boğazın karşı yakasını siz tutacaksınız. Sarı Sultanoğlunun kullarına hiç acımıyacak, ölümlerine sıkacaksınız. Bu, kendilerini, canlarını satmış ahmakların, mümkünü çaresi varsa bir tanesi elimizden kurtulmasın. Bunlar candarma, emir kulları değil, Sultanoğlunun..."&nbsp;</p>

      <p class="calibre2">"Baş üstüne Ferhat Hocamız, onların bir teki bile elimizden inşallah kurtulamayacaklar," dediler Memedler.</p>

      <p class="calibre2">İki koldan ormanın içine daldılar. Ferhat Hoca burasını avucunun içi gibi biliyordu. Ormanı çıkınca sarp bir kayalık gelecekti önlerine. Kayalığın arkası, her iki yanı da keskin kayalıklı dar bir boğazdı. Sarı Sultanoğlunun kulları bu darboğazın iki yanını tutmuşlardı. İnce Memed çetesi önlerindeki kuru dere yatağından geçecek, onlar da hiçbirisini kaçırmadan...</p>

      <p class="calibre2">Bir tekini kaçırmayacağız değil mi Kasım.</p>

      <p class="calibre2">Kaçırmayacağız.</p>

      <p class="calibre2">Ben Sultanoğluna kızmıyorum. Sultanoğlu Sultanoğludur. Ne ise odur. Zalimdir, delidir, kan içicidir. Ben onun, bu bedavaya üren köpeklerine, canlarını Sarı Sultanoğlunun sarı altınları uğruna kurban adayanlara kızıyorum. Dünyamızı berbat edenler Sarı Sultanoğullarından daha çok bunlar. Karşıma şu anda Sarı Sultanoğlu çıksa belki vurmam. Ama bu kapı köpeklerine, köpekten çok köpeklere acımak yok. Allah bizimledir. Allah zulmün kırbaçlarıyla hiçbir zaman beraber olmamıştır.</p>

      <p class="calibre2">Bir tanesi kurtulamayacak zulmün kırbaçlarından inşallah...</p>

      <p class="calibre2">Sarı Sultanoğluna canını adamış kullardan.&nbsp;</p>

      <p class="calibre2">"İnşallah," diye hep birden ellerini göğe açtılar, dualar okudular.</p>

      <p class="calibre2">Hoca, öyle bir yere getirmişti ki adamlarını Sarı Sultanoğlunun kulları ayaklarının dibindeydi. Hoca, aşağıdakilerin hiçbirisinin ellerinden kolay kurtulamayacağını biliyordu. Adamlarını da teker teker kendisi yerleştirdi kayaların arkasına. Kasımla kendisi de kahverengi bir kayalığın arkasına geçti. Kayanın diplerinden çalılar fışkırmış, çalıların altında da öbek öbek mor menekşeler çıkmıştı. Kasım sevinerek:&nbsp;</p>

      <p class="calibre2">"Ferhat Hocam, Ferhat Hocam bak," dedi, boynu bükük, yeşil yaprakların üstünü almış menekşeleri gösterdi. “Bak, dünya menekşe kokuyor, Hocam."</p>

      <p class="calibre2">O sözünü daha bitirmeden karşı yakadan Memedlerin cayırtıları başladı. Kurşun seslerine bağırtılar, çığlıklar, küfürler, inlemeler karıştı.</p>

      <p class="calibre2">Haydi Kasım.</p>

      <p class="calibre2">Kasımın eli makinalı gibi işliyor, aşağıda düğme kadar yerini bile gösterenleri bağışlamıyordu. Hocanın tetikteki eli de her zamankinden daha öfkedeydi. Hem sıkıyor, hem de kendi bendine öfkeyle sokurdanıyordu.</p>
    </div>
  </div>
</body>
</html>