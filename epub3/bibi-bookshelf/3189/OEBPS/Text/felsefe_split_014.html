<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>felsefe</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f54062f4-25a9-4530-841a-14ffaf3395de" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">Ampiriyo-kritisizm, Neo-Kantçılık ve Tarih-Yazıcılığı</h1>

  <p class="normal1">1840’ta, Hegel’in ölümünden on yıl sonra, tutucu Kral II. Wilhelm, Berlin Üniversitesi felsefe kürsüsünün başına sırf Hegel’in sistemini çürütmesi göreviyle F. Shelling’i getirmişti. Fakat ne Shelling ne de Alman Üniversitesi’nin diğer ünlü isimleri bu görevin hakkıyla üstesinden gelebildiler. Başarısızlıkları tam da kralı ve egemen sınıfları ürküten bir sorundan kaynaklanıyordu. Güçlük şuradaydı: Hegel sistemini <span class="ideitalik">Mutlak Espri</span> ile noktalayarak tarihi bitirmiş, fakat yöntemiyle de tüm gerçeklerin geçici, “tarihsel” gerçekler olduğunu ortaya koymuştu. Ayrıca, Hegel, sisteminin temeline “<span class="ideitalik">İde</span>” adını verdiği metafizik bir ön-kabul yerleştirmişti. Doğa bilimlerinin ve pozitivizmin her türlü “metafizik” ilkeye savaş açtığı bir entelektüel ortamda bu da kolaylıkla kabul edilebilir bir postüla değildi. Böylece, daha sonraki tüm burjuva felsefeleri, bir yandan artık yadsıyamadıkları bu tarihsellik ilkesini sistemlerine katmaya çalışırken, öte yandan da her türlü tözcü ontolojiyi dışlamak ihtiyacını duydular.<sup class="calibre2"><a href="../Text/felsefe_split_000.html#footnote%20-95399-1" id="footnote-95399-1-backlink">[1]</a></sup> Bunu da toplumsal düzenle çatışmadan gerçekleştirmek zorundaydılar. Böylece bu konuda başlıca iki akım ortaya çıktı.</p>

  <p class="normal1">Birinci akım doğa bilimlerini taklit eden, onların yöntemini benimseyen natüralist akımdı. Aslında bunun yolunu Shelling açmıştı; fakat Shelling, bunu, Hegel’in yerine kendi felsefesini empoze edebilmek suretiyle değil, Hegel’i eleştirerek doğa bilimlerinin yöntemine uygun bir zemin hazırlamak suretiyle, elinde olmadan yapmıştı. Ve böylece tarih sorunu da “bu metodolojik modele göre biçimlenmiş” oluyordu.<sup class="calibre2"><a href="../Text/felsefe_split_000.html#footnote%20-95399-2" id="footnote-95399-2-backlink">[2]</a></sup></p>

  <p class="normal1">O yıllarda Almanya’da sanayileşme ve şehirleşme sürecinin hızlanması, Fransa ve İngiltere’de çok daha yaygın olan bu akımı güçlendirdi.<sup class="calibre2"><a href="../Text/felsefe_split_000.html#footnote%20-95399-3" id="footnote-95399-3-backlink">[3]</a></sup> Başlangıçta Büchner, Moleschott, Vogt gibi materyalist doğabilimcilerinden ilham alan bu akımdan, daha sonraları W. Dilthey, küçümseyici bir tonda, şöyle söz edecektir: “Felsefede ilk çalışmalarıma başladığım yıllarda, Hegel’in idealist monizminin yerini doğa bilimlerinin egemenliği almıştı. Bilimsel espri Ansiklopedistlerin, Comte’un ve Almanya’da felsefecilik oynayan araştırıcıların zihninde felsefeye dönüşünce, ruhu da doğanın bir ürünü olarak algılamaya başladı”.<sup class="calibre2"><a href="../Text/felsefe_split_000.html#footnote%20-95399-4" id="footnote-95399-4-backlink">[4]</a></sup></p>

  <p class="normal1">Doğa bilimlerinin etkisi sadece materyalist felsefeyi yaymakla sınırlı kalmadı; bu ontolojik ilkeyi kabul etmeyen tarihçiler de ampirizmi ve somut olguları ön plana çıkaran, Ranke gibi “her şeyi olduğu gibi” anlamaya çalışan doğacı bir yöntem benimsediler. A. Comte’un Fransa’da, J. S. Mill’in de İngiltere’de egemen kıldığı bir pozitivizm dalgası Almanya’da pek yaşanmadı. Bunun yerini ampirizm ile eleştirel felsefeyi birleştiren ampiriyo-kritisizm akımı aldı.</p>

  <p class="normal">Mach, Avenarius ve Ampiriyo-Kritisizm</p>

  <p class="normal1">Yüzyılın sonlarında Ernest Mach ve Richard Avenarius gibi düşünürlerin temsil ettiği ampiriyo-kritisizm akımı, Kant’la beraber bilgilerimizin “tecrübe” yoluyla kazanıldığını, fakat Kant’tan farklı olarak bunları düzenleyecek (zaman ve mekân gibi) aşkın “akıl formları” olmadığı ön-kabulüne dayanıyordu. Bu düşünürler Kant’ı da etkileyen Hume idealizmine dönmüşler, <span class="ideitalik">töz</span> ve <span class="ideitalik">nedensellik</span> kavramlarını somut gerçeklikten koparmışlardı. Böylece ampiriyo-kritik felsefede bunlardan birincisi, yani <span class="ideitalik">töz</span>, bir “duyumlar (sensations) yumağı”na, ikincisi, yani <span class="ideitalik">nedensellik</span> de “öznel bir zorunluluk duygusu”na indirgenmişti. Bu felsefede “nesne”, “vücut”, “madde” gibi kavramlar yoktu. Bunların renk, ses, sertlik ya da yumuşaklık vb. gibi niteliklerinin uyumunu sağlayan duyum kümeleri vardı. Nedensellik ilkesi de, maddecilerin “madde” “nesne”, “olmak”; idealistlerin de “ruh”, “espri”, “İde” gibi isimler altında düşündükleri ontolojik yapının dönüşümlerini açıklayan bir ilke değil, <span class="ideitalik">öznel bir duygu</span> idi. Ve bu bağlamda Mach ve Avenarius’un vardıkları sonuç şuydu: İnsan düşüncesi ve normatif değer sistemleri aklın <span class="ideitalik">a priori</span> kategorileri aracılığı ile değil, insanın her türlü tecrübesini yapılandıran uyum kanunları ile oluşuyordu.</p>

  <p class="normal1">Bu anlayış aslında doğa bilimleriyle insan bilimlerini ve tarih-yazıcılığını da birleştiren bir temel teşkil ediyordu. Böylece, “nasıl (doğa bilimlerinde) tecrübe, doğal olayların ilişkisinden kaynaklanıyorsa, insanların tarihsel dünyasının kökeni de belirli etkenlerin, kendi yarattıkları edimlerle birleşmesine dayanıyordu”.<sup class="calibre2"><a href="../Text/felsefe_split_000.html#footnote%20-95399-5" id="footnote-95399-5-backlink">[5]</a></sup> Bu tezi, Mach, daha ilk makalelerinden birinde şöyle ifade etmişti: “Bilim ancak şu misyonları üstlenebilir: 1) İmgeler (représentations) arasındaki ilişkilerin kanunlarını araştırmak (psikoloji); 2) duyumlar (sensations) arasındaki kanunları keşfetmek (fizik); 3) imgeler ve duyumlar arasındaki bağlantıları açıklamak (psiko-fizik)”.<sup class="calibre2"><a href="../Text/felsefe_split_000.html#footnote%20-95399-6" id="footnote-95399-6-backlink">[6]</a></sup> Bu epistemolojik çerçeve içinde, Mach, doğa tarihi ile insanlık tarihi arasında yakınlık kuruyor ve bu bağlamda biyolojik ve fizyolojik etkenleri de psikolojik bütünleşme teorisine bağlıyordu. Barash’ın dediği gibi, Mach, “özerk normatif gerçek kriterleri ile ampirik gerçeği keşfetmeye çalışmıyordu; teori aracılığıyla yaşam içgüdülerinin etkenliğini güçlendirmeye çalışıyordu”.<sup class="calibre2"><a href="../Text/felsefe_split_000.html#footnote%20-95399-7" id="footnote-95399-7-backlink">[7]</a></sup></p>

  <p class="normal1">Mach’ın yaşam içgüdülerini güçlendirme tezi çağdaşı Nietzsche tarafından da savunulmuş ve Lukacs da iki filozofta bilgi kuramındaki bu yakınlığa işaret etmişti.<sup class="calibre2"><a href="../Text/felsefe_split_000.html#footnote%20-95399-8" id="footnote-95399-8-backlink">[8]</a></sup> Gerçekten de Mach da Nietzsche de açıklamalarında biyolojik ve psikolojik öğelere dayanıyorlar, aşkın-metafizik ön-kabulleri yadsıyorlardı. Fakat bu noktadan sonraki yollarında, aralarında önemli bir fark ortaya çıkıyordu. Mach sadece imgeler dünyası ile yetiniyor, Nietzsche ise bunları da yadsıyordu. “Gerçekler dünyasını yıktık; demişti Nietzsche; o halde bize ne kalıyor? Belki de görüntüler dünyası? Aslında gerçekler dünyası ile birlikte görüntüler dünyasını da yok ettik”. Nietzsche’nin ufkunda gerçeklik dünyası “artık hiçbir şeye yaramayan, hiçbir şeyi gerektirmeyen fuzuli bir düşünce” haline gelmişti.<sup class="calibre2"><a href="../Text/felsefe_split_000.html#footnote%20-95399-9" id="footnote-95399-9-backlink">[9]</a></sup> Önceki bölümde ayrıntılı biçimde anlattığımız gibi, burjuva düzeninden nefret eden, tüm değerleri değiştirmek isteyen radikalizmi ile sonunda bir kısım “Marksist”leri de etkileyen Nietzsche’nin toplum paradigması buydu. Oysa gerek Mach gerekse Avenarius mevcut düzenin sözcüsü idiler ve yaşamları da ideolojik işlevlerine paralel bir dinginlik ve refah içinde geçti. Fakat ilginç olan şudur ki Mach ve Avenarius radikal ve idealist pozitivizmleriyle Marksist çevreleri Nietzsche’den de önce etkilediler. Üstelik etkiledikleri “Marksist”ler, kısa bir süre sonra bir devrim gerçekleştirecek olan Rusya Bolşevik Partisi üyeleri arasında bulunuyordu.</p>

  <p class="normal">Ampiriyo-Kritisizm, Rusya ve Tarihi Maddecilik</p>

  <p class="normal1">Ampiriyo-kritisizmin etkisi altında kalan Bolşevik yazarlar (Bogdanov, Bazarov, Lunaçarski, Valentinov vb.) daha çok Engels’e atfettikleri bilgi kuramına (bilgilerimizin maddi dünyanın beynimizde “yansıması” ile kazanıldığı görüşüne) karşı çıkıyorlar ve Mach’ın bu konuda çağdaş bilimin bulgularına daha uygun bir tez geliştirdiğine inanıyorlardı. Fakat bununla kalmıyorlar. Mach ve Avenarius’un idealist felsefelerini de benimsiyorlardı. Lenin, “felsefi revizyonistler” olarak tanımladığı bu düşünürlere verdiği yanıtta, Mach’ın bilgi kuramında yeni bir şey olmadığını ve “Marksist”lerin Mach’dan esinlenerek 1908’de savundukları tezin aslında iki yüz yıl önce D. Hume tarafından da savunulduğunu anlatmıştır. Bolşevik lider, ayrıca, yazarların Engels’e mal ettikleri “diyalektik materyalizm” kuramının aynen Marx tarafından benimsendiğini de hatırlatmıştır.<sup class="calibre2"><a href="../Text/felsefe_split_000.html#footnote%20-95399-10" id="footnote-95399-10-backlink">[10]</a></sup> Kaldı ki sorun o sırada sadece bilgi kuramı ile sınırlı değildi. Bazı Bolşevikler Mach ve Avenarius’tan esinlendikleri fikirlerle tarihî maddeciliği tümüyle eleştiriyor, fakat yine de Marksizmden kopmadıklarını savunuyorlardı. Örneğin Bogdanov aynen şunları yazmıştı: “Var olma savaşlarında insanlar ancak <span class="ideitalik">bilinç</span> sayesinde birleşirler; bilinç olmadan toplumsal hayat da olmaz. Bunun içindir ki <span class="ideitalik">toplumsal hayat tüm tezahürleri itibariyle bilinçli bir psişik hayattır…</span> Toplumsallık bilinçten ayrılmaz. <span class="ideitalik">Toplumsal varlık ve toplumsal bilinç bu sözcüklerle gerçek anlamıyla eşdeğerlidir”</span> (italikler Bogdanov’un).<sup class="calibre2"><a href="../Text/felsefe_split_000.html#footnote%20-95399-11" id="footnote-95399-11-backlink">[11]</a></sup> Görüldüğü gibi, bilincin de tarihsel bir kazanım olduğu gerçeğini bir yana bırakarak, mutlak (tarih dışı) bir bilince öncelik veren bu düşüncelerin tarihî maddeciliğe uygun olduğunu savunmak, Lenin’in deyimiyle, “tam bir saçmalık” idi.<sup class="calibre2"><a href="../Text/felsefe_split_000.html#footnote%20-95399-12" id="footnote-95399-12-backlink">[12]</a></sup> Ne var ki asıl sorun yine de bilgi kuramını ve tarihî maddeciliği aşıyor ve daha temel bir noktada ortaya çıkıyordu. Bu temel sorun felsefenin yeni bir biçimde, sınıf kavgasının felsefe alanında yürütülmesi şeklinde kullanımı idi.</p>

  <p class="normal1">Felsefe tartışmalarına “yansıma kuramı” diye geçen tarihî maddeci bilgi kuramı daha sonraları sırf Engels’e mal edilerek çok eleştirilmiştir. Fakat “yansıma kuramı” Marksist bilgi kuramının sadece bir yönü idi ve “dünyayı anlamayı değil, değiştirmeyi” hedef almış bir “praksis felsefesi”nin (Gramsci) pasif bir “yansıma” anlayışıyla yetinemeyeceği de açıktı. Aslında 1908’de Lenin’in Mach’çı Bolşeviklere karşı verdiği kavga geleneksel felsefenin bittiğini ilan eden Engels’in izinde yeni bir felsefe pratiği ortaya koyuyordu.</p>

  <p class="normal1">Yıllarca sonra Lenin’in ampiriyo-kritisizm kavgasını anımsayan bir Fransız filozofu, “Bolşevikler arasında Mach ve Avenarius gibi düşünenlerin olmasının Lenin’e ne zararı olduğunu, devrimin nasıl olup da fizik ilminin yorumlarına bağlı olabileceğini kendi kendisine sık sık sorduğunu” yazmıştır.<sup class="calibre2"><a href="../Text/felsefe_split_000.html#footnote%20-95399-13" id="footnote-95399-13-backlink">[13]</a></sup> Oysa sorun daha da temelde, bilginin, bilincin “özne”si sorunuydu ve tarihsellikle (dolayısıyla toplumsal düzenle) yakından ilgiliydi. Örneğin Lenin’in çağdaşı Husserl, filozofları “insanlık memurları” olarak tanımlamış ve sorunu dingin, zamanla yarışmayan, her şeyi inceden inceye tartan bir “aşkın ego” ile çözmüştü. Ne var ki böyle bir “özne” maddi dünyayı değiştirmek isteyen praksis felsefesi için geçerli olamazdı. Lenin için “özne”, “tüm ezilenleri zafere götürmek için kurulacak bir siyasal aygıt” yani devrimci bir parti idi. Bu “özne” somut durumların somut analizini yapacak ve devrim kavgasını bu temelde yürütecekti. Yapılan analizde, Lenin’in <span class="ideitalik">Ne Yapmalı</span>’da dediği gibi, “sosyal-demokrat (Marksist) partinin geleceği yıllar, çok uzun yıllar için basit bir nüansa dayanabilirdi”.<sup class="calibre2"><a href="../Text/felsefe_split_000.html#footnote%20-95399-14" id="footnote-95399-14-backlink">[14]</a></sup> Sınıf kavgasının felsefedeki devamı olan idealizm-materyalizm polemiğinin önemi buradaydı. Althusser de aslında kökeni Engels’e kadar uzanan bu tezin altını çizerken Lenin’in Bolşevik ampiriyo-kritisistlerle kavgasına bu yüzden önemli bir yer vermişti.</p>

  <p class="normal1">Gerçekten de, Althusser, Lenin’in ampiriyo-kritisist Bolşeviklerle polemiğinde, Engels’in geleneksel felsefenin bittiğini ve bu disiplinin artık sadece “saf düşünce” alanına sığınarak varlığını sürdürebileceğini savunan tezinin somut bir örneğini bulmuştur. Bu tezi epistemoloji süzgecinden geçiren Althusser’e göre Engels’in, materyalizmi, “doğayı, olduğu gibi, hiçbir şey eklemeden kabul etmek” şeklinde tanımlayan cümlesini iyi anlamak lazımdı. Althusser’e göre Lenin’in kavgası bu tanımı ilke edinmişti ve “madde”nin felsefedeki anlamı ile bilimdeki anlamı arasındaki farka dayanıyordu. Lenin’e göre “felsefi materyalizm açısından maddenin tek özelliği nesnel (yani bilinç ve öznellik dışı T. T.) bir gerçekliğe sahip olması” idi.<sup class="calibre2"><a href="../Text/felsefe_split_000.html#footnote%20-95399-15" id="footnote-95399-15-backlink">[15]</a></sup> Felsefenin bir “nesnesi” (somut bir konusu) olmadığı için bir tarihi de yoktu. Bu nedenle “madde” anlayışı da hiç değişmiyordu. Oysa bilim için durum farklıydı. Bilimsel kavram olarak “madde”nin içeriği “gelişmeyle, yani bilimsel bulguların derinleşmesiyle” değişiyordu ve bu da “madde”yi bilim alanında “tarihsel” kılıyordu. Somut dünyayı “ikinci doğa” ve kapitalist üretim biçimi olarak çözümlemiş ve bunu değiştirme kavgası veren bir devrimci liderin Hume, Berkeley ve onlardan esinlenen fizikçi-filozoflar gibi “madde var mı, yok mu?” spekülasyonlarına girmesi olanaksızdı. Bunun bilime aykırı bir tarafı da bulunmuyordu. Söz konusu olan, felsefenin yeni bir kullanımıydı ve Lenin bu konuda Gorki’ye yazdığı mektupta kendisinin filozof olmadığını, alışılmış anlamda felsefe yapmadığını ve bunu yapanların da inceliklerini ve zekâ hazinelerini bu alanda “geviş getirerek” harcadıklarını anlatmıştı.<sup class="calibre2"><a href="../Text/felsefe_split_000.html#footnote%20-95399-16" id="footnote-95399-16-backlink">[16]</a></sup> Althusser’e göre bu yeni kullanım biçimi ile felsefe ortadan kalkmış olmuyordu; sadece ne yaptığını öğrenerek mütevazı bir konuma geliyor ve giderek değişiyordu. “<span class="ideitalik">Marksizm (yeni) bir praksis felsefesi değildir;</span> diyor Althusser<span class="ideitalik">; felsefenin (yeni) bir pratiğidir</span>” (italikler ve parantezler Althusser’in).<sup class="calibre2"><a href="../Text/felsefe_split_000.html#footnote%20-95399-17" id="footnote-95399-17-backlink">[17]</a></sup></p>

  <p class="normal1">Gerçekten de Lenin’in yeni felsefe pratiği bu disiplini bitirmedi. Zaten çağının felsefecileri, kendi saflarına da sızdığı için Lenin’in kavga ettiği ampiriyo-kritisist filozoflardan ibaret değildi. Bunların biyolojik ve mekanist idealizmleri, başka nedenlerle, Almanya’da da inandırıcı olmamış, kimi Alman mandarinleri Kant’ın bu kadar ucuza harcanamayacağı kanısına varmıştı. Gözler bu koşullarda tekrar Kant’a çevrildi, bu çığır açmış filozofun mirasından hâlâ nelerin geçerli olduğu araştırılmaya başlandı. Gerçek aramada salt ampirik alanla yetinilemezdi; gerçekler ancak ampirik alanı aşan, özerk ve aşkın bir “anlam” alanı ile temellendirilebilirdi. Ve böylece Yeni-Kantçılık ve “değer felsefesi”, Alman sınırlarını da aşan bir coğrafyada, 19. yüzyılın sonu ve 20. yüzyılın başlarına damgasını vuran bir felsefe akımı oldu.</p>

  <p class="normal">Yeni-Kantçılar, Değer Felsefesi ve Tarih-Yazıcılığı</p>

  <p class="normal1">19. yüzyılın ikinci yarısında en yaygın felsefelerden biri olan neo-Kantizm (Yeni-Kantçılık), Kant’ın “tecrübe” kuramını gözden geçiriyor ve idealist perspektifte daha da radikalleştiriyordu. Bilindiği gibi Kant’ın sisteminde doğa hakkındaki bilgilerimiz, düşünürün “tecrübe” adını verdiği sentez çerçevesinde, özünü asla bilemeyeceğimiz bir “madde” (<span class="ideitalik">Ding an Sich</span>) dünyası ile ilgili algılarımızın aklın <span class="ideitalik">a priori</span> kategorileriyle buluşması sayesinde kazanılıyordu. Oysa başını Hermann Cohen’in çektiği bir grup filozofa (<span class="ideitalik">Marbourg Okulu</span>) göre, asla bilinemeyen bir “maddi dünya”dan (“numen âlemi”nden) söz etmek gereksiz bir metafizik spekülasyondu. Bilimsel gelişmeler metafiziği dışlıyordu ve Cohen’in ifadesiyle, “(doğru bilgiye ulaşmak için) bilimsel kavramsallaştırmamızın gerektirdikleri dışında hiçbir güç ya da ilke geçerli olamazdı”<sup class="calibre2"><a href="../Text/felsefe_split_000.html#footnote%20-95399-18" id="footnote-95399-18-backlink">[18]</a></sup> “Bilimsel kavramlaştırma” ise, yine Cohen’e göre, matematik fiziği temel kabul ederek Kant’ı geniş anlamıyla pozitivist bir yoruma tabi tutuyordu. Kısaca bu sistemde “maddi dünya” bir postüla olarak dahi kabul edilmiyor, Kant’taki aklın kategorilerinin yerini de tek ontolojik gerçek olarak <span class="ideitalik">matematiksel fizik</span> ilkeleri alıyordu.</p>

  <p class="normal1">Aynı tarihlerde Kant’a bilimdeki gelişmeler ışığında yeniden dönen başka bir grup ise ampirizmden ve mutlak idealizmden kopamamış olan “Marbourg Okulu”nu inandırıcı bulmamış, <span class="ideitalik">özerk</span> ve <span class="ideitalik">aşkın</span> ilkeleri tarihsel ve kültürel “değer”lerde aramaya başlamıştı. Wilhelm Windelband ve Heinrich Rickert’in başını çektiği –ve felsefe tarihine “Baden Okulu” olarak geçen– bu akım, aynı zamanda, doğa bilimleri ile insan bilimleri arasındaki epistemolojik fark üzerinde de durarak, günümüz akademik iş bölümünde hâlâ temel olan <span class="ideitalik">doğa bilimi-insan ve toplum bilimi</span> ayrımına damgasını vurmuştu.</p>

  <p class="normal1">Kant’ın ampirik dünyaya karşı aklın <span class="ideitalik">a priori</span> kategorilerine öncelik veren temel postülasından hareket eden Windelband’ın amacı aynı mantığı tarih ve kültür bilimlerine yaymaktı. Düşünür, bu perspektifte bir “değer felsefesi” (<span class="ideitalik">Wertphilosophie</span>) geliştirmiştir. Daha sonraları Weber kanalıyla dünyayı derinden etkileyecek olan bu felsefenin temel ilkeleri nelerdi?</p>

  <p class="normal1">Windelband’ın “değer felsefesi”nde Kant’ın <span class="ideitalik">a priori</span> kategorilerinin yerini “özerk ve aşkın kurallar” teşkil eden “değer”ler alıyordu.<sup class="calibre2"><a href="../Text/felsefe_split_000.html#footnote%20-95399-19" id="footnote-95399-19-backlink">[19]</a></sup> Bu ise bilimleri epistemolojik temelleri farklı iki değişik bölüme ayırıyordu. Windelband 1894’te verdiği ünlü bir konferansta (<span class="ideitalik">Strassburger Rektoratsrede</span>) bu iki tip bilimi <span class="ideitalik">nomotetik</span> bilimler (doğa bilimleri) ve <span class="ideitalik">ideografik</span> bilimler (insan ve toplum bilimleri) olarak adlandırmıştır. Daha sonra da insan ve kültür bilimleri, Almanya’da, J. S. Mill’in “<span class="ideitalik">Moral Sciences</span>”ının çevirisiyle benimsenmiş olan ve Batı dillerinde “insan ve toplum bilimleri”ne karşılık teşkil eden “<span class="ideitalik">Geisteswissenschaften</span>” adı altında anılmaya başlanmıştır.<sup class="calibre2"><a href="../Text/felsefe_split_000.html#footnote%20-95399-20" id="footnote-95399-20-backlink">[20]</a></sup></p>

  <p class="normal1">Windelband, değer kuramında Lotze’dan esinlenmişti; fakat bu konuda yeni bir kuram geliştiren Nietzsche’yi de unutmamış, “Nietzsche radikalizminin mirasından nelerin korunabileceğini” de araştırmıştı.<sup class="calibre2"><a href="../Text/felsefe_split_000.html#footnote%20-95399-21" id="footnote-95399-21-backlink">[21]</a></sup> Ne var ki Nietzsche, daha önce de anlattığımız gibi, göreselci değildi ve değerlerin de bir hiyerarşisi olduğu kanısındaydı. Onun felsefesi, Windelband’da olduğu gibi “değerler dünyasını” <span class="ideitalik">anlamaya</span> değil, burjuva düzeninin çürümüş değerlerini, kendi inandığı aristokratik değerlerle değiştirmeye yönelikti. Üstelik Nietzsche, değerleri “aşkın ve özerk” normlar olarak görmüyor, onları yaşam içgüdülerine bağlıyordu. Oysa Windelband, Kant’taki aklın <span class="ideitalik">a priori</span> kategorileri yerine “değerler”i koyuyor ve onların ampirik yaşamı düzenleyebilecek aşkın kurallar olduğuna inanıyordu. Fakat yine Kant’çı “<span class="ideitalik">a priori</span>”lerden hareket ederek, değer felsefesini çok daha nüanslı bir ifadeye kavuşturan düşünür Heinrich Rickert oldu.</p>

  <p class="normal">Heinrich Rickert, Çoğulcu Ontoloji ve “Değer Sistemleri”</p>

  <p class="normal1">Bir neo-Kantist olarak Rickert’in hareket noktası Kant’ın bilgi kuramını ve ontolojisini çağdaş akımlar bağlamında yeniden yorumlamak ve geliştirmekti. Düşünür, sistemini, felsefeyi <span class="ideitalik">yaşam güdüleri</span> (Nietzsche) ya da <span class="ideitalik">varoluş</span> <span class="ideitalik">projesi</span> (Kirkegaard) olarak tasarlayan –ve o tarihlerde moda olan–<sup class="calibre2"><a href="../Text/felsefe_split_000.html#footnote%20-95399-22" id="footnote-95399-22-backlink">[22]</a></sup> düşünürlere karşı mesafesini alarak geliştirmiştir.</p>

  <p class="normal1">Rickert’e göre felsefe, bir “özne” ile sınırlı kalan düşünce sistemleri gibi <span class="ideitalik">özeli</span> değil <span class="ideitalik">geneli</span>, ya da bilimler gibi <span class="ideitalik">parçaları</span> değil <span class="ideitalik">bütünü</span> inceleyen bir “bilim” olmalıydı. Bu yüzden <span class="ideitalik">yaşam</span> ya da <span class="ideitalik">varoluş</span> üzerine kurulu sistemleri felsefe değil “dünya görüşü” (<span class="ideitalik">Weltanschaung</span>) olarak adlandırıyordu. Felsefe aynı zamanda mevcut çeşitli “dünya görüşleri”ni kavramsal bir bütünlük içinde toplamak işleviyle yükümlüydü. “Sistem, kavramsal bir bütünlüktür; diyor Rickert; bu yüzden bir bilim olarak felsefe de, sonuç olarak sistem şeklini almak zorundadır”.<sup class="calibre2"><a href="../Text/felsefe_split_000.html#footnote%20-95399-23" id="footnote-95399-23-backlink">[23]</a></sup></p>

  <p class="normal1">Felsefenin “bilimsel” ve “kavramsal” olması, soyut spekülasyona değil, somut araştırmalara dayanmasını da zorunlu kılıyordu. Bu somutluk ise, Kant’ın “aşkın idealizm” denilen bilgi kuramında yaptığı gibi, felsefenin sadece “bilinen nesne”yi değil, “bilen özne”yi de kapsamasıyla mümkün olabilirdi. Rickert yaklaşımının Hegel’in tez-antitez diyalektiğine de yakın olduğunu, fakat bunun bir de “tez”e eklenecek “heterotez” ilkesi ile zenginleşmesi gerektiğini söylüyor (s. 266).</p>

  <p class="normal1">Rickert’in sisteminde stratejik bir yer işgal eden bu “<span class="ideitalik">heterotez</span>” ilkesi neyi temsil etmektedir?</p>

  <p class="normal1">Rickert’i sadece Hegel’den değil, Kant’tan da ayıran <span class="ideitalik">heterotez</span> ilkesi düşünürün “<span class="ideitalik">ontolojik çoğulculuk</span>” adını verdiği önerisini temellendiriyor. Gerçekten de Rickert “<span class="ideitalik">olmak</span>” sorununu idealizm-materyalizm ikilemi ötesinde, dört türlü “olmak” (Sein) saptayarak çözmek istiyordu.</p>

  <p class="normal1">Bu dört varoluş türü nelerdi?</p>

  <p class="normal1">Bunlardan ilk ikisi duyularımızla algıladığımız doğal dünya ile değerlerimiz aracılığı ile kavradığımız anlam dünyası idi. Evren, düşünürümüze göre, genellikle “tecrübe” denilen cismani ve psişik öğelerden oluşan psiko-fizik bir alandan ibaret değildi. Maddenin, hislerin ve duyguların dışında bir de “anlamlar dünyası” vardı ve “hissetme dünyası”nın karşısında oluşan bu “alternatif dünya” (<span class="ideitalik">Weltalternativen</span>) “anlama dünyası” olarak ortaya çıkıyordu.</p>

  <p class="normal1">Rickert’e göre bu hissetme-anlama ikilemi, bizlere bilimlerin yeri ve statüsü hakkında da yön göstermektedir. Duyularımızla algıladığımız maddi dünya, özel bilim dallarının alanıydı. Bunlar da ya doğa bilimleri gibi genel kanunlar, ya da tarih gibi bireyselleştirici açıklamalar ortaya koyuyorlardı. Görüldüğü gibi burada, farklı terimlerle, Windelband’ı anımsatan <span class="ideitalik">nomotetik</span> ve <span class="ideitalik">ideografik</span> bilimler ayrımıyla karşı karşıyayız. Rickert’in ifadesiyle, “ampirik dünya genellik (<span class="ideitalik">das Allgemeine</span>) açısından ele alındığı zaman <span class="ideitalik">doğa</span>, özellik ve bireysellik (<span class="ideitalik">das Besondere und Individuelle</span>) açısından ele alınınca da <span class="ideitalik">tarih</span> oluyordu”.<sup class="calibre2"><a href="../Text/felsefe_split_000.html#footnote%20-95399-24" id="footnote-95399-24-backlink">[24]</a></sup> <span class="ideitalik">Anlama</span> dünyasının konusu ise “değer sistemleri” idi. Çünkü “anlam”lar, doğrudan doğruya bilimsel kesinlik konusu olamazlardı; bunlar ancak “değer yargıları” aracılığıyla aydınlığa kavuşabilirdi ve “dünyanın anlam bütünlüğü (<span class="ideitalik">mundus intelligibilis</span>) de, evrenselliği içinde, teorik olarak, ancak <span class="ideitalik">değerler sistemi</span> temelinde kavranabilir(di)” (s. 267). Değerler dünyasının somut bir gerçekliği yoktu; değerler, Rickert’in deyimiyle, <span class="ideitalik">bilincin nesnel bir varlığa sahip olmayan (irreale) formları idiler.</span></p>

  <p class="normal1">Rickert hissetme ve anlama dünyalarını ontolojik planda ayırdıktan sonra yoluna şu soru ile devam ediyor: Acaba bu iki dünyayı birleştirecek bir üçüncü “olmak şekli” bulunmuyor mu? Çoğulcu ontolojiye acaba bir üçüncü öğe daha ilave edebilir miyiz? Düşünürümüz hemen uyarıyor ki aradığı bu üçüncü ontolojik öğe metafizik bir töz, öbür dünyaya ait bir fiksiyon değildir; Rickert bu dünyada, <span class="ideitalik">bazen hissedilebilir, bazen anlaşılabilir,</span> fakat iki dünyayı birbirine bağlayan bir ilke arıyor ve bunun için de tekrar <span class="ideitalik">bilen özne-bilinen nesne</span> ikilemine dönüyor. Bunlardan bilen özne, “değerler sistemi” içinde “gerçeği arama” <span class="ideitalik">değeri</span> ile hareket etmektedir ve bu itibarla da <span class="ideitalik">nedensellik</span> bağları içindedir. Yani bilen özne hem değerler sistemi hem de nedensellik bağları ile bağlıdır. Bu durumda Rickert daha önceki evreye, <span class="ideitalik">nesnellik öncesi</span> ya da <span class="ideitalik">profizik</span> dediği, aşamaya gönderme yapıyor. Böylece <span class="ideitalik">“bilen özne”nin, gerek değerler sisteminden gerek nedensellik bağlarından bağımsız, tamamen “özgür” olduğu bir alan</span> ortaya çıkıyor ki, düşünürümüze göre bu “olmak şekli” de <span class="ideitalik">üçüncü ontolojik ilkeyi</span> oluşturuyor. Bu şekilde doğal olarak birbirinden ayrı olan iki dünya, ancak “öznenin özgür edimleri sayesinde birleşiyorlar” (s. 268). Bu şekilde felsefi anlamda “özgürlük” ya da “özgürleşme” anlayışını da ortaya koyan Rickert’e göre bu alan “profizik” olarak adlandırılacak bir disiplinin araştırma konusu olmalıdır.</p>

  <p class="normal1">Rickert’in çoğulcu ontolojisi “özgür olmak” şeklindeki bu üçüncü öğe ile de bitmiyor; düşünür sistemine bu kez “aşkın” nitelikte bir ontolojik öğe daha katıyor. Bu dördüncü ontolojik alan ise “inanç” dünyamızdır ve çeşitli metafizik görüşlere açılım sağlıyor. Aslında üç dünyayı birleştiren böyle bir ontolojik alanı varsaymak zorunludur; çünkü aksi takdirde, insana tüm yaptığı şeyler tutarsız ve anlamsız gelecektir. Ne var ki bu “aşkın” alan ve dayandığı metafizik de asıl öğelerini bu dünyadan almakta ve ancak bunlar sayesinde yeni, sembolik bir dünya yaratmaktadır.</p>

  <p class="normal1">Bu açıklamalar bizleri Rickert’in felsefe ile metafiziği nasıl ayırdığı konusunda da aydınlatıyor. Düşünürümüz felsefeyi insandan hareket eden ve insanın bütünleşmiş bir dünya içindeki yerini sorgulayan bir felsefi antropoloji olarak düşünüyor. Bu disiplin insanı merkeze yerleştiriyor ve onun yaşamına anlam veren değerler sistemini sorguluyor. “Felsefe sadece dünyanın genel anlamı üzerinde durmaz; diyor Rickert; aynı zamanda ve özel olarak insanın dünyadaki yerini ve dünyaya karşı duruşunu da sorgular ve böylece bütünleştirici bir ontolojik temel üzerinde antropolojiye felsefi bir biçim verebilir” (s. 269). İnsan dünyaya ilgi duyduğu şeylerle, çıkarlarıyla bağlıdır; bunlar ise kendisi için “değer”lerle bütünleşmiş olan şeylerdir. Bu bakımdan Rickert’in antropolojik felsefesi de bir “değerler felsefesi” olarak karşımıza çıkar.</p>

  <p class="normal1">Kant, değerleri <span class="ideitalik">lojik, estetik, etik</span> ve <span class="ideitalik">dinî</span> olmak üzere dört başlık altında toplamıştı; bunlar üzerine de, sırasıyla, <span class="ideitalik">bilim, sanat, ahlak</span> ve <span class="ideitalik">din</span> hayatları kuruluyordu. Rickert ise değerleri <span class="ideitalik">asli</span> ve <span class="ideitalik">araçsal</span> değerler olmak üzere ikiye ayırmaktadır. Düşünür asli değerler olarak “bilim, sanat, aile, halk, hukuk, devlet vb.” şeklinde örnekler veriyor; araçsal değerler olarak da “canlılık, ekonomi, teknik vb.” önerileriyle karşılaşıyoruz (s. 270). Rickert’e göre bu “değerler” bizden bağımsız olsalar da, her türlü maddi ve manevi olguya bağlı ve tarihsellik içinde karşımıza çıktıkları için bunları tanıyabiliriz.<sup class="calibre2"><a href="../Text/felsefe_split_000.html#footnote%20-95399-25" id="footnote-95399-25-backlink">[25]</a></sup> Böylece sözü Rickert’in özel bir disiplin olarak gördüğü tarih-yazıcılığı sorununa getirmiş bulunuyoruz.</p>

  <p class="normal">Rickert ve Tarih-Yazıcılığı</p>

  <p class="normal1">Rickert’e göre, değerler, tarihsel bir anlam taşıyan (nesnel ya da kişisel) olgulara bağlı olarak araştırıcının zihninde iki yönlü bir operasyona yol açıyorlar. Bir yandan bu olgulara bağlı olarak âdeta donmuş ve nesnelleşmiş şekilde tarihçinin açıklamaya çalıştığı birimlerin içeriğini oluşturuyorlar; fakat öte yandan da tarihçi aynı olguları kendi açısından nedensellik bağlantıları içinde çözümlemek durumunda kalıyor.<sup class="calibre2"><a href="../Text/felsefe_split_000.html#footnote%20-95399-26" id="footnote-95399-26-backlink">[26]</a></sup> Bu konuda Rickert şu açıklamayı yapıyor: “Değerlerle bağlantı kuran (değerleri saptayan) yöntem –eğer bu yöntem teorik bilim olarak tarihin özünü ortaya koymak istiyorsa– değerlendirme <span class="ideitalik">(değer hükmü verme)</span> yönteminden kesin bir biçimde ayrılmalıdır. Bunun anlamı şudur: Değerler, tarihte, ancak özneler tarafından değerlendirilmiş <span class="ideitalik">nesneler</span> teşkil ettikleri ölçüde ve sonuç olarak da bazı olguların <span class="ideitalik">fiilen</span> iyi kabul edilmeleri halinde hesaba katılırlar. Bu bakımdan tarih değerlerle uğraşsa da, <span class="ideitalik">kendisi değerlendiren bir ilim değildir</span>. Aksine <span class="ideitalik">mevcut olanı</span> saptamakla yetinir” (italikler Rickert’in).<sup class="calibre2"><a href="../Text/felsefe_split_000.html#footnote%20-95399-27" id="footnote-95399-27-backlink">[27]</a></sup> Şimdi bu açıklama ışığında tarihî bir kişilik olarak Rickert’in ele aldığı Napolyon Bonapart örneğine eğilelim.</p>

  <p class="normal1">Tarihçi, Napolyon’u –doğa bilimlerini taklit edercesine– onun her insanda var olan niteliklerini kişiselleştirerek anlayamaz; onu içinde bulunduğu kültürel formasyonun “değer” taşıyan tüm tarihî kişilikleri, nesneleri ve olayları ile birlikte ele alarak çözümlemek durumundadır. Napolyon’u Napolyon Bonapart yapan özgül öğeler de bu değerler sistemi içinde ortaya çıkar. Ancak tarihçi, bizzat incelediği dönemin değerlerini benimsemekten ve bu bağlamda övgüler düzmekten ya da suçlamalarda bulunmaktan kaçınmalıdır. Yapması gereken şey, yorumladığı kişiliklerin tarihe etkisini teorik olarak kavramak ve tüm nesnelliği içinde yeniden kurgulamaktır. Şimdi tekrar Napolyon örneğine dönerek şunu söyleyebiliriz. Tarihçi Napolyon’un eylemlerini çağının ve toplumunun değer sistemi içine oturttuktan sonra, onları övmek ya da kınamak yerine, bu eylemlerin tarihin yönünü değiştirip değiştirmediğini, eğer değiştirdiyse bu değişikliğin ne yönde olduğunu <span class="ideitalik">açıklamalıdır</span>. Bunun için de, tarihçi –Rickert’in (Weber’e de ilham verecek olan) “tarihsel kişilik” (<span class="ideitalik">historishes Individuum</span>) adını verdiği– özgül bir kültür yapısını anlamaya çalışırken önce kendi toplumunun değerlerini unutmalı ve bu toplumun değerleriyle pratik bağlantı kurarak (<span class="ideitalik">die praktische</span> <span class="ideitalik">Wertung</span>) ve bu değerleri içerden yaşayarak (<span class="ideitalik">hineinleben</span>) anlamaya çalışmalıdır. Ne var ki bu yetmez; araştırmanın bilimsel statüsünü garantilemek için ikinci bir işlem daha gerekir. O da, “değer”lerin, tarihçinin incelediği topluma sağladığı normatif (kural koyarak düzenleyici) rolü ortaya çıkartmak ve böylece tarihî figürlerin edimlerinin, bunların belli tarihî koşullarda yarattığı sonuçları dikkate alarak, amaçlarını aydınlatmaktır. Kendi bilimsel tutumu bu şekilde “teorik planda değer bağlantıları kurma” işleminde (<span class="ideitalik">die theoretische Wertbeziehung</span>) ortaya çıkacaktır.</p>

  <p class="normal1">Rickert tarih araştırmalarının yöntemini belirleme ve çerçevesini çizme çabalarında bir de “anlamlar yapısı” (<span class="ideitalik">Sinngebilde</span>) dediği kavram önermiştir. “Anlamlar yapısı”, düşünüre göre, nesnelerin ve kişilerin, <span class="ideitalik">kurum</span>, <span class="ideitalik">devlet</span> ya da <span class="ideitalik">çağın ruhu</span> gibi daha geniş kültür birimlerini içerecek şekilde ele alınmasıdır. Değerler ancak böyle yapılar içinde işlevsel olmaktadır. Örneğin yine Napolyon Bonapart ve İmparatorluk devrine dönelim ve bu tarihlerde basılmış bir medeni kanun (<span class="ideitalik">code civil</span>) kitabını düşünelim. Böyle bir ampirik nesneye tarihsel anlamını kazandıran husus, bu açıdan, onun nasıl bir kâğıda basıldığı, nasıl ciltlenmiş olduğu, yazı özellikleri vb. değildir. Medeni kanun nüshasına özgül tarihsel anlamını kazandıran şey, I. İmparatorluğa özgü “anlamlar yapısı” ve bu yapıda yer alan hukuk düşünce ve eylemleridir. Tarihçi ancak böyle bir çerçeve içinde işlevsellik kazanmış tüm değerleri “anlamlar” olarak kavrayabilir. Rickert’in “çağın ruhu” olarak nitelediği değerler sistemi, aslında, incelenen toplumun tüm bireylerinin paylaştığı bir ruh yapısı değildir; örneğin 15 ve 16. yüzyıllarda tüm Floransalı ya da Venedikliler “Rönesans ruhu”nu temsil etmiyorlardı. Bu “ruh” sadece bazı büyük devlet adamlarında, düşünürlerde, sanatkârlarda vb. ifadesini bulan bir ruhtur.<sup class="calibre2"><a href="../Text/felsefe_split_000.html#footnote%20-95399-28" id="footnote-95399-28-backlink">[28]</a></sup></p>

  <p class="normal1">Rickert’in felsefesine ve tarihsellik anlayışına temel teşkil eden tezleri özetlemiş bulunuyorum. Bu durumda, düşünürümüz, Kant’ın <span class="ideitalik">a priori</span> kategorilerinin yerine, tarihi ve kültür hayatını düzenlediği varsayılan “aşkın değerler”i koyarak felsefeyi “bilim” statüsüne getirmiştir diyebilir miyiz? Öyle görünüyor ki sosyoekonomik yaşamı somut olarak açıklamakta hiçbir yön gösterici işleve sahip olmayan bu “aşkın değerler”, aslında, II. Reich Almanya’sında özgül ifadesini bulan burjuva değerleridir ve daha sonraki gelişmeler bunların hangi maddi hırs ve çıkarlara bağlı olduğunu çok iyi ortaya koyacaktır. Ne var ki aynı değerleri, aynı tarihlerde, Weber, Rickert’den de yararlanarak, fakat sosyolojik analizi de ihmal etmeyerek çok daha sofistike bir biçimde savunacaktır. Gerçekten de, Weber, akademik çalışmalarını neo-Kantizm, Rickert ve Nietzsche ile temellendiriyor, fakat sosyoekonomik dünyaya Marx gibi kapitalizm ve sanayileşme problematiği bağlamında eğiliyordu.</p>
</body>
</html>
