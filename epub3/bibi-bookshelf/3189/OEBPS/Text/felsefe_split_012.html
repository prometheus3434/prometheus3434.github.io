<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>felsefe</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f54062f4-25a9-4530-841a-14ffaf3395de" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">Ekonomi Politik, Tarih Okulu ve Sınıf Kavgası</h1>

  <p class="normal1">İleri kapitalist ülkelerde iktisaden güçlü sınıflar egemenliklerini bilim ve felsefe alanında da korumak için konjonktürel durumlara uygun taktikler ve stratejiler geliştirirler. Bunlardan biri savunma stratejisidir ve bu amaçla sınıf pozisyonlarını en “inandırıcı” biçimde ifade eden “söylem”ler ön plana çıkarılır, yüceltilir ve âdeta tartışma üstü bir statüye sokulur. Ne var ki burjuvazi devrimci niteliğini kaybetmiş bir sınıf olarak artık bilim ve felsefe alanında kalıcı “değerler” yaratamadığı için, çoktandır birbirini izleyen ve genellikle eski tezlerin yeni ve göz alıcı giysiler içinde sunulduğu “moda akımlar”la yetinmek durumundadır. Başka ve belki daha etkili taktik ise sınıf pozisyonlarına uygun olmayan görüşlerin tamamen görmezden gelinmesi, yok sayılmasıdır. Hücum, deformasyon ve aşağılama kampanyası (üçüncü taktik), ancak bu “susuş kumkuması” (<span class="ideitalik">conspiracy of silence</span>) denilen sessizliğin artık mümkün olmadığı koşullarda başlar.</p>

  <p class="normal1">Taktikler farklıdır; fakat tarihte aynı düşünürün, farklı zaman dilimlerinde birbirine tamamen ters taktik uygulamaların konusu olduğu da görülmüştür. Örneğin Hegel, 19. yüzyılın felsefe kavgalarında bunun en tipik örneklerinden biri olmuştu. Gerçekten de modern diyalektiğin kurucusu, “sistem”inde, “<span class="ideitalik">Mutlak Espri</span>”nin Prusya Devleti’nde tecessüm edeceğini söylediği için göklere çıkarılmış, fakat ölümünden sonra devrimci diyalektiği ön plana çıkınca Berlin Üniversitesi felsefe kürsüsüne F. Schelling tayin edilerek fikirleri tamamen yok edilmek istenmişti. Benzer bir gelişme Nietzsche için de geçerli olmuş ve tüm burjuva değerlerine savaş açmış olan bu şair-filozof uzun süre üniversite çevrelerinde küçümsendikten sonra, sosyalist akımların güçlendiği 1920’lerde itibar kazanarak –ilerleyen sayfalarda anlatacağımız gibi– anti-sosyalist kavgalarında Nazilere ilham kaynağı teşkil etmiştir.</p>

  <p class="normal1">Marx, bilim ve felsefe kavgasının “salt doğrular”ın kavgası olmadığını, “maddi gücün ancak maddi güç ile” yıkılacağını biliyordu ve daha yirmi altı yaşında “eleştiri silahı”nın yanına –o günün koşulları içinde– “silahların eleştirisini” de eklemişti. Fakat kendi alanı “eleştiri silahı” idi ve bunu en yetkin bir biçimde yaptı. 1867’de yayınlanan <span class="ideitalik">Kapital</span>’in ilk kitabı toplum bilimleri alanında gerçekleştirdiği devrimin en somut ifadesidir.</p>

  <p class="normal1">Teorik planda köklü yenilikler getiren eserler aslında zor kitaplardır ve Marx daha <span class="ideitalik">Kapital</span> üzerinde çalışırken dostu Kugelmann’a yazdığı bir mektupta “bir bilimde devrim yapmak için yazılmış <span class="ideitalik">bilimsel</span> denemeler, diyordu, hiçbir zaman gerçekten popüler olamazlar; fakat bilimsel temel bir kez ortaya konulduktan sonra onları halk için okunabilir kılmak mümkündür”.<sup class="calibre2"><a href="../Text/felsefe_split_000.html#footnote%20-94100-1" id="footnote-94100-1-backlink">[1]</a></sup> Daha sonra <span class="ideitalik">Kapital</span>’e yazdığı önsözde de, özellikle ilk bölümün anlaşılmasında karşılaşılacak güçlükler hakkında okuyucularını uyarmaktan kendisini alamamıştı. Eser yayınlandıktan sonra ise Marx ve Engels karşılaşacaklarını çok iyi bildikleri “susuş kumkuması”nı yıkmak için seferber olmuşlar ve <span class="ideitalik">Kapital</span> hakkında bir tartışmayı tahrik edecek yazılar için harekete geçmişlerdi. Hatta bu amaçla Engels, Marx’a, bir dostlarının <span class="ideitalik">Kapital</span>’i burjuva görüş açısından eleştirmesinin tanıtım açısından daha verimli olacağını hatırlatmış ve bu yolun da denenmesini önermişti. Marx da bu öneriyi “mümkün olabilecek en iyi savaş hilesi” olarak nitelemiş ve muhtemel yazarlar olarak bazı isimler vermişti.<sup class="calibre2"><a href="../Text/felsefe_split_000.html#footnote%20-94100-2" id="footnote-94100-2-backlink">[2]</a></sup> Oysa bütün bu çabalara ve “savaş hileleri”ne rağmen eser beklenen ilgiyi görmedi. İlginçtir ki kapitalizmin ve ekonomi politiğin beşiği olan bir ülkede, yani İngiltere’de, kapitalizmi en ayrıntılı ve en çıplak şekliyle anlatan bu eserin İngilizceye çevrilmesi için tam yirmi yıl beklemek gerekecektir. Ve bu da ancak eseri Marx’ın kızı ve damadının İngilizceye çevirmeleri, Engels’in de yayınlaması (1887) sayesinde mümkün olacaktır.</p>

  <p class="normal1">Marx’a ve <span class="ideitalik">Kapital</span>’e ilgi, aslında eserin yayınlanmasından dört yıl sonra <span class="ideitalik">I. Enternasyonal</span>’in ve <span class="ideitalik">Paris Komünü</span>’nün uluslararası planda işçi hareketini ön plana çıkarması ile başlamıştı. Ne var ki bu ilgi <span class="ideitalik">Kapital</span>’in teorik katkılarının teşhisi ve bunların dürüst bir şekilde tartışma konusu yapılması şeklinde ortaya çıkmamıştı. İlgi daha çok sosyalizm ve emekçi iktidarı korkusundan besleniyor ve burjuvazinin sınıf kavgasını ideoloji ve bilim planında da yoğunlaştırmasına yol açıyordu.</p>

  <p class="normal1">Bu yöndeki gelişmeler nasıl oldu?</p>

  <p class="normal1">Marksizm, burjuvazinin devrimci döneminde iki stratejik disiplin (ekonomi politik ve tarih-yazıcılığı) çerçevesinde yaptığı yenilikler tabanında gelişmişti. Ne var ki işçi sınıfının devrimci yükselişi karşısında burjuvazinin ideolojik savaşının asıl hedefleri de yine bu iki disiplin oldu. Tarihî maddeci öğretinin temelinde aslında Marx’ın Smith ve Ricardo’ya borçlu olduğu emek-değer kuramı vardı. Oysa Marx bu kuramı geliştirmiş ve Ricardo’nun dondurduğu analizin diyalektik sonuçlarını ortaya koyarak <span class="ideitalik">artı-değer</span> olgusunu keşfetmişti. <span class="ideitalik">Artı-değer</span> ise kapitalizmin (ve <span class="ideitalik">artı-ürün</span> şeklinde daha önceki üretim biçimlerinin) nasıl sömürüye dayanan bir sistem olduğunu açıklıyordu. O halde sınıf çıkarları açısından bu temele saldırmak ve önce <span class="ideitalik">emek-değer</span> kuramını çürütmek gerekiyordu. Ve bunun için de uluslararası planda önemli bir dönüşüm olmalı, kapitalist dünyayı derinden ürkütecek bir kıvılcım çakmalıydı.</p>

  <p class="normal1">Kıvılcım 1870 Prusya-Fransa Savaşı ve Komün tecrübesi ile ateşlendi.</p>

  <p class="normal1">Eylül 1870’de Fransa Prusya’ya karşı ağır bir yenilgiye uğramış, fakat Parisliler yenilgiyi kabul etmeyerek ayaklanmışlar ve 1871 Martında şehirde komünist ilkelere dayanan bir yönetim (<span class="ideitalik">Paris Komünü</span>) kurmuşlardı. İlginçtir ki o zamana kadar görmezden gelinmiş, yok farz edilmiş olan tarihî maddeci kurama büyük bir ilgi de tam bu sıralarda doğdu. Kuşkusuz bu ilgi “doğruyu arama”, “bilimi ilerletme” gibi kaygıların ürünü değildi; tersine düşmanca duygulardan kaynaklanıyordu. Arka plandaki amaç iktisadi değerlerin temelinin emek olduğunu söyleyen kuramı, dolayısıyla Marksizmi çürütmekti. İktisadi doktrinler tarihine <span class="ideitalik">klasik</span> <span class="ideitalik">iktisattan neo-klasik iktisada geçişi sağlayan halka</span> olarak geçen “marjinalist kuram” bu koşullarda doğdu.</p>

  <p class="normal1">Marjinalist kuram ilk ifadesini İngiliz iktisatçısı William S. Jevons’un 1871’de yayınlanan eserinde bulmuştu. Bunu aynı yıl Avusturyalı iktisatçı Karl Menger’in, üç yıl sonra da Fransız Leon Walras’ın eserleri izledi. Böylece düşünce tarihinde sık rastlanmayan bir olay cereyan ediyor, üç ayrı memleketten üç iktisatçı, birbirlerinden habersiz olarak emek-değer kuramına saldırıyor ve marjinalist kuramı keşfediyordu. Ortak noktaları kapitalizmi savunmak ve ısrarla yok saydıkları Marksizmin Smith ve Ricardo’ya dayanan kuramsal temellerini çürütmekti.</p>

  <p class="normal">Jevons, Menger ve Walras: Burjuva İktisadının<br class="chapter" />
  Yeniden Yapılanması..</p>

  <p class="normal1">W. S. Jevons, “<span class="ideitalik">Ekonomi Politiğin Kuramı</span>” başlığını taşıyan ünlü eserinin girişinde, “devamlı düşünce ve araştırmalarım beni hayli yeni bir fikre, değerin tamamen faydaya dayandığı fikrine götürdü, diyordu, oysa halen hüküm süren düşünceler faydadan çok emeği değerin kökeni kabul ediyor”.<sup class="calibre2"><a href="../Text/felsefe_split_000.html#footnote%20-94100-3" id="footnote-94100-3-backlink">[3]</a></sup> Aslında fikir pek de yeni değildi ve yıllarca önce Jevons’un kendisi de bu fikri daha basit bir biçimde ifade etmişti. 1871’de ise neo-klasik iktisat anlayışını temellendiren bu fikri aynı düşünür şöyle sunuyordu: “Şu bir gerçektir ki, emek bir kez sarf edildikten sonra bir nesnenin gelecekteki değerini etkilemek gücünü kaybeder: O artık kaybolmuştur; geri gelmeyecek şekilde ortadan kalkmıştır; bizler her an sıfırdan hareket etmeliyiz ve malların değerini gelecekteki değerlerini dikkate alarak ödemeliyiz. Sanayi, esas itibariyle geriye değil, ileriye dönüktür.”<sup class="calibre2"><a href="../Text/felsefe_split_000.html#footnote%20-94100-4" id="footnote-94100-4-backlink">[4]</a></sup></p>

  <p class="normal1">Bu görüş ilginçtir, fakat önce şu soruyu soralım: Tüm iktisadi hayatı ve değerler sistemini tüccar ve sanayicinin beklentileri bağlamında yorumlayan bir muhakeme tarzını bilimsel bir muhakeme olarak kabul edebilir miyiz? Burada sözü bir iktisat tarihçisine bırakalım, Jevons’ın yaklaşımıyla ilgili onun tamamen paylaştığımız şu yorumunu okuyalım: “(Jevons’ın ifadesinde) açık olarak görülüyor ki, kendisi, bir bilim adamına değil, iş adamına özgü bir tavır benimsemiştir. Her ilimde, bazen, ancak belli bir zaman sonra etki yapacak bir neden ileri sürülür. Fakat Jevons iktisatta böyle olmadığını kabul ediyor. Ayrıca bir ürünün <span class="ideitalik">ortalama</span> fiyatını, onun üretim masrafının belirlediğini görmek istemiyor (…). Sonuç olarak da emek-değer kuramının yanlış olduğunu, çünkü iş dünyasında olup bitenlerin buna uymadığını ve uyamayacağını ifade ediyor.”<sup class="calibre2"><a href="../Text/felsefe_split_000.html#footnote%20-94100-5" id="footnote-94100-5-backlink">[5]</a></sup></p>

  <p class="normal1">Böyle bir “iş adamı zihniyeti” Jevons’u iktisatta tüm öğeleri niceliksel büyükler olarak ele almaya ve matematik yöntemle incelemeye sevk etmiştir. “İktisat, diyor Jevons, eğer gerçekten de bir bilim olacaksa, matematik bir bilim olmalıdır. Manevi bilimlerin (<span class="ideitalik">moral sciences</span>) herhangi bir dalına mantık ve matematik yöntemlerini sokmaya karşı bir sürü ön yargı bulunuyor. Birçokları fizik bilimlerinin matematik yöntemin asıl alanı olduğunu, manevi bilimlerin ise ne olduğunu bilmediğim başka bir yönteme ihtiyaç duyduğunu düşünür gibi görünüyorlar. Bununla beraber benim kuramım salt matematik karakterdedir (…) Bilimimiz bana matematiksel olmalı görünüyor, çünkü sadece niceliklerle uğraşıyor”.<sup class="calibre2"><a href="../Text/felsefe_split_000.html#footnote%20-94100-6" id="footnote-94100-6-backlink">[6]</a></sup></p>

  <p class="normal1">Açıktır ki böyle matematik bir bilim anlayışı Jevons’un Bentham’a borçlu olduğu ve son tahlilde “haz” (<span class="ideitalik">pleasure</span>) ile “acı”ya (<span class="ideitalik">pain</span>) indirgenmiş öznel öğeleri, (bu öğeler ölçülemeyeceği için) doğrudan hesaba katmıyor; bunları sadece sonradan alınan kararların niceliksel özellikleri bağlamında dikkate alıyordu. Jevons’un altını çizdiği bir ifadeyle “<span class="ideitalik">duyguların mukayeseli miktarlarını ancak niceliksel etkilerine göre değerlendirebilirdik</span>”. Sonuç olarak da ortaya çıkan <span class="ideitalik">matematiksel bilim</span> insandan, tarihî süreçten ve tarihsellikten kopuyor, belirli büyüklüklerin fonksiyonel ilişkilerine dönüşüyordu. Neo-klasik iktisadın özü bu düşüncede yatıyordu.</p>

  <p class="normal1">19. yüzyılda Hegelciliğin ve Marksizmin dışında da tarih araştırmalarının ne kadar yaygın, tarih bilincinin ne kadar güçlü olduğu anımsanırsa, Jevons’un ekonomi politiği yenileme girişiminin tarihsellik karşısındaki kayıtsızlığı hayli şaşırtıcı görünebilir. Yine de belirtmek gerekiyor ki bu kayıtsızlık mutlak bir kayıtsızlık değildi ve Jevons, eserinde, “tarihî araştırmanın <span class="ideitalik">Toplum Bilimi</span>’nde önemli bir yeri olduğunu” kabul ediyordu. Bununla beraber şunu eklemekten de kendisini alamıyordu: “(Kendi hesabıma) bugünkü iktisat ilmimizi onu bir süreç içinde tamamen yok edecek bir tarih bilimine dönüştürmektense, mevcut olan bilimi geliştirmek ve mükemmelleştirmek, fakat aynı zamanda tarihsel temellere dayanan yeni bir toplum bilim dalı kurmak istiyorum”. Bu yeni bilim dalı, Jevons’a göre, Herbert Spencer’in <span class="ideitalik">Sosyoloji</span> adını verdiği “<span class="ideitalik">Toplumsal İlişkilerin Evrimi Bilimi</span>”nin bir parçası olacaktı ve Quesnay, James Steuart, Condillac vb. gibi düşünürler zaten bunun temellerini atmışlardı. Şimdi yapılacak şey, bir sürü araştırma ile “kaotik bir yapıya bürünmüş olan” iktisat ilmini alt bölümlere ayırarak bu karışık yapıya son vermek olmalıydı. İşte Jevons da eseriyle bunu yapıyordu. Ve yaptığı işin doğruluğundan da son derece emindi.<sup class="calibre2"><a href="../Text/felsefe_split_000.html#footnote%20-94100-7" id="footnote-94100-7-backlink">[7]</a></sup></p>

  <p class="normal1">Jevons’un iktisat ilmi ile tarihçiliği ayırması ve “yeni iktisat ilmi”nin <span class="ideitalik">tarihî süreç içinde yok olmasından</span> kaygı duyması ile çok daha yakın tarihlerde Althusser’in tarihselciliği yadsıması ve bilimsellikle kuramcılığı özdeşleştirmesi arasında bir benzerlik olduğu söylenebilir. Ne var ki İngiliz iktisatçı, kuramsalcı yaklaşımında oklarını –herhalde doğru dürüst incelemediği ve tamamen görmezden geldiği– Marksizme çevirmişti. Neo-klasik iktisat tüm “fayda”ların sonunda dengelendiği ve Bentham’ın ifadesiyle “en büyük sayılar için en büyük mutluluğun” doğduğu bir “genel uyum” postülası üzerine kurulmuştu. Her kapitalist krizin yalanladığı bu “genel uyum” fiksiyonu başka kuramcılar da bulacak ve hegemonyasını 1930’ların büyük krizine kadar sürdürecektir.</p>

  <p class="normal1">İlginçtir ki İngiltere’de Jevons’un temel eserini yayınladığı yıl Avusturya’da da Carl Menger, ondan tamamen habersiz olarak, aynı fikirleri savunuyor ve marjinalist kuramı farklı bir coğrafyaya taşıyordu. Üç yıl sonra ise Fransız iktisatçısı Leon Walras, bu kez Jevons ve Menger’den bağımsız olarak marjinalist kuramı keşfedecektir. F. von Hayek’e göre iktisadi doktrinler tarihinde bu üç düşünür yeni bir çığır açmış ve bunlar sayesinde “modern dönem”e geçilmişti. <sup class="calibre2"><a href="../Text/felsefe_split_000.html#footnote%20-94100-8" id="footnote-94100-8-backlink">[8]</a></sup></p>

  <p class="normal1">İktisadi düşünce tarihçileri arasındaki genel kanıya göre Carl Menger marjinalist kurama Jevons’u aşan, özgün nitelikte bir katkıda bulunmamıştır. Jevons gibi Menger de iktisadi hayatın kendi iç ahengini sağlayacak mekanizmalara sahip olduğuna inanıyor, tarihî yaklaşıma karşı çıkıyordu. Marx’ı ve tarihî maddeciliği görmezden gelen Menger, <span class="ideitalik">Alman Tarih Okulu</span> iktisatçılarını muhatap almış ve onlara karşı bir de polemik kitabı yayınlamıştır.</p>

  <p class="normal1">Avusturya İktisat Okulu’nun kurucusu sayılan C. Menger yıllarca gazetecilik yapmış ve iş çevrelerine piyasa olgularını anlatmıştı. Bu bakımdan, yine Jevons gibi, olaylara bir bilim adamı gözüyle değil, daha çok bir “iş adamı” gözüyle bakıyor ve onların değerlerini paylaşıyordu. Meslektaşı ve dostu F. von Wieser’e söylediğine göre, “resmî çevreleri temsil eden <span class="ideitalik">Wiener Zeitung</span> gazetesine piyasa haberleri hazırlamak üzere raporlar okurken, geleneksel fiyat kuramları ile <span class="ideitalik">tecrübeli iş adamlarının fiyatların oluşması konusunda belirleyici buldukları olgular</span> arasındaki göze batıcı tezatı görmüş ve çarpılmıştı” (italikler bize ait).<sup class="calibre2"><a href="../Text/felsefe_split_000.html#footnote%20-94100-9" id="footnote-94100-9-backlink">[9]</a></sup> Kuramını geliştirmesinde de bu gözlemleri belirleyici olmuştu. İlginçtir ki <span class="ideitalik">Paris Komünü</span>’nün tüm burjuva dünyasına kafa tuttuğu günlerde yayınlanan kitabında, Menger, kapitalist topluma sınıf olgusunu ve sınıf çelişkilerini yok sayan gözlüklerle bakıyordu. Avusturya İmparatorluğu’nun saray danışmanı olması ve Asiller Meclisine (<span class="ideitalik">Herrenhaus</span>) üye seçilmesi de bu inancıyla yakından ilgiliydi. Toplumsal ahenk, egemen sınıfların özlemiydi ve neo-klasik kuramcılar da bunun “bilimsel” bir zorunluluk olduğunu kanıtlamaya çalışıyorlardı. Nitekim 1874’te de, bu kez bir Fransız iktisatçı, Leon Walras, tam da yeni bir kapitalizm krizinin matematik formüllerle kanıtlanmaya çalışılan toplumsal ahengi tatlı bir masal haline getirdiği bir sırada yayınladığı eseriyle, marjinalist kuramı en saf, en formel ifadesine kavuşturdu.<sup class="calibre2"><a href="../Text/felsefe_split_000.html#footnote%20-94100-10" id="footnote-94100-10-backlink">[10]</a></sup></p>

  <p class="normal1">Olayların akışı toplum yaşamının tarihsel ve sınıfsal boyutlarından soyutlanmış bir kuramı doğrulamıyordu; fakat matematik denklemlerin kendilerine özgü estetik bir güzelliği vard<a id="anchor-anchor"></a>ı. Gerçekten de çağdaş iktisatçı M. Aglietta’nın dediği gibi, “Neo-klasik kuramcıların yüz yıldan beri geliştirdikleri teorik abidenin <span class="ideitalik">büyüleyici</span> bir tarafı bulunuyordu.”<sup class="calibre2"><a href="../Text/felsefe_split_000.html#footnote%20-94100-11" id="footnote-94100-11-backlink">[11]</a></sup> Fakat bu <span class="ideitalik">büyüleyici</span> sistemde bir de büyük zaaf vardı. Neo-klasik iktisatta “<span class="ideitalik">iktisadi özne</span> daha başlangıçta <span class="ideitalik">a priori</span> bir <span class="ideitalik">veri</span> olarak konmuş ve insan doğasının bir niteliği olan <span class="ideitalik">rasyonel davranış</span> bağlamında tanımlanmıştı. İnsan doğası ise değişmeyen, kendi kendine yeten bir veri olarak kabul edilmişti. İktisadi ilişkiler, ancak bundan sonra, öznelerin önceden belli ve değişmeyen davranışları arasında uyum sağlama tarzları olarak betimlenmişti. Teorik tartışmalar bu uyum tarzları üzerindeydi ve daha genel kapsamlı bir ahenk örgüsünü tanımlama çabasındaydılar”.<sup class="calibre2"><a href="../Text/felsefe_split_000.html#footnote%20-94100-12" id="footnote-94100-12-backlink">[12]</a></sup></p>

  <p class="normal">1929 Krizi, “Keynes Devrimi”, Bilim ve Tarih</p>

  <p class="normal1">Bilim ve iş dünyası neo-klasik kuramın tatlı rüyasından 1929 buhranı ile uyandı. Bu büyük kapitalizm krizi neo-klasik iktisatçılara özgü “<span class="ideitalik">toplumsal ahenk</span>” fikrinin ne kadar yapay olduğunu iyice gözler önüne seriyor ve iktisat kuramında “<span class="ideitalik">Keynes devrimi</span>” adı verilen gelişmelere yol açıyordu. Ne var ki, Keynes, eleştiri oklarını tam istihdamı sağlayamadığı artık aşikâr olan <span class="ideitalik">laisser faire</span> politikasına ve sözde “<span class="ideitalik">toplumsal ahenk</span>” varsayımına çevirmiş olsa bile, daha temele inip <span class="ideitalik">iktisadi özne</span> kavramını tartışma konusu yapmamış, <span class="ideitalik">toplumsal (sınıfsal) bir özne</span> fikrine iltifat etmemişti. Bu yüzden “kısa vadeli” kuramı öğrencileri (Hicks, Hansen, Samuelson vb.) tarafından kolayca neo-klasik kuramla barışık hale getirildi.<sup class="calibre2"><a href="../Text/felsefe_split_000.html#footnote%20-94100-13" id="footnote-94100-13-backlink">[13]</a></sup></p>

  <p class="normal1">Keynes neo-klasik iktisadı Cambridge’de elli yıl hüküm süren ve kendisinin de öğrencisi olduğu Alfred Marshall’ın doktrini çerçevesinde eleştirmiştir. Aslında Marshall’ın 1890’da yayınlanan <span class="ideitalik">İktisadın İlkeleri</span> başlıklı eklektik eseri neredeyse burjuva iktisadının tüm öğelerini içeriyordu. Öyle ki Keynes’in <span class="ideitalik">Genel Teori’</span>si yayınlandıktan (1936) sonra onu eleştirenlerden bazıları eserde yeni bir şey olmadığını, söylenenlerin zaten Marshall’da mevcut olduğunu bile yazmışlardı. Ayrıca Keynes’in kendisi de iktisatta “Keynes devrimi” ifadesinden hiç hoşlanmıyordu.<sup class="calibre2"><a href="../Text/felsefe_split_000.html#footnote%20-94100-14" id="footnote-94100-14-backlink">[14]</a></sup> Bununla beraber yine de ortada önemli bir değişiklik vardı. Keynes kuramsal tartışmaların merkezini “genel denge” kavramından “tam istihdam” kavramına taşımış ve neo-klasik kuramı bu yeni sorunsal bağlamında eleştirmişti. “<span class="ideitalik">Genel Teori’</span>deki ideolojinin taşıyıcısı olan önemli kavram, diyor J. Robinson, <span class="ideitalik">tam istihdam</span> (<span class="ideitalik">full employment</span>) kavramıdır”.<sup class="calibre2"><a href="../Text/felsefe_split_000.html#footnote%20-94100-15" id="footnote-94100-15-backlink">[15]</a></sup></p>

  <p class="normal1">Neo-klasik kuramın en ayrıntılı sunumunu yapmış olan A. Marshall eklektik bir metodoloji kullanmış ve tarihsellikten kopuk bir “genel denge” tablosu çizmişti. Ona göre “hiçbir araştırma yöntemine, özgül olarak, ekonomi politiğin yöntemi denilemezdi; buna karşılık her yöntem, yerinde kullanıldığı takdirde, tek başına ya da başka yöntemlerle birlikte ekonomi politikte de yararlı olabilirdi”.<sup class="calibre2"><a href="../Text/felsefe_split_000.html#footnote%20-94100-16" id="footnote-94100-16-backlink">[16]</a></sup> Örneğin tümdengelim ve tümevarım yöntemleri, bilimsel çalışmada, “yürümek için sağ ve sol ayaklar ne kadar zorunlu ise, o kadar zorunluydular”. Ne var ki Marshall bunlarla yetinmemiştir. Analizlerinde diyalektikten hiçbir iz bulunmayan bu iktisatçının, eserini sunarken, şaşırtıcı bir şekilde Hegel’i de iki temel esin kaynağından biri olarak sunduğunu görüyoruz.<sup class="calibre2"><a href="../Text/felsefe_split_000.html#footnote%20-94100-17" id="footnote-94100-17-backlink">[17]</a></sup></p>

  <p class="normal1">Neo-klasik kuram bir ekonomiyi, belirli ve tarihsel bir teknoloji bağlamında, durgun bir denge durumu olarak betimliyordu. Denge, yeni buluşlar ve teknolojik devrimlerle bozuluyor, fakat şok atlatıldıktan sonra bu yenilikleri özümlemiş olan daha ileri bir dengede istikrar sağlanıyordu. Bununla beraber iktisat kuramını tarihsel açıklamaların dışında bırakan bu yöntem rahatsızlık yaratmış ve iktisatçılarla tarihçiler arasında yöntem tartışmalarına yol açmıştır. Bu bağlamda, daha 1880’lerde, Carl Menger’in toplumsal bilimlerde, özellikle de iktisatta kullanılan metotlar hakkında bir kitap yazdığını, <span class="ideitalik">Alman Tarih Okulu</span>’ndan G. von Schmoller’in de bunu eleştiren bir yanıt kaleme aldığını biliyoruz. Tarihî maddeciliğin tamamen dışında cereyan eden ve o tarihlerde “yöntem kavgası” (<span class="ideitalik">Methodenstreit</span>) adı verilen bu kavga, tarafları, daha çok tümdengelim (deduction) ve tümevarım (induction) yöntemlerinden hangisine öncelik verileceği konusunda birbirine düşürmüştü. Schmoller’in iktisatçılara asıl itirazı somut tarihî araştırmaların temelini teşkil eden tümevarım yöntemini ihmal ederek belitlerden sonuç çıkaran (axiomatic-deductif) yöntemlere itibar etmeleriydi. Yıllar sonra bu tartışmaya değinen A. Marshall’a göre ise aslında temelde bir anlaşmazlık yoktu; ihtilaf sadece tarafların “farklı yöntemler üzerinde farklı şekillerde ısrar etmelerinden” doğmuştu.<sup class="calibre2"><a href="../Text/felsefe_split_000.html#footnote%20-94100-18" id="footnote-94100-18-backlink">[18]</a></sup> Kısaca neo-klasik kuramın tarihsel yaklaşımla organik bir bağlantısı yoktu.</p>

  <p class="normal1">Burjuva iktisat kuramının tarihsellikle ilişkisi “Keynes Devrimi” ile kurulmuş mudur? Neo-klasik iktisadın temellerine saldıran Keynes, analizlerini zamansallığa ve tarihsel temellere oturtmuş mudur? Aslında bu sorulara olumlu yanıt vermek zor görünüyor. Yine de öğrencilerinden Joan Robinson, Keynes’in en önemli katkılarından birinin “iktisat kuramına <span class="ideitalik">zaman</span> faktörünü sokması” olduğunu iddia etmişti. Ona göre, Keynes, “ormanda uyuyan güzeli (yani neo-klasik kuramı T. T.), <span class="ideitalik">denge</span> ve <span class="ideitalik">tam öngörü</span> düşüncelerinin mahkûm ettiği uykudan uyandırmış ve hemen reel dünyaya girmesini sağlamıştı”.<sup class="calibre2"><a href="../Text/felsefe_split_000.html#footnote%20-94100-19" id="footnote-94100-19-backlink">[19]</a></sup> Bununla beraber, yine Robinson’u tanık göstererek şunu söyleyebiliriz ki Keynes’in asıl kaygısı <span class="ideitalik">teorik</span> olmadan çok <span class="ideitalik">pratikti</span> ve düşünür 1930’larda “genel kuram”ını geliştirirken asıl amacı milyonlarca insanı işsiz bırakmış bir krizi ortadan kaldıracak istihdam, para ve faiz politikalarını saptamaktı.<sup class="calibre2"><a href="../Text/felsefe_split_000.html#footnote%20-94100-20" id="footnote-94100-20-backlink">[20]</a></sup> Bu teorik arayışında Keynes, Marx’ı da klasik iktisatçılar arasında saymış ve onlarla birlikte eleştirmiştir.<sup class="calibre2"><a href="../Text/felsefe_split_000.html#footnote%20-94100-21" id="footnote-94100-21-backlink">[21]</a></sup></p>

  <p class="normal1">Keynes’in iktisadi hayata devletin müdahalesini öneren fikirleri, serbest rekabetin bir dini dogma gibi algılandığı bir ülkede kuşkusuz şok tesiri yaratmış, kendisini radikal bir solcu, “dolaylı şekilde yerleşik düzenin temellerini eleştiren” bir doktriner olarak görenler de çıkmıştır.<sup class="calibre2"><a href="../Text/felsefe_split_000.html#footnote%20-94100-22" id="footnote-94100-22-backlink">[22]</a></sup> Oysa İngiliz iktisatçının asıl amacı yerleşik düzeni kurtarmaktı ve bu bağlamda çok dar bir pencereden baktığı Marx’a zor gizleyebildiği bir sınıf kiniyle yüklü eleştiriler yöneltmiştir. Aslında iktisadi hayatı neo-klasikler gibi mikro birimler düzeyinde değil, klasikler ve Marx gibi makro büyüklükler düzeyinde sorgulayan Keynes, ampirik bir veri olarak sınıf kavgasını da yadsımıyor, hatta bu kavgada kendi yerinin ne olacağını da söylüyordu. “Eğer sınıf kavgasından söz edilirse, diyordu İngiliz Lordu, herkesin olduğu gibi benim de kişisel ve dar yurtseverliğim (…) beni kendi çevreme bağlıyor. Akıl ve adalet gereği olduğuna inandığım şeylere duyarsız kalamam; fakat sınıf kavgası beni okumuş (educated) burjuvazinin yanında bulur.”<sup class="calibre2"><a href="../Text/felsefe_split_000.html#footnote%20-94100-23" id="footnote-94100-23-backlink">[23]</a></sup></p>

  <p class="normal1">Bilim ve tarihsellik anlayışı açısından Keynes’in Marx’a karşı duruşunu irdelerken Marx’ın –daha önce de işaret ettiğimiz– bir ifadesini burada tekrar anımsamamız gerekiyor: Salt iktisat kuramı çerçevesinde, Marx, “modern iktisadın gerçek bilimi, teorik analizin dolaşım sürecinden üretim sürecine geçmesiyle başlamıştır” şeklindeki saptamadan hareket etmişti. Oysa Keynes, tam aksine, genel kuramını tamamen para sorunları üzerine kurmuştu. P. Mattick’in yazdığı gibi, “ilk eserinden (<span class="ideitalik">Indian currency and finance;</span> 1913) Uluslararası Para Fonu hakkında bir deneme niteliğindeki son eserine kadar, bu büyük borsa spekülatörü çalışmalarını sadece para ve paranın reformu sorunlarına vakfetti”.<sup class="calibre2"><a href="../Text/felsefe_split_000.html#footnote%20-94100-24" id="footnote-94100-24-backlink">[24]</a></sup> Bu ise kendisini gerçek ve nesnel bilimsel taban olan üretim alanından uzaklaştırıyor, dolaşım alanına hapsediyordu. Oysa para sorunlarını <span class="ideitalik">Ekonomi Politiğin Eleştirisi’</span>nde (1859) çok daha ayrıntılı olarak incelemiş olan Marx iktisadi hayatta belirleyicilik eşiğini para ve faiz sorunlarında aramamıştı ve bunda da haksız değildi. Nitekim <span class="ideitalik">Genel Teori</span>’nin yayınlanmasından sadece beş yıl sonra, öğrencilerinden J. Robinson, “akademik çevrelerde geleneksel teorinin faiz hadlerinin önemini abarttığı ve Marx’ın onu tamamen ihmal etmesinin yanlış olmadığı artık kabul ediliyor” diye yazacaktır.<sup class="calibre2"><a href="../Text/felsefe_split_000.html#footnote%20-94100-25" id="footnote-94100-25-backlink">[25]</a></sup></p>

  <p class="normal1">Keynes’in faizi sermayenin marjinal verimliliğini, dolayısıyla yatırımları ve istihdamı artırabilecek bir araç olarak görmesi, aslında düşünürün Marx’tan, daha genel bir planda, bilim ve tarihsellik planında ayrıldığını gösteriyordu. Gerçekten de Keynes, <span class="ideitalik">Genel Teori’</span>de Marx’a karşı mesafesini alırken para analizlerinde dayandığı Alman kuramcı Silvio Gesell’i uzun uzun övmüş ve onun para analizinin kendi genel kuramının da temelini teşkil ettiğini söylemiştir. Mademki Gesell’in adını andık, o halde burada Keynes’in büyük değer verdiği bu kuramcı hakkında küçük bir parantez açalım.</p>

  <p class="normal">Keynes, Gesell ve Marksizm</p>

  <p class="normal1">S. Gesell, Arjantin’de yaşayan, teorik tecessüs sahibi bir Alman tüccarıydı ve 1906’da İsviçre’ye yerleştikten sonra kendisini kuramsal çalışmalara ve deneysel çiftçiliğe vakfetmişti. 1916’da yayınladığı –ve aslında daha önceki iki çalışmasını bir araya getiren– ünlü kitabına koyduğu “Serbest para ve serbest toprak yoluyla doğal iktisat düzeni” başlığı tüm felsefesini de yansıtıyordu.<sup class="calibre2"><a href="../Text/felsefe_split_000.html#footnote%20-94100-26" id="footnote-94100-26-backlink">[26]</a></sup> Gesell, faize ve toprak rantına karşı fikirleriyle ve insanları ırk, din, servet gibi faktörlerin birbirinden ayırmadığı, sınırların olmadığı bir dünya özlemiyle ütopyacı sosyalistlere yaklaşıyor, fakat bireysel egoizme dayanan, katıksız bir rekabet anlayışıyla da onlardan ayrılıyordu. Keynes, Gesell’in sonunda “peygamberliğe” dönüşen ve “mümin”lerini yaratan öğretisini birkaç cümlede özetledikten sonra sözü eserine getirerek, “sosyal adalete bir bilim adamında normal sayılabilecekten daha hırsla ve duygusal bir sofulukla bağlanmış olsa da, Gesell’in temel eseri serinkanlı ve bilimsel bir dilde yazılmıştır”, diyordu. Ve daha sonra da, Gesell’in iktisadi düşünceler tarihindeki yeri konusunda şu değerlendirmeyi yapıyordu: “Bir bütün olarak Gesell’in (<span class="ideitalik">Doğal İktisadi Düzen</span> başlıklı) eserinin hedefi anti-Marksist bir sosyalizmin kurulmasıydı; <span class="ideitalik">laisser faire</span>’e, Marx’ınkiler gibi klasik varsayımların kabulünü değil, tam tersine yadsınmasını içeren teorik temeller üzerinden karşı çıkan ve rekabetin ortadan kaldırılmasını değil, sınırsız bir rekabeti savunan bir tepki idi. İnanıyorum ki, gelecek, Gesell’in esprisinden, Marx’ın esprisinden öğrendiğinden daha çok şeyler öğrenecek. <span class="ideitalik">Doğal İktisadi Düzen</span>’in önsözü, ona başvuranlara Gesell’in ahlaki niteliğini gösterecek”.<sup class="calibre2"><a href="../Text/felsefe_split_000.html#footnote%20-94100-27" id="footnote-94100-27-backlink">[27]</a></sup>Oysa Gesell, Keynes’in övdüğü bu önsözünde neler söylemişti?</p>

  <p class="normal1">Alman kuramcı, esas itibarıyla “<span class="ideitalik">doğal ekonomik düzen</span>”i insanlığın ilerlemesine en uygun sistem olarak savunmuş ve bunu her türlü devletçi sisteme alternatif olarak sunmuştu. Bu sistemde faiz ve toprak rantı gibi yapay öğelere yer yoktu ve “(bunları savunan) iktisatçıların unuttukları ya da görmek istemedikleri şey” şuydu: Proletarya, doğal gelişmesini sağlayabilmek için, “bir zamanlar toprak nasıl elinden alındıysa şimdi de aynı silahlarla onu yeniden ele geçirme hakkına” sahipti. Böylece herkes yaşam serüvenine mirasla kazanılan ayrıcalıklarla değil, kişisel yeteneklerle başlayacak ve işlevi sadece rekabetin eşit ve sınırsız olmasına indirgenmiş olan devleti de en yetenekli insanlar yönetecekti. Çocuklar, başarılı olabilmek için, “ana-babalarına para ve kâğıt üzerindeki ayrıcalıklar konusunda değil, yetenek, güç, sevgi ve bilgelik alanlarında borçlu olacaklardı”. Böylece insanlık doğal olarak gelişen iş bölümü ve tamamen bireylerin kişisel (egoist) çıkarlara dayanan bir rekabet içinde mucizeler yaratacaktı.</p>

  <p class="normal1">Gesell’in Schiller’e, Darwin’e ve Nietzsche’ye gönderme yaparak savunduğu “doğal düzen”e egemen olan “felsefe” buydu. Ve Keynes, sosyal Darvinizmin feci sonuçlarının görülmeye başlandığı bir dönemde, <span class="ideitalik">Genel Teori</span>’sinde bu çocuksu felsefeyi övüyor ve “Marksizme yanıtın bu önsözde bulunduğuna” ve “geleceğin Marx’tan çok, Gesell’den öğreneceği şeyler olduğuna” inandığını yazıyordu.<sup class="calibre2"><a href="../Text/felsefe_split_000.html#footnote%20-94100-28" id="footnote-94100-28-backlink">[28]</a></sup></p>

  <p class="normal1">Aslında yaşamı, düşüncesi ve eylemi bir bütünlük içinde incelenirse Keynes’in bu “kehanet”inde pek de şaşılacak bir şey olmadığı söylenebilir.<sup class="calibre2"><a href="../Text/felsefe_split_000.html#footnote%20-94100-29" id="footnote-94100-29-backlink">[29]</a></sup> “Tam istihdam” kuramcısı kuşkusuz neo-klasiklerin “toplumsal denge” varsayımının yapay ve tarih dışı niteliğini anlamış ve kuramına zamansallık boyutunu katmaya çalışmıştı. Ne var ki amacı kapitalizmi ve kendi sınıfını kurtarmak olduğu için, bilim adamı olduğu kadar iş adamı mantığıyla da hareket ediyor ve bu yönde devlet adamlarına da danışmanlık yapıyordu. Ricardo gibi borsadan bol bol para kazanmış olan Keynes bir de sigorta şirketi yönetmiş, daha sonra da İngiltere Merkez Bankası’na başkanlık yapmıştı. Böyle bir kariyer kuşkusuz dikkatinin kısa vadeli çözümler üzerinde yoğunlaşmasında rol oynuyor ve kendisi de, durumu, “uzun vadede hepimiz ölmüş olacağız” diyerek espriyle meşru göstermeye çalışıyordu. Yine de J. Robinson’a göre, Keynes tarihe ve zamansallığa kayıtsız değildi ve “kendisi tarihçi olmamasına rağmen, <span class="ideitalik">Genel Teori,</span> iktisat tarihinin analizine geniş bir perspektif açıyordu”.</p>

  <p class="normal1">J. Robinson, “Keynes’in yetmiş yaşına gelince iktisat tarihini ciddi bir şekilde incelemeye başlamak istediğini” yazmış ve “bu çalışmayı (eğer yaşasaydı) nasıl yönlendirmiş olacağını bilemeyiz” diye de kapıyı açık bırakmıştır.<sup class="calibre2"><a href="../Text/felsefe_split_000.html#footnote%20-94100-30" id="footnote-94100-30-backlink">[30]</a></sup> Oysa Keynes’in kapitalist sisteme yaklaşımı ortada olduğuna göre, (yetmişine varmadan öldüğü için yapamadığı) tarihsel analizin de ne olabileceğini kestirmek herhalde zor olmamalıydı. Kaldı ki Keynes <span class="ideitalik">Genel Teori</span>’de bunun ipuçlarını vermiştir. Keynes’in temel kaygısı işsizliği ortadan kaldırmak üzere kapitalist sistemde tam istihdamın nasıl sağlanacağı ve bunun için de yatırımların nasıl artırılabileceği idi. Bu konuda temel önerileri sermayenin marjinal verimliliğini artıran önlemler ve faizleri çekici kılan düzenlemeler yönünde olmuştur. İşte tarihî evrime bakışını da bu temel kaygıları belirlemiştir. Şimdi Keynes’in bu konudaki tarihsel analizini birlikte okuyalım: “Onar yıllık ortalamalara bakılırsa, 19. yüzyılda nüfusun ve icatların artması, yeni kıtaların değerlendirilmesi, güvenlik durumu ve sık sık savaşların çıkması, psikolojik olarak servet sahipleri için kabul edilebilecek derecede yüksek bir faizle uyuşabilecek bir sermayenin marjinal verimliliği eğrisini, tüketim eğilimi ile birlikte, tatmin edici bir istihdam hacmi yaratacak ölçüde gerçekleştirebildi (…) Bugün (1936) –ve ilerde de mutlaka aynı şey olacak– bir sürü nedenle sermayenin verimliliği 19. yüzyılda olduğundan çok daha düşüktür”.<sup class="calibre2"><a href="../Text/felsefe_split_000.html#footnote%20-94100-31" id="footnote-94100-31-backlink">[31]</a></sup> Bu ifadede görüldüğü gibi, Keynes, 19. yüzyıl sanayi toplumlarının çok farklı yönlerini (nüfus, icatlar, savaşlar, “servet sahiplerinin psikolojisi” vb.) sermayenin marjinal verimliliği ve faiz hadleri bağlamında 20. yüzyıl (ve daha sonraki yüzyıllar) ile karşılaştırmakta ve bundan sonuçlar çıkarmaktadır. Aynı ifadede, sık sık adalet ve etikten söz eden Keynes’in 19. yüzyılın en dramatik uygulamalarından sömürgecilik olgusunu da “yeni kıtaların değerlendirilmesi” olarak geçiştirdiğini görüyoruz. Kuşku yok ki böyle bir yaklaşım, ne kadar “derinleştirilmek” istenirse istensin, somut ve gerçekçi bir tarihî analiz perspektifi sağlayamaz. Oysa 19. yüzyılda sermaye birikiminin gelişimi, <span class="ideitalik">Kapital</span>’deki son derece somut ve ayrıntılı tarihî analizlerden sonra, yüzyılın sonlarında da “emperyalizm kuramı” çerçevesinde yine somut ve ayrıntılı çözümlemelere yol açmıştı. Bunları küçümsediği, hatta görmezden geldiği ölçüde, Keynes’in –özel koşulların ürünü olan ve daha kâğıda dökülmeden Hitler Almanya’sında ve ABD’de ampirik dürtülerle yürürlüğe konulmuş bulunan– “genel kuram”ını Marx’ın daha 1850’lerde “vülger iktisat” olarak adlandırdığı doktrinler tarihinin bir halkası olarak niteleyebiliriz. Keynes efsanesi kapitalist sistemin yaşadığı her büyük krizde yeniden canlansa bile, kendisinin para ve faiz politikasını kontrol edebilen ulus-devletler bağlamında tasarladığı önlemler, uluslararası finans bütünleşmesine dönüşmüş bir küresel sistemde uygulanabilir olmaktan çıkmıştır. Böyle bir dünyada burjuva iktisadı da tarihî ve diyalektik perspektiften tamamen uzaklaşmış ve bir yandan soyut ekonometrik piyasa analizlerine, öte yandan da insan davranışlarını sisteme uyumlu kılmaya çalışan ideolojik propaganda derslerine dönüşmüştür.</p>

  <p class="normal">Burjuva Tarihçiliğinde Gelişmeler: Ranke ve Droysen</p>

  <p class="normal1"><span class="ideitalik">Birinci Enternasyonal</span>’in işçi sınıfını ön plana çıkardığı yıllarda burjuva iktisatçılarının nasıl emek-değer kuramına saldırdıklarını ve sınıf dürtülerinin oluşturduğu ortak bir cephe halinde nasıl marjinalist kuramı geliştirdiklerini ana hatlarıyla görmüş bulunuyoruz. Şimdi de tarihî maddeciliğin burjuva tarihçiliğinde yarattığı tepkileri ve bu alanda verilen kavgaları anlamaya çalışalım.</p>

  <p class="normal1">Marx ve Engels’in tarih-yazıcılığı ile ilk tanışmaları daha öğrencilik yıllarında <span class="ideitalik">Alman Tarih Okulu</span>’nun eserleri sayesinde olmuştu. Gerçekten de Herder’le başlayan ve tarihî felsefeyle buluşturan bir akım, Almanya’yı, Avrupa ülkeleri arasında tarih tutkusu en güçlü ülke haline getirmişti. Bu akım zirvesine Hegel’le ulaştı ve bu dev düşünürün sisteminde tarih, felsefenin, felsefe de tarihin ayrılmaz bir parçası haline geldi.</p>

  <p class="normal1">Aslında tarihçiler de filozoflar gibi Hegel’in sistemini bir bütün olarak kabul etmekten uzaktılar; hatta Tarih Okulu’nun önde gelen temsilcilerinden Leopold von Ranke, Hegel’e açıkça cephe almıştı. Ona göre tarih, her türlü ön yargı ve metafizik kaygıdan uzak bir şekilde yazılmalıydı. “Tarihçiye, diyordu Ranke, geçmişi yargılamak ve gelecek için yararlı olmak üzere günü aydınlatmak gibi yüksek bir görev veriliyor; oysa benim eserim bu yüksek göreve yanıt vermeye çalışmıyor; sadece geçmişteki olguları <span class="ideitalik">aynen cereyan ettikleri şekilde</span> (<span class="ideitalik">Wie es eigentlich gewesen</span>) göstermek istiyor”.<sup class="calibre2"><a href="../Text/felsefe_split_000.html#footnote%20-94100-32" id="footnote-94100-32-backlink">[32]</a></sup> Böylece, asli öğeleri, doğrudan tanıkları ve arşiv belgelerini başlıca geçerli kaynaklar olarak kabul eden bu pozitivist yaklaşım kuşkusuz çok etkili olmuş ve Ranke, kimi tarihçiler tarafından “modern tarihçiliğin kurucusu” olarak nitelenmiştir.<sup class="calibre2"><a href="../Text/felsefe_split_000.html#footnote%20-94100-33" id="footnote-94100-33-backlink">[33]</a></sup> Ne var ki bu yaklaşım Ranke tarihçiliğinin sadece bir yönü idi. Öbür yönü ise düşünürün tüm tarihî olayları ilahi bir damga taşıyan Avrupa-merkezci bir bütünlük içinde sunan teolojik yaklaşımı idi. Luther’ci tarihçi, hayatının sonuna kadar, Leipzig Üniversitesi’nde öğrenimini gördüğü teoloji ilkelerine sadık kaldı ve özel bir ilgiyle incelediği uluslararası ilişkilerde daima “Allah’ın eli”ni aradı.</p>

  <p class="normal1">Ranke’ye göre tarihin motor gücü, bireysel aktörlerin planları ve düşünceleri değildi; tarih “güç”le yapılıyordu ve ancak özgürlüğün dayandığı bir güç, yani özgürlüğün zorunlulukla birleşmesi tarihe bir anlam kazandırıyordu. Bu “güç” öznel, bireysel bir güç değildi ve Ranke devletleri de böyle “canlı güçler” olarak niteliyor, hatta bu güçleri “Allah’ın düşünceleri” olarak da adlandırıyordu.<sup class="calibre2"><a href="../Text/felsefe_split_000.html#footnote%20-94100-34" id="footnote-94100-34-backlink">[34]</a></sup> Nasıl çağdaşı Auguste Comte, Fransa’da, pozitivist sosyolojiyi insan ve toplum zihninin üç dönemden (teoloji, metafizik ve bilim dönemlerinden) geçtiğini ileri süren bir tarih felsefesine oturtmuşsa, Almanya’da da, Ranke, ampirik tarihçiliği son tahlilde ilahi iradeye dayandıran teolojik bir varsayım üzerine kurmuştu. Bu özelliği ile de Aydınlanma düşüncesinin ilerlemeci tarih anlayışına aykırı bir duruş sergiliyordu. Kuşkusuz 1825’te tarih profesörü olarak tayin edildiği Berlin Üniversitesi’nde 1871’de emekli olana kadar kalabilmesini, 1841’de tutucu kral IV. Friedrich Wilhelm’in isteğiyle “Krallık tarihçisi” seçilmesini ve 1865’te de asalet unvanı kazanmasını hep bu duruşuna borçluydu.<sup class="calibre2"><a href="../Text/felsefe_split_000.html#footnote%20-94100-35" id="footnote-94100-35-backlink">[35]</a></sup></p>

  <p class="normal1">Leopold von Ranke ilk eserinde Avrupa uygarlığını yaratan halkların tarihini incelemiş ve bunları Tötonlar (Almanlar, İngilizler ve İskandinav halkları) ve Latinler (Fransızlar, İtalyanlar ve İspanyollar) olmak üzere iki kol halinde ele almıştı. Büyük göçler, kolonizasyon süreci ve Haçlı seferleri sayesinde bütünleşen bu halklar, tarihçiye göre, Rönesans ve İtalya savaşları sonrasında ortak bir uygarlık yaratmışlardı. Ranke’nin Avrupa-merkezci yaklaşımı herhalde en çok bu eserinde somut ifadesini bulmuştur. Buna karşılık Alman tarihçi ikinci eserinde Osmanlı Türklerini konu ediniyor ve âdeta zihninde Batı uygarlığının anti-tezini oluşturan bir imparatorluk hakkında yorumlar yapıyordu. Şimdi bizi daha yakından ilgilendiren bu konuda Ranke’yi sorgulayalım: Osmanlı Devleti’nin doğuş ve yükseliş koşullarını Alman tarihçi nasıl açıklamıştır?</p>

  <p class="normal1">Yazıldığı tarihte bile Osmanlılarla ilgili bilgilere fazla bir katkısı olmayan eserinde, Ranke, Osmanlı Devleti’nin doğuşunu şöyle açıklamıştır: “Osmanlı devleti ne bir halk, ne bir egemen ırk, ne de gönüllü bir şekilde bir araya gelmiş savaşçılar tarafından kuruldu; fakat hiç olmazsa bizim fikrimize göre, bir efendi ile köleleri tarafından kuruldu. Nasıl halifeleri bir elinde Kuran öbür elinde kılıç olarak tasavvur ediyorsak, dinî bağnazlığın vahşi hezeyanıyla sürüklenen ve fetih açlığıyla yanıp tutuşan bu aile de bütün komşularına hücum etti ve bütün dünyaya hükmetmeye kalktı. Efendinin ismi, haklı olarak, tüm cemaatin adı oldu.”<sup class="calibre2"><a href="../Text/felsefe_split_000.html#footnote%20-94100-36" id="footnote-94100-36-backlink">[36]</a></sup> Ünlü tarihçinin Osmanlı Devleti’nin kuruluşunu “bir efendi ile kölelerinin dinî bağnazlığına” bağlayan bu yüzeysel yorumuna bakarak, Marx ve Engels’in neden Alman tarih okulunun kurucusuna hiçbir ilgi göstermediklerini ve tüm dikkatlerini Fransız tarihçilerine çevirdiklerini daha kolay anlayabiliriz. Gerçekten de Thierry, Mignet, Guizot gibi tarihçiler Avrupa uygarlığının kuruluşunu göçler ve Roma İmparatorluğu’nun yıkılışı bağlamında yorumluyor ve Türklerin de fethettikleri Doğu Roma toprakları üzerinde –İngiliz tarihinde Normanlar gibi– bir çeşit asil zümre oluşturduklarını söylüyorlardı. Asıl katkılarını eski halkların içinden nasıl bir burjuvazinin çıktığı ve bu modern sınıfın –en çarpıcı örneğini Fransız Devrimi’nde bulan– bir devrimle nasıl aristokrasiyi tasfiye ettiklerini yorumlamaları teşkil etmiştir. Böylece Osmanlı tecrübesi ile benzerlik de burada son buluyor ve Osmanlı sorunsalı bu devletin hangi nedenlerle bir sanayi burjuvazisi yaratamadığını ve bir kapitalistleşme sürecini başlatamadığını irdelemek şeklinde ortaya çıkıyordu.</p>

  <p class="normal1">Kuşkusuz <span class="ideitalik">Alman Tarih Okulu</span> Ranke’den ibaret değildi. Akımın iktisat tarihi (Schmoller) ve hukuk tarihi (Savigny) gibi kolları dışında genel tarih alanında başka önemli bir figürü olan J. G. Droysen de Ranke’yi tamamlıyor ve onun “güç” olarak nitelediği tarihî belirleyiciliği, Kant ve Humboldt’tan esinlenerek “etik bir güç” olarak niteliyordu.<sup class="calibre2"><a href="../Text/felsefe_split_000.html#footnote%20-94100-37" id="footnote-94100-37-backlink">[37]</a></sup> Bu tarihçinin katkısını anlatırken, “Etik güçler kavramı, diyor Gadamer, Droysen’de merkezî bir yer işgal ediyor. Bu kavram tarihin oluşma tarzını açıkladığı gibi, bilgi konusu olabilmesini de temellendiriyor. Ranke’nin özgürlük, güç ve zorunluluk hakkındaki çok net olmayan fikirleri böylece temelde meşru kılınıyor. Ayrıca Ranke’deki tarihî olgu kavramının kullanılış şekli de düzeltiliyor. Artık özel duygularının ve hedeflerinin rastlantılarına bırakılmış bir soyut birey, tarihin bir ‘an’ını (‘moment’ini) oluşturmuyor; ancak etik dayanışma düzeyine yükseldiği ve bu dayanışmaya katıldığı ölçüde tarihî bir anlam kazanıyor”.<sup class="calibre2"><a href="../Text/felsefe_split_000.html#footnote%20-94100-38" id="footnote-94100-38-backlink">[38]</a></sup></p>

  <p class="normal1">Droysen, Ranke’yi geliştirme ve daha bilimsel kılma yönünde çaba sarf etmişti; ne var ki bu çabalar da <span class="ideitalik">Tarih Okulu</span>’na gerçekçilik ve inandırıcılık kazandırmakta başarılı olamadı. Bu başarısızlığın temel nedenlerinden biri, kuşkusuz, modern sınıfların doğduğu ve tarihî evrime damgasını vurduğu bir çağda, bu tarihçilerin tutucu ve milliyetçi ön yargılardan tamamen sıyrılamamış, hatta bir ölçüde bunların sözcülüğünü üstlenmiş olmalarıydı. Gerçekten de araştırıcılar Alman romantizminin daha sonra Pangermen akımına yol açacak birçok özlem ve ön-kabulünü her iki düşünürde de bulmuşlardır. Aynı perspektifte filozofların katkısı ise çok daha köklü ve sarsıcı oldu. Günümüze “post-modernizm” etiketi altında ulaşan irrasyonalist akımın kurucusu sayılan F. Nietzsche felsefesini “çekiç darbeleriyle” yaptığını söylüyordu.</p>
</body>
</html>
