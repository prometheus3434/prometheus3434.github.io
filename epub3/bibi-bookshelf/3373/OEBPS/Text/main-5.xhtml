<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<p>Yine ağlıyor. Hayatıyla ilgili nasıl yanlış bir karar aldığını yeni anlıyor galiba.</p>
<p>“O ara sanki akılımı kaybettim. Başka biri oldum. Ertesi gün Mehdi kapıyı anahtarıyla açıp girdi içeri. Ona nasıl saldırdım, size anlatamam. Sanki gören de yıllardır onunla&#160;bununla dövüşüyor sanır. Adamı parçalayacağım. Önce yapma etme filan dedi. Sonra beni bir dövdü! Ağzım gözüm parçalandı. Kan revan içinde kaldım. Sonra da karşıma oturup,&#160;‘Rahatladın mı?’ dedi.”</p>
<p>Ah! Ağlıyor.</p>
<p>“Belki siz de şaşacaksınız ama evet, rahatladım.”</p>
<p>“Ruhun istediği cezayı almış Zeynep. Çok suçlamışsın kendini.”</p>
<p>‘‘Maalesef öyle olmuş. Kocam yaralarıma ilaç filan sürdü, ben de gidip yattım. Ertesi gün eşyalarımı toplayıp Nermin&#160;Hanımların <sup>İ</sup>stanbul’daki evlerine gittim. Nermin Hanım beni karşısında görünce şaşırdı kaldı. Kucağımda kızım, girdim içeri. Başıma gelenleri anlattım. Ne diyeceğini bilemedi kadıncağız. Günlerce yattım orada. Annemler bir yandan,&#160;kocam bir yandan hiç rahat bırakmadılar bizi ama Nermin&#160;Hanım hiçbirine pabuç bırakmadı. ‘Hasta, yatıyor, düzelince kendisi arar sizi’ deyip kapattı telefonu. Kızıma da, bana&#160;da çok iyi baktılar ama ben o günden sonra bir daha yataktan kalkamadım. Şimdi üç aydır burada yatıyorum. Bu arada sizin kitaplarınızı okudum. Onlar bana iyi geldi. Bu hayatta yalnız değilim dedim. Benim gibi başkalarının da başına olmadık işler geliyor.”</p>
<p>Demek benim kitaplar bu anlamda da işe yarıyor!</p>
<p>“Kızın nasıl?’’</p>
<p>“O iyi. Sağ olsunlar, Nermin Hanım ile Ekrem Bey ona benden iyi bakıyorlar ama ben bittim hocam. Vurgun yemiş&#160;gibi hissediyorum kendimi. Yatak beni çekiyor. Akşama kadar odamdan hiç çıkmıyor, kızımı bile görmek istemiyorum.&#160;Bu üzerimdeki kıyafetler benim Malatya’da, eşimin zoruyla giydiğim kıyafetler. Zaten gelirken yanıma sadece kızıının&#160;ihtiyacı olan şeyleri aldım. Şimdi artık yaşamak istemiyorum. Kendine hayrı olmayanın kime hayrı olabilir ki...”</p>
<p>Depresyon bütün ağırlığıyla çökmüş üstüne. O kolay, bana izin verirse o depresyonu birkaç ayda düzeltebiliriz ama kendini&#160;affedebilecek mi, işte şimdilik bunları bilmiyorum. insanın kendine ettiğini kimse edemiyor.</p>
<p>Zeynep'le uzun uzun konuşuyoruz o gün. Hep o anlatıyor, ben dinliyorum. Bu depresyondan çıkmadan zaten ben ne desem boş. Hiçbirini anlamayacak. Eline ilaçları veriyorum. Bunları düzenli olarak alacağına söz vererek çıkıyor odadan."&#160;Bakalım kader motifinin yolunu değiştirebilecek miyiz?</p>
<p></p>
<p>Nalan geçen hafta aldığı randevuya gelemedi. Rahatsızım diyerek bugüne ertelemiş.- Demek ki son geldiğinde bana anlattıkları onu yataklara düşürdü. Yıllardır içinde böylesine ağır bir sırrı saklamak kolay mı? Eminim bundan ne eşinin, ne de Hayri'nin haberi vardır.</p>
<p>Düşünüyorum da, böyle bir sırla yaşamak ne kadar zor olmuştur. Bu yaşananlarda hiç payı olmasa da Nalan sonuç olarak pek çok kişinin mutsuzluğunun, utancının hatta ölümünün tek&#160;nedeni olarak algılanmış.</p>
<p>Demek anneanne ve dede onun yüzünü görmeye bile tahammül edemediler. Üstelik doğduğunda günlerce hastanede kalmış. Onu arayan soran olmamış. Doktorlar tekrar tekrar aramasalar belki de hiç almayacaklardı. Devlet bakımevlerinde, Çocuk Esirgeme&#160;Kurumu'nda büyüse daha mı iyi olurdu acaba? En azından bu günahlar sırtına yüklenmezdi. Ana babası tarafından terk edilmiş, sahipsiz bir çocuk olurdu. Bu seçenek de hiç hoşuma gitmiyor. Bir&#160;çocuğun sahipsizliği, terk edilmişliğiyle ilgili çok hayat hikayesi&#160;dinledim. Hepsi de birbirinden acıydı ve sahipsizlik bu talihsiz insanların iliklerine işlemişti, tıpkı Nalan gibi... Nalan ki, lüksün her&#160;çeşidini yaşamış ama yine de içini kimse aydınlatamamış.</p>
<p>Ben hep derim, parayla, yatla, katla, ihtişamla insan mutlu olamaz. O yatlarda, katlarda sevgi varsa, güven varsa, paylaşım&#160;varsa ancak o zaman insanlar bunların içinde mutlu olurlar. lnsa-noğlunun doğası bunu ister. Gerisi vesaire, vesairedir. Bu vesai-relerin bir kısmı keyfimize keyif katar, bir kısmı da mutluluğumuza gölge düşürür. Ama insanın keyfi yerindeyken içilen bir bardak su, yenen bir yemek, koklanan bir çiçek, alınan bir hediyenin tadına doyulmaz.</p>
<p>Mutluluk dediğin nedir ki, elle tutulmaz, gözle görülmez. Sadece hissedilir. Bir şeyler size keyif veriyor, sizi mutlu ediyorsa, işte bizler için en değerli şeyler onlardır. Nalan'ın sahip olduğu onca şey onu mutlu etmeye yetmemiş. Aslında şu Hayri'nin&#160;kıymetini bilmiyorum galiba. Onu bu hayatta bir tek Hayri mutlu edebilmiş. Hayri gibi biri ona güven vermiş, onu sevmiş, onu&#160;göklere çıkarmış. Yani Nalan'ın yıllardır özlemini çektiği ne varsa&#160;vermiş ona. Ama şimdi çekip gidiyor, o da ayrı bir mesele.</p>
<p>Ben böyle kendi kendime Nalan'la ilgili düşünüp dururken o yine korkak bir çocuk gibi başını uzatıyor kapıdan. Hüzünlü de olsa bir gülümseme var yüzünde. Bana daha çok güveniyor şimdi,&#160;bence resmiyeti bırakmalıyım. N alan Hanım yok, Nalan var artık.</p>
<p>“Gülseren Hanım biz son gelişimde ne yapmışız böyle. Bir hafta yataktan kalkamadım.”</p>
<p>“Ne desen haklısın. Bakir, el değmemiş bir alana balıklama daldık. Çok etkilendin değil mi?”</p>
<p>“Sormayın. Bu kadarını tahmin etmemiştim. Bıraksanız daha anlatacaktım. Nasıl da çok şey biriktirmişim orada. Sarhoş Muharrem’i bile anlatmışım size.”</p>
<p>Nalan yıllardır kimseye anlatmadığı, anlatamadığı, onu çok etkileyen çocukluk hikâyelerini, hatta unuttum zannettiği şeyleri&#160;bile öyle detaylı anlattı ki, belli ki kendi bile duruma şaşıp kaldı.</p>
<p>Zaten oturmayı bile beklemeden ayakta söylüyor bunları bana. Yüzünde, daha önce hiç görmediğim bir canlılık var. Sanki biri yüzünü ova ova yıkamış da, parlatmış gibi. insanın ruhsal durumu yüzüne nasıl da yansıyor.</p>
<p>Ben yıllardır bu konuda çok şey öğrendim. Bir kadın o gün çok güzelse, mutlaka seviliyordun Sevilmenin ışıltısı yansır yüzüne. Bu&#160;sefer sanırım Nalan'ı seven başkası değil, kendisi. Ufak ufak, daha&#160;ben bir şey söylemeden kendisiyle barışmaya başlamış.</p>
<p>Oh, ne iyi!</p>
<p>Koltuğa iyice yerleşip bir iki dakika kafasını topladıktan sonra yeniden başlıyor konuşmaya.</p>
<p>“Çocukluğumu anlattım size. Ta o zaman bile arada bir o evden kaçıp gitmek isterdim. Beni sevmediklerini, belki de&#160;benim yüzümden böyle mutsuz olduklarını bilmez ama bir&#160;şeyler hissederdim. Karanlık bir şeyler... Gitsem, nereye gidecektim? Halamdan başka tek bir akrabamız bile yoktu.&#160;Annem ona da ambargo koymuştu. Her istediğinde bizim eve&#160;gelemezdi.”</p>
<p>“Nasıl biriydi halan?”</p>
<p>“Küçükken çocuk felci geçirmiş, bu yüzden tek ayağı bariz şekilde aksardı. Biraz da bunun etkisiyle sanırım kendini insanlardan uzak tutmuş. Büyük bir ailenin kızı olduğu için istese evlenirdi. Zaten çok talibi çıkmış ama o, bu taliplerin onu isteme nedenlerini bilirmiş. <sup>İ</sup>şi biraz da deliliğe vurmuş. Hiç çekinmez, ne söyleyecekse söylerdi. Biraz bilge bir&#160;yanı vardır. Kimseyi idare etmez, varsa bir şeyler üstünü kapatmaz, aklından geçeni pat diye insanın yüzüne söyler. El&#160;gün demez, herkesin yanında yapar bunları. Bir yanı da çok&#160;eğlencelidir. Kalkar, kendi taklidini yapar mesela. Neşelidir.&#160;Hiçbir şeyi içine atmadığı için kimseye kini yoktur. En kızdığı annemdi, bütün aile anneme arkasını dönerken o dönmemiş ama bunu bir gün olsun annemin başına kakmazdı.&#160;Ama hem öyle yapmış, parasını pulunu bizden hiç esirgememiş, bir yandan da anneme ağzına geleni söylerdi.”</p>
<p>“Ne derdi mesela?”</p>
<p>"'Bana deli diyorlar ama sen benden delisin’ derdi.”</p>
<p>“Niçin söylerdi bunu?”</p>
<p>“Hani annemin titizliklerinden bahsetmiştim ya, annem iç çamaşırlarını balkondaki özel askısına takınca yukarıdan&#160;bağırır, ‘Maşallah maşallah, yine çeyizler görücüye çıkmış’&#160;diye dalga geçerdi annemle. Bana olmadık zamanda, olmadık bir şeyler alır, gelirdi. Annem benim her şeyimin düzgün&#160;ve kuralına uygun olmasını isterdi. Örneğin yemekten önce&#160;ya da eğer hastaysam dondurma yememi istemezdi. Halam&#160;gider, iki kocaman külah dondurma alır gelirdi. Annem ona&#160;dur diyemez, o hemen benim odama dalar, birini kendi yalarken birini de bana uzatırdı. Annem kapıda sinirle bize bakar,&#160;halam, ‘Ayol soğuk geliyor, şu kapıyı bir kapatan olmaz sanki’ diyerek adeta annemi oradan kovardı. Bunlar hiç anneme&#160;göre şeyler değildi.”</p>
<p>“Senin hoşuna gider miydi?”</p>
<p>“Gitmez mi? Bayılırdım halama. Keşke gelse diye yolunu gözlerdim ama sık gelemezdi. O kasvetli evde ne yapar eder,&#160;gülecek bir şeyler bulurdu. Beni hem sever, hem de çok kızardı. Arada bir eğer benim odanın ışığı yanıyorsa pat diye&#160;içeri girer, benimle oturur, konuşurdu. Ben bu işleri öğrendiğim zaman belki de en büyük desteği ondan aldım. Benim&#160;ağladığımı görünce eliyle sırtıma vurur, ‘Boş ver be kızım.&#160;Olanla ölene çare yok. Geçmiş gitmiş işte, sen önüne bak’ der&#160;ve sonra yine gülerdi.”</p>
<p>“Hala hayatta galiba.”</p>
<p>“Evet, arada bir gelir bana. Dövse de, sevse de kabulüm. Onun söyledikleri insanı incitmez.”</p>
<p>“Hayri için ne diyor?”</p>
<p>“‘Geç bile kaldı’ dedi geçen gün.”</p>
<p>“Nasıl yani?”</p>
<p>“‘Benim bildiğim Hayri bu kadar süre senin yanında kalmazdı zaten. O bir fırtınaydı, geldi geçti. Baştan biliyorsun, ben onu hiç istememiştim ama senin yüzünü güldürünce sesimi kestim. Eh, yedi sene dile kolay. En iyi evlilikte bile kadınların mutluluğu bu kadar sürmez. Adam akıllı, zamanında gidiyor’ deyip deyip gülüyor. O güldükçe ben de sinir oluyorum.”</p>
<p>‘İlginç şeyler söylemiş halan.”</p>
<p>“Dedim ya, bir yanı deli, bir yanı da bilgedir halamın.” “Bilgelik delilikten çıkar çoğu zaman. Normal birini nasıl&#160;bilge yapacağız. Neyse sen o bir haftayı nasıl geçirdin Nalan?”&#160;“Gülseren Hanım hep yattım. Bir iki lokma yedim yemedim ama canım yataktan çıkmak istemedi. Hep o günleri düşündüm. Size anlattıklarımı, anlatmadıklarımı sanki yeniden yaşadım. Onları yaşayan Nalan’ı hayal ettim. Üzüldüm&#160;o çocuk için. Arada bir ağladım ama en çok onu hissetmeye&#160;çalıştım. Bu da bana iyi geldi. Ben hep kızardım, suçlardım&#160;kendimi. Yine kızdım, yine suçladım ama bu sefer canımı eskisi kadar acıtmadı.”</p>
<p>“Sen bu gerçeği ne zaman öğrendin Nalan?’’</p>
<p>“Gülseren Hanım ben Sedat’la evlendim. Bir süre çocuğumuz olmadı. Zaten çocuk olsa da istemiyorum, olmasa da. O ara annemle babamı haftada bir gün ziyarete gidiyorum.”&#160;“Sedat da gelir miydi seninle?”</p>
<p>‘'Yok canım, o sevmezdi böyle şeyleri. Ben yalnız giderdim. Evin ne eksiği varsa alır götürür, yerlerine yerleştirir, ilaçlarını kontrol eder, doktor randevularını alır, başka bir ihtiyaçları olup olmadığını sorar, öyle dönerdim.”</p>
<p>“Nasıl karşılardı annen seni?’’</p>
<p>“Gelmeme hiç memnun olmazdı. ‘Sen evlendin artık, ne işin var burada?’ derdi ve bunu her gidişimde mutlaka söylerdi. Babam zaten başıyla merhaba demekle yetinirdi ama gitmesem de benim içime sinmezdi. Neyse sanırım evlendikten&#160;bir yıl kadar sonraydı. Bir gün annem beni aradi Onun adını telefonda görünce zaten anladım. O beni kolay kolay aramaz. Babam hastalanmış. Ben hemen koşup gittim. Sağ olsun&#160;arkamdan Sedat da geldi. Babamı hemen hastaneye kaldırdık&#160;ama o akşam babamı kaybettik. Kalp krizinden öldü. Ben nasıl üzüldüm size anlatamam. Oysa o bana hiçbir zaman iyi bir&#160;baba olmamıştı ama yine de sanki ben yeterince ilgilenmediğim için öldü filan gibi geldi bana. Kara yaslara büründüm.”&#160;“Haklısın, ne de olsa o zaman o adam senin sahibinmiş.&#160;Annen nasıldı?’’</p>
<p>“Gözünden bir damla yaş bile gelmedi. Sanki onun öleceğini biliyormuş, buna hazırmış gibi bir hali vardı. Derken aradan bir hafta geçti. Kalabalık dağıldı ve bir gün biz annemle evde yalnız kaldık. <sup>İ</sup>şte ne olduysa o gün oldu.”</p>
<p>Of! Yine başladı ağlamaya. Demek o gün çok kötü şeyler yaşandı o evde.</p>
<p>“Bir hafta yattım diyorum ya, işte o hafta hep bunları size nasıl anlatacağımı düşündüm. Beni yanına çağırdı. ‘Seninle konuşmamız lazım’ dedi. Ben hemen karşısındaki koltuğa&#160;oturdum. Zaten babam ölmüş diye perişanım. Gözlerini bana dikti. ‘Sakın karşımda ağlamaya filan kalkma, zaten başımıza ne geldiyse senin yüzünden geldi’ diyerek başladı söze. Sonra da olanları bana tek tek, hiçbir ayrıntıyı atlamadan anlattı. O konuştukça ben taş kesildim Gülseren Hanım,&#160;taş kesildim. O ise son derece sakindi. Konuşurken yüzünde tek bir mimik yoktu. Ben hiç sözünü kesmeden, karşısında put gibi oturmuş onu dinliyorum ama söylediğı her kelime içime bıçak gibi batıyor. Ardından, yanında hazır ettiğini&#160;gördüğüm kahverengi, eski bir bohçayı ağır ağır açtı. içinden&#160;eski bir albüm çıkardı. O resimleri bana tek tek göstermeye&#160;başladı. Annemi işte ilk kez o gün gördüm. Annemin doğduğu günden beri çekilen resimleriydi bunlar. Parkta, salıncakta, evde, okulda, akrabalar arasında hep gülen, çok mutlu resimler işte...”</p>
<p>Çok ağlıyor. Ağlamadan bunlar anlatılmaz ki! Demek anneannesi içinde biriken ne kadar kin, öfke varsa hepsini boşaltmış Nalan'a.</p>
<p>“Annen nasıl biriymiş Nalan?”</p>
<p>“Babama yani babasına benziyormuş. Siyah kıvırcık saçlı, pembe yanaklı, kara kaşlı kara gözlü, gülerken hep bembeyaz dişleri görünen, hafifçe toplu, çok mutlu bir kızmış annem. Onu görünce zaten demek ki ben babama benzemişim dedim... Yani annemin dayısına.”</p>
<p>“Onun resmini de gördün mü?”</p>
<p>“Gördüm. Vesikalık, küçük, eski bir resimdi. Sarışın, yeşil gözlü, incecik, utangaç bakışlı bir delikanlıymış babam. Benim gibi...”</p>
<p>“Onu görünce ne hissettin?’’</p>
<p>“Tuhaf ama kızamadım ona. Çünkü resimdeki bakışlar insanı çok farklı etkiliyor. Birine tecavüz edecek biri gibi bakmıyordu. Onun o bakışları hâlâ duruyor hafızamda... Anneannem konuşmanın devamında, sanki bunları o değil de başkası yaşamış gibi hiç ağlamadan, donuk bir ifadeyle anlattı bana. Sonra o albümü bohçasına sarıp elime verdi. ‘Bunlar artık sende kalsın. <sup>İ</sup>ster yırt, ister at’ dedi. Son cümlesi ne oldu biliyor musunuz?”</p>
<p>“Ne oldu?”</p>
<p>“‘Sen benim kızımın kızısın. Bu nedenle benim canımsın ama bir yandan da o alçağın kızısın, yani benim en büyük düşmanımsın. O yüzden seni sevdiğim kadar senden nefret de ettim. Bu saatten sonra bunlan saklayacak değilim. Çocukken istediğin sevgiyi, şefkati veremedim çünkü bunu istesem de yapamadım. Halen de değişen bir şey yok. Seni görmek beni çok&#160;rahatsız ediyor. Bana hakkını helal edebilirsen et, edemezsen, o&#160;da senin bileceğin iş. Şimdi artık git ve bir daha da gelme’ dedi.”&#160;“Sahi mi?’’</p>
<p>Demek o kadın yıllarca içinde bu kinle yaşadı. Öfkesini yönelteceği kimse kalmamış etrafında ve o öfkeyi zamanı gelince bütün haşmetiyle Nalan'a boşaltmış. Ama ne kadar zalimce...</p>
<p>“Evet, çok korkunçtu. Ben anlattıklarından o kadar etkilendim, o kadar üzüldüm, kendimi o kadar aşağıladım ki, birinden az da olsa bir sıcaklık istiyorum. Baştan onu put gibi dinledim ama sonra hıçkırıklarımı tutamıyorum. Ona doğru yaklaştım, sarılmak istedim. İki yaralı birbirine iyi gelir gibi geldi bana ama gözleriyle itti beni. Yaklaştırmadı. O zaman iyice kötü oldum, kendimden daha çok iğrendim. O gün o evden nasıl çıktım, eve nasıl geldim, o bir iki geceyi nasıl geçirdim,&#160;bir Allah bilir, bir de ben. Anlatılanlar kafamda bir türlü yerli yerine oturtamadım. Benlm bilmediğim bir şeyler olduğunu&#160;tahmin ediyordum ama bu kadarını beklemiyordum. Bunları&#160;duymaktansa ölüp kurtulmak daha iyiydi. Kimseye de bir şey&#160;söyleyemiyorum. Uzun süre kendimi görmemek için aynalara&#160;bakamadım. Nasıl bir iğrenme geldi bana, sanki bedenim çürümüş et kokuyor gibiydi. Sürekli banyoya girer, yıkanmalara doyamaz ama yine de kendimi temizleyemezdim. Sedat da&#160;dahil, herkes benim babama çok üzüldüğüm için böyle perişan&#160;olduğumu samyordu. Sedat bile o zamanlar benimle hiç olmadığı kadar ilgilenmiş, yanı başımdan hiç ayılmamıştı. O beni teselli etmeye çalıştıkça ben kendimi daha kötü hissediyor,&#160;gerçeği bilse acaba yine yanımda olur muydu diye düşünüyordum. Nasıl olur deyip duruyorum kendi kendime. O zaman beni sevmemekte ne kadar haklı olduklarını düşündüm. Sevmeseler de bana en iyi şekilde bakmanın bir yolunu bulmuşlar&#160;ama bu uğurda çok acı çekmişlerdi. Çekilmez mi Gülseren Hamm, şu başlarına gelenlere baksanıza...”</p>
<p>Evet, acının katmerlisi bu... Hem de bizimki gibi bir ülkede o insancıklar ne acı çekmişlerdir ya!</p>
<p>“Bu kadarla da bitmedi Gülseren Hanım bu kadarla da bitmedi.”</p>
<p>Daha ne var acaba? Her şeyi anlatmadı mı?</p>
<p>“Bu arada aklım bir yandan da annemdeydi. Babam da ölmüş. O koca evde, yalnız başına, bu acılarla ne yapıyor diye çok merak ediyorum. Bana gelme dediği için evine de gidemiyorum. Bir iki kere telefon ettim, onu da açmadı. Bir hafta&#160;sonra daha fazla duramadım ve eve gittim. Her zamanki gibi&#160;kapıyı iki kere çaldım, açılmadı. Ben zili hep iki kere çalardım.&#160;O zaman gelenin ben olduğunu anlarlardı. Biraz bekledim, yine çaldım, açılmayınca içime bir korku düştü. Cebimden anahtarı çıkardım ve kapıyı açtım. Ev karanlık. Anne dıye seslendim, cevap yok. Salona girdim, her şey yerli yerinde ama kimse yok. Yatak odasına doğru yöneldim. Acaba hasta mı, yatıyor mu dedim içimden ama içimdeki korku giderek arttı. Kapıyı yavaşça açtım, annem yatağında hafifçe gülümseyerek yatıyor. Yanına gittim, gözleri hafifçe aralık. Koluna dokunup,&#160;‘Anne, anne!’ diye seslendim, cevap yok ve kolu buz gibi. Gülseren Hanım ölen insan güler mi, annem gülüyordu.”</p>
<p>Yine çığlık çığlığa ağlamaya başlıyor. Nasıl da içini çekerek, acı acı ağlıyor. Demek başına gelenlerden sonra kadıncağız ölümü dört gözle bekledi ve on dört yaşında kaybettiği kızının yanına gülerek gitti.</p>
<p>‘üstelik evde yalnızım. Ne yapacağımı şaşırdım. Benim çığlıklarıma üst katta oturan halam koşup geldı. Halamın ilk işi annemin başucunda duran boş ilaç kutularını kaldırmak oldu.&#160;Ne de olsa aklı başında bir kadındır o. ‘Kızım tıpkı baban gibi&#160;annen de kalp krizinden öldü sansın herkes’ dedi. <sup>İ</sup>şte annemi&#160;de öyle kaybettim. iki büyük acı üst üste geldi. Hayat beni cezalandırmayı çok seviyor Gülseren Hanım, çok seviyor. Yıllardır ne yaparsam yapayım, bırakmadı peşimi. <sup>İ</sup>şte şimdi de beni bu hayatta mutlu eden tek kişiyi alıyor elimden.”</p>
<p>Ne diyeceğimi bilmiyorum. Gerçekten de çok ağır, çok trav-matik şeyler yaşamış bu kadın. Buna ben de kader demekten başka bir şey yapamıyorum. Bunlar gerçekten de insanın değiştiremediği kadersel olaylar.</p>
<p>‘İnsanlar eve dolunca ben iyice şaşkına döndüm. Allahım lütfen bu kötü bir rüya olsun, ben artık uyanayım diyorum&#160;ama uyanamıyorum. Annemin üstüne kapandım, ağlayacağım, ağlayamıyorum, bağıracağım, bağıramıyorum. Sanki bir&#160;taş geldi, boğazıma oturdu. Hafize Ninem ve halam beni zor&#160;kaldırdılar. Nefes alamıyorum. Yüzüme kolonyalar serptiler,&#160;beni salladılar filan olmadı. Oracıkta ölüyorum. Allahtan bizim Hafize Nine de halam gibi bilgili kadındır. Bana iki tane&#160;okkalı tokat patlattı. O iyi geldi bana. Haykırarak nefes alabildim. Ardından nasıl bağırıyorum, duyan da beni öldürüyorlar sanacak. Ninem hemen oralardan bulduğu bir tülbenti&#160;katlayıp dişlerimin arasına koydu. Ben onu çiğneye çiğneye&#160;kendime geldim. Böylece bir anda hem anasız, hem babasız&#160;kaldım. Gerçi ben zaten anasız babasızmışım da o zamana&#160;kadar haberim yokmuş. Zaten ben o son görüştüğümüz gün&#160;bunu anlamalıydım. Bana açıkça veda etti kadıncağız ama&#160;benim aptal kafam, anlamadım işte, hiç anlamadım.”</p>
<p>“Aman Nalan, kendine bu kadar haksızlık etme. Sen bütün geçmişini o gün annenden duymuşsun. Kim bilir ne hale geldin. O kafayla bunları nasıl düşüneceksin. Bana anlattığın için bir hafta yataktan kalkamadın. Hem baban daha yeni ölmüş. Biraz da kendine insaflı ol. Anlasan bile ne yapabilirdin ki?”</p>
<p>“Bilmiyorum, bir şey yapamadım işte. Kadıncağız yalnız başına, kim bilir ne acılar çekerek öldü. Ve maalesef bütün&#160;bunların tek sebebi benim.”</p>
<p>“Buna gerçekten inanıyor olamazsın.”</p>
<p>“Gülseren Hanım, annemle babam arasında ne yaşandı bilmiyorum. Hele o resmi gördükten sonra anneme o delikanlının zorla tecavüz ettiğine inanamıyorum. Yaşadıkları her neyse, annem hamile kalmasaymış, her şey çok daha farklı olacakmış. Ben evlendiğim zaman hamile kalabilmek için ne çok uğraştım. Kızcağız hemen hamile kalmasaymış yani ben olmasaymışım, bu acılar, bu ölümler böyle olmayacakmış. Biliyorum, bu benim suçum değil ama yine de o insanlar benim varlığımla böyle perişan olmuşlar. Demek&#160;o gün anneannem bana veda ediyormuş aslında. Demek bunun için dedemin ölmesini bekledi. Beni büyüttü, evlendirdi.&#160;Dedem de ölünce yıllardır hayalini kurduğu şeyi yapıverdi.&#160;inanmayacaksınız ama yüzünde nasıl bir gülümseme vardı,&#160;size anlatamam. Kadıncağız dünyanın derdini tasasını dünyaya bırakmış, o başka bir diyara uçmuştu. Ölümü öyle özlemiş yani...”</p>
<p>Ne kadar hüzünlü bir hikaye bu. Gözlerimin dolmasına mani olamıyorum. Gözlüklerimi çıkarıp yavaşça siliyorum gözlerimi. Sonra elim yine sigara paketine gidiyor. Bir tane de Nalan'a veriyorum. ikimiz de derin bir nefes çekiyoruz sigaralarımızdan.&#160;Dumanlar havada birbirine karışarak yukarı doğru yükselirken,&#160;Nalan yine başlıyor konuşmaya.</p>
<p>‘İşte böyle. Acı üstüne acı. Kımseye derdini de anlatamazsın. Dünya başıma yıkılmış, ben bunları kimseye anlatamıyorum. Derken o ara bize hiç gelmeyen halam sık sık gelmeye başladı. Odama gelir, hiçbir şey söylemeden yüzüme bakar, sonra da kalkar saçlarımı okşar, bana sarılırdı. O sarılmalar bana ne kadar iyi gelirdi bir bilseniz.”</p>
<p>“Gelmez mi Nalan? Sevgi her şeyin ilacıdır. Geçmişte olanları onunla hiç konuşmaz mıydınız?’’</p>
<p>“Konuşmazdık. O böyle konuları konuşmayı sevmez. Ama hep benim yanımda oldu. Ailemden bir o kalmış.”</p>
<p>“Sedat o zamanlar sana nasıl davrandı?”</p>
<p>“O ne yapacağını hiç bilemedı. Arada bir gelir, üzülme artık der, bana sevdiğim çikolatalardan getirir, geceleri eve erken gelmeye çalışır, yatakta bana arkasını dönmez, sonra da bebek gibi uyurdu. Ben onun yüzüne baktıkça, kendimden&#160;utanırdım. Benim nasıl bir geçmişim olduğunu bilse, acaba&#160;Sedat ne yapar diye kıvranır dururdum.”</p>
<p>“Ne yapardı sence?”</p>
<p>“Sedat bunları bilmezken bile beni sevmedi. Gerisini düşünmek bile istemiyorum. Ben bu sırrı mezara kadar götürürüm diyordum ama anlattım işte. Artık sırrım filan kalmadı. Benim bildiğimi bir bilen daha var ve o da bunlar için bana kızmıyor, beni suçlamıyor ve benden iğrenmiyor. Öyle değil mi Gülseren Hanım?”</p>
<p>“Ben böyle düşünmüyorum. Bu yaşananlarda senin hiç rolün yok zaten. insanlar bilseler de kınayacakları kişi sen değilsin. Ancak bunları başkalarına anlatıp anlatmamak yine de senin kararın. Ben bunları senden dinlerken, seni kınamak hiç aklımdan geçmedi.”</p>
<p>Derin derin bakıyor gözlerime. Benim ona olan duygularımı tartmaya çalışıyor sanki. Ben de ona şefkatle bakıyorum. Acı ve&#160;hüzün gözyaşı olmuş, sel gibi akıyor bu odada ama artık bu acı&#160;eskisi kadar yakıcı değil çünkü acılar paylaşıldıkça azalıyor.</p>
<p>Çok üzüldü, ağlamaktan canı çıktı Nalan'ın. Şimdi bir yolunu bulup onu bu konulardan uzaklaştırmalıyım.</p>
<p>“Bunlar kaderin cilveleri işte. Annen baban belki de bunun için seni hemen evlendirmek istediler.”</p>
<p>“Öyle Gülseren Hamm, öyle... Annem bana sık sık, ‘Biz ölmeden senin evlendiğini, bir yuva kurduğunu görmek istiyoruz, acele et’ derdi. Demek ki kadıncağız iple çekmiş bunlan.” “Sedat’la evlenmeni çok istediler değil mi?”</p>
<p>“Çok!”</p>
<p>“O zamanlar hoşlandın mı Sedat’tan?”</p>
<p>“Evet, önceleri çok hoşlandım ondan. Yakışıklı, tertemiz, çok kibar biriydi Sedat. Hep kendinden yaşça büyük kadınlarla beraber olmuş. Zaten aile ne isterse Sedat tersini hayal&#160;eder ya da yapardı. Yasaklar ona hep cazip gelirdi. Aile onun&#160;bu ilişkilerinden hep rahatsız olmuş ve sanırım bu oğlanı bir&#160;an önce baş göz edelim demişler. Annesi de tıpkı bizimkiler&#160;gibi onun bir an önce evlenmesini istiyormuş yani. Sonunda&#160;aile beni gözüne kestirmiş. Ben o ara onların şirketinde daha yeni işe başlamışım. Derken önce kayınpederim sık sık bizim odalara girip çıkmaya başladı. Ardından Gülümser Hamm geldi bir bahaneyle. Meğer beni görmeye gelirlermiş. Demek ki Sedat’a çok baskı yaptılar ki, o da zamanla bana yakınlık göstermeye başladı. Bir gün beni akşam yemeğine davet etti. Gelemem dedim. O güne kadar hiç kimseyle bir kız&#160;arkadaşımla bile akşam yemeğine çıkmamışım ben. Böyle bir&#160;teklifi nasıl kabul ederim.”</p>
<p>“Gerçekten de hiç çıkmaz mıydın?”</p>
<p>Bu soruyu ona kim bilir kaçıncı kez soruyorum. Üniversitede okuyan bir genç kızın evlenene kadar kız arkadaşlarıyla bile dışarı yemeğe gitmemesi çok garip geliyor bana. Üstelik üniversite&#160;de bitmiş ve kız çalışmaya başlamış. Bu nasıl bir baskı!</p>
<p>“Çıkamazdım ki... <sup>İ</sup>şim bitince eve dönmek zorundaydım. Ama bir gün annem demez mi, ‘Çalıştığın yerde Sedat Bey diye biri varmış. Ben ve baban onunla yemeğe çıkmana izin veriyoruz. Bize haber vermek şartıyla, eğer sen de istersen çıkabilirsin’ diye... Ben neye uğradığımı şaşırdım. Bunlar beni&#160;işyerimde de takip mi ediyorlar filan diye kafam iyice karıştı. Meğer kayınpederim, babamı aramış, ‘Çocuklar tanışsınlar,&#160;biz kızınızı çok beğendik, eğer gençler de anlaşırlarsa hep birlikte çocuklarımızın mürüvvetini görelim, demiş. Ben bunları&#160;da sonradan öğrendim. Derken biz Sedat’la çıkmaya başladık&#160;ama ben nasıl heyecanlıyım. Onun yanında elim ayağım birbirine dolaşıyor. Başımı kaldırıp yüzüne bakamıyorum. En lüks&#160;restoranlarda yer ayırtıyor, önümüze birbirinden güzel yemekler geliyor, ben heyecandan ne konuşabiliyorum, ne de yemek&#160;yiyebiliyorum. Bir gün Sedat dedi kı, ‘ikimiz de pek konuşkan&#160;değiliz galiba, biz en iyisi sinemaya gidelim. insanlar konuşsunlar, biz seyredelim’ dedi. O günden sonra sık sık sinemaya gittik. Orada kendimi biraz daha rahat hissettim. Derken&#160;ufak ufak alıştım Sedat’a, Sedat da bana.”</p>
<p>‘İlginç bir beraberlik olmuş.”</p>
<p>“Aman sormayın. O zamanlar şaşkın gibiydim ama yine de hayatımda ilk kez gözlerim parlıyor, ben de herkes gibi bir&#160;şeyler yapıyor olmanın heyecanını yaşıyordum. Bir yandan&#160;da Sedat bana dokunacak diye ödüm kopardı ama Sedat bu&#160;konuda çok dikkatliydi. Beni hiç zorlamazdı. Onun bu halleri bana cesaret verdi. Giderek birbirimize ısındık. ikimiz de&#160;pek konuşkan değildik ama yine de Sedat arada bir de olsa&#160;bana güzel şeyler söylerdi.”</p>
<p>“Ne derdi?”</p>
<p>“Beni çok güzel bulurdu. Giydiklerimin bana çok yakıştığım söyler, daha önce hiç erkek arkadaşım olmadığına inanmak istemezdi. ‘Üniversitede okuyan her kızın geçmişte mutlaka erkek arkadaşı olmuştur’ derdi. Bazı şeyleri ondan sakladığımı düşünürdü. Haklıydı. Ondan çok şey saklıyorduk ama erkek arkadaşım olmadiğı doğruydu.”</p>
<p>“Sedat bu konuların ne kadarını bilir?”</p>
<p>“Benim evin torunu olduğumu, annemle babamın trafik kazasında öldüğünü bilir. Herkes böyle bilir zaten. Hayri de öyle. Neyse sonra Sedat’la evlenmeye karar verdik. Daha doğrusu ikimiz de önceden ailelerimiz tarafından verilen bu karara uyduk. <sup>Ö</sup>nceleri Sedat beni çok sever gibi görünüyordu ama ben daha önce hiçbir erkekle bu tür bir ilişki yaşamadığım için, belki de onun bana gösterdiği ilgiyi sevgi ya da aşk&#160;sandım ama evlendikten kısa süre sonra sevilmediğimi anladım. Önceleri beni sık sık arar, hediyeler verir, benimle çok ilgilenir, nezle bile olsam beni zorla doktora götürürdü. Sevgi&#160;sözle olmuyor Gülseren Hanım. Sevdiğini söyler ama arkasını hiç doldurmazdı. Sevmenin ne demek olduğunu Hayri öğretti bana. Bakışıyla, tavırlarıyla, şakalarıyla, dokunuşlarıyla&#160;adam beni sevdiğini gösteriyor zaten. Söze ne hacet!”</p>
<p>Yine geldik Hayri'ye. Ne Hayri'ymiş ya!</p>
<p>“Sonra Sedat’la yavaş yavaş uzaklaştık birbirimizden. O benden uzaklaşmasaydi, ben ona giderek çok bağlanırdım. Sevilmediğimi hissettikçe ona olan ötkem arttı. ‘Madem sevmiyordun, beğenmiyordun, benimle neden evlendin?’ diye çok sordum ona. Her seferinde, ‘Sevmediğimi nereden çıkarıyorsun?’&#160;filan diyerek kapattı konuyu. Bizi bir arada tutabümek için en&#160;çok uğraşan Sedat’ın annesiyle babasıydı. Ben de çok severdim&#160;onları. ‘Sen bakma Sedat’a’ derlerdi. ‘0, sevdiğini belli edemez.&#160;Bak, güya bizi de çok seviyor ama bize bile şöyle candan sarıldığını hiç görmedik.’ Aslında babası değilse bile annesi onun&#160;peşinde dolaşır, çocuk gibi onu nazlan^rır, Sedat da kaçardi.”</p>
<p>Sedat çocuk kalmış erkeklerden. Anne kuzusu. Evlenmiş, barklanmış ama hâlâ kendini evin çocuğu sanıyor. Erişkin olmak,&#160;sorumluluk almak gibi şeyleri baştan beri sevmemiş.</p>
<p>Aslında iyi bir ailenin çocuğuydu Sedat. Kayınpederim</p>
<p>zamanında çok yoksulluk çekmiş. Hep anlatırdı bize o günleri. ‘Sadece ben değil, sülalede herkes aç. Benden başka açıkgöz de yok. <sup>İ</sup>ş başa düştü. O aile beni okutmak için ne çekti kim bilir’ derdi. Sonradan hayat yüzüne gülmüş, zamanla çok zengin olmuş ve koca sülaleye de hep o bakmış. Kayınvalidem de büyük bir sülalenin kızı. Kayınpederim o zamanlar&#160;onun memleketinde iş peşindeymiş. Gülümser Hanım’ı görmüş, çok beğenmiş ve hemen evlenmişler. Ardından önce Sedat doğmuş, ardından da Suat ve Muzaffer. ilk çocuk olarak&#160;her şeyi Sedat’tan beklemişler ama o buna yanaşmamış. Baba onu işe doğru zorladıkça o kaçmış. inatlaşmış aileyle. Zaten annesi onu el üstünde tutuyor, sürekli şımartıyor. Biraz&#160;da annesine güvenmiş galiba.”</p>
<p>Anne baba farklı mesajlar vermiş oğlana. Biri onu koşulsuz sevmiş, ne olursan ol, ben hep arkandayım demiş, diğerinin&#160;beklentileri çok farklı. Biraz da yapısal özellikle devreye girmiştir. Sedat rahatı seviyor.</p>
<p>“Suat biraz büyüyünce hemen işe güce dalmış, kayınpederimin sağ kolu olmuş ama Sedat bir türlü onun kadar başarılı olamamış. Sedat’tan ümidi kesince önce Suat’ı evlendirmişler.&#160;Ardından bakmışlar ki Sedat’ın doğru dürüst biriyle evlenmeye niyeti yok, onlar da beni bulmuş. Benim geçmişimi bilseler, kapımızın önünden geçmezlerdi ama o da kader işte. Hep&#160;birlikte eski bir köşkte otururlardı. Ben de oraya gelin gittim&#160;zaten. Kayınpederim sonbahar havalarına benzerdi, günü gününü tutmazdı yani. Bir gün bakarsın çok neşeli, fıkralar anlatır, espriler yapar, güldürür hepimizi, başka gün küçük bir&#160;şey için yeri göğü inletirdi. Yokluktan geldiği için paraya çok&#160;önem verirdi. Biz o paraları nasıl kazandık biliyor musunuz&#160;diye kızardı çocuklarına. Sedat’a hiç güvenmez, böyle sorumsuz biri olduğu için ona söylenir dururdu.”</p>
<p>Sedat, zengin ve başarılı bir babanın oğlu. Babasıyla rekabet edemeyeceğini anlayınca rekabete girmek yerine geri çekilmiş.&#160;Suat da aslında bu oyunu kaybetmiş ama Sedat gibi geri çekilmek yerine, babaya teslim olarak belli yerlere gelmeyi başarmış&#160;Onun da ne sorunları vardır kim bilir? Genç bir erkeğin babaya&#160;teslim olması kolay mı?</p>
<p>“Haklıydı adam. Gerçekten de çok yokluk çekmiş zamanında. Bugünlere gelebilmek için çok sürünmüş, çok acılar çekmiş, ümidini kaybettiği dönemler olmuş. Sonunda başarmış. Çocukları bunları hiç görmedikleri için onu anlamazlardı. En&#160;çok Sedat anlamazdı. ‘Paramız var, pulumuz var, artık biraz&#160;da sefa sürmek bizim hakkımız değil mi?’ derdi. Kendi çapında belki o da haklıydı. Sedat kaçtıkça babası daha çok üstüne&#160;gelir ve bizim yanımızda onu aşağılardı. Sedat üstünden çıkanı hemen temizleyiciye gönderir, evde yıkansın istemezdi. Buna bile kızar, kirli torbasını yerlere atar, yıkayın bunları diye&#160;hizmetçilere toplatırdı. Çok aşağılardı Sedat’ı, çok...”</p>
<p>“Hem de senin yanında mı?”</p>
<p>“O bunları düşünmezdi. Ağzına geleni söyler, hayta derdi Sedat’a. Bir tek annesi arka çıkardı, onun da varlığıyla yokluğu belli değildi. Ne sorsan bilmem der, güler geçerdi.&#160;Sanırım o da mutsuzdu. Kocası başka türlü, çocuklar başka türlüydü. Bakmış ki işin içinden çıkamayacak, bilmem&#160;deyip çıkmış işin içinden. Ama yine de Sedat’a düşkünlüğü&#160;başkaydı. Kayınpederim onca servetine rağmen çok cimriydi. Zaten o hiç İstanbullu biri olamamıştı. Gerçi o tarihi köşkü, aile için özel olarak restore ettirmişler ama onlar çok daha lüks yaşayabilirlerdi. Kayınpederim buna hiç izin vermez, bizim evin Anadolu’daki diğer evler gibi olmasını isterdi. Herkes alıştığını istiyor demek ki... Eve yeni ve modern&#160;eşyalar aldırmaz, çocukların para harcamasına çok kızardı.&#160;Özellikle Sedat ve annesi lükse çok meraklıydı. Kayınvalidemin giydiği kuşandığı, taktığı takıştırdığı şeylerin çoğu ya&#160;Suatlarda ya da bizim dairede dururdu, ‘Aman görmesin, yine kıyamet kopar’ derdi. Adam evden çıkınca kayınvalidem&#160;giyinir kuşanır, dernek yemeklerine, toplantılara gider, akşam da kocası gelmeden soyunur, ev elbiselerini giyer, otururdu. Suat ile Sedat’ın piyasanın en değerli, en lüks arabaları vardı ama babadan gizli alınır, başka yerdeki garajlarda saklanırdı.”</p>
<p>“Arabayı bile mi?’’</p>
<p>Sanki çikolata saklıyorlar. Onca parayı babadan gizli nereden buluyarlardı acaba?</p>
<p>“İlginç biriymiş kayınpederin.”</p>
<p>“Evet, ilginçti ama ben severdim onu. O da beni severdi. Anadolu şivesiyle konuşur, gümbür gümbür kızmayı da, merhamet etmeyi de bilirdi. Başkası olsa, bin bir güçlükle kazandığı bu parayı herkese saçmazdı. Aslında onun cimriliği israfı sevmemesindendi çünkü elindeki parayla fakir fukaraya çok yardım eder, hele gençlere hiç kıyamazdı. O gece evde balık mı yenecek, balıkçıdan kilolarca balık getirtir, bütün mahallenin gençlerine balıklan dağıtır, biz de kalanı yerdik. Pizza mı alacak, pizzacıdaki bütün pizzaları alır, bütün&#160;gençleri toplar, sıcak sıcak verirdi ellerine. Zaten mahalle sakinleri bunu büir, akşam dört gözle yolunu beklerlerdi kayınpederimin. <sup>İ</sup>şsize iş bulur, hastayı doktora gönderir, borçluya&#160;destek çıkar, okuyamayanı okuturdu. Ama her zaman böyle&#160;değildi. Kızmaya görsün! O zaman da ortalığı yıkar indirirdi.&#160;Herkes onu hem sever, hem de korkardı.”</p>
<p>Gerçekten de ilginç biriymiş Koroğlu. Alıştığını yapıyor. Gençken çok sürünmüş. Açlığın acısını da, dayağın tadını da öğrenmiş.</p>
<p>“Sonradan yıllarca her birine yardım ettiği, her dertlerine koştuğu, çocuklarını okuttuğu akrabalarıyla aralarında bir sorun çıktı. İnsanlar nankör oluyor Gülseren Hanım. Adamcağızın onlara yıllarca nasıl sahip çıktığına ben şahidim. O ara bütün aile korkulu dönemler yaşadı. ‘Bunlar bizim başımıza iş&#160;açacak galiba’ derdi kayınpederim. Bütün aileyi korumaya aldılar. Hayri’ye çok güvenirdi. Hayri’nin de gözükara ya! Hatta&#160;bir keresinde Hayri kayınpederimi ölümden kurtarmış.”</p>
<p>“Sahi mi? Neden? Hayri bana bunlardan hiç söz etmedi.” “O zaman olayı basından da gizlediler ve Hayıi’ye de konuyu kimseye anlatmaması konusunda çok sıkı tembih ettiler.&#160;Hayri’nin ağzı sıkıdır zaten. Bizim Hayri’yle beraber olduğumuzu öğrenince ikimizi de yaşatmaz bunlar diye çok korktuk.”&#160;“Bunlar önemli bilgiler. Demek siz ikiniz bu beraberlik&#160;için ölümü de göze aldınız.”</p>
<p>“Açıkçası ben kendim için korkmadım. Zaten başıma gelmeyen kalmamış, ölür kurtulurum diyordum ama Hayri adına çok korktum.”</p>
<p>“Hayri korkmadı mı?”</p>
<p>“Hayri o zaman ölmekten değil, beni kaybetmekten korkuyordu. Öyle tutkundu bana. Ben de ona. Başka türlü olsa biz ikimiz bir araya gelebilir miydik Gülseren Hanım? Ama&#160;neden bilmem, adamlar kılımıza bile zarar vermediler. Belki&#160;de Hayri’nin zamanında onu ölümden kurtarmasının bedelini kayınpederim böyle ödedi. Artık gerisini bilmiyorum.”</p>
<p>Hüzünlü bir gülümseme yayılıyor yüzüne. Az macera yaşamamışlar. .. Şimdi düşünüyorum da, gerçekten de bu iki kişinin bir araya gelmesi olacak iş değilmiş. Hayat böyle işte... Iyisiyle kötüsüyle insanlara sürpriz yapmaktan hiç vazgeçmiyor.</p>
<p>“Beni de sanırım anladı ve affetti. Zaten kayınpederim kinci biri değildi. Kızar, bağırır çağırır ama sonra unutur giderdi. Ben o evde onca zaman yaşadıysam, bunda onun katkısı çoktur. Sedat insan olarak iyi biriydi. Suat’ın altında&#160;ezilmiş, ailesinin beklentilerini yerine getirememiş, o da kendini bir şeylerle oyalamaya çalışıyordu. Dıştan bakıldığında&#160;pek çok genç kızın rüyalarını süsleyecek kadar karizmatikti.&#160;Sanırım beraber olduğumuz yıllar içinde belki de beni aldatmıştır çünkü cemiyette hayranı çoktu. Ben ilk zamanlar bunları hiç anlayamadım. Artık benim de bir ailem var diye sevinçten uçuyorum. Derken tıpkı çocukluğumda, o kocaman,&#160;çok süslü, çok gösterişli odamda olduğu gibi orada da ne kadar yalnız olduğumu hissetmeye başladım. Sedat’ın tek derdi&#160;benim bir çocuk doğurmamdı çünkü aile torun istiyordu. Biz&#160;bir çocuk sahibi olursak, Sedat da görevini yapmış, aileye bir&#160;torun vermiş olacaktı.”</p>
<p>“Suat’ın çocuğu yok muydu?”</p>
<p>“<sup>İ</sup>kiz kızları vardı. Ancak çocuklar doğarken bilmem neden, doktorlar eltimin rahimini almak zorunda kalmışlar. Yani yeniden çocuk sahibi olma şansları kalmamış. Bilirsiniz, özellikle Doğulu aileler mutlaka bir erkek çocukları olsun ister. Onlar da bu çocuğu benim doğurmamı çok beklediler. Ancak ben hamile kaldığımda hem annemi, hem babamı yeni kaybetmiş, kendi gerçeklerimi daha yeni öğrenmiştim. Onları öğrenmek beni yerden alıp yere vuruyordu. O ara kendimden nasıl iğrendim, nasıl nefret ettim, size anlatamam... Hem öyle diyorum, hem de anlatıyorum işte...”</p>
<p>Gülüyor. .. Allahım ne güzel gülüyor bu kız.</p>
<p>“Bir yandan da Sedat çocuğumuz olsun diye beni her gün doktorlara götürüyor. Ben perişanım. Derken sonunda hamile kaldım. Hamile kaldım ama evde herkes sevinçten havalara&#160;uçarken bana bir haller oldu. Kafam karma karışık. Her gün&#160;hamilelikle ilgili bir şeyler okuyor, hamilelerin gittiği kurslara&#160;gidiyor, özel diyetler yapıyorum. Aman çocuğa bir şey olmasın,&#160;bütün derdim bu. Geceleri bile sağa sola dönerim de bebek ezilir, sakat kahverir diye ödüm kopuyor. Evde bana özel yemekler yapılıyor, özel spor hocaları geliyor, bana hamilelik ve doğum sağlıklı olsun diye egzersizler yaptırıyorlar.”</p>
<p>“Bunları kim istiyor?’’</p>
<p>“Ben! Sanki sonunun kötü olacağı içime doğmuş gibi...”</p>
<p>Çocuğu çok istiyorum diyor, bunun için çok özel çaba harcıyor ama belli ki iç dünyası anne olmayı reddediyor. Bunu anlıyorum. Onun gibi bir geçmişi olan hangi kadın kendini anne rolüne hazır hissedebilir ki?</p>
<p>Belki de Hayri'yle yaşadığı ve adına aşk dediği ilişkide bunların da payı var. Evliliği bitirerek anne olmaktan da kurtulmuş. Aksi halde o evlilik Nalan'ı eninde sonunda anne olmaya zorlayacakmış.</p>
<p>Kadınların çoğunda bir erkeğe aşkla bağlanırken aslında kendilerini mutsuz edecek bir kanıt, bir gizem bulma arzusu yatar. Zehirli bir arzudur bu; sonu dramatik bir biçimde felaketle&#160;bitecek bir iz bulma ümididir. Kendi yıkımlarına yol açma pahasına da olsa, bu gizem onlara çok çekici gelir.</p>
<p>insanların kaderi nasıl da geçmişe, geçmişte yaşadıklarına bağlı ama bunu kimse bilmiyor. Belki Nalan'a bunları anlatırım. insanın neyi, neden yaptığını kendisinin bilmesi ne büyük bir ayrıcalık!</p>
<p>“İçime doğmuş gibi’ dedin. Öyle mi hissediyordun?’’ ‘İçimden bir ses, ‘Bir an bir şey olacak ve sen çocuğu kaybedeceksin’ diyordu. Ben de o sesi duydukça paniğe kapılıyor, herkes gibi rahat bir hamilelik geçiremiyordum. Her gece kabuslar görüyor ve çocuğu her sefer bir başka şekilde&#160;kaybediyordum. Bu arada kayınpederim ben böyle yaptıkça&#160;kızıyor, ‘Analarımız bizi böyle mi doğurdu, ne gerek var bunlara!’ diye sürekli söyleniyordu.”</p>
<p>“Bu endişeler geçmişte yaşadıklarınla ilgili olabilir mi Na-lan?”</p>
<p>“Geçmiş mi? Bilmem ki!”</p>
<p>Önce böyle diyor ama bir yandan da düşünüyor. Ona yardım</p>
<p>etmeliyim.</p>
<p>“Anne olmaktan korkmuş olamaz mısın?”</p>
<p>“Evet, galiba çok korktum.”</p>
<p>“Neden bu kadar çok korktuğunu şimdi daha iyi anlıyor musun? Seni doğururken ölen bir anne, seni sevmeyen, bir&#160;türlü bağrına basamayan başka bir anne... insanlar bunlardan etkilenirler Nalan. Sen de doğal olarak etkilenmişsin.&#160;Hayri’yle beraber olunca anne olmaktan da kurtulmuşsun.&#160;Öyle değil mi?”</p>
<p>Gözlerini açmış, hayretle bakıyor bana.</p>
<p>“Kim bilir... O zaman bunlar hiç aklıma gelmemişti. Zaten aşk gözümü kör etmişti. Bunları görecek halim kalmamıştı ki...”</p>
<p>“Bu Hayri meğer sana ilaç gibi gelmiş Nalan. Birçok sorununa çare olmuş.”</p>
<p>“Evet Gülseren Hanım, o bana ilaç gibi geldi. Ben bunları hiç anlamamıştım o zamanlar ama Hayri beni mıknatıs gibi&#160;çekiyordu. Nedenini sorgulamak hiç aklıma gelmedi. Her şey&#160;bir yana, bana verdiği o içten sevgi var ya, bana asıl o sevgi&#160;ilaç gibi geldi. Beni daha önce kimse böyle sevmedi ki...”</p>
<p>Bu sözleri dinlerken içim burkuluyor. Evet, sevgiyi ona Hayri tattırmış. Hayri gibi bir adam kadını sever, bunu hissediyorum.</p>
<p>Gözlerini hafifçe silerek anlatmaya devam ediyor.</p>
<p>“Onun için Hayri’yi kaybetmekten bu kadar korkuyorum ya! İnsana sevginin en güzelini, hem de hiç sakınmadan veriyor Hayri. <sup>Ö</sup>yle içten, öyle derin, öyle sıcak ve öyle gerçek ki...”&#160;“Sen de ona aynı şekilde cevap verebildin mi Nalan?”&#160;‘‘Veremedim.”</p>
<p>Bence de gerçek cevap tam olarak bu. insan sevmeyi sevildikçe öğrenir. Nalan ise sanırım o zamanlar buz gibi bir kadındı. Şimdi öyle değil. Hayri ona sevmeyi de öğretmiş, sevilmeyi de. ..</p>
<p>“O bana bakarken bile, hiçbir şey söylemeden, sadece bakışlarıyla seviyordu beni. Bu nasıl bir şey, ben daha önce hiç yaşamadım ki... Hayatında ilk kez şeker yiyen bir çocuk gibi&#160;işte ... Tadına bayıldım. Hâlâ da bayılıyorum ya!”</p>
<p>Ne güzel yorumlar yapıyor şu Nalan arada: Hayatında ilk kez şeker yiyen bir çocuk gibi işte...</p>
<p>“Çok uğraştım, aynı şeyi ben de ona yapmak için... Yapabildim mi, bilmem ki... Ama benim için Hayri çok değerli... Eğer o giderse yine eski yalnızlığıma dönmekten korkuyorum. Yavan ekmek yesem, kulübede otursam, soğuktan donsam, sıcaktan bayılsam ama Hayri yanımda olsa... Ne çocukluktaki prenses odam, ne Sedatlardaki köşk! <sup>i</sup>stemem hiçbirini Bir tek Hayri olsa, gerisi olmasa da hiç önemi yok ki...”</p>
<p>Bunları bana değil de kendine söylüyor sanki. O küçük bir çocuk ve adeta kucağına aldığı taş bebekle konuşuyor.</p>
<p>O kim? Onu kucağına alıp bağrına basan bir annesi bile olmayan Nalan.</p>
<p>“Sedat da bana sık sık, ‘Seni seviyorum’ derdi ama o Hayri gibi sevmezdi. Sadece söylerdi. Hatta bunu kaç kere&#160;ben de ona söylemiştim. Sevgi nedir, o güne kadar hiç tanımayan ben, ne kadar da kolay söylüyormuşum bunlan. <sup>İ</sup>nsan kendini nasıl da kandırabiliyormuş. Sadece ben mi, Sedat da kandınyormuş kendini. Kendi söylediği yalana kendi&#160;de inanıyormuş. Sevgi meğer söz değilmiş, sevgi dokunuşmuş, bakışmış.”</p>
<p>Sıra yine Hayri'ye gelince odadaki kasvet dağılıyor, Nalan'ın gözleri parlamaya başlıyor. Ondaki bu değişiklik bana da iyi geliyor. Nalan bu odadan çıkmadan önce Hayri'yi konuşmak ikimize de iyi gelecek.</p>
<p>“Hayri’den konuşmayı seviyorsun değil mi Nalan?” “Sevmez miyim?”</p>
<p>“Bu ara sana yeni yeni hikayeler anlatmıyor mu?’’</p>
<p>Bir an yüzüne yine koyu bir gölge düşüyor ama bu sefer çabuk toparlıyor kendini.</p>
<p>“Onların hepsi hikaye, değil mi Gülseren Hanım?’’</p>
<p>“Hepsi olmasa da birazı hikaye gibi geliyor bana. Seni kaybetmek istemiyor. Bu hikayeleri de bunun için anlatıyor&#160;zaten. Bırak biraz daha anlatsın.”</p>
<p>“Beni kaybetmek istemediğinin ben de farkındayım. Bu durum hoşuma gidiyor.”</p>
<p>“Gider tabü... Ben de zaten onun için bırak da anlatsın diyorum.”</p>
<p>Benim bu hikâyeleri hafife alışlarım, bu konudaki şakalarım Nalan'ın da artık olayları biraz daha hafife almasını sağlıyor. Madem ona gerçekleri olduğu gibi anlatamıyorum, bari bu kadarını&#160;yapmış olayım. Ayrıca buradan çıkınca yine haftalarca yatsın istemiyorum.</p>
<p>“Bu ara Hayri çok tedirgin. Bir şeylerden gerçekten korkuyor ama bu korkuların gerçek nedenini bilemiyorum. Beni kaybetmek istemiyor. Bunu artık ben de çok iyi anlıyorum ama işin içinden çıkamadığı da belli.”</p>
<p>“Sende durum nasıl Nalan? Hayri giderek bir şeylerden daha çok korkuyor ama sanırım sen tam tersine o bir şeylerden eskisi kadar korkmuyorsun.”</p>
<p>“Haklısınız. En azından o panikten kurtuldum. Olaylara biraz daha gerçekçi bakabiliyorum. Hayri beni bırakıp gitse&#160;bile aklının bir yerlerinde ben hep duracağım. Bunu bilmek&#160;bile bana biraz huzur veriyor. Hayatın yann bize ne getireceği belli değil. Ben yaşadığım sürece hayat en çok bunu öğretti bana. Kaderimizde ne varsa, kaşığımızda o çıkacak. Ben&#160;bunca acı çekmişim, biraz daha acı çekmek varsa kaderimde, buna da razı olmaktan başka çarem yok. Öyle bağırmakla, çağırmakla, telefonlarla Hayri’yi taciz etmekle çözülmü-yormuş bu sorunlar. <sup>Ö</sup>zellikle geçmişte başıma gelenleri size&#160;anlattıktan sonra içim parça parça olsa da biraz daha güçlendim sanki. Acıya karşı güçlendim.”</p>
<p>“Çok memnun oldum Nalan. Senden bunları duymak ne güzel. Akşamları yine camın önüne oturmaya başladın mı?”&#160;“Başladım.”</p>
<p>“Aman ha, hayata artık camdan bakmak yok. Unutma, sen o hayatın içindesin artık.”</p>
<p>“Doğru ama insan eski alışkanlıklarından kolay vazgeçemiyor işte. <sup>İ</sup>şin tuhafı, bizim hocayı hemen her akşam görüyorum. Bizim eve bakarak geçiyor oralardan. Bir şey anyor ama ne, anlamadım gitti. Bugün yine çok vaktinizi aldım. <sup>i</sup>nşallah haftaya yine gelirim.”</p>
<p>Böyle diyerek ayağa kalkıyor ve yine zarif bir hareketle eteklerini toplayıp elimi sıkarak çıkıyor odadan. O çıkarken arkasından sesleniyorum.</p>
<p>“Ne olursa olsun, bir daha başını eğmek yok Nalan, tamam mı?’’</p>
<p>‘'Tamam.”</p>
<p>Sonra usulca başını kaldırıyor. Umarım bir daha hayat ona başını eğdirmez.</p>
<p>Bugün çok eski arkadaşlarım beni görmeye kliniğe geldiler. Kiminin elinde börek, kiminin pasta ... Tuna da çaylarımızı getirdi. Kapattık kapıları, aman ne çok konuştuk. Bir iki saat sonra&#160;fark ettim ki, hep eskileri, gençliğimizde yaşadıklarımızı konuşuyoruz. Eski dost zaten bunun için çok güzel değil mi? Birlikte ne&#160;çok şey yaşamışız. Konuşmalara, gülmelere doyamadık.</p>
<p>Onlar gidince hafif bir hüzün çöküyor. Hülyalara dalıyorum. Daha ben toparlanamadan Tuna giriyor içeri. Randevu saati gelmiş ve ilk hastam Hayri imiş. O çıkar çıkmaz, kapı yine kuvvetlice&#160;vuruluyor ve Hayri giriyor içeri. Ben daldığım hülyalardan uyanıp&#160;fırlıyorum yerimden. Neden bilmem, Hayri bugün çok mahzun.&#160;Her zamanki ateş gibi hali bugün yok. Sanki kafası bir şeylere takılmış gibi. Yavaş hareket ediyor.</p>
<p>“Hoş geldiniz Hayri Bey! Bugün canınız mı sıkkın, bana mı öyle geldi?”</p>
<p>“Eh işte... Yol boyu size neler anlatacağımı düşündüm. <sup>İ</sup>nsan buraya gelirken aklı hep kendinde, kendi geçmişinde oluyor.”</p>
<p>“Neler geldi aklınıza?’’</p>
<p>“Bazı şeylere üzülüyor insan. Ben de zamanında haylazlık etmeyip okusaydım, şimdi her şey ne kadar farklı olurdu. Babam çok istedi benim okumamı. Parası yok, pulu yok, yine de okumam için beni kursa bile gönderdi ama gençlik işte.&#160;Benim ta o zamandan aklım bir karış havadaydı. Meslek lisesini öyle ya da böyle bitirmeyi becermişsin, sonunu getirse-ne! Senin neyin eksik okuyanlardan! Yok, benim aklım onda&#160;bunda, şimdiki gibi yine kanda kızda. Bir Çingene kızı vardı. Küçük daha... Ama cilveli. Biz onunla dağ tepe gezerdik.&#160;Sonra kızın babası bir gün yakaladı bizi. Yer misin, yemez&#160;misin! O gün yediğim dayağı hiç unutmuyorum.”</p>
<p>‘‘Ta o zamandan kadinlarla başınız dertteymiş.”</p>
<p>“Ben de onu dedim İçimden. Biz çocuktan başlamışız bu işe. Bizim mahallede Orhan diye bir arkadaşımız vardı. Sümsüğün tekiydi. Bizimle pek takılmaz, koltuğunun altında kitapları, başı önünde gider gider gelirdi. Alay ederdik onunla. Bize uzaktan hayran hayran bakar, hiç olmazsa arada bir&#160;bizimle top oynamaya can atardı ama onu içimize almazdık.&#160;Sanki biz de böyle cezalandırıyorduk onu. Madem sen bizim&#160;gibi değilsin, okuldan kaytarmıyorsun, bir gün adam olup&#160;karşımıza çıkacaksın, bunun da bir bedeli var derdik içimizden. Şimdi Sümsük Orhan savcı olmuş. <sup>İ</sup>ki gün önce bir süredir çalıştığım kulübe yemeğe geldi. Yanında da kim vardı&#160;dersiniz?”</p>
<p>“Bilmem.”</p>
<p>“Sedat Bey. Birlikte girdiler içeri. Ulan ben bu herifi bir yerden tanıyorum ama kimdi acaba diye düşünürken, o bana,&#160;‘Merhaba Hayri’ demez mi? Meğer bizim Sümsük Orhan’mış.&#160;Sedat Bey’le birlikte bir iş yemeğine gelmişler. Zaten Sedat’ı&#160;görünce tüylerim diken diken olmuş, kaçacak delik arıyorum. Bizim sümsük sorar da sorar, sen burada mı çalışıyorsun, evlendin mi, kaç çocuğun var diye. Ne bilsin yanındaki&#160;adamla halef selef olduğumuzu. Sedat Bey bana başıyla hafifçe selam verdi. Sonra da iyi bir masa istedi benden. Neyse&#160;ben hemen masayı hazırlattım. Ardından Sedat Bey, bize iki&#160;çay gönderin, demez mi! Her haltı yedim ama hiç bu kadar&#160;mahcup olmamıştım. Suratıma okkalı bir tokat atsa, bundan&#160;daha iyiydi.”</p>
<p>Hayat böyle işte. Bekler bekler, hiç ummadığın anda seni köşeye sıkıştırıverir.</p>
<p>Böyle durumlarda Sedat Bey ne hissediyor acaba?</p>
<p>“Düşünebiliyor musunuz, biri bizim Sümsük Orhan, biri Sedat Bey, ben de sanki onların uşağıyım. Adamın karısını&#160;elinden almışım ama o hâlâ beyefendi, bense Sümsük Hayri.&#160;Lanet ettim kendime. Zaten babam olmasa, o küçük dükkânı&#160;açmasa, benim kazandığım para hangi birimize yetecek.&#160;Ulan dedim, karıyla kızla adam mı olunur; çocuklarına bile hâlâ baban bakıyor. Şimdiki aklım olsa, mahallenin asıl&#160;sümsüğü ben olurdum da, geçti artık. Ama kızlarımı okutacağım. Bu devirde okumak şart! Ben yıllardır bunun eksikliğini çok çektim. Eee, bu devirde ya paran olacak ya da mesleğin. Bende ikisi de yok. Adımız elektrikçi, orada burada sürtüp duruyoruz. Şimdi de bir arkadaşımın aracılığıyla işte bu&#160;kulübe müdür oldum. Kızlarım, babam müdür oldu diye kırıtıp duruyorlar. Ulan ne müdürü! Kulüpte garsonların, personelin başı işte. Hanım da ayrı güldürüyor beni. Bir yere baş&#160;ol da, istersen soğan başı ol diyor. Bizimkiler böyle işte...”</p>
<p>Ne tatlı, ne kadar içten konuşuyor bu adam. Onun bu doğallığını çok seviyorum ama bir yandan da onun sık sık iş değiştirdiğinin de farkındayım.</p>
<p>“Bir tek Nalan geri çevirmedi beni. Artık bende ne bulduysa... Gerçi beni kabul edene kadar az dil dökmedim ona da. Gün oldu, sabaha kadar kapısının önünde bekledim, gün&#160;oldu yağmurda iliklerime kadar ıslandım, gün oldu ona gül&#160;alabilmek için cebimdeki son parayı verdim ama keşke o gün</p>
<p>Sedat Bey’i görmeseydim. Adamdaki medeniyete bakın. Ben olsam bir vuruşta yere devirirdim herifi. Baştan beri o herife&#160;hem çok kızıyorum hem de için için tuhaf bir hayranlık duyuyorum. Adam istese Nalan’ı da, beni de sürüm sürüm süründürürdü. Nalan ondan ayrılırken nafaka bile istemedi ama&#160;olsun. Adamın yaşadıkları da kolay değil. Bunlara üzülmemiş olabilir mi?”</p>
<p>“Olamaz. Üzülmüştür mutlaka.”</p>
<p>“<sup>İ</sup>şte ben de onu diyorum ama biliyor musunuz, bunlar hep sizin yüzünüzden oluyor. Eski Hayri Sedat Bey’i görünce böyle etkilenecek ha, pöh. Mümkün müydü böyle bir şey?&#160;Ona boynuzlu bile diyordum içimden. Ulan o boynuzluysa&#160;sen nesin ha, sen nesin? <sup>İ</sup>şte bütün bunları düşünmemin sebebi sizsiniz. Kafamı karıştırdınız benim. Sulu göz oldum. O&#160;gün az daha ağlayacaktım.”</p>
<p>Demek nihayet başkalarıyla empati kurmaya, yani kendini onların yerine koymaya başladı. Çok önemli bir adım bu. Aferin Hayri'ye.</p>
<p>Yapılan bütün bilimsel araştırmalar psikopatların bu işi asla yapamadıklarını gösteriyor. Yani katiller, caniler, tecavüzcülerin&#160;hepsi de bu beceriden yoksunlar. Adamı kıtır kıtır keserken bile o yüzden bu kadar soğukkanlı olabiliyorlar. Çünkü başkalarının ne hissettiğini hiç bilmiyor, hiç anlamıyor, hiç hissetmiyorlar.</p>
<p>Baştan Hayri de biraz böyleydi. Kendinden başka kimseyi düşünmüyordu. Bakalım bu konuda nereye kadar gidebilecek.</p>
<p>“Günahım çok yani... Yine de Sedat Bey’i çok istesem de anlayamıyorum. Bana düşman gibi bakmıyor. Sanki bizden&#160;çok kendini suçluyor gibi... Karşıma çıkıp benimle adam gibi&#160;dövüşse benim için daha kolay olurdu. Olayı ilk duyduğu zaman da böyle yapmıştı.”</p>
<p>“Ne yapmıştı.”</p>
<p>“Beni işyerine çağırmıştı. Tabii ben çok korkmuştum. Ağzımı burnumu kırsa neyse de, öldürür diye korktum. Sonra düşündüm, öldürecek adam beni işyerine neden çağırsın. Ben yine de ne olur, ne olmaz diye cebime okkalı bir bıçak&#160;koyup öyle gittim. <sup>İ</sup>şten atacağı kesin de, gerisini hesaplayamıyorum.”</p>
<p>“<sup>İ</sup>şten atılmak sizi korkutmadı mı?”</p>
<p>“Korkutmaz mı? Çoluk çocuk ortada kalacağız. Babam duysa, zaten o beni gebertir. Yemişiz bir halt, artık ceremesi&#160;neyse çekeceğiz. Ben işte o gün süklüm püklüm gittim yanına. ‘Otur’ dedi, oturdum. Bir süre bir şey demeden bana baktı. Ne o konuşuyor, ne de ben. Ama adamın gözleri öfkeden&#160;kıpkırmızı olmuş. Sonra bana, ‘Korkma’ demez mi! ‘Korkma,&#160;sana bir kötülüğüm dokunmayacak ama aynı ortamda yaşamamız yakışık almaz. Şimdilik çalışmaya devam et ama kendine bir an önce bir iş bul ve ayrıl. Nalan bunları yapacak kadın değildi, bundan eminim. Bu işler senin başının altından&#160;çıktı. Sizin gibilerin tek marifeti de bu zaten. Sordum, soruşturdum, evliymişsin. Üç de kızın varmış. Şimdi seni gebertsem yeridir. Bunun için benim elimi kirlettiğime değmez. Benim yerime bunu yapan biri bulunur. Böylece dünyadan bir&#160;pislik eksilmiş olur ama böyle şeyler bana yakışmaz. Sen değil ama üç kız çocuğuna yazık olur. Gerçi onlara da ne kadar&#160;babalık ettiğin belli değil ya... Nalan’ın kılına zarar geldiğini&#160;duyarsam, işte o zaman her şeyi yakıştırırım kendime. Dünyayı dar ederim sana. Çeneni kapat ve bir daha da gözüme&#160;gözükme. Şimdi def ol git!’ dedi. Düşünebiliyor musunuz Gül-seren Hanım, aynen böyle dedi, sadece böyle. O odadan nasıl&#160;çıktığımı bir Allah bilir, bir de ben. Bu okumuş yazmış tayfası insanı yumruğuyla değil, böyle dövüyor işte. Ulan kafam&#160;gözüm yarılsa, bu kadar canım yanmazdı. Herif beni paçavraya çevirdi. Evvelsi gün de böyle oldu işte.”</p>
<p>“Nalan biliyor mu Sedat Bey'in size o zaman söylediklerini?’</p>
<p>‘‘Yok canım, nereden bilsin. Söyler miyim?”</p>
<p>“Evlendi değil mi Sedat Bey?”</p>
<p>“Evlendi. <sup>İ</sup>ki de oğlu var. Yani aile muradına erdi ama Sedat’ın ondan epeyce büyük bir kadınla ilişkisi var diyorlar. O kadın da kulüpçü. Rum mu, Ermeni mi, her neyse işte.&#160;Aile bunu çoktan öğrenmiştir de, ellerinden bir şey gelmiyor&#160;besbelli... Belki de adam evliyken o kadınla ilişkisi vardı. O&#160;kadarını bilmiyorum artık ama adamın gözü hala Nalan’da&#160;gibi geliyor bana. Adam olsaydı da elindeki kuşu uçurmasay-dı. Ben yıllardır pek çok kadınla düşüp kalktım, yine de gözüm hep karımın üstündedir. kısmına bu kadar güvenilir mi? Nalan böyle şeyler yapmazmış da, bu işler benim başımın altından çıkmış da, mış da mış işte. Ulan kadına bir&#160;günden bir güne ne sevgi göstermişsin, ne gönlünü hoş etmişsin. Neymiş, işadamıymış. Tüküreyim senin işadamlığına. Kadın senin yanında çölde gezen bedevilere dönmüş...”</p>
<p>Sen böyle diyorsun ama Hayri Efendi, sen bu dediklerini kendi karına yapıyor musun! Böyle atıp tutmak kolay.</p>
<p>“Gülseren Hanım, kadın dediğin ilgi ister, aşk ister, güzel sözler duymak ister. Tabii, bunları okulda okutmuyorlar değil mi? Bizim sümsük de eminim böyledir. O gitsin, savcılığını yapsın. Karı evde sevgisiz, ilgisiz, aşksız ne yapar, haberi yok. Ben bilirim böylelerini. Bizim Laz kızının sevgilisi de&#160;böyledir. Evdeki karının yüzüne bakmaz, dışardaki karıları&#160;nasıl memnun edeceğim diye dört döner.”</p>
<p>Hayri yine aldı sazı eline dümdüz gidiyor. Özellikle öfkeli olduğu zamanlar böyle yapıyor. Içinden kızdığı ne varsa bunları söze dökerek rahatlıyor. Söylediklerini düşünüyorum da, ne kadar doğru! Kadınlar koşullar ne olursa olsun bunları isterler. Sevgi ve aşk kadının olmazsa olmazıdır. Sadece cinsellik kadın ruhunu doyurmaya yetmez. Sevgi ve ilgi görmeyen kadın giderek&#160;mahzunlaşır, gerginleşir ve bambaşka bir kişilik kazanır. Zamanla kadınlığını kaybeder. Cinsiyetsiz, her şeye negatif bakan, omzunda kara kuru kuşlarla dolaşan bir varlığa döner.</p>
<p>Bu söylediklerini kendi hayatına da uygulayabilseymiş, çok güzel bir hayatı olabilirmiş ama onun ruhu aç. Bir tek kadın, o kadının sevgisi Hayri'yi doyuramıyor. Keşke sadece kadınlardan değil, bu açlığı hayatın başka alanlarından da almaya çalışsaymış.</p>
<p>Hayri hiç susmadan, hızlı hızlı anlatmaya devam ediyor.</p>
<p>“Şimdiki karısını biliyorum. Gazetelerde sık sık resimleri çıkıyor. Kara kuru bir şey. <sup>İ</sup>şi gücü süslenip püslenip poz vermek. Demek ki kadın da Sedat’tan ümidi kesince kendini&#160;bunlara vurdu. Koroğlu ne biçim gıcık oluyordur ama!”&#160;“Neden?”</p>
<p>“Nedeni var mı? Adam hiç sevmez böyle şeyleri ama karısı da böyle, gelini de.”</p>
<p>“Koroğlu’nun iki oğlu daha vardı, değil mi?’’</p>
<p>“Var var... Suat Bey’i diyorsunuz. Onlar da başka alem! Ne kendi, ne de kansı çıkar ortalara. Onlar tam Koroğlu’na&#160;göre. Evlerinde otururlar mis gibi... Adam hep işinde, karı&#160;hep evde. Bir de Muzaffer vardır. Kambur Muzo. Hiç görünmez ortalıkta. Değişik biri. Nalan’dan duydum. Odası uzay&#160;istasyonu gibiymiş. Bilgisayarın her çeşidi, dev gibi ekranlar filan. Herif kendini bunlarla oyalıyor demek ki... Koroğlu&#160;utanır ondan. Kambur birini oğlu olarak kabul edemiyor demek ki...”</p>
<p>“Bunu nereden biliyorsun?’’</p>
<p>“Ben değil, alem biliyor. Adamı bir gün Koroğlu’nun yanında gören olmadı.”</p>
<p>“Nalan nasıldı o zamanlar? Sen onu Koroğlu’nun geliniyken de tanıyordun değil mi?”</p>
<p>“Tanımam mı? Gülümser Hanım çekiştirmese, o da otururdu evinde. Gülümser Hanım onu kendine ortak etti. Güya gelini kafaya alacak ki, sevgili oğlundan ayrılmasın. işte şimdi tam aradığını bulmuş. Beraber her gün bir yerde keyif&#160;yapıyorlar. Sedat Bey karısının yanına bile yaklaşmıyor. Resimlerde kadın hep yalnız.”</p>
<p>“Hayri Bey, evlendikten sonra da hep kadınlar oldu mu hayatınızda?”</p>
<p>“Erkek dediğin, aile hayatını bozmadan, dışarıda böyle şeyler yapar. Mesele, bu işleri eline yüzüne bulaştırmamaktır. Tereyağından kıl çeker gibi yapacaksın böyle şeyleri. Kafanda dokuz tilki dolaşacak, hiçbirinin kuyruğu birbirine değmeyecek. Çok şükür, şimdiye kadar, Sedat’tan yediğim o fırça dışında başımı derde sokmamıştım. O kadarı da Nalan için değer doğrusu. Sedat kıymetini bilmemiş ama kadının hası o, hası.”</p>
<p>“Ne oldu? Nalan Hanım’la ilgili böyle konuştuğunuza göre, kararlarınızda bir değişiklik mi var?”</p>
<p>“Nalan’ı hep çok sevdim ama şimdi karşıma Laz kızı çıkınca ondan ayrılırım sanıyordum. Olmadı. Ben o kadını nasıl bırakacağım. Şimdiden kokusu burnumda tütmeye başladı. Siz söylediniz galiba, beni eskisi gibi aramıyor.”</p>
<p>“Evet, ben söyledim, ‘Hayri Bey’i rahatsız etme’ dedim.”</p>
<p>“O da maşallah, siz ne derseniz yapıyor. Ama bir zamanlar ben arama desem de yüz kere arıyordu beni. Gerçi bu ara aman aramasın diyorum. Aslında mecbur kalmasam böyle&#160;yapmazdım ama bu seferki ötekilere benzemiyor. Bir dakika&#160;yakamı bırakmıyor kadın.”</p>
<p>“Ona olan aşkınıza ne oldu?”</p>
<p>“Bir şey olduğu yok. Ona hâlâ aşığım da, bu ara beni çok zorluyor.”</p>
<p>Hayri'nin kafası karışık. Benim de aklım şu Laz kızına takıldı.</p>
<p>Hayat bazen insanları kuru bir yaprak gibi oradan oraya savu-</p>
<p>ruyor. Bizler de toplum olarak işin aslını astarını bilmeden onları</p>
<p>fena halde kınıyor ve yargıliyoruz.</p>
<p>“Ne yapmayı düşünüyorsunuz? Nalan’dan da vazgeçemeyeceksiniz galiba. Ona anlattıklarınızı tek tek söylüyor bana. Bu kadar yalanı nereden buluyorsunuz?’’</p>
<p>Soruma gevrek gevrek gülüyor.</p>
<p>‘'Masum yalanlar bunlar. Doğruyu söylesem üzülecek kadın.”</p>
<p>“Doğrular sizin de işinize gelmiyor.”</p>
<p>“Gelir mi, gelmez tabii. Aslında Laz kızı bu kadar kıskanç olmasa, beni adım adım takip etmese, bir yolunu bulacağım&#160;ama!”</p>
<p>“O size güvenmiyor.”</p>
<p>“Hiç güvenmiyor.”</p>
<p>“Siz ona güveniyor musunuz?’’</p>
<p>“Aslında asıl benim ona güvenmemem gerekirdi de, kadın benden daha manyak çıktı. Taktı kafayı bana. Ben duygusal adamım. Bende aşk deyince hesap kitap olmaz. işin önünü sonunu düşünmem. O zaman kadın ne derse tamam dedim. Onun derdi evlenip hiç olmazsa kendi gözünde aklanmak. Benimle tanışmadan üç gün önce bir rüya görmüş. Bir&#160;deniz kenarındaymış. Ayakları suda yürürken uzaktan siyah bir güvercin gelmiş. Önce bunun başına konmuş, sonra da uçup gitmiş. İçinden, ‘Bana bir kısmet gelecek ya, hayır olsun inşallah’ demiş. Ardından ben çıkmışım karşısına.&#160;‘O kuş da senin gibi esmerdi’ diyor. Beni nasıl seviyor, nasıl&#160;üzerime titriyor, anlatamam size. Kadınlar sever zaten beni de, bununki başka türlü. ‘Ne ana gördüm, ne baba, ne de&#160;kardeş’ diyor. Hepsinin yerine geçmişim ben.”</p>
<p>“Sevilmek güzel şey! Şu Laz kızını bana biraz daha anlat-sanız keşke.”</p>
<p>“Onu baştan sona bir dinleseniz, ağlarsınız. Önce kıza babası tecavüz etmiş.”</p>
<p>“<sup>Ö</sup>z babası mı?”</p>
<p>“He ya, hem de öz babası. Anne durumu anlayınca herife sert çıkmış ama adam manyak. Kızın annesini bir dövmüş, kadın az kalsın ölüyormuş. Kafasında bir damar patlamış galiba. Neyse kadın bir süre komada yatmış, sonra ayıldığında bir tarafı tutmaz olmuş. Yani yarım felç gelmiş kadına. Adam bakmış, başı derde girecek, bunları ortada bırakıp çekip gitmiş. Zaten eskiden de çok dövermiş bunları.”</p>
<p>“Kadın kocasından şikayetçi olmamış mı?”</p>
<p>“Aman Gülseren Hanım, siz de Anadolu’nun halini bilmez gibi konuşuyorsunuz. Kim kimi şikayet edecek? Şikayet etse adam yaşatır mı bunları. Adam korkudan değil, sakat kadından kaçmıştır zaten. ‘Şimdi kim bakacak bana’ demiştir.”&#160;“Öyle mi demiştir?”</p>
<p>“<sup>Ö</sup>yle demiştir tabii! Kızına sarkıntılık eden adamdan ne beklenir. Bunlar ana kız evde bir başlarına kalmışlar. Evde&#160;yiyecek bir lokma ekmek yok, sobaya atacak odun yok. Bizim Laz o zaman daha ilkokula gitmiyormuş. Küçük yani.&#160;Evde kim kime bakacak belli değil. Derken önce konu komşu bunlann haline acımış, bir şeyler getirip vermişler. Sonra&#160;onun da arkası kesilmiş. Bakkaldan veresiye alacaklar ama&#160;bakkal bu hesapların kapanmayacağını biliyor, veresiye verir mi? Derken yine de merhametli herifmiş bakkal. Bunlara bedava günde bir ekmek, biraz da patates verirmiş. Bizim&#160;gariban tam bir yıl ekmek ve patatesle yaşamış. Okula başlayınca annesi ekmeğin içine haşlanmış patatesi doğrayıp&#160;koyar, üstüne tuz biber eker, kızın eline verirmiş. Oturdukları iki göz ev de kira. Ev sahibi çıkın demiş bunlara. Zaten o&#160;da üst katlarında oturuyormuş. Bizim kız o zaman ayak yalın, baş açık, karnı zil çalarak okula gidermiş. Annesi kıza,&#160;‘Hiç olmazsa okulda biraz ısınırsın’ der, onu gönderir, kendi&#160;de kışın soğuğunda battaniyenin altına girer yatarmış. Evde&#160;soğuktan elleri ayakları morarır, ağızlarından buhar çıkarmış, öyle yani...”</p>
<p>‘'Memlekette bunlara sahip çıkan kimse olmamış mı?”</p>
<p>“Kim sahip çıkacak, herkes kendi karnını zor doyuruyor. Hem zaten o memlekette onları kimse tanımaz. Kadın zamanında bu herife kaçmış. Aile de onu bir daha ne aramış,&#160;ne sormuş ... Kimsesizler yani... Kadın da o herifin nesini be-ğendiyse... Bu kadınlar böyledir zaten, hırlıyı değil, hırsızı&#160;sever.”</p>
<p>Bunu söylerken acaba bu hırsızların içinde o da var mı, diye düşünüyordum ki, o' benden önce davranıyor.</p>
<p>“Siz şimdi, ‘Bunu söyleyene bak!’ diyorsunuz içinizden. Diyorsunuz da, benim de kendime göre bir ahlakım, gururum var. O herifin yaptıklarını hiç yapmadım. Gerçi ben de zamanında karılan döverdim ama şimdi bunları bıraktım. Az da&#160;olsa adam oldum yani. Ha, kökün değişti mi diye sorarsanız&#160;değişmedi. İnsanın dışı değişse de içi değişmiyor. Bakın hala&#160;nelerle uğraşıyorum. <sup>İ</sup>çim değişse böyle mi olurdum?’’</p>
<p>Hayri gerçekten de sandığımdan daha derin bakıyor hayata. Kendini ne kadar güzel tarif ediyor. Diyorum ya, biraz daha okusaymış, artık sosyolog mu olurmuş, filozof mu, bilmiyorum. Bir&#160;yandan da kader motifini ha gördü ha görecek. Ama görecek&#160;de motifi değiştirecek ve direksiyonu kaderin elinden alacak mı&#160;derseniz, pek sanmıyorum. Görecek ama kaderine teslim olmaktan vazgeçmeyecek.</p>
<p>Bunu yapan pek çok kişi tanıyorum. Hem de iyi eğitim almış kişiler. Sanki acı çekmek, yenilmek, hep kendinden vermek yani&#160;kötü kaderlerine teslim olmak onlara huzurveriyor. Belki de geçmişte yapılan hataların bedelini ödemeden gitmek istemiyorlar&#160;bu dünyadan. Oysa Allah hep affedicidir. Allah affetse de insan&#160;kendini kolay affedemiyor demek ki. ..</p>
<p>Bakalım Hayri kendini hangi cezalara layık görecek.</p>
<p>“Her neyse, biz yine Laz kızına dönelim. Madem sordunuz, şu hikayenin sonunu getireyim. Ev sahibi de evden çık deyince bunlarda şafak atmış. Sokakta kalacaklar. işte tam&#160;o sırada ev sahibinin karısı ağır bir hastalığa yakalanmış.&#160;Bunların çoluğu çocuğu da yok bakacak. Yani hani derler ya,&#160;kul sıkışmayınca Hızır yetişmezmiş diye. Bizim Laz’ın annesine, her gün gel, hastaya sen bak, evde de bedava oturun demişler.”</p>
<p>“Kadın sakat değil miydi?’’</p>
<p>“Sakat da, yangıl yungul yürüyor işte. Bunlar sevinçten deliye dönmüşler. Kadın öğlen orada yemek yiyor ama kızı yemediği için içine sinmiyormuş. Bunu söyleyince ev sahibi bunlara bir şişe yağ vermiş. O günden sonra bizim Laz&#160;yine ekmekle patates yemiş ama bu sefer patatesler haşlanmıyor, kızartılıyormuş. O zamanki sevincini hem ağlar, hem&#160;anlatır. Hayat zor Gülseren Hanım. Bu kız da az çekmemiş.&#160;Bunlar şöyle böyle idare ederken baba yine çıkıp gelmiş ama&#160;uslanmış mı derseniz, uslanmamış. Kıza yine sarkıntılık etmeye başlayınca kız Ankara’ya kaçmış. Ondan sonrasını size&#160;anlatmıştım zaten. Şimdi kızı bir görseniz, geçmişte bunlar&#160;yaşadığına inanmazsınız. Antist gibi ama içini kimse bilmez.&#160;Kız bugünlere gelmiş de ne olmuş? Yediği önünde, yemediği&#160;ardında, sırtında kürkler, boynunda mücevherler, altında en&#160;âlâ arabalar, evi derseniz saray gibi ama içi kan ağlıyor. Niye? Namusunu, iffetini kaybetmiş. Toplum dışlamış bir kere. Kadınlar hepten silmiş onu defterden. Heriflerse, ‘Herkese vermiş, bana da verir mi?’ diye kadına yiyecek gibi bakıyor. Öyle imrenmiş ki namusuyla, edebiyle evinde oturan kadınlara, şimdi bana ne diyor, ‘Kapının köpeği olayım, tek yine ekmekle patatese talim edeyim ama beni kurtar bu hayattan’ diyor. Beni elinden kaçıracak diye ödü kopuyor. Beni evdeki karımdan kıskanıyor. Bir de Nalan’ı duysa ne yapar, hiç&#160;düşündünüz mü?”</p>
<p>“Ne yapar?”</p>
<p>“Sağı solu yok, her şeyi yapar. Delinin teki. Bizim hanımı telefonla arayıp ağzına geleni söylediği yetmezmiş gibi, geçen&#160;gün de eve gitmiş.”</p>
<p>“Ne istiyor eşinizden?”</p>
<p>“‘Aradan çekil, biz Hayri’yle birbirimizi seviyoruz’ diyormuş. Türkan da şaşırdı ne yapacağını.”</p>
<p>“Kızmıyor mu?’’</p>
<p>“Korkmuş kadın! ‘Al bunu başımdan, ne haliniz varsa görün’ diyor. Ben o gün çok kızdım ama bunun kulağına laf girmiyor ki, üstümü değiştirmeye bile eve uğrasam, çıldırıyor.” “Akşamları onunla mısınız?”</p>
<p>“Aman, sormayın. Kadın benim yüzümden yıllardır beraber yaşadığı o adamdan ayrıldı. Adam bu işi Sedat gibi yutacak biri değil. <sup>Ö</sup>nce he demiş, bakmış ki durum ciddi, kadını fena dövmüş. Bizimki de o herife kendini nasıl bu kadar dövdürmüş, anlamadım. Erkek gibi kadın. listese&#160;adamla başa çıkardı ama yapmamış. Haklı Kel Azmi diyor.&#160;Bu kadar da erkek yani! Şimdi küçük bir ev tuttu. Birikmiş parası varmış. <sup>İ</sup>çini dayadı, döşedi. O dört gözle benimle evlenmeyi bekliyor. Karımdan ayrılmam için bana avukat bile bulmuş.”</p>
<p>“Siz ne düşünüyorsunuz?”</p>
<p>“Vallahi ben de ne yapacağımı şaşırdım. Bir yandan bu Laz’ı çok seviyorum. Bir yandan evde hanım ve çocuklar. Onlara da kıyamıyorum. Nalan’dan kolay vazgeçerim sanıyordum o da öyle değilmiş. Şimdi akşam işten biraz erken çıkıyor, önce eve, hava kararırken de Nalan’a uğruyorum. Öyle&#160;gizli saklı geliyorum ki, beni de korkuttu bu Laz. Artık ondan&#160;istesem de vazgeçemem.”</p>
<p>“Gerçekten mi? <sup>İ</sup>ş o kadar vahim yani...”</p>
<p>“Öyle öyle... Hepsiyle geçinir gideriz diyordum ama bu sefer kazın ayağı öyle değilmiş.”</p>
<p>“Size kalsa Laz kızından vazgeçeceksiniz gibi anladım. Doğru mu anladım?”</p>
<p>“Aslında bana kalsa hiçbirinden ayrılmayacağım. Hepsini seviyorum ben. Hepsinin gönlümde ayrı bir yeri var. Birbirlerini kıskanmasalar, ben hiçbirini üzmem de, olmuyor işte ...”&#160;“Ama hepsini de çok üzdünüz.”</p>
<p>“Biliyorum, üzdüm. Nalan’a ayrılalım dediğim zaman o da Natan’lıktan çıkmış, bambaşka bir kadın oluvermişti. Benim&#160;bildiğim Nalan her zaman hanımdır, herkese çok saygılıdır,&#160;daha önce ben onun yüksek sesini duymadım. Başka kadın&#160;var deyince bu kadar delireceği hiç gelmedi aklıma.”</p>
<p>“Siz nasıl bir tahmin yapmıştınız?”</p>
<p>“Çok üzülür ama mecburen susar oturur diyordum çünkü daha önce hep böyle yaptı.”</p>
<p>“Kendinizi onun yerine koyduğunuz hiç oldu mu?”</p>
<p>“Ben kendimi o kadınların yerine koyacak olsam, başıma bunlar gelir miydi? Kendi canından başka kimseyi düşünmüyorsun dedim kendime. Aslında canımı düşünsem Laz kızıyla beraber olmazdım ya, o da ayrı mesele.”</p>
<p>“Neden?”</p>
<p>“Dedim ya, Nalan gibi değil diye. ‘Benimle evlenmeye söz verdin’ diyor. ‘Tutacaksın sözünü.”’</p>
<p>“Gerçekten söz verdiniz mi?”</p>
<p>‘'Verdim galiba. Sarhoş kafayla söz vermek kolay oluyor. Nalan’a da vermiştim. Bu da öyle olur, geçer gider diyordum&#160;ama olmayacak galiba. Bizim Sümsük Orhan da beni fena etkiledi. Baksanıza, adam cumhuriyet savcısı olmuş. Herifin&#160;kansı da avukatmış. Ulan Sümsük Orhan! Sen bile adam oldun da, ben olamadım.”</p>
<p>“Sizin moralinizi çok bozmuş Orhan.”</p>
<p>“Sadece Orhan mı? Nalan da canımı sıkıyor.”</p>
<p>“Neden?”</p>
<p>“Nedeni var mı? Ben gizli saklı girip çıkmasam, kadının beni arayıp soracağı yok. Benden bu kadar mı kolay vazgeçti yani?”</p>
<p>Hah şöyle, biraz aklın başına gelmiş Hayri Efendi.</p>
<p>“Hayri Bey, siz bugün neler söyledi^nizin farkında mısınız? Kadınlarla, kedinin fareyle oynadığı gibi oynamışsınız. İlişkinin yedi yıl sürmesi, tamamen Nalan’ın özverisiyle olmuş.&#160;Onun ne kadar acı çektiğini biliyorsunuz değil mi? Bırakın da&#160;kadıncağızın biraz aklı başına gelsin. Kadınlar sizin gibi değil.&#160;Siz hep yeni heyecanlar peşindesiniz. Kendinizi başarılı hissettiğiniz tek alan da bu. Sanırım beğendiğiniz bir kadını elde&#160;edebilmek ruhunuza iyi geliyor. Kendinize olan güveniniz artıyor. Hele Nalan gibi bir kadının eşini bırakıp size gelmesi, kim&#160;bilir size ne kadar iyi gelmiştir. Sizin en korktuğunuz şey küçük görülmek, horlanmak ve reddedilmek. Artık kendinizi biraz daha iyi tanıyın. Bakın bu uğurda hayatınız karmakarışık&#160;oldu. Kadınlarla oynayayım derken sizin hayatınız da kararmak üzere. Onlar bir süre dertlerinize deva oluyor ama bu yolu&#160;değiştirmezseniz sizi kimse kurtaramayacak.”</p>
<p>Bu sözlerim Hayri'nin hiç hoşuna gitmedi. Başını cama doğru çevirdi ve bir süre hiç konuşmadan boş boş baktı. Sanırım benim bu söylediklerimi kafasında tartıyor.</p>
<p>“Böyle söylemeyin Gülseren Hanım” diye devam etti. “Ben ister miyim böyle olmayı.”</p>
<p>“Bazen hepimiz yaparız bunu Hayri Bey. Yani kendi hayatımızı, kendi elimizle sabote ederiz.”</p>
<p>“Nasıl yani?’’</p>
<p>“Siz yıllardır zaten elinizde her an patlamaya hazır bir bombayla dolaşıyormuşsunuz. Ona buna derken, şimdi sıra&#160;kendinize gelmiş. Farkında değil misiniz? Bombayı bu sefer&#160;de kendi hayatınıza koyuyorsunuz. Kendinizle biraz barışık&#160;olabilseydiniz, bunların hiçbirini yapmazdınız.”</p>
<p>Boş gözlerle bakıyor bana. Bu kadarını anlamasını Hayri Bey'den beklememeliyim. Aşkın bile bir hesabı var derken, aslında tam da bunları söylüyorum. Âşık olmak, aşık olduğu kadını&#160;elde etmek, Hayri için hayatın anlamı haline gelmiş. Çünkü hayatla başka türlü iyi bir ilişki kuramamış. Başka alanlarda istediği kadar başarılı olamamış. Ancak zamanla aşk bile içindeki sesi&#160;susturamayacak. Şu ara susturamıyor zaten.</p>
<p>Kendini düşünmekten, başkalarını anlamak, onların neler hissettiğini bilmek, arada bir de olsa onlara da hak vermek hiç aklına gelmemiş. Annesiz büyümüş bir çocuk o. Kadınlar, onun annesizliğine iyi geliyor.</p>
<p>Eğer o da okusa, Sümsük Orhan gibi iyi bir yerlere gelebilse, bambaşka bir hayatı olurmuş gerçekten. Belki o zaman, o da kendini beğenir, kadınlar üzerinden hayatla bu kadar kavga etmezmiş.</p>
<p>“Bilmem ki... Şu Sümsük Orhan gibi olabilseydim, belki her şey farklı olurdu. Nalan o zaman belki de benim karım&#160;olurdu. Onu hiç aldatmazdım. Artık bunlar boş hayaller. <sup>İ</sup>ş&#160;işten geçti. Şu Laz kızı Nalan’a zarar vermesin de, gerisine&#160;bir çıkar yol bulunur. Size daha önce gelmek varmış ama kısmet bugüneymiş. Siz bana aklımın ucundan bile geçmeyen&#160;şeyler söylediniz. Bizim gibi insanlar bunları tartmayı, düşünmeyi bilmez. Biz geçmişte öğrendiğimiz kalıplarla yaşar&#160;gideriz. Hayat iyi şeyler getiriyorsa bizim olur, gelenleri beğenmezsek de kader der geçeriz. Ne geriyi düşünürüz, ne de&#160;ileriyi. Biraz da açgözlüyüz galiba. Karnımız toksa bile gözümüz hep açtır bizim. Eee, ne olacak, zamanında aç kaldığımız günler çok olmuş. Dünyayı verseler, daha çoğu yok mu&#160;deriz. Sizin gibi insanlar bizi anlamaz sanırız ama bu da yalanmış. Önce Nalan gibi bir kadın anladı beni, şimdi de siz.&#160;Oysa siz öyle görmeseniz de biz çok farklı biliriz kendimizi.&#160;Arada bir sizin gibileri aşağılarız, dalga geçmeye kalkarız&#160;ama bir yandan da asıl aşağılık olanın bizler olduğunu biliriz. Hani buraya ilk geldiğim gün var ya...”</p>
<p>“Onu hiç unutmuyorsunuz.”</p>
<p>“Unutur muyum? O gün tam da bana uygun davrandınız aslında. Sizin gibi biri olsa olsa bana yukarıdan bakar, dalgasını geçer, aşağılardı. Kızdım filan ama hiç şaşırmadım. Aslında buraya kendim için gelmek aklımdan bile geçmezdi. Ama&#160;Nalan benim değil, sizin yer aldığınız sınıfa mensup. <sup>İ</sup>şte o&#160;gün kızsanız da, aşağılasanız da gözlerinizde beni adam yerine koyan bir ifade vardı. Onu tekrar görmek istedim. Yoksa&#160;ben buraya Nalan için kırk kere gelecek adam mıyım?’’</p>
<p>Ne kadar zeki, ne kadar duyarlı bir adam olduğunun bile farkında değil. Kendini bu kadar küçümsemese, kendinden bu kadar ümidi kesmese, her şey çok farklı olacak.</p>
<p>Hapishanelerde, azılı mahkûmlarla çalışan arkadaşlarım da söyler bunu. Ümit insanın içinde kendiliğinden doğmuyor. Birilerinin, zamanında bu ümidi o çocuklara aşılaması gerekiyor.&#160;Onlara, 'Yapamam ne demek, yapanlardan senin neyin eksik, tabii ki yaparsın' diyen birileri gerekiyor. Tıpkı annemin bana dediği gibi ...</p>
<p>Bir yandan da, kendini üstün insan zanneden okumuş yazmış, diplomalı kesimi düşünüyorum. Bazen bilerek, bazen de bilmeyerek bizden saymadığımız bu insanları aşağılıyor, dışlıyor</p>
<p>muyuz acaba? Ya da onlar mı böyle yapalım diye bize çanak tutuyorlar?</p>
<p>Öyle ya da böyle, yine de onlara hak ettikleri değeri vermek, onları anlamak, onlara saygı göstermek öncelikle biz, yani eğitim alma şansını elde etmiş kesime düşüyor.</p>
<p>Ben bunu hiç yapmam sanıyordum çünkü ne olursa olsun insan çok kutsaldır benim için ama işte Hayri'yi o gün kırmışım. Kadınları aşağıladı diye de olsa, ne büyük bir hata!</p>
<p>Bitli Hayriye geliyor aklıma. Beni muayene et, tansiyonuma filan bak demişti. Sanırım ona dokunup dokunamayacağımı görmek istiyordu. Muayene masasına oturdu. Başındaki kirden rengi görünmeyen eşarbı çıkardı. Dimdik baktı gözlerimin içine. Ankara genelevinden emekli olmak üzereydi. Oradan çıkınca ne yapacağını, nereye gideceğini bilmiyordu. Aniden dizleri tutmayıp da kötürüm kalınca, başka doktorlar da&#160;bu hastalık psikolojik deyince, bir hayırsever onu bana getirmişti. Ona çok saygılı davranmış, tam bir hanımefendi muamelesi yapmıştım. Benim her davranışımda bir sahtekârlık arıyor, kendi derdinden vazgeçmiş, o beni muayene ediyordu.&#160;Saçlarındaki bitleri görmemek mümkün değildi çünkü bitler&#160;sürekli hareket halindeydi. Onları benim de gördüğümü fark&#160;edince hovarda bir gülümseme yayıldı yüzüne, "Orada bana&#160;Bitli Hayriye derler" dedi.</p>
<p>Aslında, "Hadi bakalım, dokun da görelim" der gibi bir hali vardı. Aynı şeyi içimden ben de kendime söylüyordum. "Hadi bakalım Gülseren, uzaktan konuşmak kolay. Asıl iş şimdi başlıyor."</p>
<p>Önce derin bir nefes almış, sonra da bir yandan onun her yerine dokunarak muayene ederken, bir yandan da hiç susmadan konuşmuştum. "Demek Bitli Hayriye ha? Bitlerin de çok kıymetli galiba. Bari onlara iyi bakıyor musun? Aman da aman, dantelli iç çamaşırı da giyermiş. Bende iş kalmadı filan deyip durma,&#160;sende daha çok iş var. Hem kolay mı, bunca sene sonra ayaklarını uzatıp keyfine bakmak senin de hakkın değil mi? Şimdi artık&#160;şehirlerden şehir beğen. Ben olsam Bursa'ya giderdim. Oranın&#160;havası çok güzel. Arkanda koca Uludağ, insan bakmaya doyamıyor. Yaz ayrı, kış ayrı güzel. Meyve sebze dersen, aradığından&#160;bol. Allah bilir ya, sen yemek yapmayı da bilmezsin."</p>
<p>Içeri dizlerini tutarak, topallayarak giren Bitli Hayriye, gülerek, benimle şakalaşarak, dimdik çıkmıştı adamdan. Gerçekten de sonra Bursa'ya gitti. Bana oradan kaç kere mektup yazıp yolladı. Mektupların altına her seferinde, "Yazımla dalga geçmek&#160;yasak. Bu kadarına şükür deyip geçmeli" diye de bir not koyardı. Benim yazım da çok kötüdür derdim ama inanmaz, gülerdi.</p>
<p>Üç yıl sonra ondan bir daha mektup gelmez oldu. Sanırım öldü gariban. Ne tatlı kadındı. "Hiç mi kimsen yok?" diye sormuştum. işte en çok da bu sorum güldürmüştü onu. "Kerhanede çalışan ın kimsesi olur mu? Olsa bile yaşatırlar mı adamı!" deyip deyip gevrek gevrek gülmüştü.</p>
<p>Bitli Hayriye'yle bile dost olmayı beceren, onun bitlerini bile seven ben, nasıl olmuş da Hayri'ye böyle yapmıştım?</p>
<p>Kadınları aşağılaması filan gibi bahanelere bugün artık hiç sığınmak istemiyorum. O, onun hayatı. Ben kim oluyorum da daha ilk günden onu yargılamaya kalkıyorum?</p>
<p>Şimdi bunları Hayri'ye söylesem, olmaz. Hem de hiç olmaz. Sustuğumu görünce Hayri de susmuş, ne düşündüğümü anlamak&#160;ister gibi yüzüme bakıyor. Sonra eliyle pişmanlığını belirtmek ister&#160;gibi dizine vurarak ve çok efkarlı bir sesle yine başlıyor konuşmaya.</p>
<p>“Sizin yanınıza her gelişimde efkâr basıyor üstüme. Ama sakın yanlış anlamayın, sizin yüzünüzden değil. Siz beni&#160;Hayri’yle karşı karşıya getiriyorsunuz. Ondan galiba... Kendimi uzaktan gördükçe de efkârlanıyorum.”</p>
<p>“Efkarlanmanın içinde hüznün yanı sıra biraz sevgi, şefkat de vardır. Ufak ufak kendinizi sevmeye, kendinizle barışmaya hazırlanıyorsunuz galiba. Eğer böyleyse ne güzel.”</p>
<p>Önce ne dediğimi tam anlamıyor. Boş boş bakıyor yüzüme. Sonra efkar dediği o duygu bütün haşmetiyle çöküyor gözlerine. işte şimdi anladı.</p>
<p>“Sevilmeden, adam yerine konmadan büyürsen, kendini sevmek kolay mı? Ben bunları şimdi, sizinle konuştukça anlıyorum. Hep kızar, hep küserdim kendime. Adam olamadım diye. Bizim hanım bile beni sevse, bu sefer de ona kızardım. Beni sevdiğine göre demek ki, o da aşağılığın teki derdim. Nalan’a öyle diyemedim. Şimdi bir de siz çıktınız başıma. Beni adam yerine koyuyorsunuz. ‘Ulan Hayri’ diyorum,&#160;buradan çıkarken, ‘sen zaten adammışsın da haberin yokmuş.’ Bunu deyince de efkârlanıyorum işte...”</p>
<p>Gözleri doluyar Hayri'nin. Bu adamın söyledikleri beni de fena halde hüzünlendiriyor. O, hiç sevgi görmemiş, önemsenmemiş bir çocuk. içindeki o çocuğu görmek onu efkarlandırıyor.</p>
<p>“O çocuğu artık seviyorsunuz Hayri Bey. Madem öyle, o çocuğu biraz olsun koruyun, kollayın. Bu ara kafanız çok karışık. Hayatınızla ilgili önemli kararlar almak üzeresiniz.&#160;Doğru karar alın ki, o çocuk artık üzülmesin.”</p>
<p>“Sizce doğru ne?”</p>
<p>“Bu sizin bileceğiniz iş. O kadarına karışamam ama böyle kararsız devam etmeyin. Birinde karar kılın. Sizin de kafanız rahat olsun, birlikte yaşadığınız kadının da.”</p>
<p>‘İşte onu yapamıyorum. Evdeki hanım çocuklarımın annesi. Ondan zaten vazgeçemem. Nalan’a gelince, ona çok şey borçluyum. Kadın benim için hayatındaki her şeyden&#160;vazgeçti. Laz kızına da söz vermiş bulundum. Bana çok&#160;bağlandı.”</p>
<p>“Hayri Bey, Nalan’a olan borcunuzu silin artık. O borcu siz zamanında onu çok severek, çok mutlu ederek ödemişsiniz zaten. Ya ona geri dönün, Laz kızını çıkarın hayatınızdan ya da onunla ilişkinizi tümden kesin. Böyle devam ederseniz işte Nalan’a o zaman yazık olur. Bırakın, o da kendi&#160;hayatını yaşasın.”</p>
<p>“Bırakın demesi kolay. Zamanında o beni bırakabildi mi? <sup>İ</sup>şte şimdi de ben onu bırakamıyorum.”</p>
<p>“Tamam, bırakamadı. Sizi kaybetmekten çok korktu ama bakın Nalan yavaş yavaş toparlıyor kendini. Siz de baştan&#160;korkacak, çok üzülecek ama sonra siz de rahatlayacaksınız.&#160;Laz kızı için de durum böyle. Kadına tutamayacağınız sözler vermişsiniz. Ya sözünüzü tutun ya da iş daha kötüye gitmeden, kadın sizi yakalamadan ona tüm gerçekleri anlatın.”&#160;“Anlatın demesi kolay!”</p>
<p>Bir yanıyla çok bağımlı bir adam, bir yanıyla da bu bağımlılığa isyan ediyor. Demek çoğumuz gibi bir zamanlar annesine çok bağımlıydı. Anne ölünce terk edildiğini hissetti ve içi çok yandı.&#160;Hem bırakıp gitti diye kızdı anneye, hem de içine kor ateşi düştü. işte şimdi ayrılıklardan bu kadar korkması bundan. O kor ateşini yeniden yaşamak, yüreğindeki cayırtıyı bir kere daha hissetmek&#160;istemiyor. Hal böyleyken, o gitmeden ben gideyim, o nasıl olsa&#160;bir gün gidecek gibi hesaplar, kaygılar var içinde. Bunları anlıyorum anlamasına da, ona bunları nasıl ve ne zaman anlatırım, anlatırsam anlar mı, yolundan döner mi, işte bunları bilemiyorum.</p>
<p>“Biliyorsunuz bizim hanım dışarıda bekliyor. Ben çıkınca o girecek içeri.”</p>
<p>“Öyle mi? Hayhay. Türkan Hanım’la tanışmaktan memnun olurum. Lütfen söylediklerimi iyi düşünün Hayri Bey. Bir an önce karar verin. Siz karar verip bu kararı da bir an&#160;önce bana bildirin ki Nalan’ı da, eşinizi de ona göre hazırlamaya çalışayım.”</p>
<p>“Vallahi bana kalsa dediğim gibi üçü de bir yere gitmesin derim ama bu sefer iş benden çıktı. Laz kızı bütün düzenini&#160;benim yüzümden bozdu. Şimdi artık geri adım atarsam halim duman olur. Bırakın geri adım atmayı, üç gün beklemeye&#160;tahammülü yok. Karım boşanmaya yanaşmıyor da ondan ayrılamıyorum sanıyor.”</p>
<p>“Eşinizi boşayacaksınız öyleyse.”</p>
<p>“Evet, evet... Başka çarem yok.”</p>
<p>“Eşiniz ne der bu işe?”</p>
<p>“Ne diyecek? Ne dersem paşa paşa yapacak ama boşasam da elimi onların üstünden çekmeyeceğimi büir Türkan.”</p>
<p>“Laz kızı buna izin verecek mi?”</p>
<p>“O kadar da değil artık.”</p>
<p>‘Ya Nalan?”</p>
<p>“Nalan kolay. Kızsa da o benden vazgeçemez.”</p>
<p>“Öyle olsun Hayri Bey. Yine de Laz kızını hafife almayın. <sup>İ</sup>yi şanslar. Şimdi artık eşinizi içeri gönderebilirsiniz.”</p>
<p>‘İşte geldim, işte gidiyorum. Şen olasın Halep Şehri...” “Nasıl?”</p>
<p>“Bilmem, birden aklıma geldi işte. Efkarlandım yine...”</p>
<p>Onu kapıya kadar uğurluyorum. Koridorda yürürken arada bir dönüp bana bakıyor. Çocuk gibi... Hayri bu sefer eskisi kadar&#160;çevik değil. Elimi bile sıkarken onda eski gücü ve enerjiyi hissetmiyorum. Hüzünlü bir gülümseme var yüzünde. Kaybedeceğini&#160;bile bile masaya oturan bir kumarbaza benziyor.</p>
<p>Nalan'ın gözünden düştüğünün de farkında. Kafası buna da takılıyor. Karısını boşamayı aslında hiçbir ilişkide düşünmemiş.&#160;Bu sefer de nasıl olsa bir yolunu bulurum demiş ama bulamamış. Bakalım kader bunların gerisini nasıl yazacak.</p>
<p>Laz kızı aslında tam da kendi gibi biri. Yani Hayri'nin dişisi. İstenmemiş, değer görmemiş, orada burada sürünmüş, toplum&#160;tarafından dışlanmış, aşağılanmış bir kadın. Hayri sanırım onda&#160;kendini gördü.</p>
<p>Hayri nasıl Nalan'la sınıf atladıysa, aynı şeyi Laz kızı da Hayri'yle yapacak. Namusunu temizleyecek.</p>
<p>Hayatımızı, hayatın içinde aldığımız kararları işte en çok çocukluk acılarımız şekillendirir. Bilinçdışı bir yandan o acılara çare ara rken, bir yandan da o acıları bize tekrar tekrar yaşatmanın yollarını arar. Acıların tiryakisi olur çıkarız.</p>
<p>Ben arabesk şarkıları dinlemeyi psikiyatrist olduktan sonra sever oldum. Sanki bilinçdışı tarafından yazılmış her biri. Hepsi&#160;de acıyı anlatıyor.</p>
<p>Bir ara radyolarda çok sık çalınan bir şarkı geliyor aklıma.</p>
<p>Hani mutluluktu bu aşkın sonu</p>
<p>Hani sevecektin bir ömür boyu</p>
<p>Nasıl yaptın zalim, sen bana bunu</p>
<p>Kader diyemezsin, sen kendin ettin.</p>
<p>Arabeski daha çok bu acıyı en derinden yaşayanlar seviyor. Bir de üstelik hayatın içinde insanlar bilmeden de olsa bu acıları&#160;kendilerine tekrar tekrar yaşattıkları için, arabesk şarkılar onların&#160;duygularına tercüman oluyor.</p>
<p>Bu sırada kapı yavaşça açılıyor ve bir çift mavi göz, kapı aralığından bana bakıyor. Türkan bu.</p>
<p>Ağır ağır, utana utana, yüzünde sevimli bir gülümsemeyle giriyor içeri. Onu kapıda karşılıyorum. Ne kadar güler yüzlü, ne kadar sevimli bir kadın Türkan. Gri, uzun bir pardösü giymiş.&#160;Başında rengarenk desenli bir eşarp var. Beni sanki kırk yıldır tanıyormuş gibi bakıyor yüzüme. Karşımdaki koltuğun ucuna oturup ellerini dizlerine koyduktan sonra benim ona soru sormamı&#160;bekliyor.</p>
<p>“Hoş geldiniz Türkân Hanım! Nasılsınız?”</p>
<p>‘‘Hoş bulduk doktor hanım. İyiyim çok şükür, siz nasılsınız?’</p>
<p>Galiba Türkân Hanım'la bir altın gününde sohbet ediyomz. © Bana kimse, 'Siz nasılsınız?' diye sormaz. Şimdi ne desem bilmem ki...</p>
<p>“İyiyim çok şükür. Bazı şikâyetleriniz varmış. Onları anlatın isterseniz.”</p>
<p>Önce başını, sonra da bedenini mahzun bir ifadeyle, sanki mevlit dinler gibi öne arkaya salladıktan sonra, bu sefer hiç yüzüme bakmadan anlatıyor şikâyetlerini. Arada bir nasıl tıkandığını, boğazına koca bir yumrunun oturduğunu, nefes bile alamadığını, yüzünün kızardığını, terlediğini ardından da dakikalarca&#160;devam eden hıçkırığı... Bunlar sıkıntıdan olur. Sorunlar birikince,&#160;işte böyle gelir, insanın boğazına oturur. Uzun uzun dinliyorum&#160;onu. Bu kadın sıkılmasın da kim sıkılsın?</p>
<p>“Demek öyle... Bunlar biraz da sıkıntıdan olur. Nasıl gidiyor hayat?”</p>
<p>“İyi çok şükür. Üç kızım var. Allah bağışlasın. Büyüdüler artık. Ev işlerinde bana yardım ediyorlar. Çarşıya pazara onlarla beraber gidiyoruz. Ben hastalanınca ölürüm diye korkuyor kızlar. Bir oğlan doğursam iyiydi ama Allah nasip etmedi.&#160;Çok şükür karnınız doyuyor. Renkli televizyon da aldi Hayri,&#160;hem de büyüğünden, akşamları kızlarla televizyon izliyoruz.&#160;Zaten akşama kadar kıçım yer görmüyor. Kızlar demli bir bardak çay veriyorlar elime, o zaman ferahlıyorum.”</p>
<p>“Akşamları Hayri Bey evde olmaz mı?”</p>
<p>“Onun sağı solu belli olmaz. Gelir, gelmez, biz ona hesap soramayız. Ama şu sıra bir Laz kızı dadandı eve. Boyuna bana çekil aradan diyor. Kocamla evlenecekmiş. Deli mi ne? Ninem derdi, ahir zaman gelince, karılara bir azgınlık gelirmiş&#160;Zaten boyu uzun, bir de uzun pardösü giyiyor üstüne, iyice&#160;direk gibi oluyor. Bıraksam, kadın beni neredeyse dövecek.&#160;Hiç utanması, arlanması da yok. Benden çok kızlar kızıyor.</p>
<p>‘Kız orospu, babam evli zaten. Seninle nasıl evlenecekmiş?’ diyorlar. Arada bir de elleriyle nanik yapıyorlar kadına.”</p>
<p>“Siz ne diyorsunuz bu işlere?”</p>
<p>“Ben ne deyim, Hayri’nin işleri... Bir an önce yaşlansa da uslansa diyorum ama ben kocadım, onun yaşlanacağı filan&#160;yok. Bu kadını alır mı dersiniz?”</p>
<p>Eyvah! Bunu neden bana soruyor acaba?</p>
<p>“Bilmem. Hayri Bey’i siz daha iyi tanırsınız. Nasıl biridir kocanız? Memnun musunuz?’’</p>
<p>“Allah’a şükür, çok iyidir Hayri. Karılarla gezer tozar ama hiçbirine para yedirmez. Beş kuruş kazansa getirir, elime verir. Çoluk çocuk ancak yetiyor zaten. Evi de kayınbabam aldı. Kira derdimiz de kalmadı. İçkisi vardır ama artık bana el&#160;kaldırmıyor.”</p>
<p>“Ya eskiden?”</p>
<p>“Eskiden çok döverdi beni. Vara yoğa döverdi ama severdi de. Sonradan şehir karıları kocamın aklını çeldiler. Şimdi ne&#160;dövmesi kaldı ne de sevmesi.”</p>
<p>“Sen onu sever misin?”</p>
<p>“O benim erimdir doktor hanım, sevmem mi? Eskisinden de çok severim. Kızlar da deli olur babalarına. Her akşam&#160;gelmeyeceğini bile bile yolunu gözleriz.”</p>
<p>Hem böyle diyor, hem de dedikleri utandırıyor onu. Anadolu insanı böyledir işte. Hem hiç sakınmadan, lafı dolandırmadan içindekini söyler, hem de böyle utanır. Bir yandan da ne kadar&#160;çaresiz! Sevdiği adam, üç çocuğunun babası her gün başka kadınla beraber, o ise bundan şikayet etmeyi bile bilmiyor. Sonra,&#160;bilmez mi, diyorum içimden. Bilir bilmesine de, o ne pahasına&#160;olursa olsun kocasını kaybetmek istemiyor.</p>
<p>“Ben alıştım artık. Tilkinin dönüp dolaşıp geleceği yer kürkçü dükkânıymış. İşte o hesap, bizimki de döner dolaşır,&#160;çok şükür sonunda evin yolunu bulur. Ama yine de sever bizi. Az gördükleri için kızlar durup durup boynuna atılırlar.&#160;Yorgun bile olsa geri çevirmez. Sever hepsini. Kızlar ne isterse alır. Bizimkiler dondurma delisi, kışın ortasında bile dondurma isterler babalarından, o da alır.”</p>
<p>“Sizinle arası nasıldır?”</p>
<p>“Hiç! İyidir. Bana bir şey olsun istemez ama yüzüme de hiç bakmaz. Benim de çenem durmaz, ona sitem üstüne sitem ederim. Aman doktor hanım, yine de talihim varmış da,&#160;üvey anası beni Hayri’ye almış. O almasa, belki de ben şimdi köy yerinde sürünüyor olacaktım. Aldı almasına da, sonradan bana çok eziyet etti o karı. Kaynananın üveyi daha&#160;kötü oluyormuş. Buz gibi evlerde yatırdı bizi. Kömür yok desem, o da vardı. Biz de yakarsak koca kış nasıl geçermiş. Lafa bak lafa! Neyse çoluk çocuk oldu da, karının dilinden de&#160;elinden de kurtulduk. Artık eskisi gibi sık da gelemiyor bize.&#160;Hayri surat asıyor o gelince. Kayınbabam derseniz, bir ayağı çukurda.”</p>
<p>“Hayatınızdan memnunsunuz yani.”</p>
<p>“Çok şükür, ama zamanında çok çektim doktor hanım. Kendi ailem çok fakirdi. El kapısından ne kazanılırsa, o kadar işte. Yiyemedik, içemedik. Her işe koşturdular bizi. Öteki kardaşlarım hala perişan. Köy yerinde, yan aç, yan tok idare ediyorlar.&#160;İlk zamanlar biz de köydeydik. Kayınbabam bu dükkanı açınca&#160;bizi de aldi yanına. Sonra Hayri’ye iş bulundu. Kocamın eli ekmek tutmaya başlayınca sesleri kesildi. Ayrı eve çıktık. Şimdi&#160;artık ben Hayri’nin yanına yakışmıyorum bile.”</p>
<p>“Neden öyle dediniz?”</p>
<p>“Ee, Hayri İstanbul’da o işten bu işe, o kadından bu kadına derken halis İstanbullu oldu. Öyle olacağını bilse beni alır mıydı? Tövbe almazdı. Beni görüyorsunuz işte. Okuma yazmam bile yok. Sağ olsun, Nalan Hanım onu da öğretiyor bana. Şimdi iyi yazamasam da, okuyorum.”</p>
<p>Şimdi, "Nalan Hanım kim?" desem olmaz, "onu tanıyorum" desem, bu da olmaz. Kuzu gibi dinleyeceğim galiba.</p>
<p>“Hani buraya da geliyor ya! Sizin hastanız Nalan’ı diyorum.”</p>
<p>Ay onu da mı biliyor?</p>
<p>“A, evet, hatırladım.”</p>
<p>“Çok iyi kadındır Nalan Hanım. Bizim kızları oraya sık götürüyorum ki, biraz hanımlık öğrensinler. Ben de ona ağız&#160;tadıyla yemek yapmayı öğretiyorum. Onun bildikleri hep&#160;alafranga yemekler. Bizimkiler dururken kim bakar onların&#160;yüzüne. Bazen de beraber örgü örüyor, iş işliyoruz. Çarşıya&#160;da beraber gittiğimiz oluyor. Hayri’nin gömleklerini eskiden&#160;iyi ütüleyemezdim. Şimdi onu da öğretti bana. Hanım kadın.&#160;Her gidişimizde bizi misafir gibi ağırlar. Evinde pasta, börek&#160;eksik olmaz. Ben de hiç elim boş gitmem. Hiç olmazsa evde&#160;hamur açar, onu götürürüm.”</p>
<p>“Nalan Hanım’ı seviyorsunuz.”</p>
<p>“He, severim. O da beni sever. Sadece beni mi, Hayri’yi de çok sever.”</p>
<p>ilişkiyi de mi biliyor yoksa? Bir anda çok mahcup hissediyorum kendimi. Sanki onu kandıran benmişim gibi.</p>
<p>“Kadın Hayri yüzünden gül gibi kocasından ayrılmış. Onun yaptığını deli yapmaz. Okumuş etmiş ama aklı kıt galiba.”</p>
<p>“Siz ne diyorsunuz bu işe?’’</p>
<p>“Ne diyeceğim. Desem beni kim dinler zaten. Baştan yüreğim çok sızladı ama sonra onunla ahbap olduk. Benim babam iki evliydi. Biz ikinci hanımdan çok çektik. Bu kadın öyle değil.”</p>
<p>“Nasıl yani?”</p>
<p>“Hayri’yi elimizden almaya kalkmadı. Siz de gördünüz ya, Hayri’ye beş basar. Gönül işte! Aslına bakarsanız o benim&#160;kumam. Bizim oralarda öyle derler. Kimse sevmez kumasını&#160;ama biz iyi geçiniyoruz. Bizi gören kuma değil de akraba sanır. Öyle yani.”</p>
<p>‘‘Yani ondan bir şikâyetiniz yok.”</p>
<p>“Yok elhamdülillah. Kızlar da sever onu. Onu sayesinde benim kızlarım da hanım olacak. Zaten artık aramızda kumalık neyin kalmadı. Başım sıkışsa ona giderim. Beni dinler,&#160;güldürür. Ferahlarım onun yanında. Kızlarla masaya oturur,&#160;ders çalışırlar. Kızlara elbise bile diker. Maşallah her iş geliyor elinden. Şu Laz kızına benden çok o kızıyor. O da onun&#160;kuması olacak. Hayri elin bir soysuzuna gidene kadar Nalan&#160;Hanım’a gitse, daha iyiydi.”</p>
<p>Onun her söylediği söz beni daha çok şaşırtıyor. Nasıl da kolay kabullenmiş her şeyi. Onunki kabullenmek değil, mecburiyet sanki. Biraz da Nalan Hanım'la gururlanıyor gibi geldi bana. Kocasının kendinden çok üstün bir kadınla beraber olması, onun&#160;da ruhunu okşamış. Kızlar bile bu işe karşı çıkmıyor. Türkan Hanım bana yepyeni şeyler öğretiyor. Bunlar bizim kesimin tanıdığı duygular değil.</p>
<p>Babam da iki evliydi, diyor. Doğduğu yerde erkeklerin birden fazla eşi olması doğal demek ki... Üstelik Nalan Hanım'ın o kadından çok farklı olmasına şükrediyor. İçinde yaşadığı dünyayla barışık.</p>
<p>Aynı ülkede yaşayan ama birbirinin derinliklerini hiç bilmeyen bir milletiz biz. Nasıl da kopmuşuz birbirimizden.</p>
<p>Bana bu ülkenin her yerinden, çok farklı insanlar gelir. Her birini uzun uzun dinlerim ama böylesini hiç anlatmamışlardı. Zaten bu hikayede beni şaşırtan öyle çok şey var ki. .. Türkan'ın hikayesi başka, Laz kızınınki başka, Hayri'ninki başka, Nalan'ın&#160;hikayesi ise bambaşka. Geriye kaldı Sedat. Keşke onu da tanıyabilsem. Onun ne hissettiğini merak ediyorum.</p>
<p>“Şu Laz kızına ne diyorsunuz?’’</p>
<p>“Ha, o orospuya bakmayın siz. Güzelim diye kendini bir şey sanıyor. Hayri ona üç gün bakar, sonra gönlü geçince bırakır yine gelir. Görgüsüz bunlar, görgüsüz. Hem Hayri beni boşasa ne olacak? O benim üç çocuğumun babası. Hadi beni boşadı, çocuklar ne olacak? Onları da mı boşayacak? Hiç&#160;akıl yok bu karıda. Beş paralık aklı olsa boyu kadar üç kızı olan adamın peşine düşmezdi. Bir de akıllıyım diye gezerler. Nalan Hanım’a da söyledim. Bu kan böyle böyle diyor dedim. Önce telefonda diyordu, şimdi utanmadan bir de eve geliyor. ‘Sen korkma, olmaz öyle şey, zorla evlilik mi olurmuş’&#160;dedi bana. O öyle deyince biraz ferahladım. Size bir şey dedi mi Hayri?”</p>
<p>“Hangi konuda?”</p>
<p>“Şu Laz kızı diyorum, beni boşar da onu alır mı bu herif?”</p>
<p>Ne tatlı kadın bu Türkan! Konuştukça konuştukça yanakları pembe pembe olup bir yandan da terliyor. Gözleri boncuk gibi.&#160;Yumuk yumuk! Arada bir arkaya kayan çok renkli başörtüsünü hışım la önüne çekiyor ama o yine kayıyor arkaya.</p>
<p>Konuşurken sık sık iki elini birleştirip öne arkaya sallıyor, sonra yine namaz kılar gibi dizlerinin üzerinde birleştirip öne arkaya hafifçe sallanarak anlatmaya devam ediyor.</p>
<p>Açıkça söylemese de Hayri'nin onu boşayıp Laz kızını almasından çok korkuyor.</p>
<p>“Bilmem.”</p>
<p>“Ben değil ama kızlar çok yanar bu işe. Hepsi de babalarına hayran hayran bakar durur. Şimdi bir de kulüp mü ne zıkkımsa, oraya müdür olmuş. Bizim kızlar müdür kızıyız diye övünüp duruyorlar. Aylar önce bir kere bizi de götürmüştü&#160;oraya. Nasıl da güzel her yer. Garsonlar Hayri’nin etrafında&#160;dört dönüyor. Eee, kolay mı, Hayri hepsinin amiri. Masamıza&#160;kırmızı çiçekler koyuyorlar. Kızlar koklayıp duruyor. ‘Kız bırakın gül koklamayı tabağınızdaki yemeğinizi yiyin’ diyorum&#160;ama hepsinin gözü etrafta. Bir kadınlar geliyor oraya, maşallah nazar değmesin. Süslü mü süslü. Kızlar onlara bakıp bakıp gülüyor. Hepsini de tanıyor Hayri. Öyle süslensem, ben&#160;de güzel olurum. Böyle deyince Hayri de gülüyor. ‘Sen onlardan güzelsin zaten’ diyor bana. Yalan da olsa, insanın hoşuna gidiyor. Benim güzelliğim mi kalmış.”</p>
<p>Demek böyle Hayri Efendi! Demek sen beraber olduğun bütün kadınları mutlu etmenin bir yolunu buluyorsun. Karın nasıl da seviyor seni. Tıpkı Nalan gibi ... Laz kızı da böyle hayran mı&#160;sana?</p>
<p>Bıraksam Türkân gece yarısına kadar bana Hayri'yi anlatacak. Hayri giderse çok üzüleceği belli. Kızların üstüne atıyor ama asıl&#160;o perişan olacak. Onun bütün dünyası Hayri. Kocası onun arkasındaki kale.</p>
<p>“Bu kadar güzel kadının arasında çalışıyor demek. Kocanızı hiç kıskanmıyor musunuz Türkân Hanım?”</p>
<p>“Neye kıskanacakmışım? Ben onun bugüne bugün resmi nikâhlı karısıyım. Bunu ben değil, onun peşine düşen karılar&#160;düşünsün. Hem neyse ne, bir günden bir güne Hayri bizi ihmal etmiş mi? Etmemiş. Bir dediğimizi iki etmiş mi? Onu da&#160;etmemiş. Gerisine Allah kerim.”</p>
<p>Başını önüne eğip biraz düşünüyor. Bu konu onun da kafasını karıştırıyor. Bu sefer öne arkaya sallanmalarının dozu artıyor. Birkaç kere konuşacak gibi olup ağzını şapırdatıyor.</p>
<p>“Alacak olsaydı Hayri Nalan’ı alırdı. O dururken Laz kızını ne yapsın. Kan kendi başına hayal kuruyor işte. Ama o Nalan Hanım gibi değil. Edepsiz, çok edepsiz! Konu komşuya&#160;rezil olduk. Gelip kapıya dayanıyor. Neymiş efendim, Hay-ri bizim eve hiç gelmeyecekmiş. Ben aradan çekileymişim.&#160;Miş de miş. Arada olan ben değilim ki, sensin utanmaz kadın. Kızlara kalsa, hep bir olup kadını dövelim diyorlar. Çocuk aklı işte... Biz onu dövebilir miyiz? At gibi kadın. Hem&#160;öyle bir şey yapsak Hayri ne der? O kaltak dururken bize kızar. Bazen şeytan diyor ki kanyı çek kenara, ‘Sen bizimle uğraşana kadar Nalan Hanım’a git. Onu kıskan’ de.”</p>
<p>“Sahi der misiniz bunu?”</p>
<p>“Demem, der miyim? Sonra Hayri beni ne yapar! Hem Na-lan Hanım’a da yazık. Biz neyse de, o bu karılarla nasıl başa çıkılır bilmez. O benden çok üzülüyordur bu işe.”</p>
<p>“Öyle mi?’’</p>
<p>“Çok seviyor Hayri’yi.”</p>
<p>“Başka bir kadının Hayri’yi bu kadar çok sevmesi sizi üzmüyor mu?”</p>
<p>“Ben de şehirli olsaydım çok üzülürdüm. Biz köyde yetiştik doktor hanım. Oranın her şeyi buralardan çok farklı. Erkek dediğin mübarektir. Çocuğun bile erkeği kıymetlidir. İşte ben, bir oğlan bile doğuramadım. Zarife karısı söylendi durdu. Yüz kere başıma kaktı. Hatta ‘Hayri’ye&#160;oğlan doğuracak bir karı alayım da sen gör!’ bile dedi. Buruk kan...”</p>
<p>Buruk karı! Ne demek acaba?</p>
<p>“Ama Hayri bir günden bir güne bunu yüzüme vurmadı. Bir şeycikler demedi.”</p>
<p>“Ama çocuğun kız mı erkek mi olduğu...”</p>
<p>‘'Yok canım... Bizim oralarda bu laflar sökmez. Kadının hası oğlan doğurandır. Bana kalsa daha doğururdum da, belki de o zaman oğlan olurdu. Hayri yeter dedi. O, kızlarından&#160;memnunmuş. Başka da çocuk istemezmiş. Zaten onun başka&#160;kadınlardan da hiç çocuğu yok.”</p>
<p>“Bu da iyi bir şey mi?”</p>
<p>“İyi olmaz mı? Benim oğlan kardaşımın kumadan bir oğlu var. Bizim gelin çocuk oğlan olunca çok üzüldü.”</p>
<p>“Sizin oralarda erkeklerin evlendikten sonra kendine başka sevgili bulması normal mi yani?”</p>
<p>“Sade bizim oralarda değil ki, şehirde de adamların sevgilisi var. Aha, bizim üst katta oturan Sevgi Hanım’ın kocası kadın kuaförü. Adamın genç bir sevdiği var. Hepimiz biliyoruz. Sevgi Hanım da biliyor. Çok kavga ettiler ama ne fayda! Bizim gelin de çok kavga eder kocasıyla. Çok üzdü karda-şımı. Üzse ne ki? Bi faydası mı oldu? Karı bir de oğlan doğurunca kıymetinden kıyamet koptu.”</p>
<p>“Sizin gelin ne yaptı? Kocasından ayrılmayı düşünmedi mi hiç?”</p>
<p>“Ne yapsın! Ayrılsa ne olacak? Karı gelip onun yerine yerleşecek. Olan geline olacak. Bizde kadınlar bu işe üzülse de kimse ayrılmaya kalkmaz. Biraz çekişir, kavga eder, sonra&#160;yine her şey olacağına vanr. Bizim geline de söylüyorum, Allah bağışlarsa onun da iki kızı var, ‘Kavga edip durma. Çocukları da arada bırakma’ diyorum ama beni dinlemiyor. Ne&#160;de olsa adımız görümce. Senin kocanın da başka karılardan&#160;çocuğu olsaydı da görseydin diyor. Benimki yapmadı da ne&#160;oldu. Aha işte Laz kızı kapımızdan eksik olmuyor. Olsun diyor. Seninkiler bir şey değil.”</p>
<p>beterin beteri var yani. Çok tatlı bu kadın, çok da sevimli.</p>
<p>“Doktor hanım sizin kimseye eyvallahınız yok. Okumuş etmiş, kendi geçiminizi sağlıyorsunuz. Biz cahil kaldık. Hele&#160;kız çocuğunu köyde tövbe okutmazlar. Ele vereceğe kıza neden para harcasın? Adamlar da haklı. Şimdi benim kızlarım&#160;da şehirde büyüyorlar. Onlar da Nalan Hanım gibi olacaklar.&#160;Babası hepsini de okutacak. Büyük kız Nalan Hanım gibi mimar olacakmış. Olsun bakalım. Ortancada iş yok. Onun gözü okumada değil. Otursun televizyonun başına, akşama kadar artistlerin ne giydiğine baksın. Bakalım en küçük ne yapacak. Daha onun ne olduğu belli değil.”</p>
<p>Işler iyice altın gününe döndü. Benimle güzel güzel sohbet ediyor bu kadın. Sohbeti de çok tatlı. Hastalığı unuttu bile. Zaten ona pek de çare aramıyor. Hastalığı da elinden alırsak, geriye neyi kalacak? Ihtiyacı olan ilgiyi, sevgiyi, merhameti sanırım&#160;sadece hastalık yoluyla alabiliyor. Bu kadın hastalığıyla barışık.&#160;Onu elinden almasam daha iyi olacak galiba.</p>
<p>“Türkân Hanım, biraz da hastalığınızdan konuşalım. Bu hastalık için daha önce de başka doktorlara gittiniz galiba.”&#160;“He, gittik. Hayri beni alır alır götürür. Ona kaç kere dedim, götürüp durma. Cebimizdeki paraya yazık. Çare bulamıyorlar işte. Bu sefer tuttu kolumdan size getirdi.”</p>
<p>“Demek kimse çare bulamıyor. Çok sık geliyor mu bu krizler?”</p>
<p>“Belli olmuyor. Bazen gelmez, durur. Gitti sanırsın ama olmadık yerde yine gelir.”</p>
<p>‘‘Yalnızken mi yoksa kalabalıkta mı geliyor?”</p>
<p>“Kalabalık dediğin neresi ola? Çarşıda pazarda gelmez. Yalnızken de pek gelmez. Aman, ne zaman geleceği belli mi?’’</p>
<p>Anlaşıldı. Çarşı pazar gezerken nasıl olsa keyfi yerinde. Kriz mıriz gelmiyor. Evde yalnızken de gelmiyor. Demek ki ne zaman&#160;geliyor? Hayri'nin ya da kızların yanında. Bu kadarcık nazın da&#160;olsun be Türkan. Bırakalım, hastalık sende kalsın.</p>
<p>“Türkân Hanım, bu hastalık sıkıntıdan olur. Siz de galiba zamanında çok çekmişsiniz. Bir yandan kayınvalide, bir yandan çocuklar, bir yandan Hayri Bey!”</p>
<p>‘Yok, Hayri’den bir şey çektim desem Allah’ın gücüne gider. O benim kıymetimi hep bildi. O Zarife karısına bile ezdirmedi beni. Bir günden bir güne ihmal etti desem, Allah çarpar. Asıl o olmasaydı, ben ne yapardım, işte onu bilmiyorum.” “Doğru doğru, haklısınız. Şimdi ben size bir ilaç vereyim.&#160;Bu ilacı sadece o kriz gelince alın.”</p>
<p>“Başka zaman almayacak mıyım?”</p>
<p>“Almayın.”</p>
<p>“İyi öyleyse. Zaten her gün ilaç içmeyi sevmem. Öteki doktorlar verdiler, uykudan başımı kaldıramadım.”</p>
<p>Daha fazla sorulacak da, söylenecek de bir şey kalmadı. Türkan giderken bana iyice sarılıp yanaklarımdan öpmeden çıkmıyor odadan. Hemen ardından Hayri giriyor içeri.</p>
<p>“Nasıl buldunuz benim hanımı?”</p>
<p>“Çok tatir, bayıldım Türkân’a. Önemli bir şeyi yok. kriz geldiğinde alması için bir ilaç verdim ama korkulacak bir şeyi yok. haç alırsa kriz daha kolay geçer, zamanla da kaybolur.”&#160;“Oh, iyi öyleyse. Elinize sağlık. Bizim sülaleyi iyice tanıdınız. Hepimize de çok iyi baktınız. Bir gün kısmet olursa çaya&#160;da bekleriz. Bizim hanım etli ekmeği pek güzel yapar. Keşke&#160;gelseniz de beraber yesek.”</p>
<p>Sanki hanımla hiçbir sorunu yok, onu boşamaya çalışan Hay-ri değil, birde beni çağırıyor. Ama yine de öyle güzel, öyle içten bir davet ki bu.</p>
<p>“İnşallah Hayri Bey, kısmet olursa belki bir gün gelirim.”</p>
<p>Uzaktan el saliayarak çıkıyor odadan. Acının tadı var bu adamda. Hep acıyla beslenmiş, yarınları hiç olmamış, hep bugünü yaşamış ama yine de yarınlara aşk meşk hayalleri yüklemekten hiç vazgeçmemiş, yaralı bir varoş çocuğu o.</p>
<p>Çok düşmüş kalkmış, aç susuz, beş parasız gezmiş ama kendi çapında bir gururu var. Arkadaşları da kendi gibi. .. Acıya alışkın, acıyla mest olan, ruhlarını onunla dayuran gençler yani. Çalışmayı, disiplini sevmez, buldukları işte sebat göstermez, sonra da hayata sitem etmeye, çiğ köfteye, kebaba, arabeske bayılır,&#160;içtikçe coşar, keyfi de, acıyı da birbirlerinde bulur.</p>
<p>Aşk demek onlar için acı çekmek demektir. Âşık olduklarında aşkları çok derin ve yakıcıdır. Bir söyler, bin ah eder, aşk uğruna canlarını verir, aşk uğruna ağlar, aşk uğruna söylerler. Aşağının acılı, yenik ve ezik insanlarıdır onlar. Hayri de öyle. içindeki bu ateş kendini yakmasa bari ...</p>
<p>Aynı ülkenin birbirine yabancı çocuklarıydık biz ama artık hiç de yabancı değiliz. Birbirimizi anladık ve birbirimizi sevdik.</p>
<p>Nalan, Türkan ve Laz kızı üçlüsünden en huzurlu ve hayatından memnun olan Türkan.</p>
<p>Hiç bunları beklemiyordum. Hastalarım hâlâ beni şaşırtmaya devam ediyor ve ben bu durumdan çok memnun ve mutluyum.</p>
<p>Tuna koridorda koca vücudunu sallayarak, yine bir hışımla giriyor adama.</p>
<p>"Söyle Tuna, yine ne oldu?"</p>
<p>"Ne oldusu var mı canım, kaç saattir bir bardak su bile içmediniz. Ben yandaki odaya bir şeyler hazırladım. Dün akşam zeytinyağlı yaprak sarması yapmıştım. Siz yemeden içime sinmiyor. Bir de anam babam kurabiyesi var. Bir bardak çayla şunları yiyin."</p>
<p>"Hastalar ne olacak?"</p>
<p>"Bir şey olmaz. Yeni gelen hastaya da bir bardak çay verdim. Siz rahat rahat yiyin. Ben onu oyalarım."</p>
<p>Tuna da olmasa yanmıştık. Bana kalsa akşama kadar bir şey yemeden içmeden otururum bu masada. Ama sabah kahvesini&#160;unutmam. Bir tek onu unutmam zaten.</p>
<p>Nazlanarak kalkıyorum masadan. Oh, ne güzel de hazırlamış. Hazıra konmak güzel oluyor. Aç değilim diyordum ama afiyetle&#160;yiyorum dolmaları. Tuna'nın yaptığı yemeği kimse yapamaz. Ağzının tadını biliyor maşallah. Zaten kilosundan belli. Inşallah yine rejim yapacağım diye tutturmaz. Kurabiye de güzelmiş. Tuna ona anam babam kurabiyesi diyor. Benim annem de yapardı. Okuldan gelip de evde kurabiye kokusunu duyunca, biz üç&#160;kardeş aç kurtlar gibi saldırırdık kurabiyelere. Bir de cevizli çörek&#160;yapardı ki, tokken bile yer insan.</p>
<p>Ben odama geçerken Tuna yine görünüyor koridorda. Bir yandan gülüp, bir yandan da çocuk gibi iki yana sallanarak geliyor.</p>
<p>"Oh, afiyet şeker olsun. Nasıl, beğendiniz mi bari?"</p>
<p>"Sen yaparsın da ben beğenmez miyim Tunacım. Ellerine sağlık. Ikisi de harika olmuş."</p>
<p>"Başka bir şey ister misiniz?"</p>
<p>"Daha ne isteyeceğim Tunacığım. Sen bir an önce al hastayı."</p>
<p>Biri girip biri çıkacak, her birini tek tek dinleye dinleye akşamı edeceğim.</p>
<p>Akşam!</p>
<p>Hayatımızdan bir günün daha eksilmesi demek aslında ama ben yine de çok severim akşamları ...</p>
<p>Bu akşam Madalyon'da işim erken bitti. Çoğu zaman işim çokgeç bittiği için yorgun oluyorum ve hasta dosyalarını düzenleyemiyorum. Epeyce dosya birikti önümde. Bazılarına istediğim bilgileri yazamadım. Bir yandan eksik dosyaları yazıyorum,&#160;bir yandan da kahvemi içiyorum. Dışarıda çok kar var. Zaten bu&#160;yüzden hastaların bir kısmı kliniğe gelemedi. Sabah biraz zor oldu buraya gelmemiz çünkü dünden beri aralıksız kar yağıyor. Bu&#160;benim çocukluğumun karına benziyor.</p>
<p>Kız kardeşim Yükselen'le el ele tutuşup dizlerimize kadar gelen karın içinde bata çıka okula gittiğimiz günleri hatırlatıyor bana. Başımızda annemizin ördüğü kırmızı berelerimiz ya da&#160;Mustafa'nın hediyesi yün eşarplarımız, boynumuzda atkımız ve&#160;sırtımızda okul çantalarımızla. Ne kadar ağır olurdu o çantalar.&#160;Neler koyardık içine? Her akşam çantalarımızı düzeltmemizi isterdi annem. Ama biz her seferinde üşenir, sabaha bırakırdık bu&#160;işi. Şimdi düşünüyorum da, okul bizim eve yürüyerek en fazla on&#160;dakika uzaklıktaydı ama biz o yolu yarım saatten önce bitiremezdik. Hele karlı günlerde konuşa konuşa, etraftaki her şeyle ilgilenerek, bazen kartopu oynayarak yürürdük. O zamanlar kar yağınca, bütün evlerin bahçelerine kardan adam yapılırdı. Burnu&#160;havuçtan, gözleri kömürden, ağzı portakal kabuğundan oluşan&#160;kardan adamlar. Hatta bazılarının başına eski bereler, önüne kömürden veya küçük kesilmiş havuçlardan oluşan düğmeler ko-</p>
<p>nurdu. Birde boynuna eski bir atkı takılınca, seyretmeye doya-mazdık onları.</p>
<p>O zamanlar Ankara'da her evin bir bahçesi ve her bahçenin içinde ağaçlar olurdu. Bu ağaçlar bembeyaz karların ağırlığını taşıyamaz, dalları yerlere kadar eğilirdi. Biz de Yükselen'le o ağaçları, taşıyamadıkları bu karlardan kurtarmayı kendimize iş&#160;edinmiştik. Ağacın altına durur, ikimiz birden onu sallardık. Karlar tepemizden aşağı boşalır, bu sefer biz kardan adama dönerdik. Kirpikierimize kadar her yanımız kar olur, gülerdik... Ne çok&#160;gülerdik o zamanlar. Sabah Madalyon'a gelirken gözlerim yine&#160;o kardan adamları aradı ama çevrede bir tane bile göremedim.</p>
<p>Kliniğin önündeki çamlar, üzerindeki karı taşıyamıyor, her birinin kamburu çıkmış, ama onları silkeleyen yok. Belediyenin kar kaldırma araçları bulvarda bir aşağı bir yukarı inip çıkıp duruyor.&#160;Buradan her geçişlerinde o kocaman araçların motorlarından çıkan homurtuları duyuyorum. insanlar ayaklarının ucuna basarak ve çok dikkatle yürüyorlar kaldırımlarda. Trafik azaldı. Bu karda arabasıyla yola çıkma cesaretini pek az insan göze alabilmiş.&#160;Randevulu hastalarımızın bir kısmı gelemiyor. Telefonlar hiç susmadan çalıyor. Ve ben elimde kahvem, sokak lambalarının ışığında incecik yağan kara, uzaktan görünen evlerin bembeyaz&#160;çatılarına ve o çatılardaki bacalardan tüten dumanlara bakarak&#160;keyif yapıyorum. Sıcacık odalarımızdan, dışarıda yağan karı seyretmek her zaman güzeldir.</p>
<p>Daldığım rüyadan Tuna'nın sesiyle uyanıyorum.</p>
<p>"Zeynep Hanım geldi. Biraz gecikti ama kızcağız ancak gelebil miş. Hazırsanız alalım mı?"</p>
<p>"Zeynep?"</p>
<p>"Hani bundan üç ay kadar önce gelmişti. Avukattı galiba."</p>
<p>"Ha, tamam, hatırladım. Ben bu saatten sonra kimse gelmez sanıyordum. Tamam, alabiliriz.</p>
<p>Zeynep salına salına giriyor odaya. Bu sefer daha itinalı giyinmiş. Türban çok özenle bağlanmış. Pardesü de çok şık.</p>
<p>Yüzünde ciddi ve kederli bir ifade var. Başını kaldırıp bana bakınca kaçamak bir gülümseme görüyorum gözlerinde. Geçen&#160;sefer ağır depresyondayken bile arada bir ışık görmüştüm gözlerinde. Sanırım bu ışık zekanın pırıltısı.</p>
<p>"Hoş geldin" diye elimi uzatırken doğal bir gülümseme yayılıyor yüzüne, yine salınarak oturuyor karşımdaki koltuğa. Her hareket ettirdiğinde kolundaki boncuklu bilezik şıngırdıyor. Geçen sefer yoktu bu bilezik. Yeni takmış. Demek depresyon gerilemiş.</p>
<p>Söze başlamadan önce bağışlanmayı bekleyen bir çocuk gibi başını önüne eğiyor. Uysal bir hali var.</p>
<p>“Nasılsın görmeyeli? Daha iyi görünüyorsun.”</p>
<p>“Evet, ilaçlan düzenli alıyorum. Gerçekten de çok faydasını gördüm ama...”</p>
<p>“Ama ne?”</p>
<p>“Aman sormayın... İnsan bazen ne kadar aptal olabiliyormuş. İnsanın kendine yaptığını kimse yapmıyor. Şu son üç yıldır çektiğimi bir ben bilirim, bir de Allah. Bana ne olduysa artık, ağzım dilim bağlandı. Aklım beni bıraktı gitti. Kediye döndüm. Nereye çektilerse oraya gittim. Düşündükçe deli oluyorum.”</p>
<p>“Hayatta olur böyle şeyler Zeynep. Kendine o kadar kızma.” “Kızma ha? O gün sizden çıktıktan sonra eve gidince yine&#160;her zamanki gibi odama kapandım, sonra da dövündüm durdum. Ben ne yaptım diye başımı duvarlara vurdum. Çocuk&#160;deseniz çocuk değilim, cahil deseniz cahil de değilim. Bunca&#160;okul bitirdim, benim okuduğum kitabı kimse okumamıştır.&#160;Nermin Hanım sağ olsun, ne istesem alırdı. Zaten kendileri&#160;de okumaya meraklı ama hepsi boşa gitmiş. Kendine bir faydası olmadıktan sonra, okusan ne, okumasan ne...”</p>
<p>Böyle söylediğine göre demek ki aklı başına gelmiş. Üç yıl önce aniden verdiği karara şimdi kendisi de hayret ediyor. Biz&#160;insanlar en önemli kararlarımızı bile çoğu zaman aklımızla değil,&#160;duygularımızla alırız. Zeynep de öyle yapmış, üstelik hayatında&#160;çok sevdiği bir başka erkek varken.</p>
<p>O da duygu değil mi, diye sorası geliyor insanın ama duygunun çoğu zaman iyisi değil kötüsü baskındır. Sevgi değil, öfke, kin, nefret kazanır genelde. Hele ki suçluluk duyguları bizim aldığımız kararları belki de en çok etkileyen duygudur.</p>
<p>“Biraz anlatsana o günleri!”</p>
<p>“O günleri hatırlamak bile istemiyorum. Sanki onları ben yaşamadım. Robot gibiydim. Onlar öyle diyorsa yapıyordum.&#160;Çaresiz hissediyordum kendimi. Mecburdum. Onlar benim&#160;ailemdi. Onlara borçluydum. Aksini yapmak nankörlük olurdu. Hele ki annem hakkını helal etmezse bu dünyada da,&#160;öbür tarafta da bana huzur olamazdı.”</p>
<p>‘‘Mehdi’ye karşı ne hissetmiştin? Mehdi’ydi adı değil mi?” “Evet, Mehdi... Hiçbir şey! Ben yapmam gerekeni yapıyordum. Hele Mehdi’yi görünce, ‘Ailem çok haklı’ dedim. ‘İyi bir&#160;çocuk, iyi de bir mesleği var.’ İşte, bitti.’’</p>
<p>‘'Ya Faruk?”</p>
<p>“İnanır mısınız, onu bir kere bile düşünmedim. Kendime yasakladım o düşünceyi. Onu düşünmek, suç, günah gibi geliyordu bana. Zaten onunla arkadaşlık ederek bile aileme ihanet etmiştim. Şimdi artık ihanetten vazgeçiyor ve doğru olanı yapıyordum. Dedim ya, otomatik pilota bağlamıştım her şeyi.”</p>
<p>“Kocana karşı ne hissediyordun?”</p>
<p>“Beni bir siz anlarsınız hocam. Başkasına söylesem inanmaz. Ne o gün, ne de daha sonra, onu ne sevdim, ne nefret ettim. O, benim evlenmem gereken kişiydi, o kadar. Onunla beraberken ne mutlu oldum, ne mutsuz. İşin içine duygularım hiç girmedi. Zaten daha evlenmeden Faruk çok aradı. Telefonlarını açmadım bile. Sadece ona bir mesaj yazdım. ‘Ben&#160;evleniyorum, sen de kendi yoluna git. Demek ki kısmet değilmiş’ dedim. Sonra ondan da bir daha haber gelmedi. Kim bilir ne kadar üzülmüştür. Sonradan Nermin Hanımlarla çok&#160;konuşmuş, çok ağlamış çocuk. Bir de üstelik ben bunları Faruk askerdeyken yapıyorum. Asıl ihaneti ona yapmışım. O&#160;zamanlar hiç böyle düşünmüyordum. Bizimküer yani annem&#160;babam ve ablam çok mutluydu. Benim Mehdi’yle evlenmem&#160;onlan gururlandırıyordu. Babam doktor damadım diyor, başka bir şey demiyordu. Sonradan öğrendim ki, Mehdi bizimkilere köydeki üzüm bağlarıyla tarlalan devretmiş.”</p>
<p>“Nasıl yani?”</p>
<p>“Öyle işte. İşin askı annem ve babam beni Mehdi’ye bir bağ, birkaç da tarla karşılığında satmış! Biz evlendikten hemen&#160;sonra annem babam köye göç etti. Orada yıkık dökük bir evimiz vardı zaten. Orayı yeniden yaptırdılar, bağ bahçe, tarla filan derken şimdi orada yaşıyorlar ve hayatlarından çok memnunlar. Babam da artık eskisi gibi içmiyormuş. Ablam da boşandı kocasından, aldı çocuklarını onların yanına yerleşti. Ablam boşanmaya kalkınca bizimkiler bu işe çok kızar diyordum&#160;ama yine yamlmışım. Meğer onun boşanmasını asıl bizimkiler&#160;istermiş. Şimdi ablam o evin hizmetçisi oldu, kızı da hizmetçi&#160;yamağı. Oğlu zaten büyüdü, dışarı işlemlerini de o hallediyor. Annem köşesinde oturuyor, babam da akşama kadar kahvede...&#160;Para derseniz hem köydekı bağ bahçe, tarladan epeyce bir gelirleri var, üstüne ben de yolluyordum.”</p>
<p>Insan bunlara inanamıyor. Zeynep boş yere dışarıda düşman aramasın. Ailesi düşmandan beter. Gerçekten de her şey bu kadar hesaplı mıydı?</p>
<p>“Kendi çıkarları uğruna beni nasıl harcadıklarını gördünüz değil mi? Ben mi çok safmışım, yoksa onlar mı çok akıllı, bilemedim. Kendi saflığıma da kızıyorum. İnanın bana, küçücük&#160;yaşımda bile Nermin Hanımlarla yemek yerken boğazıma dizilirdi. ‘Acaba şimdi bizimkiler ne yiyor?’ diye düşündükçe gözlerim dolardı. Okula giderken cebime koydukları harçlıkları&#160;biriktirir, anneme verirdim. Zaten annem onlan verirken bile, ‘Hepsi bu kadar mı, başka yok mu?’ diye sorardı. Nermin&#160;Hanım evde yoksa annem giderken evde ne var, ne yok toplar,&#160;bana da, ‘Nermin Hanım sorarsa ben yedim dersin’ diye tembih ederdi. Zaten deterjanlar, sabunlar; un, mercimek fılan sırayla, azar azar annemin çantasında bizim eve giderdi. Ben de&#160;ona suç ortaklığı ederdim. Nermin Hanım bir şeyleri anlasa&#160;da hiç yüzüme vurmazdı. Arada bir annem beni onun yanında&#160;azarlamaya kalkışsa Nermin Hanım kızar, ‘Artık o bizim kızımız. Daha dikkatli konuşun’ diye annemi uyarırdı. Ben o evde&#160;yaşamaya başlayınca bizimkiler bana adeta düşman oldular.&#160;Sonunda da muratlarına erdiler.”</p>
<p>“Ailen boşanma işine ne diyor?”</p>
<p>“Annem gevrek gevrek gülüyor. ‘Çoluk çocuğu varken nereye gidiyormuş. Öyle kolay değil o işler’ diyor. Ablamın da çocuklar vardı ama ona bir şey demediler. Demek ki işlerine&#160;nasıl gelirse öyle konuşuyorlar.”</p>
<p>“Mehdi’den ne haber?’’</p>
<p>“Ona kalsa başımıza çok iş açacak ama o kadınla beraberken çekilen bir sürü resim var telefonumda. Önceleri efelenmeye kalktı, şöyle asarım, böyle keserim, çocuğu alırım filan diye ama sonra bendeki resimleri ona yollayınca sesi kesildi.&#160;Arada bir ben bile unutsam da, ben avukatım... Hele bir iyice&#160;aklım başıma gelsin, bak ben onlara neler edeceğim. Hele bir&#160;sesi çıksın, hele bir itiraz etmeye kalksın, dünyayı burnundan getirmezsem bana da Zeynep demesinler. Uyandım artık. Yeter bana ettikleri...”</p>
<p>Evet, nihayet uyanmış. Hem de iyice uyanmış. Demek depresyon geriledi. Kendine güveni geri gelmiş. Ne de olsa depres-</p>
<p>yon insanın kolunu kanadını kıran bir hastalık. Bakalım şimdi neler yapacak!</p>
<p>“Ne yapmayı düşünüyorsun Zeynep?’’</p>
<p>“Gülseren Hanım, kendimi uzun bir uykudan yeni uyanmış gibi hissediyorum. Şimdi benim kendime yeni bir hayat kurmam gerekiyor. Boşanma işlemlerini başlattım. Biliyorsunuz,&#160;ben şimdi, kızımla birlikte Nermin Hanımlarda kalıyorum zaten onlar geri dönmemden çok memnun. Kızıma da öz torunları gibi davranıyorlar. Bir süre onlarla yaşamaya devam edeceğim. Bu arada nasıl olsa kendime iyi bir avukatlık bürosunda&#160;iş bulurum. Ben çok çalışkan biriyim. Girdiğim yerde elimden&#160;geleni yapacağımı biliyorum. Yani kaldığım yerden hayata devam edeceğim. Son üç yılı, hiç yaşanmamış gibi zihnimden sümek istiyorum. Ancak arada bir kafam karışıyor. O zaman onları yapan da bendim; aynı hataları yine yaparım diye korkuyorum. Bir de üstelik o zaman Nermin Hanım çok uyardı beni. ‘Kızım yapma, sonra çok pişman olursun, biraz akıllı ol’ diye ama söyledikleri bir kulağımdan girdi, öbüründen çıktı. Yine öyle olur muyum? İşin kötüsü artık bir de kızım var. Aldığım yanlış kararlar onun da hayatını karartacak.”</p>
<p>Ne kadar yerinde bir soru. Aslında bu sorunun tam cevabı, "Evet, bunları yine yaparsın" olmalı ama o kadar moral bozmasam iyi olacak. Zeynep aslında akıllı bir kadın. Belki ne dediğimi anlar.</p>
<p>“Zeynep, bu çok yerinde bir soru. Bunu sadece sen değil, hepimiz yapıyoruz. Çocukluk acılarımızı kendimize yeniden&#160;yaşatmak gibi bir özelliği var zihnimizin. Sen çocukken içinde güzel duyguların yaşandığı bir evde büyümemişsin. Hep&#160;kavga gürültü, korku, endişe, umutsuzluk, mutsuzluk, ne&#160;ararsan varmış.”</p>
<p>“Nasıl güzel söylediniz. Tam olarak öyleydi. Sarhoş bir adamın kızı olmak, bir de üstelik çok fakir olmak kolay değil.&#160;Annem derseniz sabahın köründe ellerin işini yapmaya giderdi. Biz çocuklar onların başının belasıydık. Gereksiz fazlalıktık yani. Kendi karınlarını zor doyururken bir de bizimle uğraşacaklar. Ama madem bakamayacaksınız, niye doğurdunuz. Madem doğurdunuz, onları neden bağrınıza basmadınız? Annem güya babama karşı bizi korurdu ama yine de bir&#160;gün olsun bizi sevdiğini, öptüğünü hatırlamam. Yolda beraber bir yere gidiyorsak ben onun elini tutmak isterdim. Silkeler atardı elimi. Demek bana dokunmak bile istemiyordu.&#160;Nermin Hanımlardan bir şey isteyecekse kızı olduğum aklına geliyor, ‘Aman kızım, söyle de şu işi hallediversinler’ diyor, sonra beni yine unutuyor, arada bir de bana kanlı bıçaklı düşmanıymışım gibi bakıyordu. Eğer Nermin Hanım yoksa&#160;beni bir köşeye çeker, ‘Dün gece yine neler oldu, biliyor musun?’ diyerek bana dert yanardı. Ben de çocuk halimle bunlara çok üzülürdüm. Nermin Hanım bunu anlayınca bizi yalnız&#160;bırakmamaya çok özen gösterdi.”</p>
</body>
</html>