<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<p>Kavga gürültünün eksik olmadığı evlerde büyüyen özellikle kız çocukları, o annelerin, çocuğu olmaktan çok dert ortağıdır.&#160;Kocalarının onlara yaptığı haksızlığa tanıklık eden bu çocukları&#160;dert ortağı gibi gördüklerinden onlardan her zaman yardım ve&#160;destek beklerler. Sanırım Zeynep'in annesi kızının çok iyi bir ortamda yaşıyor olmasından önceleri memnun olsa da kendini o&#160;evde yalnız ve desteksiz hissetti. Bu duygu giderek sevgisizliğe,&#160;merhametsizliğe, hatta düşmanlığa döndü.</p>
<p>“Zavallı ahim, onların yüzünden öldü. Annem güya onu korumaya çalıştı ama bunlar sözle olmuyor ki... O çocuğun&#160;ne çektiğini biliyordu. ‘Evladın o senin. En sevdiğinin ölmesine göz yuman sana ne yapmaz!’ demek hiç aklıma gelmedi.</p>
<p>Babam deseniz, onu sormayın bile. Hem akşama kadar inşaatlarda ter döker, hem de bu kadar zor kazandığı parayı bize değil, meyhanelerde ellere yedirirdi. Hiç unutmuyorum, o zaman ilkokul ikinci sınıfa gidiyordum. Öğretmen resim defteri istemişti. Annemden para istiyorum babandan iste diyor,&#160;babamdan istiyorum, resim de yapmayıver diyor. Okulda bir&#160;yandan öğretmen sıkıştırıyor. Bir gün evin su parası ödenecekmiş. Makbuzun üzerine koymuşlar parayı. Ben de gördüm. Gizlice birazını aldım. Aldım ama bir yandan da eve gidince bana ne yapacaklar diye korkudan bacaklarım titriyor.&#160;Akşam eve dönerken kalan parayla da kendime sakız aldım.&#160;Çiğneye çiğneye geldim eve. Nasıl olsa dayağı yiyeceğim, bari ağzım tatlansın. O gece beni babam bıraktı annem dövdü,&#160;annem bıraktı babam dövdü. Ağzımdaki sakız boğazıma kaçtı, az kalsın ölüyordum. Ölsem ne olacak, bir boğaz eksildi&#160;der geçerlerdi.”</p>
<p>Yani bu kadar değersiz! Kraliçe yapıp başına taç da taksanız, bu kızın sonradan kendine değer verebilmesi çok zor. Kendine değer vermeyene başkası neden değer versin.&#160;Ah, çok yazık bu çocuklara, çok...</p>
<p>“Ablam derseniz, geçen sefer anlattım, onun çektiği eziyet benimkinden çoktu. Ne de olsa evin büyük kızı. Zaten kız bu&#160;dünyaya hizmetçi olarak gelmiş. Doğduğu günden beri ne yana koşacağını bilemedi. Zaten bana asıl o annelik etti. Okuldan gelir, büyük insan gibi bana bakardı. Mutfağa girer, elinden geldiği kadar yiyecek bir şeyler hazırlamaya çalışır, sonra da evi siler süpürürdü. Bir gün olsun onun da sokağa çıkıp yaşıtları gibi oynadığını, zıpladığını, güldüğünü görmedim. Böyle yaptı da makbule mi geçti derseniz, öyle de olmadı. Kimse eline sağlık demez, herkes ondan hizmet beklerdi.&#160;Kiz canını kurtarmaya gitti o herife. Gitti de ne oldu? Bu sefer de o evde hizmetçilik etti. Kaynanası bir yandan, kayınbiraderi bir yandan, herkes ondan hizmet bekledi. Tam rahat&#160;edecek, bu sefer de kızı ayırdılar kocasından. Demek ki o da&#160;benim gibi otomatik pilota bağladı hayatını.”</p>
<p>“Onun kocası nasıl biriydi?”</p>
<p>“İşsiz güçsüzün tekiydi. Sonradan tekel bayisi oldu. Şimdi küçük bir dükkânı var. Oradan geçimini sağlıyor. Ablamın iki yıl önce kaynanası öldü, kayınbiraderi de evlendi. Aslında&#160;tam düzenleri oturdu derken bu boşanma işi çıktı.”</p>
<p>“Neden?’’</p>
<p>“Kız zamanında çok çekti kocasından. O zaman sığınacak yeri olmadığı için her şeye katlandı. Şimdi güya eskinin intikamını alıyor eniştemden ama artık kimin kimden intikam&#160;aldığı belli değil. Bizimkiler gel demeseler ayrılmazdı. Madem gel diyeceksiniz, zamanında deseydiniz de, kız o kadar&#160;eziyet çekmeseydi ya... Hem kocası artık eskisi gibi değil. İş&#160;güç sahibi oldu, dayaklar bitti. Çok söyledim ama beni dinlemedi. Söyledim ya, meğer bizimkilerin derdi başkaymış. Kızı&#160;çekip aldılar yanlarına. Şimdi onu da daha iyi anlıyorum. İnsan bir şeyi yapmaya kararlıysa nasihatin hiç faydası olmuyor. Aynı şeyi ben de yapmadim mı?”</p>
<p>Evet yaptı. Abla da geçmişinin, geçmişte yaşadıklarının kurbanı olmuş.</p>
<p>Zeynep bütün bunları artık görüyor, biliyor ama kocasından ayrılıp ayrılmama konusunda yeni ve çok önemli bir karar alması gerekiyor. Acaba bu sefer kendisi için doğru olan kararı alabilecek mi? Bunu da aceleye getirmese iyi olur.</p>
<p>“Zeynep, evliliğini bitirme konusunda kararlı mısın?’’ “Onun düşünecek yanı mı kalmış Gülseren Hanım. Böyle&#160;bir evliliği sürdürürsem çok yazık olur bana.”</p>
<p>“Bu da önemli bir karar. Üstelik de bir çocuğun var. İyi düşündün mü? Böyle önemli kararlar aceleye getirilmemeli.” “Düşünmez miyim, çok düşündüm. ‘Sen ne yapıyorsun?’&#160;dedim kendime, ‘bu sefer bari akıllı ol. Çocuğun var, onu babasız bırakıyorsun, buna hakkın var mı?’ diye çok sordum.&#160;Mehdi’den ne iyi bir baba olur, ne de iyi bir koca. O da benim&#160;gibi çok çekmiş hayattan. Onun da kendine çizdiği bir yol var.&#160;Düzenli bir aile hayatı Mehdi’ye göre değil. O hayattan başka&#160;şeyler istiyor. Her şeyden önce sanırım onun da pek çok sorunu var. Adam alkolik, babamdan farkı yok. Eve beş kuruş para getirmez. Neymiş efendim borçlan varmış. Ne borcu? Sen&#160;her akşam meyhanelerde içki içer, karıyla kızla gezersen borcun biter mi? Eve, kanna, çocuğuna beş kuruş para mı harcadın? Aynca ilişki kurmayı bilmiyor. Üç yıl evli kaldık, benimle&#160;doğru dürüst konuşmadı bile. Konuşma özürlü adam. Ne yaşarsa kendi içinde yaşıyor. Evlilik dedığiniz nedir ki, iki kişi-hayatı birlikte paylaşmasıdır. Ya işim var diye eve gelmedi, geldiği günler de benimle iki çift laf edemedi. Bakın etmedi&#160;demiyorum, edemedi. Ne sevindiği belli, ne üzüldüğü. Babamdan farkı yok yani... Çok yalnız hissettim kendımi.”</p>
<p>Ilişkisizlik belki de mutsuzluğun en önemli nedenlerinden biridir. Birini kendinize düşman etmek istiyorsanız, onunla ilişki kurmayın yeter. Demek Mehdi böyle biri ...</p>
<p>“Beni aldattığını duyunca kalbime bıçak saplandı sandım. Hani derseniz kocanı çok mu seviyordun, hayır. Baştan beri&#160;sevmedim ben onu. Güya beni seven oydu. Yıllarca benim hayalimle yaşamış da, bana şöyle âşıkmış, böyle seviyormuş da,&#160;bunları ilk zamanlar çok anlattı bana. Ben de o zamanlar bu&#160;masallara saf saf inanıyordum.”</p>
<p>“Belki de gerçekten seviyordu.”</p>
<p>“Olabilir, belki de seviyordu o zamanlar ama evlenip de aradan birkaç ay geçince işler değişti. Mehdi yeniden eski</p>
<p>Mehdi neyse ona döndü. Evi otel gibi kullanıyordu. Beni eve oturttu, o istediği gibi yaşadı. Zaten ilk günden bana kurallar&#160;koydu. Başını örteceksin, şöyle şöyle giyineceksin filan diye.&#160;Bunlara hiç ses çıkarmadım. Benim annem de türbanlıdır.&#160;Bunda bir şey yok ama bana hiç saygı duymadı. Nasıl duysun ki, onun dünyası kadına saygıyı hiç görmemiş ki... Sadece o mu, ben de görmemişim.”</p>
<p>Oysa hayatının daha uzun bölümünü Nermin Hanımların evinde yaşamış Zeynep. Sanırım orada saygının en âlâsını gördü. Ancak insan hayatın dilini ilk yedi yaşına kadar büyüdüğü&#160;evde öğrenir. O artık kişinin anadilidir. Gerisi öğrenilse de pek&#160;fazla hükmü yoktur. Zeynep de aynen böyle olmuş.</p>
<p>“Sen Nermin Hanımlarda yıllarca yaşamış ve bunu görmüşsün. Neden görmedim diyorsun?”</p>
<p>“Onlar beni bağrına bassa da ben hep misafirdim o evde. Benim geldiğim yer başkaydı. Başkası olmasa da bu gerçeği ben hep bilirdim. Aslında orada öğrendiklerimi evliliğimde&#160;uygulayabilseydim, durum böyle olmaz, Mehdi bana bunları&#160;yapamazdı. Ben ise annemin kızı gibi davrandım.”</p>
<p>“Sen böyle davranınca Mehdi de sana baban gibi davrandı değil mi?’’</p>
<p>“Ah, ah Gülseren Hanım, bunca öğrendiğim boşa gitti. Harcadım kendimi. Bunları ne uğruna yaptığımı bilsem, içim&#160;yanmayacak. Ben konuşkan, cana yakın biriyimdir. Mehdi’ye&#160;de öyle davrandım. Ne olsa konuştum, anlattım ama hiç cevap alamadım. ‘Neden konuşmuyorsun?’ diye sorduğumda,&#160;‘Ben böyleyim işte. Dışarıda da fazla konuşmam’ deyip konuyu kapatıyordu. Ama işin rengi öyle değilmiş. Onun bu pozları banaymış. Biz evlenince aşk meşk bitti. Sıra yeni aşklara geldi. Ben de içimden diyorum ki, adamın huyu böyle ama&#160;seni seviyor. Evde ilgisiz bir koca, ardından bir de çocuk doğurdum. Bir yandan işe koşuyorum, bir yandan eve. Ne eş,&#160;ne dost, ne arkadaş ... Hiçbirine de itiraz etmek aklıma gelmiyor. Mehdi’ye sitem bile etmiyorum. Bir de üstelik adam eve&#160;gelince onu nasıl memnun edeceğimi bilmiyorum. Kaderime&#160;razı olmuş, oturuyorum işte... Ah benim aptal kafam ah...”&#160;“Bu kadar suçlama kendini Zeynep. İnsan dediğin böyle-dir. Evinde öğrendiği anadille yaşar hayatını. Sonradan öğrendiklerimiz süs gibi durur zihnimizde. Anamızdan babamızdan ne gördüysek, hangi duygu anadilimizi yazdıysa hayatımıza hep o duygular egemen olur.”</p>
<p>“Gülseren Hanım, hadi annem, ablam neyse, onlar benim yaşadığım hayatı yaşamadılar; okumadılar, bir meslek sahibi olamamışlar ama ya bana ne demeli? ‘Ey Mehdi Efendi,&#160;bu çocuk benim kadar senin de çocuğun, bu ev benim kadar&#160;senin de evin, sen neredesin? Bu sorumlulukları neden benim başıma yıkıp gidiyorsun. Senin de yapabileceğin bir şey&#160;yok mu?’ demek neden aklıma gelmiyor. Neden onun kurduğu düzene paşa paşa razı oluyorum? Aklım nerede benim?”&#160;“Çok kızıyorsun kendine.”</p>
<p>“Az bile hocam, az bile... Adam önce beni aldatıyor, sonra inkâr ediyor, resimleri gösterip de üstüne atılınca da beni bir güzel dövüyor. Yani yine suçlu ben oluyorum. Arkasından&#160;da, ‘Rahatladın mı?’ diye soruyor. ‘Evet rahatladım, sayende&#160;hem de çok rahatladım Mehdi Efendi!’ Bundan sonra beni dövecek adam daha anasının karnından doğmadı. Sen git, elin&#160;bilmem nesiyle ortalarda fink at, itiraz edince de beni döv.&#160;Oh, iyi ettin. Sayende çok şey öğrendim. Ama suç yine benim. Hizmetçi gibi kullandırdım kendimi. Ben de bu evin hanımıyım. Senin kuralların buysa, benimkiler şu diyemedim.&#160;Adam döver de, söver de, aldatır da...”</p>
<p>Bir yandan çok öfkeli ama bir yandan da doğruları söylüyor. Bunları zamanında yapabilseydi, her şey çok farklı olurdu.</p>
<p>“Sen vicdanlı bir kızsın Zeynep ama bu vicdanı hep başkaları için kullanmışsın. Bir gün olsun kendini düşünmek aklına gelmemiş. Kader motifi tam da budur işte. Çocuklukta aldığın yaraların bedeli bunlar. Annen sana öyle kötü kötü&#160;baktıkça, sen de bir suçun, günahın varmış gibi kendine kızmış, onlara merhamet etmişsin. Oysa her birimiz önce kendimizden sorumluyuz. İnsan bunu sonradan öğreniyor da, bazen çok geç oluyor. Senin için geç değil. Kendini suçlamaktan, ailene borçlu hissetmekten vazgeçersen yaşamak da,&#160;doğru kararlar almak da daha kolay olur. Ancak şimdi görüyorum ki kocan dahil hepsine çok öfkelisin.”</p>
<p>“Olmaz mıyım, mahvettiler hayatımı.”</p>
<p>“Bu duygu da seni başka türlü yaralar. Olan olmuş artık. Onlar böyle yap demiş, sen de yapmışsın.”</p>
<p>“Asıl kendime kızıyorum zaten.”</p>
<p>“Sen enerjini ona buna kızmakla harcarsan geriye bir şey kalmaz, işte böyle depresyona girersin. Şlmdi sana düşen bir an&#160;önce hayatı affetmen. Hepimiz hata yapıyoruz. Bunları geçmişte bırak. kinle, öfkeyle yaşarsan hayat sana güzel şeyler veremez. Bu sefer de böyle kesersin önünü. Sen aç kollarını, sarıl&#160;dünyaya, bak bakalım o zaman dünya sana neler verecek.”</p>
<p>Yerinden kalkıp sıkıca sarılıyor bana. Bu sarılmada umut var, heyecan var, sevinç var. işte şimdi artık güveniyorum ona. Yolu&#160;açık olur inşallah.</p>
<p>Zeynep odadan çıkarken arkasından bakıyorum. Salına salına yürüyor bu kız. O da arkasına bakıp hafifçe gülümsüyor bana. İşte bu gülümseme çok iyi geliyor ruhuma. Şimdi artık odama geçip dağıttığım dosyaları toparlama zamanı. Yollar karlı. Eve gitmek zor olacak.</p>
<p>Ben dosyaları kaldırırken Tuna koşarak giriyor içeri.</p>
<p>"Ayol Nalan Hanım arıyor ama kadın çığlık çığlığa bağırdığı için ne diyeceğimi, ne yapacağımı bilemedim. Ona bir dakika deyip sizin yanınıza geldim. Kötü bir şey oldu galiba. Ne yapayım. Size bağlasam konuşur musunuz? Gerçi ne dediği anlaşılmıyor ama!"</p>
<p>"Bağla, bağla... Yine kim bilir ne oldu, olay bitmiyor bu ailede. Hemen bağla."</p>
<p>Tuna koşarak masasına gidiyor ve Nalan'ı bağlıyor.</p>
<p>“Alo, Nalan!”</p>
<p>Aman Allahım, kadın, bir yerlerini koparıyorlar gibi çığlık çığlığa bağırıyor. Bir şeyler söylüyor ama anlamıyorum.</p>
<p>“Hayri!”</p>
<p>“Ne oldu Hayri’ye?’’</p>
<p>“Hayri yok artık Gülseren Hanım, yokkk!”</p>
<p>‘'Yok mu? Ne demek yok?’’</p>
<p>‘Vurmuşlar, vurmuşlar Hayri’yi.”</p>
<p>“Nasıl?’’</p>
<p>“Kıymışlar Hayrime! O Laz kızı denen canavar kıymış benim Hayrime. Ben onsuz nasıl yaşarım?”</p>
<p>Nasıl yani, öldürdüler mi Hayri'yi. Aman Allahım, inşallah yanlış anlamışımdır. Yok, olamaz yani... O ölmemeli ... Yapma&#160;Hayri, bu kadarını yapma yani...</p>
<p>‘Vurmuşlar mı dedin?”</p>
<p>“Ölmüş hocam, ölmüş Hayri!”</p>
<p>Nalan çığlık atarak bağırmaya devam ederken kadını bırakmış, kendi kendime konuşuyorum. "Demek gittin ha? Neden yaptın bunu Hayri, neden? Neden göz göre göre gittin ölüme?&#160;'Laz kızı kızarsa adamı alnından vurur' diyordun. Bunu sen söylüyordun. Demek vurdu ha?"</p>
<p>Kadını teselli etmeyi filan unuttum. Demek Hayri benim için de çok değerliymiş. İçime keskin bir ok saplanıyor. Çıkar çıkarabilirsen. Hayri'nin öldüğüne bir türlü inanmak istemiyorum.</p>
<p>Kızlar haber vermiş Nalan'a. O da bu haberi alır almaz önce beni aramış. Şimdi de Hayri'nin evine gidecekmiş. Hay Allah. Evde mi vurmuşlar Hayri'yi, anlamadım ki... Zaten Nalan da olayı henüz tam bilmiyor. Kadın acıdan ve şaşkınlıktan ne yapacağını şaşırmış. Şaşırmaz mı? Telefonla gelen bu ani ölüm haberi insanı ne hale getirir.</p>
<p>Ona bir şeyler söylüyorum ama o bana ne dedi, ben ona ne dedim, bilmiyorum ki... Tek bildiğim Hayri'nin öldüğü. Laz kızı&#160;sonunda kıymış Hayri'ye. Olan bu işte! Gerisi boş!</p>
<p>Ertesi sabah gazetelere Tuna ile beraber bakıyoruz. Üzeri gazete kağıdıyla örtülmüş, karların üstünde yatıyor Hayri. "Demek üçüncü sayfalara haber oldun be Hayri" diyorum.</p>
<p>Gazete kağıtlarının altından bir ayağı ve ayağındaki her zaman giydiği siyah ayakkabısı görünüyor, siyah makosen. Gri bol bir pardösü giymiş.</p>
<p>Genç bir kadının resmi de var haberde. Demek Laz kızı bu! Simsiyah saçları yüzüne gözüne dağılmış, başı önünde, ellerini&#160;pardösününün cebine sokmuş. Bir kolundan sivil polis tutuyor.</p>
<p>"Âşığını, evinin önünde vurdu."</p>
<p>Kocaman bir başlık atılmış. Resimli bir üçüncü sayfa haberi.</p>
<p>Hemen yanına Hayri Kılıç'ın bir de küçük vesikalık fotoğrafı konmuş. Kirli sakallarıyla hafif gülümseyerek bakmış objektife. Kim bilir ne zaman çekildi bu resim?</p>
<p>Dün akşam işlenen cinayette, bir süredir birlikte yaşadığı sevgilisini evinin bahçesinde bıçakla delik deşik eden G.D. polisler tarafından suçüstü yakalandı. Bir süre polislere direnen ve&#160;zorlukla yatıştırılan G.D, Hayri Kılıç’ın eşinin ve çocuklarının&#160;çığlıklarıyla pencerelere üşüşen mahalle sakinleri tarafından&#160;linç edilmek istenince, polis otosuna bindirilerek olay mahallinden uzaklaştırıldı. Akşamüzeri tam evine girmek üzereyken işlenen cinayeti maktulün eşi ve çocukları saniye saniye izlediler.&#160;Ölümü göze alarak gözü dönmüş kadının önüne çıkan çocuklar&#160;çok uğraşsalar da babalarını kurtaramadılar. Olaydan sonra sinir krizleri geçiren gözü yaşlı eş ve çocuklar uzun süre sakinleştirilemedi. Getirildiği karakolda ifadesi alınan genç kadın, Hayri Kılıç’la bir süredir beraber yaşadıklarını, ona evlenme sözü&#160;verdiği halde, bundan vazgeçip onu terk etmeye kalkışınca, önce&#160;kendisini uyardığını, son olarak da dün akşam tekrar onu eşiyle&#160;yaşadığı eve girerken yakalayınca, yanında taşıdığı bıçakla ona&#160;saldırdığını söyledi. Hayri Kılıç evli ve üç çocuk babasıydı. Cinayeti işlediğini itiraf eden G.D. ilk ifadesinden sonra tutuklanarak cezaevine konuldu.</p>
<p>Haberi okurken iliklerime kadar ürperiyorum. Laz kızının onu zorlayacağını biliyordum ama bu kadarını beklemiyordum doğrusu. Yazık, çok yazık oldu Hayri'ye. Sanki olacakları biliyor gibiydi. Cezayı mıknatıs gibi çekti kendine. Bilinçdışının ona yazdığı&#160;kaderin önüne geçemedik.</p>
<p>"Ah bir tanısanız onu, kızarsa alnının ortasından çeker vurur insanı, şakası yok" diyordu. Şakası olmadığını bile bile kendini&#160;nasıl bir yangının içine attı!</p>
<p>Demek bu aşklar başkalarını yaktığı kadar seni de yaktı! Yazık oldu sana Hayri. Hiç kazanan olmadı bu oyunda.</p>
<p>Içimde derin bir hüzün duyuyorum. "Acaba bütün bunları önleyebilir miydim, benim de bu olanlarda bir sorumluluğum var mı?" diye düşünüyorum bir süre. Doktorluk işte böyle bir&#160;şey... Insanların hayatına girerken bir sorumluluk yükleniyorsunuz.</p>
<p>Sonra Nalan geliyor aklıma. Dünden beri onu sık sık arıyorum ama telefonda konuşabileceğimiz bir şey kalmadı. Şimdi artık bekleme zamanı. Ihtiyaçları olursa beni her zaman arayabileceklerini ve yanıma gelebileceklerini biliyorlar.</p>
<p>Ne kadar zor bir meslek benim yaptığım. Hiç iyi hissetmiyorum kendimi. Hepsi adına üzüldüm. En çok da Hayri'ye üzüldüm. Rüzgârın önünde savrulan bir yaprak gibiydi o. Onun rüzgarı biraz fırtına gibiydi. Duyguları hep çok güçlüydü ve o, bu&#160;duygularına dur diyemiyor, onların peşinden hiç hesapsız savruluyordu. Oradan oraya ... Nalan'ı düşünmek şöyle dursun, o kendini, kendi hayatını bile düşünmeyen, hiçe sayan bir adamdı.</p>
<p>Pek çok yanlış yaptı. Ama yine de o bir insandı. Duyguları, hayalleri, bitmek tükenmek bilmeyen hırsları, tutkuları vardı. Ya-şasa, kim bilir daha ne fırtınalar görecekti.</p>
<p>İtiraf etmeliyim, bir kadın olarak ben de kızmıştım ona. Onu çok bencil, kadınları sürekli aldatan, onlara haksızlık eden biri olarak görmüştüm. Karısını sevgilisiyle, sevgilisini bir sonraki&#160;sevgilisiyle aldatıyordu. Duyguları çabucak değişiyor, dün söylediğini bugün reddediyordu.</p>
<p>O hep hayatında heyecan arıyordu. Çok daha uzun yıllar hayatta kalabilen pek çok erkek, onun yaşadıklarının yarısını bile yaşamamıştır belki de. Her şeyin bir bedeli var. Bu söz hayatın&#160;her bölümüne yakışıyar galiba.</p>
<h2>ll</h2>
<p>Hayri'yi kaybedeli üç dört ay oldu. Nalan ilk bir iki günden sonra bir daha aramadı beni.</p>
<p>Aylar sonra bugün yine Nalan'ın adını gördüm randevu defterinde. Hafif bir endişe kaplıyor içimi. Onu görmeyi ben de çok istiyorum. Hastalarımı içeri almaya başlıyorum ama aklım sık sık&#160;Nalan'a gidiyor.</p>
<p>Tuna Nalan'ı içeri almak için başını adama uzattığında, gözlerindeki nemi bana göstermemeye çalıştığını hemen fark ediyorum. Hep neşeli ve enerjiktir Tuna, ama onun ne kadar duygusal bir kadın olduğunu bilirim ben.</p>
<p>Kapı hafifçe vuruluyor ve Nalan görünüyor kapıda. Beyaz bir gömlek ve siyah etek var üzerinde. Onu ilk kez beyaz bir giysiyle görüyorum. Bu hoşuma gidiyor. Boynunda yine küçük kalpli kolyesi, ayaklarında tertemiz siyah ayakkabıları ve elinde küçük&#160;siyah çantası var. Bir süre kapıya sırtını dayayıp, öylece bakıyor&#160;bana. Yemyeşil gözlerinde sadece hüzün var.</p>
<p>Saçlarını ensesinde toplamış, hiç makyaj yok yüzünde ama yine de güzel. Galiba biraz kilo vermiş. Yine hüzünlü ama bir değişiklik var bugün Nalan'da. Yerimden kalkıp ona sarılıyorum. Bir&#160;süre başını omzuma yaslayıp, öylece duruyor. Hiç konuşmuyoruz. Sonra suçlu çocuklar gibi oturuyor yerine. İ!k geldiği günkü gibi, yine elleri çantasının üzerinde birleşmiş, önüne bakıyor.&#160;Ben de yerime oturuyorum. Söze nereden başlayacağımızı ikimiz de bilmiyoruz.</p>
<p>Ben ona bir şey söylemek istemiyorum. O nasıl istiyorsa, öyle olsun. Bir süre sonra yavaşça başını kaldırıp, yumuşak, hafif ve hüzünlü bir sesle konuşmaya başlıyor.</p>
<p>“Hayri’yi kaybedince beni doğru dürüst arayan bile olmadı. Doğal olarak herkes eşini aradı. Ben onun hiçbir şeyi değilmişim meğer. Sevgilisi bile... Çünkü sevgilisi tarafından öldürüldü. Ben olayı kızlardan öğreniyorum. Ne garip değil&#160;mi? Babaları ölünce ilk önce akıllarına beni aramak geliyor.”&#160;“Evet, gerçekten garip... Demek seni kendilerine çok yakın hissediyorlar.”</p>
<p>“Olaydan hemen sonra aradılar beni. Gittiğimde Hayri’yi yerden daha yeni kaldırıp ambulansa koymuşlardı. Evin önü&#160;çok kalabalıktı. Her kafadan bir ses çıkıyor, insanlar nereye saldıracaklarını bilmiyor, polislere kızıyorlardı. Meğer polisler kadını mahallelinin elinden zor almış. Zaten polis otosuna bindirene kadar epeyce hırpalamışlar kadını. O da hiç&#160;karşı koymamış, kaçmaya filan çalışmamış. Benim de aklıma&#160;hemen siz geldiniz ve oraya koşmadan önce sizi aradım. Çok&#160;rahatsız ettim mi sizi?’’</p>
<p>“Aman rica ederim Nalan. Böyle bir durumda tabii ki beni arayacaksın. Çok iyi ettin aramakla ama ben de o kadar üzüldüm ki, telefonda sana faydalı olabildim mi, bilmiyorum.”&#160;“Olmaz mısınız Gülseren Hanım! Sizin sesinizi duymak, yanımda olduğunuzu bilmek bile çok iyi geldi bana. Telefonu&#160;kapattıktan sonra oraya nasıl gittim, bilmiyorum. Sanki bir&#160;an önce yetişirsem Hayri’yi kurtaracakmışım gibi adeta uçarak gittim yanlarına.”</p>
<p>O gün telefonda konuştuklarımızı ben de pek hatırlamıyorum. Doktor da olsak, hepimiz içimizde bir kalp taşıyoruz. Ben de çok etkilendim bu ani ölümden...</p>
<p>“Onun öleceği hiç aklıma gelmezdi. Ben yaşça ondan büyük olduğum için, ondan önce öleceğimi sanırdım. Bir tek ölüm ayırabilirdi bizi. Ama o değil, önce ben ölecektim. Yine&#160;hayat yanılttı beni. Sizinle telefonda konuşurken iyi ki biraz&#160;içimi dökebilmiş, ağlayabilmişim çünkü oraya gittikten sonra bir daha ağlayamadım. Adeta dondum kaldım. Hele kızların ve Türkân’ın halini görünce bana daha güçlü olmak düştü. Hepsi de öyle perişandı ki... Hepsi birden bana sarılıyor,&#160;sanki ben babalarının bir parçasıymışım gibi bana sokularak&#160;benden medet umuyorlardı. Şaşkına dönmüştü insancıklar.&#160;Birbirimize sarıldık, onlar ağladı, bağırdı, çağırdı, ben de onları aklımca teselli ettim. Ev sahibi benmişim gibi her birine&#160;şekerli sular içirdim, yatırdım, kaldırdım, gözyaşlarını ben&#160;sildim. O gece sabaha kadar ev doldu doldu boşaldı. Ben de&#160;gelenlere hizmet ettim, yer gösterdım, çay yaptım.”</p>
<p>“Ne iyi etmişsin Nalan.”</p>
<p>“Demek bana söylediği şeyler doğruymuş. Kurtulamadı o kadından. Sonra yine kendimi suçladım. ‘Benim yüzümden&#160;öldü Hayri. Onu rahat bıraksaydım, o kadınla belki de beraber olacaktı ve bu gencecik yaşında hayata veda etmeyecekti’ dedim.”</p>
<p>‘Yapma Nalan, o kadının muhatabı zaten sen değildin. Sen olsan da olmasan da, bu macera böyle yaşanacaktı. Sana bu oyunda hiç rol vermedıler. Olayları lütfen çarpıtma ve&#160;doğru yorumla.”</p>
<p>“Böyle düşünmenize memnun oldum. Benim yüzümden ölseydi, buna dayanamazdım. Gülseren Hanım dünyada en&#160;son ölecek kişi oydu. Nasıl da hayat doluydu. Güçlü kuvvetli, enerji dolu bir adamdı. Hiç yorulmaz, pire gibi oradan oraya sıçrar dururdu.”</p>
<p>“Haklısın, gerçekten de öyleydi.”</p>
<p>“Bir kadın tarafından öldürülebileceğine inanmak çok zor. Hem de bıçakla... Nasıl oldu anlayamıyorum. O kadının elinden bıçağı alamadı demek ki... Ayrıca nasıl bir kadın bu böyle, insan sevdiğini öldürür mü? Zaten onun Hayri’yi sevdiğini sanmıyorum. Bir inat uğruna öldürdü adamı. Ya çocuklar,&#160;üstelik her şey onların gözlerinin önünde olmuş. Koşarak bir&#160;yerden geliyormuş Hayri, belki de kadından kaçıyordu. Tam&#160;evine girmek üzereymiş. Dışardan gelen sesleri duyunca&#160;Türkân ve çocuklar koşmuşlar hemen ama gittiklerinde Hay-ri zaten yerde yatıyormuş. Kalbinden bıçaklamış onu. Zaten&#160;başka yerinden darbe almamış. Sadece kalbinden... Kadın öldürmeye kararlıymış yani. Koca Hayri nasıl mani olamadı o&#160;kadına? Canavar gibi biri demek ki... Ben orada olsaydım, ne&#160;yapar eder, kurtarırdım onu. Belki ben ölürdüm ama o yaşardı... Günlerce gözüme uyku girmedi. Hayri’nin nasıl öldüğünü düşündüm durdum. Acaba ölürken beni düşündü mü,&#160;öleceğini hissetti mi, çok acı çekti mi? Bu arada tam yedi kilo birden verdim. Yiyemedim, içemedim, ağlayamadım bile.&#160;Meğer ağlayabilmek bile bir lüksmüş. Ben bu odada kaç günler, nasıl da ağladım, biliyorsunuz. Düşünün Hayri temelli&#160;gidiyor ve bu sefer ben ağlayamıyorum. Derken günler geçtikçe yavaş yavaş ağlamaya başladım. Nasıl güzel oluyormuş&#160;meğer ağlamak. Ağlamalara doyamadım.”</p>
<p>“Haklısın, ağlamak çoğu zaman iyi gelir insana. Eskiler ağlamak insanın içindeki zehri dışarı akıtır derler. Doğru&#160;söylemişler.”</p>
<p>‘Yeni bir dönem başlıyor hayatımda. Bunun farkındayım. Hayri’siz, sevgisiz bir dönem. Zaten sevgiyle Hayri tanıştırmıştı beni. Yedi yıl meğer ne güzel şeyler yaşatmış bana. Her&#160;sabah kalkıp onun için dua ediyorum. Nur içinde yatsın inşallah.”</p>
<p>Belki de Nalan'ın evine girerken gördü onu Laz kızı. Belki de o karşısına çıkınca paniğe kapıldı, evine koştu. Yine mi Nalan'ı&#160;korumaya çalışıyordu acaba?</p>
<p>Hiç sözünü kesmeden dinliyorum onu. Artık rahat rahat konuşabiliyor Nalan. Eskiden duygularını bu kadar rahat anlatamazdı. Benimle her şeyi paylaşabiliyor. Hayri'yi hep güzel şeylerle hatırlamak istiyor, bunu ben de destekleyeceğim. Ona kızmak şöyle dursun, tam tersi bu olanlardan bile kendini sorumlu tutuyor. Hayri bugün olmasa bile, bir gün onu bırakıp gidecekti. Nalan'ı bir zamanlar çok sevdiği doğru ama bu sevgi çoktan&#160;bitmiş, yerini bir alışkanlık, bağımlılık, biraz da suçluluk almıştı.&#160;Hayri yeni ufuklara, yeni heyecanlara doğru yelken açmıştı.</p>
<p>“Nalan son görüşmenizden bahsetsene biraz.”</p>
<p>“Ölmeden bir gece önce uğradı bana. Yarın yine uğrarım, şimdi hemen gitmem gerek dedi. Çok telaşlı ve heyecanlıydı.&#160;On on beş dakika kalıp gitti. O gece benden sürekli özür diledi. Hatta, ‘Ben senin yerinde olsam, böyle bir adamı affetmezdim, hüzün çiçeğim benim’ dedi bana.”</p>
<p>“Hüzün çiçeğim ha?”</p>
<p>“Ben üzülünce hep öyle derdi bana. O gece giderken de öyle dedi. ‘Bu anlattıklarıma çocuk olsa inanmaz ama ne yapalım ki gerçek böyle. Bir gecelik hata bana çok pahalıya mal oldu. Kadın bıraksa kardeşleri bırakmıyor peşimi. Bu işin&#160;içinden nasıl çıkacağımı ben de şaşırdım’ dedi. Sonra, tam&#160;kapıdan çıkarken, ‘Bir süre buraya hiç gelemeyebilirim, telefonla da aramazsam merak etme, sen beni arama. Ben bir&#160;yolunu bulur, yine aranm seni. Bir gün kendimi affettireceğim sana. Bütün bunlar, seni üzdüğüm, sana haksızlık ettiğim için geldi başıma. Sen misin Nalan’ın kıymetini bilmeyen, dedi Allah ve bu belayı çıkardı karşıma. Beni merak etme, bana artık kızma ve affet ki, bu işlerin altından kalkabileyim’ dedi ve beni yanaklarımdan öpüp öyle gitti. Giderken arkasından baktım, koşarak kayboldu. Arabasını bile getirmemiş veya başka bir yere park etmişti. Demek ki korkuyordu kadından. Yıllardır beraberiz onunla ama hiç o geceki kadar yakın olmamıştık birbirimize. İçinde hiç cinsellik&#160;taşımayan, tuhaf bir yakınlık vardı aramızda. O gece penceremin önünde oturup tek başıma hep Hayri’yi düşündüm.&#160;Onun koşarak kayboluşu, hiç gözümün önünden gitmedi. Ertesi sabah büyük bir sıkıntıyla uyandım. Elim sürekli telefona gidiyor, içimden hep onu aramak geliyordu ama arayamadım. Çünkü bana çok tembih etmişti onu aramamam için.&#160;Akşama doğru içimdeki sıkıntı biraz azaldı. Akşamüstü bir&#160;uyku bastırdı, hiç âdetim olmadığı halde saat altı gibi yattım. Hayri’nin öldürüldüğü sırada ben uyuyordum ve rüyamda Hayri’yle beraberdik. Deniz kenarında bir yerlere gitmişiz&#160;onunla. Akşam oluyor ve Hayri beni orada bırakıp gidiyor.&#160;Koşarak ayrılıyor yanımdan. Çok üzülüyorum. Ben buraları&#160;hiç tanımıyorum, yalnız başıma eve nasıl gideceğim diye düşünürken telefon sesiyle uyandım. İçimde yine o tuhaf sıkıntı vardı ve açık bıraktığım radyoda son zamanlarda dinlemeyi çok sevdiğim bir şarkı çalıyordu.”</p>
<p>“Neydi o şarkı?”</p>
<p>“Çocukluğumda evde hep Türk müziği dinlendiğinden eski şarkıları hâlâ çok severim. Bilmem, bilir misiniz? Şöyle:</p>
<p>Kaçıncı faslı bahar bu, salar gider emelim.</p>
<p>Tadılmadan nice yıllar geçer, budur halim"</p>
<p>“Bilmez miyim, ben de severim eski şarkılar:</p>
<p>Çiçeklerin bana dal dal uzansa, değmez elim</p>
<p>Ben işte böyle bir aşkın esiriyim güzelim"</p>
<p>“Ay, nasıl da biliyorsunuz. Artık Türk müziği dinleyen de kalmadı. Sonrasını biliyorsunuz işte. Acı haberler galiba hep&#160;telefonla geliyor. Babamın haberi de bana telefonla gelmişti.&#160;Gazetedeki küçük vesikalık resmi gördünüz mü?”</p>
<p>“Gördüm.”</p>
<p>“O fotoğrafı beraber çektirmiştik. İkimiz birlikte gitmiştik fotoğrafçıya. Çok keyifli günlerimizden biriydi. Bundan dört beş&#160;yıl önceydi. Sonra o yakınlardaki bir kebapçıda yemek yemiştik. O fotoğrafın, böyle bir haberin yanında yer alacağı, o zaman kimsenin aklına gelmemişti. Çocuklar beni arayınca şok&#160;geçirdim. İnsan böyle şeylere inanamıyor. O değildir, bir yanlışlık vardır filan dedim. Yüreğime inecekti az kalsın. Gazeteyi&#160;gördünüz değil mi? Tek ayağı ve ayakkabısı görünüyordu. Hep&#160;siyah makosen giyerdi. İçimden ılık ılık bir şeyler aktı. Sanki&#160;canım gitti. Hep kendimi sorguladım. Onun ölümünde benim&#160;payım neydi? Gerçekten benim ahım tutmuş ve Hayri benim&#160;yüzümden mi ölmüştü? Halbuki ben onu çoktan affetmiştim.”&#160;“Bunu ben de biliyorum. Sen onu affettin.”</p>
<p>“Ama galiba o kendini affetmedi. Son gece söylediklerinden öyle anladım. O gece ona artık bu ilişkiyi sürdürmek istemediğimi söylemek istiyordum ama onu öyle heyecanlı ve telaşlı görünce bunu söylemekten vazgeçtim. Onu hâlâ seviyordum, o benim için çok değerliydi ama ona olan güvenim&#160;kırılmıştı bir kere. Bugün olmasa bile, bir gün bu ilişkinin biteceğini nihayet anlamış ve bunu kabul etmiştim. Büyü bozulmuştu artık. Onu kaybetmek, eskisi kadar korkutmuyordu beni. Ben onu terk etmeye hazırlanırken yine o erken davrandı ve bırakıp gitti beni. Siz, onu kaybedeceğimi çok önceden biliyormuş gibi, beni onsuzluğa hazırladınız. Onun ölümüne değil ama o olmadan yaşamaya hazırdım ben. Ona aslında teşekkür borçluyum. Bana sevmeyi, sevilmeyi öğretti&#160;ve daha da önemlisi sizinle, onun sayesinde tanıştım.”</p>
<p>Gözlerinde acının izleri duruyor. Ömrü oldukça unutmayacak Hayri'yi. Nalan'da hep kadınsı, munis, yumuşak, korunmaya muhtaç bir yan var. lşığı bile güneş gibi değil, ay gibi... insanı okşayan, sakinleştiren bir ışık.</p>
<p>“Siz olmasanız, başıma gelen bunca acıyla nasıl başa çıkardım? Sanki beni bırakıp gideceğini büir gibi, beni kolumdan tutup size getirdi. Bu tesadüf mü, altıncı his mi, nedir bilmiyorum ama aksi gibi ben de gelmemek için nasıl direnmiştim. Gelmeseydim, hayat nasıl farklı akacaktı. Acaba benim yerime Hayri mi öldü? Çünkü o zaman ölmek isteyen o&#160;değildi, bendim. Düşünüyorum da, hayat nasıl bir oyun oynadı bize. Ben Hayri’siz yaşayamam derken meğer hayat onu&#160;temelli alacakmış elimden ve beni onsuz yaşamayı öğreneyim diye size göndermiş. Geceler boyu işte hep bunları düşündüm. Ama sonunda yine de hep kendimi suçladim.”</p>
<p>“Senin geçmişinde olduğu gibi, bu olayda da hiç rolün yok Nalan. Laz kızı Hayri’yi senin evine girerken değil, eşi ve çocuklarıyla yaşadığı eve girerken öldürmüş. Hayat seni bir şekilde korumuş işte. O kadının hesabı seninle değil, karısıylaydı. Sanırım seni hiç bilmedi. Hayri bu konuya çok özen&#160;gösterdi. Senin varlığından haberi olmasın diye baksana, senin evine girmesiyle çıkması bir oluyormuş.”</p>
<p>“Evet, evet. Dedim ya, ‘Bir süre hiç gelemeyeceğim. Beni arama, merak etme’ dedi. Demek başına gelecekleri anladı.&#160;Olaydan sonra kızlarla da Türkân’la da çok sık görüştük. Çocuklarını alıp haftanın üç günü bize geldi. Hayri ölecek, ardından karısı ve çocuklarıyla birlikte gözyaşı dökeceğiz... Hiç&#160;böyle şeyler insanın aklına gelir mi?”</p>
<p>Ne kadar doğru söylüyor. Karısı acısını Hayri'nin yedi yıllık sevgilisiyle paylaşıyor.</p>
<p>Bir yandan da Nalan'ın söylediklerini düşünüyorum. Hayri, sevgilisi intihar etmesin diye zorla bana getiriyor ama biz böyle zannederken hayat bambaşka bir senaryo yazıyor. Ölen Hayri,&#160;kalan Nalan oluyor. Hani derler ya, "Siz hayal kurarken hayat sizin için plan yapmakla meşguldür" diye. Aynen öyle oldu.</p>
<p>Hayri'nin ölümü de bana bir tür intihar gibi geliyor. Kendi söylemedi mi bana, Laz kızının şakası yok, insanı alnının ortasından vurur diye. Bir tek neresinden vuracağını bilememiş. Kadın onu&#160;alnından değil, kalbinden vurmuş. Bu da çok anlamlı doğrusu.</p>
<p>Bu sefer de Laz kızına gidiyor aklım. Sadece kıskançlıktan onu öldürmüş olamaz. O kadın hayallerini kaybetti. Yıllardır kafasında bir gün kavuşurum diye beklettiği hayallerini... Hayri önce söz verdi ama sonra sözünü tutamadı. Ne Nalan'dan vazgeçebildi, ne de eşinden ve çocuklarından. O zaten hiç kimseyi&#160;ciddiye almıyordu ki... Canını bile!</p>
<p>Hayatın ya da bilinçdışının ona sıkı bir ceza ödeteceğini biliyordum ama bunu canıyla ödeyeceği benim de aklıma gelmedi.</p>
<p>Bu hayatın sırrına gerçekten aklı ermiyor insanın. Bir gün sonra başımıza neler geleceğini hiç bilemeden yaşayıp gidiyoruz işte. Çok sevindiğimiz bir olay, sonradan başımıza olmadık&#160;işler getiriyor. Bazen de bizi çok üzen olaylar önümüze hiç aklımıza gelmeyen yepyeni kapılar açıyor.</p>
<p>Nalan'da da durum böyle galiba! Şimdi çok acı çekiyor ama belki de bu kayıp, zamanla ona yepyeni kapılar açacak.</p>
<p>“Nalan, bugün ilk defa siyah yerine beyaz gömlek giymişsin.”</p>
<p>“Demek fark ettiniz! Asıl şimdi giymem gerekiyor siyahları. Siyah yas rengidir. Bunu bile Hayri ölünce anladım. Zaten neden hep siyah giydiğimi soran bile olmadı. Hayri siyahları çok sevdiğim için giydiğimi sanırdı. Ben yas tutmaya yeni başlamadım ki... Doğduğum günden beri yas tutuyorum demek ki... Ben yas tuttukça, hayatımda üzüntü ve sıkıntı hiç eksik olmadı. İşte yine büyük bir acıyla karşı kar-şıyayım. Ama artık eskisi kadar zayıf değilim hayatın karşısında. Baksanıza, Hayri olmadan da yaşayabiliyorum. Eskiden her şeyden ödüm kopardı. Hiçbir şeye dayanamayacağımı sanırdım. Hastanelerin önünden geçerken içim bir tuhaf olur, cenazelere gitmekten ödüm kopardı.”</p>
<p>“Hayri’nin cenazesine gittin mi?’’</p>
<p>“Gittim tabü, gitmez olur muyum? Ama nasıl gittiğimi anlatsam, inanmazsınız.”</p>
<p>“Sahi, nasıl gittin?”</p>
<p>“Aslında Türkan ve çocuklar gelmemi, o gün yanlarında olmamı çok istediler ama ben bunu göze alamadım. Cenazeye gelenler arasında ikimizi de tanıyan pek çok kişi olacaktı.&#160;Gitmesem, o da içime sinmedi. Çocuklara gelemeyeceğimi, cenazelerde hastalandığımı söyledim. Sonra da siyah bir manto&#160;giydim, başıma da büyük, siyah bir çarşaf geçirdim. Gözlerim&#160;hariç, bütün yüzümü kapattım. Gözüme de gözlük takınca, beni kimse tanımadı yine de beni tanımayacaklarından emin olmak için içime kat kat hırkalar bağladım. Böylece oldukça şişman, yaşlı bir kadın oldum. İnsanın toplum içinde yüzünü kapatması iyi oluyormuş. Hiç olmazsa tabutuna bakarken kimseden korkmadan acımı çekebildim. Ben herkese baktım, onlar beni görmedi. Sedat da gelmişti cenazeye.”</p>
<p>“Eski eşin mi?’’</p>
<p>“Evet! <sup>Ö</sup>nce gözlerime inanamadım. Yanındaki de sanırım Hayri’nin çocukluk arkadaşı Orhan’dı. Cumhuriyet savcısıymış. Geçen gün kulübe onu ziyarete gelmiş. Bir ara bana bahsetmişti ondan. Zaten olayı Orhan Bey üstlenmiş. Yasal incelemeleri o yapmış. Türkan’ın yanına gelip baş sağlığı diledi. Daha önce de onlarla konuşmaya eve gelmiş. Sedat uzaktaydı. Neden geldı, anlayamadım.”</p>
<p>Ah bu Hayri ah! Nalan'a olayı kim bilir nasıl anlatmıştır. Sedat'ın neden geldiğini ben de anlayamadım. Acaba Orhan mı getirdi onu. Orhan işin aslını bilse gel demezdi. Hâlâ bilmediğimiz ne çok şey var.</p>
<p>Nalan kaldığı yerden anlatmaya devam ediyor.</p>
<p>Cenaze çok kalabalıktı. Demek Hayri’nin çok seveni varmış. Gelenler çok üzgündü. Hele çocukların halini görseydiniz, üçü de perişandı. Hele büyük kız, yani Sanem! İçini çeke çeke nasıl da ağlıyordu.”</p>
<p>“Sanem kaç yaşında?’’</p>
<p>“On iki yaşında. Diğerleri daha küçük, belki de ne olduğunu anlamadılar bile. Türkan da çok yandı kocasına. Ben de el gibi uzaktan baktım işte. Oysa giden benim canımdı. Hay-ri beni terk etmeye kalkıştığında, içine düştüğüm paniği biliyorsunuz. Şimdi panik filan kalmadı.”</p>
<p>“Haklısın. Ölüm insan ruhunu çok farklı etkiliyor çünkü gidenin bir daha asla geri gelmeyeceğini çok iyi biliyoruz. Bir&#160;zamanlar bana gelen şişman, hep terleyen, ükokul öğretmeni&#160;bir kadın hastam vardı. Eşi binbaşıydı. Hep birlikte gelirlerdi. Çok evhamlı, kafasında her şeyi kuran, zaman zaman panik ataklar geçiren, senin gibi her şeyden korkan bir kadındı.&#160;Her sıkıntısında eşini arar, adamcağız işinden izin alıp yanına gelir, onu rahatlatmaya çalışırdı. Bir gün eşini aniden bir&#160;kalp kriziyle kaybetmiş. Ondan sonra bana son bir kere daha&#160;geldi. Ne panik kalmıştı kadında, ne de sıkıntı. Onun yerini&#160;derin bir keder almıştı. Sonra arada bir telefonla görüştük.&#160;Okuldan çıkar çıkmaz eve koşuyor, çoluğa çocuğa para yetiştirebilmek için mahalledeki kadınlara dikiş dikiyordu. Keder&#160;işte böyle bir şey. O kadar yoğun ki, o gelince diğerleri kaçacak delik anyor.”</p>
<p>“Bende de öyle oldu galiba. Korkmak filan artık aklıma gelmiyor. Siyah bile giymek istemiyorum. Benim siyahtan&#160;başka giysim yoktu. Bu üzerimdeki Hayri’nin bende kalan&#160;eski bir gömleği. Şimdilik alışverişe gidecek kadar iyi hissetmiyorum kendimi. O gömleği orasını burasını kesip düzelterek kendime göre yaptım. Sanki hâlâ üzerinde Hayri’nin kokusu duruyor gibi geliyor bana. Onu giyince daha iyi hissediyorum kendimi. Ama bir gün mutlaka gidip renkli giysiler&#160;alacağım kendime.”</p>
<p>“Demek korkmuyorsun. İçeri girdiğin anda yüzünde, bakışlarında bir değişiklik hissettim ama ne olduğunu anlayamamıştım. Şimdi anladım. Gözlerinde hep görmeye alışkın olduğum korku yok olmuş.”</p>
<p>“Ben korktukça hayat üzerime geliyor. Artık korkacak ne kaldı ki... Bu korku sanırım doğduğum gün yerleşmiş gözlerime. O gözler, ilk günler neler gördü bilmiyorum ama en azından sıcak bir kucak, sevgiyle bakan bir çift göz hiç görmedi.&#160;Bir de kızların hali beni çok üzüyor.”</p>
<p>“Hayri’nin karısı ve kızlarıyla yakından ilgileniyorsun galiba. Bu ilişki nasıl kuruldu?’’</p>
<p>“Bir bayramda Hayri hepsini toplayıp gelmiş. <sup>Ö</sup>nce ne yapacağımı şaşırdım. Hadi çocuklar neyse de, karısıyla tanışmak çok garibime gitti. Kadıncağızın hiçbir şeyden haberi yok. Yaptığımız tam bir sahtekarlık. Ben beceremem böyle şeyleri ama kadın bana nasıl yakınlık gösteriyor. Onlara kahve, çay, kurabiye filan ikram etmiştim. Türkan onları toplayıp mutfakta yıkamaya başladı. Bir yandan da benimle&#160;oradan buradan konuşuyor. Zamanla biz bu ziyaretlere hep&#160;birlikte alıştık. En yakın aile dostu olduk. Türkan bana bir&#160;şeyler öğretiyor, ben ona derken arkadaşlığımız ve dostluğumuz iyice ilerledi. Ben yıllarca Türkan’ın bu işlerden pek haberi yok sanıyordum. En azından bunu hiç dillendirmedi. Cenazede bile bana bir şey söylememişti. Ben bu konuda ondan&#160;hep çekinir, için için utanırdım. Geçen gün yine çoluk çocuk&#160;bizdeydiler. Türkan mutfakta bana, ‘Üzülme Nalan Hanım,&#160;sakın o kadına filan kafayı takma. Hayri’nin gözü ilk günden beri senden başkasını görmedi. Onlar Hayri’nin boş hevesleriydi’ demez mi? Kıpkırmızı oldum utancımdan, hemen&#160;mutfaktan dışarı attım kendimi. Çocuklar üçü birden salonda yerdeki halının üstüne oturmuş, bir şeyler yapıyorlardı.&#160;Ben de gidip oturdum yanlarına. Sonra Türkan da geldi yanıma, o bana sarıldı, ben ona, uzun uzun ağlaştık.”</p>
<p>‘İlginç bir kadın Türkân.”</p>
<p>“Şimdi buna da alıştım. Artık her şeyi açık açık oturup konuşuyoruz ama hep yerde.”</p>
<p>Yani halının üzerinde!”</p>
<p>“Evet, bunu adet haline getirdik. ikimiz de yerde daha rahat ediyoruz. Koltuklarda oturup birbirimizin yüzüne bakarak konuşamıyoruz bunları. O bana sarılıyor, ben de ona. Arada bir saçlarımı kokluyor, Hayri’nin kokusu kalmıştır diye. Çok yanıyor kocasına.”</p>
<p>“Başka ne diyor?”</p>
<p>‘“Hayrime helal olsun’ diyor. ‘Zaten onun layığı ben değıldim. Ben cahil bir köylü kızıyım. O ise senin koynuna köylü çocuğu olarak girdi, tam bir beyefendi olarak çıktı’ diyor. ‘Üvey anası onu zorla evlendirmese zaten beni almazdı. Talihim varmış da Hayri gibi bir adamın karısı olmuşum. Başka&#160;türlü şimdi köyde, güneşin altında tarlada çalışıyor olacaktım’ diye anlatıp duruyor. O da çok sevmiş Hayri’yi. Ondan&#160;çok şey öğreniyorum Gülseren Hanım. O benden başka türlü&#160;sevmiş Hayri’yi.”</p>
<p>“Nasıl yani?’’</p>
<p>“Olduğu gibi, her şeyiyle... Her türlü yanlışı ve eksiğiyle sevmiş onu. Onu dinlerken kendi sevgimi ve aşkımı bir kere&#160;daha gözden geçiriyorum. Düşünsenize, eşinin benimle olan&#160;ilişkisini baştan beri biliyormuş. ‘Büyük kadınsın sen’ diyor&#160;bana. ‘Israr etsen Hayri beni boşar, seni alırdı. Çoluk çocuk&#160;vız gelirdi Hayri’ye. Ama bak, Laz kızı beni boşatamadi. Gerçi Hayri beni boşasa da hiç itiraz etmezdim. Nasıl olsa bizi&#160;ihmal etmez, yine sever, yine bizi düşünürdü’ diyor. Demek&#160;göz bile sahibine göre bakıyor, sahibine göre görüyor bazı&#160;şeyleri. Türkân aslında filozof gibi kadın da, kendi bilmiyor.&#160;Şimdi artık en yakın arkadaşım oldu. Bana sık sık uğruyor.&#160;Hayri’yi kaybedince maddi durumları biraz bozuldu. Ne de&#160;olsa aldıkları maaş azaldı. Kayınpederi yardım ediyor ama</p>
<p>kızlar büyüyor. Artık onlara beraber elbise dikiyoruz. Derslerine de ben yardımcı olmaya çalışıyorum. O da bana bol bol yemek yapıyor, bazen evi bile temizliyor. Kardeş gibi olduk&#160;biz artik. Bir de iki yakın arkadaşım var. Arada bir de onlar&#160;geliyor. Onlarla da tanıştırdım Türkan’ı. Baştan çok şaştılar&#160;bu işe ama zamanla onlar da alıştı.”</p>
<p>Hayretler içinde dinliyorum anlattıklarını. insan denen varlık ne kadar farklı birbirinden. Benim bildiğim koca ölünce geride&#160;kalan iki kadın birbirine kanlı bıçaklı düşman olur. Yıllardır dinlerim insanlar, böylesini hiç duymamıştım. Bu iki kadın neredeyse&#160;bir mucize yaratmışlar.</p>
<p>Hayran olmamak mümkün değil. Türkan okuma yazması olmayan bir köylü kadını ama bize neler öğretti.</p>
<p>“Siz de hayret ettiniz değil mi bu işe?”</p>
<p>“Hem de nasıl!”</p>
<p>“Şimdi size yine hayret edeceğiniz bir şey daha söyleyeceğim. Hayri’nin cenazesinin ertesi günü Sedat aradı beni. Demin cenazede gördüğümü söylerken konu başka yöne kaydı, yoksa onu da söyleyecektim. Şimdi unutmadan söyleyeyim&#160;bari...”</p>
<p>“Sedat mı aradı?’’</p>
<p>“Evet!”</p>
<p>“Ne dedi?’’</p>
<p>“‘Başın sağ olsun. Çok gençti ama kader böyleymiş. Bir ihtiyacın olursa beni her zaman arayabilirsin’ dedi.”</p>
<p>“Sedat’la ayrıldıktan sonra hiç görüştünüz mü?’’</p>
<p>‘'Yok, beni ilk zamanlar çok sık arardı ama telefonları açmazdım. Zaten Hayri benim onunla görüşmemi yasaklamıştı. Ama o ilk günden beri hiç de benim düşündüğüm ya da korktuğum gibi davranmadı. Bana düşman olmadı. Sanki ondan&#160;ayrılmakta çok haklıymışım gibi davrandı bana. Oysa o evlilikte benim hiçbir şeyim eksik değildi. Tanıdığım pek çok&#160;kadın bundan daha kötü evlilikleri sürdürüyor. Sürdüremeyen bendim. Sedat belki de başka kadınlar için iyi bir kocaydı. Şimdi karısı ve iki oğlu var. Karısı belki de çok mutludur.&#160;Memnundur kocasından. Doymayan, bir türlü mutlu olamayan bendim. Düşünüyorum da, hep böyle mi yapacağım?”&#160;“Nalancığım, ünlü bir söz vardir, ‘Annesinin doyuramadığını hayat doyuramaz’ diye. Hemen kendini suçlamaya başlama. Hayat sana ne verirse versin doymadığın doğru ama&#160;bak, Hayri seni bir yudum sevgiyle doyurabildi. O bir yudum&#160;sevgi herkesi doyurmaya yeter mi dersen, işte ona cevap veremem. Sevildiğini bilmek özellikle biz kadınlar için çok değerlidir. Bu bizim hayatımızın olmazsa olmazıdır. Ancak sevgi varsa, onu doğal kabul eder, bu sefer de başka şeylerin peşine düşeriz. Sen öyle yapmamışsın. Hayri’nin sevgisi ve aşkı sana yetmiş. Başka bir şey istememişsin. Demek ki o kadar da doyumsuz bir kadın değilsin. Sedat bu gerçeği görmüş&#160;olmalı ki, seni anladı. Sana yeteri kadar sevgi ve ilgi gösteremediğinin demek ki farkında.”</p>
<p>“İnşallah öyledir çünkü ona da haksızlık etmek istemiyorum. Hayri’yi tanıdıktan sonra Sedat’ı baştan beri hiç sevmediğimi daha iyi anladım. İyidir, hoştur ama Sedat sevmeyi bilmez. Artık şunu çok iyi biliyorum, o beni değil kimseyi sevmez. Karşıma Hayri gibi biri çıkmasaydı, ben de bilmezdim sevmeyi. Tıpkı okuma yazmayı okulda öğrenmek gibi bir şey bu. Karşınıza öyle biri çıkacak ki, size sevmeyi öğretene kadar sizden vazgeçmeyecek. İnşallah Sedat da karısından sevmeyi öğrenmiştir. Biz evliydik ama ne o bana: böyle bir şey verebildi, ne de ben ona.”</p>
<p>“Her şeyi Hayri’den öğrendim diyorsun ama yanılıyorsun. Hayri de sevilmeyi bilmiyormuş. Onu da geçmişte çok seven,&#160;koruyan, kollayan, bağrına basan bir sahibi olmamış. Siz&#160;bunları birbirinizden öğrenmişsiniz. Hayri de tıpkı senin gibi&#160;çok sevilmek istemiş. Bu kadar yatırımı da sana zaten bunun&#160;için yapmış. Çünkü sen onun için herhangi bir kadın değildin. Laz kızı gibi biri tarafından çok sevilmek Hayri’ye yetmezdi, onu doyurmazdı. Ama senin gibi asla ulaşamayacağı&#160;bir kadın tarafından sevilmek, önemsenmek istedi o. Bunun&#160;için ciddi bir savaş verdi ve sonunda elde ettiği şeye çok değer verdi. <sup>İ</sup>şte her şey böyle başlamış. Sonra da karşılıklı bu&#160;duyguları birbirinizde beslemişsiniz.”</p>
<p>"Evet, çok güzeldi. Masal gibi bir aşk yaşattı bana Hayri. Hani masallarda da yalan dolan çoktur ya, işte böyle bir şey&#160;yani. Eğer öbür dünya diye bir şey varsa, ben ona hakkımı&#160;helal ediyorum. Huzur içinde yatsın. Ben de ölünce öbür dünyada yine birbirimizi buluruz diyorum. Hâlâ hayat beni çok&#160;korkutuyor. Sedat’ın araması bile hoşuma gitti. Uzak da olsa bir destek işte.”</p>
<p>Bu arada Sedat'ın ne yapmaya çalıştığını da hiç anlamıyorum. Baştan beri beklenen tepkileri vermiyor. Karısının sevgilisinin cenazesine geliyor, sonra onu arayıp baş sağlığı diliyor, "Yardıma ihtiyacın olursa ara" diyor. Neden, neden yapıyor bunları? Sanırım bu ayrılıkta o da suçluyor kendini.</p>
<p>"Hayat işte hepimize bazen böyle güzel sürprizler yapar ve birbirini tamamlayacak iki kişiyi bir araya getiriverir. Sedat nasıl hayata bir sıfır galip başladıysa, Hayri de bu oyuna&#160;bir sıfır mağlup başlamış. Biri nasıl olsa galibim diye uzatmış bacaklarını yan gelip yatmış, öbürü de hiç olmazsa oyunu berabere bitirebilir miyim diye hep oyunun içinde kalmış. Yenilmekten korkmamış. O zaten yenik. Sen ise baştan bilmesen de, bu hayata iki sıfır mağlup başlamışsın. Siz&#160;Hayri’yle aslında aynı takımdansınız. Bu iki mağlup güçlerini birleştirince her şey çok değışmiş. Hayri sana nasıl ilaç gibi geldiyse, sen de ona ilaç gibi gelmişsin. Birbirinizin kıymetini bilmişsiniz. Ancak her oyun gibi bu oyunun da bitiş düdüğü çalalı çok olmuş. Allah baktı ki sizin bitireceğiniz yok,&#160;bu sefer de o çaldı bu düdüğü. Bize de hayatın kararlarına&#160;saygı duymak düşüyor çünkü düdüğü çalan hayatsa, biz geride kalanlara bunu kabul edip, hayatın yeni gerçeğine uymak&#160;düşer. Görüyorum ki sen de aynen bunu yapıyorsun. Bugün&#160;buraya ağlamaya, inlemeye değil, bu yeni gerçekle nasıl başa çıkacağını konuşmaya gelmişsin. Bu anlamda seni kutluyorum. Bravo sana!”</p>
<p>Benim bu sözlerime ne tepki vereceğini bilmiyor. Hem çok üzgün, hem de gözlerinin ışıkları artık eskisi gibi sönük değil.</p>
<p>“Şimdi ister köşene çeküir, hayatını ağlayarak, inleyerek, Hayri’nin yasını tutarak geçirirsin, ister oyundan çıkmaz,&#160;mücadeleye devam edersin. Bu da senin kararın.”</p>
<p>‘İyi ama içimdeki acıyı ne yapacağim? Hele sabahlan içime bir ateş düşüyor, cayır cayır yanıyor içim. Hayri’siz bir güne başlamak öyle zor geliyor ki... Evin her köşesinde ondan bir iz var. O güzel günleri düşündükçe, onun ateş saçan&#160;gözleri, bana bakışları aklıma geldikçe deli olasım geliyor.&#160;Geriye bomboş, anlamsız bir hayat kaldı. Hiçbir şey beni içine alamıyor. Ben her şeyin dışındayım. Hayat akıp gidiyor ve&#160;ben onu uzaktan seyrediyorum.”</p>
<p>“Çocukluğundaki Nalan yani camdaki kız ğibi mi?”</p>
<p>Ben bunu söyleyince başını önüne eğiyor, elleriyle dizlerini döver gibi bir şeyler yapıyor.</p>
<p>“Evet, tam da öyle galiba.”</p>
<p>“Ama yine de bu duygular sana bir yerlerden tanıdık geliyordu değil mi?”</p>
<p>“Sanki bütün bu acıların içinde garip bir huzur ve güven var. Hem böyle yaşamak istemiyorum hem de içimden bir ses&#160;benim çektiğim bunca acıyı seviyor, beğeniyor, hatta aferin&#160;diyor. Acı çektikçe sanki yapmam gerekeni yapıyorum gibi&#160;geliyor bana.”</p>
<p>“Bu duygu da geçmiştekilere benziyor mu?’’</p>
<p>Elini çenesinin altına götürüp gözlerini kısarak büyük bir dikkatle düşünüyor.</p>
<p>“Benziyor... O zaman da o odada kendimi suçum her neyse, işte onun cezasını çekiyor gibi hisseder, hem Sarhoş Muharrem’i dört gözle camda bekler, hem de o orada olduğu sürece sanki ceza biter, sevinirdim. O gidince arkasından&#160;üzülerek bakar, bir yandan da içimden kendime kızmak gelirdi. Sanki cezaya ara verirdim onunla. Çekmem gereken cezaya. Yanlış yaptım duygusu gibi işte.”</p>
<p>“Ne güzel anlatıyorsun Nalan. Sen gerçekten zeki, kendini ve duygularını çok iyi ifade eden bir kadınsın. Ceza ve acı çekmek, üzülmek, haksızlığa uğramak, reddedilmek, sevilmemek gibi duygular çok tanıdık değil mi? Yıllarca hep bu&#160;duygularla iç içe yaşamışsın. Nasıl tanıdık olmasın.”</p>
<p>“Evet, öyleydi.”</p>
<p>“Ama şimdi acılan ve cezaları durdurmaya, oyuna geri dönmeye çalışıyorsun. <sup>İ</sup>şte bunlar çok yabancı sana. Kader&#160;motifin ne diyor biliyor musun, ‘Yeter senden çektiğim. Zaten&#160;yedi yıldır beni bambaşka diyarlarda yaşattın. Ceza çekmek,&#160;üzülmek, sıkılmak, suçluluk duymak, pişman olmak yerine&#160;sen keyfine baktın. Beni artık evime geri götür. Sen de daha&#160;fazla tanımadığın diyarlarda dolanıp durma. Gel hep birlikte eski evimize, tanıdığımız duygulara geri dönelim. Bildiğimiz, ilk öğrendiğimiz gibi yaşayalım. Güzellikler bize yabancı. Oralarda başımıza neler gelir, biz o tanımadığımız ortamlarla nasıl başa çikarız sonra. Kör de olsa, karanlık da olsa,&#160;soğuk da olsa onlarla yaşamayı, başa çıkmayı biliyoruz. Hem&#160;o karanlıklarda yaşamak bize bir yandan da huzur veriyor,&#160;bu da bizim evimiz, bizim kaderimiz diyor, gitme Nalan, gel!’&#160;diye bağırıyor sana.”</p>
<p>“Ama yazık değil mi bana? Hayat beni hiç sevmedi zaten. Doğduğum günden beri başıma gelmeyen kalmadı. Tam mutlu oldum derken onu da elimden alıverdi. Ben acı çekmeyeceğim de kim çekecek? Haksız mıyım?’’</p>
<p>Haksız mıyım!</p>
<p>"Haklısın Nalan. Git ve cezanı çek! Git, çocukluğunda yaşadığın duyguların aynısını yeniden yaşat kendine. Ölürken de ne kadar haklıyım diyerek öl..."</p>
<p>içimden böyle söylemek geliyor ama ona bunları başka türlü anlatacağım.</p>
<p>“Haklısın Nalan, haklısın. Sadece sen değil ki, hepimiz bir şeylerde haklıyız. Haklı olmak bizi kurtarsaydı, her şey ne&#160;kadar kolay olurdu değil mi? Şimdi soralım bakalım, Türkan&#160;haksız mı, Hayri haksız mı, Sedat haksız mı, Koroğlu haksız&#160;mı ve Laz kızı haksız mı?’’</p>
<p>lnanmaz gözlerle, oturduğu yerden heykel gibi bakıyor bana. Şaşırdı. Anlayamadı söylediklerimi ama anlayacak. O anlayana&#160;kadar da ben bekleyeceğim.</p>
<p>Biraz sonra uykudan uyanır gibi hafifçe kıpırdanıyor yerinde ve duyulur duyulmaz bir sesle bir şeyler söylüyor.</p>
<p>“Haklıdırlar belki de ama Laz kızı da mı haklı yani?”</p>
<p>“Laz kızı haklı mı, haksız mı, ona karar verecek olan tabii ki ben değilim ama bildiğim bir şey varsa Laz kızının kendini&#160;haklı gördüğü. O da içinden kendini haklı buluyor yani. Ona&#160;göre haksız olan Hayri. Bu işi kendini haksızlığa uğramış gibi hissettiği için, Hayri’ye çok kızdığı için yaptığından neredeyse eminim. Onun kendini haklı görmesi, yasalar önünde&#160;hiçbir şey ifade etmez. <sup>Ö</sup>ldürmenin mazereti mi olurmuş?”&#160;“Ama öldürdü Hayri’yi.”</p>
<p>‘İnsanlar neden öldürür, neden katil olur diye hiç düşündün mü Nalan?’’</p>
<p>“Aman Allah korusun. Böyle şeyleri düşünmek bile korkunç.”</p>
<p>“Korkunç ama gerçek. Özellikle son yıllarda ülkemizde insanlar, en çok da erkekler sevdikleri kadınları öldürüyor. Çoğu terk edildikleri için öldürüyor o kadınlan. Sanırım Laz kızı da böyle yaptı. Hayri’nin onunla evlenmeyeceğini anladıysa, kadının bütün hayalleri yıkıldı ve geçmişin öfkesini, kinini Hayri’den çıkardı.”</p>
<p>“Hangi geçmiş? Daha onlar tanışalı şunun şurasında kaç ay oldu ki?’’</p>
<p>“Ben Laz kızının kendi geçmişinden söz ediyorum. Geçmişte çok acı çekenler, sevilmeyen, sahiplenilmeyenler, hayatın haksızlık ettiği, hayatın adil davranmadığı insanlar daha kolay adam öldürür. Artık o son damlayı kaldıramaz ve&#160;içlerinde biriken, hayata karşı duydukları öfke bir kişiye yö-neliverir. Kendisiyle ve hayatla barışık biri, terk edildim, sözünü tutmadı filan diye adam öldürür mü Nalan?”</p>
<p>“Cezasını çeksin inşallah.”</p>
<p>Acı intikam ister. Nalan da tam olarak böyle hissediyor.</p>
<p>Ancak ben Laz'ı anlıyorum. Hiçbir şey öldürmeye mazeret olamasa da, yasalarda bunun cezası çok ağır olsa da, ben ki karıncayı incitmekten korkan biri olsam da, Hayri'nin ölümüne çok üzül-sem de, bırakın insanı dünyadaki her türlü canlının yaşam hakkı olduğuna sonuna kadar inansam da, Laz'ı yine de anlıyorum.</p>
<p>O, Hayri'nin şahsında ona bunca haksızlık yapan, hep kötü yüzünü gösteren, hep umutlarını kıran, ona bir gün bile mutluluğu çok gören, düşman gibi davranan bu kaderi, bu yazıyı, bu hayatı öldürdü. Hiç gerçekleşmeyen ama içinde kıpır kıpır eden umutlarını öldürdü. Hayatın değer vermediği, giderek kendi gözünden&#160;de düşen, vicdanında her türlü cezaya layık gördüğü Laz kızını öldürdü.</p>
<p>Ben şimdi Nalan'a bunların hangisini anlatayım!</p>
<p>"Ona kızmakta çok haklısın Nalan. Hiçbir mazeret onu affettiremez zaten. Şimdi gelelim Türkan’a. Kadının kocasını, üç çocuğunun babasını elinden aldınız. Türkân haksız mı?’’&#160;Gözlerinin altından suçlu suçlu bakıyor yüzüme.</p>
<p>“<sup>Ö</sup>yle bakma. Sen şimdi söyle bakalım, haklı mı, haksız mı?’ “Ama Gülseren Hanım!”</p>
<p>“Ben gerisini ilerisini sormuyorum. Türkân haklı mı, haksız mı?’’</p>
<p>“Aman yapmayın ne olur!”</p>
<p>“Yapmayın ne demek? Kadının kocasını elinden aldın mı, almadın mı? Sakın o beni zorladı, onun yüzünden ben de evliliğimi yıktım gibi şeyler söyleme bana. Ben işe Türkan tarafından bakınca bunlan görüyorum. Türkân haklı. Gelelim&#160;Sedat’a...”</p>
<p>“O haklı zaten.”</p>
<p>“Güzel... Yani hakkı hakkına teslim etmeye başladın.”</p>
<p>Bu sefer gözlerinin altından bakmıyor. Hafif, biraz da muzip bir gülümseme var gözlerinde.</p>
<p>“Koroğlu haklı mı?”</p>
<p>“O da haklı. Çok haklı.”</p>
<p>“O zaman sıra sende. Seni zaten aylardır inliyor ve en iyi seni tanıyorum. Sen de haklısın. Haklı olmak bugüne kadar&#160;sana ne kazandırdı Nalan. Şimdi de madem hayat seni sevmiyor, sana acı üstüne acı yaşatıyor, ne kadar haklıyım de&#160;ve çekil köşene. Otur camın önüne, ölene kadar bir yandan&#160;Hayri’nin, bir yandan kendi kadersizliğinin yasını tut. Kader motifin de seni tam olarak oralarda görmek istiyor zaten.&#160;Haklı olmanın huzuru içinde ağla dur.”</p>
<p>“Bana neden kızdınız? Böyle olmayı ben ister miyim?” ‘İstiyor musun bilmem ama tam olarak bunları yapmaya&#160;hazırlanıyorsun. Şimdi söyle bakalım, bu sefer de ben haklı mıyım?!”</p>
<p>Önce derin bir keder, ardından yine o muzip gülümseme yayılıyor gözlerine. Ben de derin bir oh çekiyorum, "Oldu bu iş" diyorum içimden.</p>
<p>“Siz de haklısınız.”</p>
<p>“Oh be! Ben de haklıysam, o zaman bazı şeyleri değiştireceğiz. Suçu hayata yüklemekten vazgeç. Oyundan çıkmanın haklı sebeplerini arama. Sen böyle diyorsan bana da, ‘Ne kadar haklısın Nalan, git, acının keyfini çıkar’ demek kalıyor.&#160;Sen elini uzatmazsan, ben senin kader motifini değiştiremem. Yani kaderinin önünü kesemem . . Bıraksam yine camdaki kız olacaksın. Ben söyleyeceğimi söyledim. Şimdi otur,&#160;düşün. Neye karar veriyorsan ver ama bu kararın sorumluluğunu da hayata yüklemeye kalkma. Buna kader deme... Bu&#160;kader değil, kader motifin sana kaderini kendi elinle, kendi&#160;kararınla yazdırıyor. Uyan artık. Uyanmam diyorsan da sana iyi uykular...”</p>
<p>Sesim öyle yüksek çıkıyor ki, Nalan'la adeta kavga ediyorum. Bana kızdınız derken haklı kadın. O motifi görüp de sahibine&#160;gösteremezsem, ben hep böyle öfkelenirim. Çoğu hastam sonradan, "O gün beni iyi fırçaladınız" der. Böyle deseler de benim&#160;bu fırçalar sevgili hastalarıma her zaman iyi gelir. Çoğunun bu&#160;fırçalardan sonra aklı başına gelir.</p>
<p>Bir anda aklıma dün akşam bana ilk kez gelen o güzel doktor hanım geliyor. Kızcağızla daha yeni tanışıyoruz. Üstelik kalkmış, ta nerelerden gelmiş bana. Önemli bir sorunu var. Bu yüzden perişan etmiş kendini. Anlatıyor, anlatıyor, ben de dinliyorum ama olaya buradan bakarsa kızcağız daha çok ağlayacak. Bana tekrar gelebilmesi de çok zor. Bugün bir şeyler yaptım, ne&#160;âlâ, yapamazsam kız kendini süründürmeye devam edecek. Seansın son on beş dakikasına girince bana fena halde geldiler. O&#160;anlattıkça anlatıyor ve bu odadan hiçbir şey almadan, hayatını&#160;hiç değiştirmeden, kaldığı yerden yaşamaya, acı çekmeye devam edecek.</p>
<p>"Dur bakalım" dedim, "yeter, sus biraz ve beni dinle!" Aldım sazı elime, kıza bir fırça, bir fırça! Allah bilir o güne kadar böyle fırçayı anası babası bile atmamıştır ona. Sesimi de sonuna kadar açtım. Bir kerede, lafı hiç dolandırmadan ne diyeceksem dedim. Kız gözlerini açmış, hayretle bakıyor bana ama fırçanın dozu çok yüksek.</p>
<p>Sözüm bitince, "Hadi git artık. Bana kızacak mısın, ağlayacak mısın, ne yapacaksan yap ama bu kadın şimdi bana neden böyle yaptı diye düşünmeyi de ihmal etme. Sana kalsa bana derdini anlatıp cebin boş, çıkıp gidecektin. Şimdi ben senin cebine,&#160;iyi düşünürsen senin hayatını değiştirecek çok şey koydum. İster&#160;kullan, ister kullanma. Gerisine karışmam!" dedim. Kızcağız ağlayarak çıktı odadan.</p>
<p>O çıktı ama bu sefer de üzüldüm. "Acaba sadece onu dinlemekle yetinseydim daha mı iyi olurdu?" diye çok sordum kendime ama kız doktor. Yani bir şeyleri anlamak isterse anlar diye düşündüm. Zaten son hastamdı. Masamı şöyle biraz toparlayıp Tuna diye seslenerek dışarı çıkınca bir de baktım, kız salonda oturuyor. Ben çıkınca koşarak geldi yanıma. O bana sarıldı, ben&#160;de ona. "Söyledikleriniz çok doğruydu. Şimdilik elimden geleni&#160;yapacağım, sonra da size bir gün mutlaka yine geleceğim. Fırçalar iyi geldi bana" diyerek gitti.</p>
<p>O böyle deyince ben de rahatladım. inşallah Nalan da onun gibi, söylediklerimi anlar.</p>
<p>Bakıyorum, Nalan başını önüne eğmiş, hiç konuşmadan oturuyor karşımda. Başı önünde olduğu için ne düşündüğünü, ne hissettiğini anlamıyorum. Anlamadıkça huzursuzluğum artıyor ve&#160;kendimi tutamayıp adeta gürlüyorum.</p>
<p>“Kaldır başını Nalan, kaldır. Saklama kendini. Ne düşünüyorsan onu söyle bana.”</p>
<p>“Bu söylediklerinizi kafama adeta vura vura söylediniz. Ne yapmaya çalıştığınızı görüyorum. Bana, artık acı çekme,&#160;güzel yaşa diyorsunuz. Özet olarak bunu söylüyorsunuz. Bir&#160;yandan da benim bunları yapabileceğimden umudunuz yok.&#160;Bu da kızdırıyor sizi.”</p>
<p>“Psikiyatrist kesilme başıma. Evet, aynen böyle düşündüm ve böyle yaptım.”</p>
<p>‘‘Yapın, hatta bu ara size daha sık geleyim. Her gün hiç sakınmadan vurun bana çünkü siz vurmazsanız benim nereye gideceğim belli. Siz bunu görüyor ve beni durduramayacağınızı düşündükçe hem üzülüyor, hem de kızıyorsunuz. <sup>İ</sup>şte&#160;şimdi gidiyorum. Her sabah Hayri’ye dualarımı ettikten sonra bana söylediklerinizi tekrar tekrar düşüneceğim. Ben ne&#160;yapıyorum, hayatımı nereye doğru götürüyorum diye hep soracağım kendime. Cevabı bulur bulmaz da tekrar geleceğim&#160;yanınıza. Ne olur, benimle uğraşmaktan vazgeçmeyin. Döv-seniz de, sövseniz de bunlara çok çok ihtiyacım var.”</p>
<p>Yerinden kalkıp iyice sarılıyor bana, ben de ona.</p>
<p>Odadan çıkarken üzerindeki beyaz gömleğe biraz daha dikkatle bakıyorum. Demek Hayri'nin gömleği bu ... Demek evde siyahtan başka bir giysisi yok. Ne güzel de dikmiş, kendine nasıl&#160;da yakıştırmış bu eski gömleği...</p>
<p>Ah Nalan, ahhhh!</p>
<p>Zaman akıp gidiyor. Her gün, mabet gibi gördüğüm bu kırmızı odada birbirinden ilginç, birbirinden şaşırtıcı ve gizemli yaşam hikâyelerini dinlemeye devam ediyorum. Dinlediklerimin çoğu bende derin izler bırakıyor. Onları hiç unutmuyorum.</p>
<p>Kral Kaybederse'deki kralların en yakışıklısı Kenan gibi, Fadi gibi, Handan Hanım gibi...</p>
<p>Hayata Dön'deki aylarca masal anlattığım Ala gibi, Faruk, Esma Sultan, Süreyya, Garip gibi...</p>
<p>Günahın Üç Rengfndeki Salih gibi, bana tespih çekmeyi öğreten Şevket Ağa gibi, başı çıplak, gözü yaşlı Meliha gibi...</p>
<p>Madalyonun içi'ndeki çöp apartmanda yaşayan, birbirinden güzel talihsiz kızlar gibi...</p>
<p>Ve son olarak bu hikâyenin kahramanları Nalan ve Hayri gibi... Hayat bir şekilde onlarla yollarımızı kesiştirdi. Ben onların zihinleri nde bir yerlerde duruyorum, onlar da benim.</p>
<p>Hayri öleli aylar geçti ama onun karşımdaki koltuğa geniş geniş oturmalarını, elindeki araba anahtarını, tespihi ve başka ıvır zıvırı şangır şungur yandaki sehpaya atmalarını, ateşli bakışlarını, giymeyi pek sevdiği kırmızı montunu, bana yan yan bakışlarını unutmadım. Zihnimin bir yerlerine çakıldı kaldı. Benimle birlikte orada yaşamaya devam edecekler.</p>
<p>Nalan'dan bir süredir haber alamıyordum ama bugün geldi.</p>
<p>Salonda bekliyor. O daha odaya girmeden yine Tuna koşturarak giriyor içeri.</p>
<p>"Ayol Nalan Hanım'ı görmek beni kötü ediyor. Hep aklıma Hayri Bey geliyor. Çoğu zaman buraya beraber gelirler, Hay-ri Bey onu beklerken salonda benimle sohbet ederdi. Ayol dağ&#160;gibi adam nasıl da böyle aniden gidiverdi, hâlâ inanamıyorum.&#160;Kendini nasıl öldürttün be adam! Senin ellerin armut mu topluyordu. Alamadın mı elinden bıçağı. Hadi başkası olsa, şöyle çelimsiz filan biri olsa anlayacağım da, ben bu işi hâlâ kafamda bir&#160;yerlere oturtamıyorum. Onu baştan ben de pek sevmemiştim.&#160;insanı korkutan bir havası vardı. Sanki biraz sonra ne yapacağı&#160;belli değil gibi, gözleri hep öfkeli bakıyordu ama sonra ..."</p>
<p>"Tuna! Bıraksam sabaha kadar konuşacak mısın?"</p>
<p>"Aman, siz de hemen kızıyorsunuz. insanı şöyle ağız tadıyla konuşturmuyorsunuz. Tamam, işte bitti. Hayri'ye siz hiç üzülmemişsiniz gibi..."</p>
<p>"Nalan bekliyor değil mi?"</p>
<p>"Bekliyor ama bugün yine bir tuhaf."</p>
<p>"Nasıl yani?"</p>
<p>"Ayol hem sus diyorsunuz, hem de konuş."</p>
<p>"Tuna şimdi konuş. Anlat lütfen."</p>
<p>"Ben de anlamadım. Hayri öldükten sonraki gelişinde korkmuştum. Kadıncağız kim bilir ne haldedir demiştim ama o gün beklediğimden iyi gelmişti. Şimdi yine salonda başı önünde&#160;oturuyor. Şaşkın bir hali var."</p>
<p>"Şaşkın mı?"</p>
<p>"Hı hı... Kaç kere yanına gittim, konuşmaya çalıştım ama tık yok. Başını hiç kaldırmadan oturuyor. Üzgün gibi de değil. Ben&#160;onun üzgün hallerini bilirim. Kafası mı karışık nedir, anlayamadım. Daha konuşayım mı?"</p>
<p>Ah Tuna, ah! Ayol insan bu kadar mı tatlı, bu kadar mı sevecen olur. Ben onun damarına basmaya bayılırım. Başlarda da söylemiştim, hastalar önce Tuna'nın göz muayenesinden geçer.</p>
<p>O her zaman doğruyu görür. Bana verdiği bilgiler de her zaman işe yarar.</p>
<p>Hafif kırgın bakıyor yüzüme.</p>
<p>"Konuş konuş, bakma sen bana. Ne de olsa deli doktoruyuz. Olacak o kadar. Bana verdiğin bu bilgiler var ya, benim her zaman çok işime yarıyor. Eee, ne de olsa sen de zamanla insan&#160;sarrafı oldun. Bak ne güzel anlatıyorsun."</p>
<p>"Biraz önce güzel anlatmıyor muydum?"</p>
<p>"O da güzeldi de ... Bazen seni böyle uzun uzun dinlemeye tahammül edemiyorum işte."</p>
<p>"Siz de haklısınız. Akşama kadar birilerini dinlemek kolay mı? Ben şimdi size bir kahve daha yapsam, öfkeniz geçse, şu kadıncağızı da rahat rahat dinleseniz. Tabii, yoruldunuz bugün."</p>
<p>"Tamam, yap öyleyse."</p>
<p>"Bak, gülüyorsunuz. iyi ki başkasına değil de bana kızdınız. Siz kızın kızın, siz dinlemeseniz de ben sizi dinlerim."</p>
<p>Elleriyle birtakım işaretler yaparak, kalçasını kıvıra kıvıra, sitemkar bir gülümsemeyle koşarak çıkıyor odadan.</p>
<p>Oh be Tuna, iyi ki varsın.</p>
<p>Hemen ardından başı önünde Nalan giriyor içeri. Yine eski siyah kıyafetleri üzerinde. Tuna haklı. Ne olmuş bu kadına. Yavaşça elimi sıktıktan sonra her zaman oturduğu camın önündeki koltuğa oturuyor.</p>
<p>Bugün gerçekten benim de kafam dağınık. Neden olduğunu ben de bilmiyorum. Efkarlı, hüzünlü hissediyorum kendimi. Aklım hep bu odaya uzun süre gelip giden eski hastalarımda. Unutamadıklarımda.</p>
<p>Allahtan, biz daha Nalan'la konuşmaya başlamadan Tuna elinde tepsiyle giriyor içeri. İkimize de kahvelerimizi özenle verdikten sonra çıkıyor. Kahvemden bir yudum alırken kahve kokusunu içime çekiyorum. Bu koku bana her zaman kendimi iyi hissettirir.</p>
<p>“Nalan, bugün neden başın yerde? Hani sen artık başını eğmeyecektin, ne oldu sana?”</p>
<p>“Sormayın, başıma neler geldiğini anlatınca siz de şaşırıp kalacaksınız. Hani size birkaç kere söylemiştim. Arada bir akşamlan camdan aşağı bakarken bizim atölyenin resim&#160;hocası bizim sokaktan geçiyor, geçerken de hep bizim cama&#160;doğru bakıyor diye...”</p>
<p>“Ha, evet, çok iyi hatırlıyorum. Ne olmuş hocaya?”</p>
<p>“Son görüştüğümüzde sizden fırçayı yiyince hemen ertesi gün kalktım ayağa. Önce kitapçıya gittim. Kendime bir sürü güzel kitap aldım. Hani siz de dersiniz ya, geceleri kitap&#160;okumadan uyuyamam diye. Ben de öyle yapayım dedim. Daha sonra da hemen resim atölyesine düzenli olarak gitmeye&#160;başladım. Hatta alışverişe bile gittim. Kendime beyaz, bej filan bir şeyler aldım. Aldım sıra hayata teslim olmayacağım.&#160;Kendi adıma bir şeyler yapmaya çalışıyorum işte.”</p>
<p>“Merin sana, çok iyi etmişsin.”</p>
<p>“Sağ olun. Ben böyle ayaklanınca halam da destekledi beni. Hemen ardından, mimarlık bürosu olan bir arkadaşım vardı, o geldi. İstersen hemen bizde işe başlayabilirsin’ dedi. Nasıl sevindim. Hem seviniyorum, hem de bu kadar ara&#160;verdikten sonra acaba yapabilecek miyim diye korkuyorum.&#160;Derken ertesi hafta işe başlayacağım. Atölyedeki arkadaşlarıma veda etmeye gittim. İşe başlayacağım, artık buraya gelemem’ filan dedim. Hocayla da vedalaştık. Akşamüzeri oradan çıktım, eve doğru yürüyorum, biri tuttu kolumdan. Ar-karnı bir döndüm, bizim hoca. ‘Sizinle şuradaki kafede oturup birer kahve içebilir miyiz?’ dedi. Bir tuhaf oldum. Çok&#160;zarif, beyefendi bir adamdır. ‘Bu neyin nesi, ne kahvesi?’ filan dedim içimden ama adam çok ısrarlı. ‘Sizinle konuşmam&#160;gereken önemli bir konu var’ diyor. <sup>İ</sup>çimden gitmek gelmiyor ama bu kadar önemli deyince birlikte dediği kafeye gittik. Adam karşıma oturdu, konuşacak ama heyecandan konuşamıyor. Derken kahveler geldi. O yine kıvranıyor. Hık&#160;mık, derken baklayı ağzından çıkardı. Meğer bu adam kimmiş, biliyor musunuz?”</p>
<p>Allah Allah! Kim olabilir acaba? Aklıma kimse gelmiyor ama o bana dehşetle bakmaya devam ediyor.</p>
<p>‘‘Meğer o benim babammış!”</p>
<p>Babası mı? Aman Allahım! Babası da nereden çıktı şimdi? Bu iyi mi, kötü mü, işte onu hiç bilemedim. Hayata bak! Sürpriz üstüne sürpriz!</p>
<p>‘'Yıllardır hep merak ettiğim, küçük resimde gördüğüm mahzun bakışlı delikanlı olduğu nereden aklıma gelsin! Meğer o adam işte benim babammış ve beş yıl önce Türkiye’ye&#160;gelmiş, beni bulmuş ve o zamandan beri hep benim peşimdeymiş. Ben de karşısında kuzu kuzu oturuyormuşum.”</p>
<p>Yine ağlıyor. Kendimi onun yerine koyuyorum. Yıllar sonra ortaya çıkan böyle bir babanın karşısında insan ne hisseder acaba? Hem o normal bir baba da değil. Anneye, yani yeğenine tecavüz edip onu hamile bırakan adam. Düşünüyorum ama cevabı&#160;bulamıyorum. Kızar mı, sevinir mi, sitem mi eder, korkar mı, şaşırır mı yoksa hepsi birden mi olur?</p>
<p>“Ne tuhaf! Doğrusu böyle bir şey olacağı benim de hiç aklıma gelmemişti. Demek babanmış ha?’’</p>
<p>“Gülseren Hanım biz o kafede iki saate yakın oturduk. Hikayeyi baştan sona anlattı bana. Nasıl ellerime kapanıyor,&#160;nasıl hüzünlü, nasıl mahcup, görseniz.”</p>
<p>“Ne anlattı sana Nalan?”</p>
<p>“Zaten adamı görseniz, öyle kibar, insanlara öyle saygılı,</p>
<p>öyle mahzun biri ki... Bizim atölyede çalışan bütün kadınlar bayılır bu adama. İnsanın yüzüne bakarken bile utanan, başı hep önünde gezen, hep tertemiz ve çok sade giyinen, dünyada okumadığı hiçbir kitap kalmamış, filozof gibi biri işte.”&#160;“Sen de sever miydin onu?’’</p>
<p>“Ah Gülseren Hanım, sevmekten çok hep hayranlık duyardım ona. Kadınları bilirsiniz, dedikoduya bayılırlar. Sık sık onu konuşurlardı. Hatta bizim atölyenin müdavimlerinden Sevim Hanım aşıktı adama. ‘Boş yere ümitlenme Sevim’&#160;derlerdi, 'bu adam dünya güzeli de olsa, hiçbir kadına başını&#160;kaldırıp da bakmamaya yeminli’ diye dalga geçerlerdi kadınla. Öyle biri işte!”</p>
<p>‘Tam da o resimdeki delikanlıyı anlatıyorsun.”</p>
<p>“Şimdi ben böyle bir babanın kızı olduğum için gurur mu duymalıyım, yoksa başımıza bunca işi getirdiği, tüm sülaleyi yasa boğduğu, annemin ölümüne sebep olduğu için ondan&#160;nefret mi etmeliyim. İşte bunu bilemedim.”</p>
<p>Tuna yanılmamış. Teşhisi doğru çıktı. Kadıncağız şaşkına dönmüş. Ne kadar haklı! Ne desem acaba? Ben de şaşkına döndüm.</p>
<p>“Sana neler anlattı Nalan?’’</p>
<p>“Olayı anlatmıyor Gülseren Hanım. Ben de bir iki kere sordum ama sadece başını önüne eğmekle yetiniyor. Hatta&#160;bir seferinde bana, ‘Anlatsam inanacak mısın?’ dedi.”</p>
<p>“Demek öyle dedi!”</p>
<p>“O bizim eve okumaya gelmeden birkaç yıl önce annesi rahmetli olmuş. ‘Ben o zamanlar on altı yaşındaydım’ diyor.&#160;Zaten annesinin ölümünden çok etkilenmiş. ‘O yaşta dünyam&#160;karardı’ diyor. Zaten onu tanısanız, öyle başka türlü biri ki,&#160;anneme bir kötülük edebilecek bir adam değil. <sup>Ö</sup>yle mahzun,&#160;öyle kederli ki... ‘Ben bu dünyada çekilebilecek ne kadar ceza&#160;varsa hepsini çektim, bundan sonra da çekmeye hazınm. Yeter ki sen beni affet’ dedi. Zaten beni görmek, benimle konuşmak istemesinin de tek nedeni benden af dilemekmiş.”</p>
<p>“Hay Allah! Amma da hüzünlü şeyler bunlar. Sen daha yeni Hayri’yi kaybetmişken, zor olmuştur. Her neyse, sonra?</p>
<p>“Sonra olay ortaya çıkınca yani annemin hamile olduğu anlaşılınca Metin Hoca ne yapacağını şaşırmış.”</p>
<p>Ona Metin Hoca diyor. Baba demek çok zor! Hem ... Nasıl desin ki...</p>
<p>“Sabah çıktığı eve bir daha dönememiş ve borç harç kendini Almanya’ya atmış. Orada ne bir tanıdığı, ne de cebinde parası varmış. ‘Uçaktan inince havaalanında ne yapacağımı bilemeden, öylece kaldım’ diyor. Sonra orada bir kafe-ye oturmuş, biraz sonra kafenin camını, çerçevesini indirmiş aşağı. Yani büyük olay çıkarmış. Bunu polisler hemen gelip yaka paça götürmüşler. Ardından cezaevi filan. Çok dayak yemiş, aşağılanmış. Burada yakın bir arkadaşı varmış.&#160;Bir tek onunla arada bir konuşur, neler olup bittiğini ondan&#160;öğrenirmiş. Bu resim işine hapiste başlamış. Rehabilitasyon&#160;programlarına sokmuşlar bunu da. Derken birkaç yıl sonra&#160;çıkmış hapisten. Resim atölyelerinde, orada, burada çalışmış&#160;ve hep yalnız yaşamış. Annemle babamın öldüğünü duyunca,&#160;Türkiye’ye dönüp beni görmeye karar vermiş. Birkaç yıl da&#160;para biriktirmiş ve beş yıl önce İstanbul’a gelmiş. Önce beni&#160;bulmuş. Hakkımda her şeyi öğrenmiş. Benim bu resim atölyesine gelip gittiğimi duyunca da buraya başvurmuş ve hoca&#160;olarak işe başlamış. Gülseren Hanım ben kaç yıldır giderim&#160;oraya, bana bunları hiç belli etmedi. Bir kere dahi kafasını&#160;kaldırıp dikkatle yüzüme bile bakmadı.”</p>
<p>Hayret doğrusu. Bu nasıl hikaye böyle!</p>
<p>“Neler hissettin onu dinlerken?”</p>
<p>“Çok üzüldüm, içim titredi Gülseren Hanım. Ne hissedeceğimi de bilemedim ama ona kızarım sanıyordum, kızamadım. Hasta galiba. Zaten atölyede kadınlar onunla ilgili konuşmayı çok severdi. Kadınlan biliyorsunuz işte, dedikoduya bayılırlar. Adamın bekâr olduğunu, yalnız yaşadığını, biraz garip bir&#160;tip olduğunu, resimlerinin her birinin ciddi bir sanat eseri olduğunu, İstanbullu zenginlerin bu resimlerden hiç olmazsa bir&#160;tane edinebilmek için sıraya girdiğini, hatta zamanında birine&#160;âşık olmuş da, halâ onu unutamamış da onun hasretinden yataklara düşmüş filan gibi daha pek çok dedikodu yapılırdı. O&#160;günler, bu adamın benim babam olduğu aklımın kenarından&#160;bile geçmezdi ama son zamanlarda hasta olduğu her halinden belli oluyordu. Yüzü sapsarıydı ve çok zayıflamıştı. Hatta&#160;o gün ona gerçekten de hasta mısın diye çok sordum. Hani bir&#160;yardıma filan ihtiyacı var mı gibisinden.”</p>
<p>“Demek ona yardım etmeye de hazırsın.”</p>
<p>“Öyle galiba...”</p>
<p>Böyle dedikten sonra sanki kendini garip bir şey yaparken yakalamış gibi başını yine önüne eğip düşünüyor. Eli ağzında.&#160;Yıllardır kafasında bir yerlere koyamadığı, bütün ailenin nefret&#160;ettiği, düşman bellediği birine yardım etmeyi düşünüyor olmak,&#160;kendini de şaşırttı.</p>
<p>Çok haklı, aslında bunun bu davranışı beni de şaşırtıyor. Yıllardır nefret ettiği bir adam karşısına çıkınca, kendisinin de hiç tahmin etmediği bir yaklaşım gösteriyor.</p>
<p>Bizim hastalarımız böyledir işte... Kendileriyle ilgili bilmedikleri pek çok şeyi, bu odada kendi ağızlarından çıkarken duyar ve öğrenirler.</p>
<p>“Çok sordum ama bir şeyim yok dedi. Ben inanmadım. Hem de çok hasta bence. Bir deri bir kemik kalmış adam.</p>
<p>Yüzü sapsarı. Bizim oralarda bir yerde yalnız yaşıyormuş. Beni bir daha rahatsız etmek istemiyormuş. Sadece bana bırakmak istediği bir şeyler varmış. Onları bir an önce al ya da&#160;aldır dedi.”</p>
<p>“Neymiş onlar?”</p>
<p>‘‘Yeni bir sır mı, bir hatıra mı, diye açıkçası ben de çok merak ettim. Hemen ertesi gün evine gittim ve onları aldım&#160;Gülseren Hanım.”</p>
<p>“Sahi mi?”</p>
<p>“Zaten o gün bile ayakta zor duruyordu. Kafeden çıkıp da ayrılırken elimi bir sıkışı vardı, iki büklüm oldu adam. Utanıyor benden.”</p>
<p>‘‘Utanıyor mu?”</p>
<p>“Hem de nasıl? O utandıkça, karşımda yerlere kadar eğildikçe, çok fena oldum. Eve geldim, nasıl ağlıyorum! Halama bile bir şey söylemedim. Bütün gece neden olduğunu bilmeden hep ağladım. Sabah kalkar kalkmaz da doğruca verdiği&#160;adrese gittim. Geç gitsem evden çıkmış olur, diye sabahın köründe kapısındaydım. Eski bir apartmanın bodrum katında,&#160;küçük, karanlık bir evde oturuyor. Çok acıdım haline. Yerler taş, halı bile yok. Zaten evin iki odası var. Birinde ortada&#160;hastane yatağı gibi bir yatakla bir konsol, öbüründe de yıllardır yaptığı resimler duruyor. Bana tabloları tek tek gösterdi. Her biri ciddi bir sanat eseri ve çok güzel. Satsa, kim&#160;bilir kaç para eder ama çoğunu satmamış. ‘İşte bunlar senin.&#160;Babandan kalan hatıralar diye kabul et. Lütfen bir an önce&#160;aldır’ dedi.”</p>
<p>“Demek sana elindeki en değerli şeyleri veriyor.”</p>
<p>“Nasıl içim burkuldu, nasıl duygulandım, size anlatamam. Halini görüyorum, adamcağız perişan. Zaten yıllarca orada&#160;burada sürünmüş. Yarı aç yarı tok, hapishanelerde, batakhanelerde yaşamış. Çok çekmiş Gülseren Hanım, bunu anladım... Her ne yaşadılarsa, annem genç yaşta toprağın altına&#160;girerek o da toprağın üstünde oradan oraya savrularak, sürünerek, hem bedensel, hem de ruhsal çok büyük acılar çekerek ikisi de yaptıkları hatanın bedelini çok ağır ödemişler.”</p>
<p>“Onu affetmişsin sen! Ne güzel!”</p>
<p>“O da öyle dedi Gülseren Hanım, ‘Kızım beni affet!’ dedi beni uğurlarken. Bana sarılmak ister gibi de bir hali vardı. Ben dondum kaldım. Acı çok derin olursa insan ağlayamıyor. Onun gözleri bana nasıl kederli bakıyor, bir görseniz ama o da ağlayamıyor. içimden bir ses, ona bugün sanlmazsan, bir daha bu fırsatın hiç olmayacak dedi sanki... ve sarıldık. İkimiz de nasıl ağlıyoruz... Artık bunlar sevinç gözyaşları mı, yoksa içimizde yıllardır çöreklenen acı dışarı mı boşalıyor, ikimiz de anlamadık ama dakikalarca birbirimizi bırakamadık ve hep ağladık. Hadi ben neyse de, koca adam,&#160;bu kadar içten ağlar mıymış! Onun o ağlayışları hiç gözümün&#160;önünden gitmiyor. Bana kalsa adamı kolundan tutup zorla&#160;eve götüreceğim. Ağzıyla söylemese de bana davranışlarıyla&#160;çok şey söyledi Gülseren Hanım. Metin Hoca belli ki yaşadığımız o anın hayalini yıllardır kafasında kurmuş. Ben değil&#160;ama o, ne yaptığını çok iyi biliyordu. Sonunda ben ağlayarak&#160;çıktım oradan, sonra da resimleri aldırdım, paketlerini özenle açtım ve evin her yanına yerleştirdim. Gözümü resimlerden alamıyorum. Gülseren Hanım, insan aşkı ve cezayı birkaç fırça darbesiyle bu kadar mı güzel anlatırmış. Sanki resimlerin her biri konuşuyor sizinle. Ben baktıkça ağlıyorum,&#160;baktıkça ağlıyorum.”</p>
<p>“Biraz anlatsana bana o resimleri, merak ettim. En çok hangi renkleri kullanmış?’</p>
<p>“Hemen hemen bütün renkleri kullanmış Gülseren Hanım ama en çok da kırmızının ve siyahın her tonu. Bir yandan kor gibi alevler fışkırıyor ama arkasında katran karası hareler var. Aşkını da, tutkusunu da, acısını, suçunu, cezasını da anlatmış resimlerde. Zaten benimle konuşurken de dilinden çok gözleriyle bir şeyleri anlamamı sağladı. Çok farklı biriydi Metin Hoca. Hayatta her zaman karşılaştığınız kişilerden değildi. Onun için yanından ayrıldığım andan itibaren&#160;içim onu tekrar görmek istiyordu Ertesi gün erkenden koşarak atölyeye gittim. Beni görünce arkadaşlarım da hayret etti. ‘Nalan ne oldu sana, sanat damarın mı kabardı? Sen böyle erkenden gelmezsin’ dediler ama benim aklım fikrim Metin Hoca’da. Hemen sordum, ‘Metin Hoca gelmedi mi?’ diye.&#160;‘Biz de merak ettik, hiç gecikmezdi’ dediler. Biz hep birlikte onu beklerken atölyenin sahibi Nevriye Hanım girdi içeri. ‘Metin Hoca’nın önemli işleri nedeniyle yurtdışına gitmesi gerekiyormuş. Bize de biraz önce haber verdi. Bundan sonra onun yerine ilk fırsatta yeni bir hoca bulacağız’ dedi. Hepimiz donduk kaldık. Hele ben, nasıl bir hayal kırıklığı yaşadım anlatamam. Dün bulduğum babamı bugün kaybetmek&#160;içime oturdu. Kadınlar da biz yine Metin Hoca’yı isteriz filan&#160;diye çok tepki gösterdiler ama adam çekip gitmiş.”</p>
<p>“Demek her şeyi ince ince planlamış.”</p>
<p>“Evet Gülseren Hanım. Dedim ya, ne zaman, ne yapacağına çok önceden karar vermiş. Tabii ben kimseye belli etmeden hemen kendimi attım dışarı. Nasıl koşuyorum, hâlâ evdeyse onu yakalayayım diye... Eve gittim ama bir de ne göreyim, eşyaları kapıcı topluyor. ‘Ne oldu Metin Hoca’ya?’ diye sordum. Eşyaları ona bırakıp küçük bir bavulla sabahın köründe çıkıp gitmiş.”</p>
<p>Off! Amma da dokunuyor insana. Ben dinlerken perişan oldum, Nalan kim bilir nasıl etkilenmiştir bunlardan.</p>
<p>“O ölmeye gitti Gülseren Hanım, ölmeye. Onu tanımadan önce intihar etmiştir belki de filan diyordum ama bu sefer bu&#160;bir tahmin değil. Zaten çok hastaydı. O yaptığı planı uygulamaya, hayata geçirmeye öyle kararlıymış ki, beni bulup o resimleri vermeden, benden af dilemeden ölmemeye söz vermiş.&#160;Görevini yerine getirmiş insanların huzuruyla gitti ölüme.”&#160;“Bence de öyle. <sup>Ö</sup>lümü bile bekletmiş galiba.”</p>
<p>“Ah Gülseren Hanım, ne kadermiş ya! Hayri de ölünce, ‘Hayatın artık elimden alabileceği canımdan başka bir şey&#160;kalmadı’ demiştim. Demek varmış!”</p>
<p>Hayat gerçekten de en değer verdiği her şeyi aldı elinden. Geriye bir tek canı kaldı. Şimdi o canı da verene kadar bu kadının huzurlu yaşaması için benim de bir katkım olabilse keşke...</p>
<p>“Eve geldim ama gözümden yaş, kafamdan merak eksik olmuyor. <sup>İ</sup>stanbul’daki bütün hastaneleri tek tek aradım.&#160;Acaba oralarda bulabilir miyim diye ama bulamadım.”&#160;“Bulamazsın Nalan. O bulunmak istemiyor galiba.”&#160;“Haklısınız Gülseren Hanım. Her şeyi o kadar ince ince&#160;hesap etmiş ki...”</p>
<p>“Hasta haliyle sana yük olmak istememiş.”</p>
<p>“İstemedi ama içim rahat değil. Hastane köşelerinde yalnız ölmesini istemiyorum, kıyamıyorum Metin Hoca’ya...” “Demek Metin Hoca’ya, yani yeni bulduğun babana kıyamıyorsun. Sen çok iyi yürekli bir kadınsın Nalan. Hayatın&#160;kötülüklerinin sende izi kalmadı. Bu çok özel, çok ayrıcalıklı&#160;bir durum ve sen bunu başardın. Artık senin kimseye borcun&#160;kalmadı. Cezaysa, hepsini çektin. Artık affetme, özgür olma,&#160;hafifleme zamanı.”</p>
<p>“Hafifleme zamanı ha?”</p>
<p>“Evet, hafifleme zamanı. Sen de babanı affederek başlamışsın işe. Daha önce Hayri’yi de affettiğini biliyorum. affetmek insanı özgürleştirir, zincirlerini kırar. Hayat sevdiği kullarına bu çok özel hafifleme zamanını hayatlarının bir döneminde mutlaka verir. Bak, sana da öyle yaptı. Bakmayı bilirsen bu dediğimi göreceksin. Hani biraz önce dedin ya,&#160;canımdan başka alacağı bir şey kalmadı diye ... Oysa o senin&#160;her şeyini tek tek elinden alırken, içinde taşıdığın ve yıllardır hayatı sana zehir eden kara kara taşları da söküp aldı.&#160;Hafifletti seni, özgür bıraktı. Şimdi artık nasıl istiyorsan, öyle yaşa dedi. Bunu iyice anlaman için de son olarak sana öldü sandığın babanı gönderdi. Senden af diletti. <sup>İ</sup>yi düşünürsen, Hayri’yi almasını bile bu çerçevede yorumlayabilirsin.&#160;Hayri iyi ki öldü filan demiyorum. Sakın beni yanlış anlama.&#160;Onun ölümüne ben de çok üzüldüm ama ölüm her zaman bizim dışımızda, hayatın aldığı bir karardır. Bütün mesele hayatımızda bizim dışımızda gerçekleşen olayları bizlerin doğru yorumlayıp yorumlamadığımızdır. Hayat yapacağını yapar ve gerisine karışmaz. Şimdi ben, senin başına gelen her&#160;şeyi doğru yorumlamanı istiyorum. Acılar tazeyken bunu hemen yapmak kolay değüdir. Kendine zaman ver ama hayatı&#160;doğru oku.”</p>
<p>O gün bu konuda Nalan'la daha pek çok şey konuştuk. Hayri'yi, Türkan'ı, Sedat'ı, çocukları, gelmesiyle gitmesi bir olan&#160;babasını ve en çok da onu. Kader motifini bir kere daha anlattım&#160;ona, yani bırakırsa hayatın onu nereye götüreceğini. Bunları çok&#160;iyi dinledi Nalan. Hayatın sesini duymaya çalıştı. Umarım bu sesi&#160;duymuş, ona ne dediğimi anlamıştır.</p>
<p>Na lan odadan çıkınca gümbür gümbür bir ses geliyor kulağıma. Gök gürlüyor. Hemen camın önüne koşuyorum. Ben doğanın yaptığı zararsız gösterilere bayılırım. işte yine şimşekler çakıyor ve bardaktan boşanır gibi yağmur yağıyor. Birkaç güvercin bizim camların önünü kendine siper etmiş, birbirine sokularak duruyor. insanlar oradan oraya koştururken trafik şimdiden tıkandı. Caddelerde su birikintileri olmaya başladı bile.</p>
<p>Yağmurun sesini dinliyorum. Yağmur bazen usul usul yağar. Onun sesi başkadır, huzur verir insana. Bugün çok hırçın. Bir şeylere kızmış gibi camları dövüyor. Güvercinler yerlerini beğenme-yip uçtu bile. Sağanak yağmur yerini doluya bırakıyor. Beyaz fındık gibi dolu taneleri trampet çalar gibi vuruyor camlara.</p>
<p>Merak ve heyecanla seyrediyorum bu manzarayı. Dedim ya, doğanın yaptığı gösterilere meraklıyım diye. Gece bu sese&#160;uyansam, yatağımdan kalkar bakarım. Doğanın sesini dinlerim,&#160;tıpkı bir konser dinler gibi.</p>
<p>Bir yandan da aklım Nalan'a söylediklerime gidiyor. Hayatın hafifleme dönemini anlattım ona. Galiba ben de hayatımın hafifleme dönemini yaşıyorum.</p>
<p>Artık eskisinden daha kolay "Hayır" diyebiliyorum ve ben "Hayır" deyince dünya dönmekten vazgeçmiyor. Istemedikleri-me "Dur" diyebiliyorum. Demek "Dur" deyince insanlar durabi-liyormuş. Genç kızlığımdaki gibi daha çok gülüyorum. Özgürüm,&#160;bana şunu yap, bunu yapma diyen yok ve ben canım ne isterse&#160;öyle yapıyorum ama nedense canım en çok çalışmak istiyor.</p>
<p>Evde yalnızım ama hayatta yalnız değilim.</p>
<p>Yaşamayı, birilerinin gözündeki pırıltıyı, dudaklardan dökülen sevgi sözcüklerini ve insan denen bu muhteşem varlığı çok seviyorum. Beni hayata bağlayan çok şey var. Hastalarımı dinlemeyi, kitaplarımı yazmayı, televizyondaki dizilerimi izlemeyi çok seviyorum.</p>
<p>Çocuklarımı, torunlarımı, kardeşlerimi, yeğenlerimi, dostlarımı, arkadaşlarımı, tüm Madalyon ekibini çok seviyorum.</p>
<p>Pek çok şeyi pek çok seviyorum.</p>
<p>O zaman yaşamak daha keyifli oluyor.</p>
<p>Gidenler gidiyor ama hayat kalanlarla yoluna devam ediyor. Dün eşim Aydın'ın ölüm yıldönümüydü. Çocuklarla birlikte mezarının başına gittik. Aydın, o henüz yirmili yaşlardayken kaybettiği annesinin koynunda yatıyor. Bunu ben istedim. Onun ilk sahibi annesiymiş. Babasını zaten dokuz yaşında kaybetmiş. Annesinden sonra da onu ben devralmışım. Tam otuz dört yılın sonunda, ona en az annesi kadar şefkatle yaklaştıktan sonra onu&#160;tekrar sevgili annesinin kollarına bıraktım.</p>
<p>Onun orada yalnız kalmadığını hissetmek baştan beri içimi rahatlattı. Her zamanki gibi mezar tertemiz, pırıl pırıl ve her yanından çiçekler sarkıyor. Bunları kızım Yağmur yapıyor. O iyi bir&#160;çocuk. Vefalı.</p>
<p>Oradan çıkınca kliniğe gelemiyorum. Kendimi tekrar hayatın içine atabilmek için biraz zamana ihtiyacım oluyor. Ve bugün işte&#160;yine klinikteyim. Tuna beni yine kapıda karşılıyor. Heyecanlı. Belli ki bana anlatmaya hazırlandığı önemli bir şeyler var. Çişi gelmiş çocuklar gibi kıvranıp duruyor. Ben onun bu hallerini bilir ve&#160;onu böyle kıvrandırmaya bayılırım. Sadist miyim acaba?</p>
<p>Bir yandan da ona imrenmeden edemiyorum. Tuna bu hayatı hep keyifli, heyecanlı ve doya doya yaşadı.</p>
<p>"Tunacığım bir iki telefon görüşmem var. Sen benim kahvemi hemen yap, ben de bu arada o işleri halledeyim."</p>
<p>"Şey diycektim ama... Hemen söylesem de sonra şeytseniz... </p>
<p>Hay Allah, daha fazla uzatamayacağım çünkü bu sefer söyleyeceklerini ben de merak ediyorum. Üstelik arkasında bir şeyler saklıyor. Hayırdır inşallah.</p>
<p>Önce yandan çarklı gülüyorum. Benim muzırlık peşinde olduğumu hemen anlıyor.</p>
<p>"Ayol aşk olsun, söylemiycem işte..."</p>
<p>"Söyle söyle. Sen bana bakma. Arada bir seni kızdırmazsam içim rahat etmiyor. Ne oldu, anlat bakalım."</p>
<p>Böyle diyerek birlikte odama geçiyoruz. Ben masama geçerken o da karşımdaki koltuğa keyifle oturuyor ve arkasına sakladığı kırmızı kurdeleyle bağlanmış kocaman bir kutuyu iki elinde tutmuş,&#160;bana gösteriyor. Bu bir hediye paketi ama kim gönderdi acaba?</p>
<p>"Bunu kim getirdi, biliyor musunuz?"</p>
<p>"Tabii ki bilmiyorum Tuna, söyle kim getirdi?"</p>
<p>"Ayol ben ortalığı düzeltirken sabahın köründe N alan geldi."</p>
<p>"Nalan mı? O mu getirdi bunu?"</p>
<p>"O getirdi. Size çok selamı var. Ayol kadın bambaşka biri olmuş. Hani yolda görse tanımaz insan."</p>
<p>"Nasıl yani?"</p>
<p>"Üstündeki o kontes kıyafetlerini çıkarmış. Siyah, kumaş bir pantolon, beyaz, tiril tiril bir gömlek giymiş. Onun da üstünde&#160;çok güzel, küçük mavi bir ceket vardı. Saçlarını kısacık kestirmiş,&#160;bir de hafif renkli bir gözlük takmış, bambaşka, genç, modern&#160;bir kadın olmuş. Yarım saat kadar oturdu benimle. Ona güzel bir&#160;fincan kahve yaptım. Nasıl olsa bizden başka kimse yok diye birer de sigara yaktık. Kırk yıllık dostmuşuz gibi uzun uzun sohbet&#160;ettik. Ayol insan bu kadar mı değişir."</p>
<p>"Morali nasıldı?"</p>
<p>"Moralini bilmem de, kadının aklı başına gelmiş. Şimdi zaten bir mimarlık bürosunda çalışıyormuş ve işinden çok memnunmuş. Ben onu hep ağlarken gördüğüm için bu haline inanamadım. Kadının sanki yüzü değişmiş. Şunu benim yanımda açın da, size ne getirdiğini ben de göreyim."</p>
<p>Böyle diyerek kocaman, bordo kadifeyle kaplı yuvarlak, silindir gibi uzun kutuyu masamın üzerine koyuyor ve benden önce açmaya başlıyor. Ben de ayağa kalkmış, merakla bakıyorum kutuya. Kapağı açılınca içinde kat kat, jelatin kağıtlara sarılmış&#160;bir şeyler görüyoruz. Önce harika bir kahve fincanı çıkıyor. Tabağı rengarenk işlenmiş, kendi kırmızı. Fincanı tabağa koyup havaya doğru kaldırıp bakıyorum. Ne kadar güzel! Üstelik küçük, yani tam da benim istediğim gibi. Sonra küçük bir tepsi, kutu kutu&#160;kahveler, rengarenk çikolatalar, lokumlar, badem şekerleri, kokulu mumlar ve en altta küçük, mercan bir tespih. Ucu gümüş ve&#160;üzerine adımın baş harfleri yazılmış. Bu kadın bunları sevdiğimi&#160;nasıl da biliyor.</p>
<p>Tam bitti derken kutunun tabanındaki küçük, pembe zarfı görüyorum. Işte en çok da bu zarf heyecanlandırıyor beni. Biliyorum çünkü o zarfta Nalan var. Heyecanla açıyorum, çok özenle seçilmiş o zarfı. Mektup mavi mürekkepli bir dolmakalemle&#160;yazılmış. Yazısı resim kadar güzel Nalan'ın.</p>
<p>Sevgili Gülseren Hanım,</p>
<p>Sizden sonra günlerce eve kapandım ve bana kaderimin çizdiği o yolu düşündüm. Yıllarca odasında oturup camdan hayata bakan o kızı düşündüm.</p>
<p>Sözleriniz kulaklarımda çınlarken gözlerim de babamın benim için yaptığı resimlerdeydi. işte ta oralardan yani camdaki kızdan çıktım yola. Annem, anneannem, dedem, Hafize Ninem,&#160;halam, derken Sedat ve ailesi, sonra Hayri, ardından siz ve babam.</p>
<p>Hayri bana hiç tanımadığım sevgiyi, aşkı tattırmak için, siz benim katran karası hayatımı aydınlatmak için, babamsa acılara “dur" demek için gelmiş. Yıllardır içimde taşıdığım suçluluk,&#160;kusurluluk torbaları, sırtıma yüklenen günahlar yavaş yavaş boşalmaya başladı. Hafifledim.</p>
<p>Hani demiştiniz ya, hayat sevdiği kullara hafifleme dönemleri armağan eder diye. Bu armczbanı bana da verdiğini hayretle gördüm. Demek dedim, hayat beni affetti, ben de hayatı.</p>
<p>Meğer hafif yaşamak ne kadar güzelmiş.</p>
<p>Ben şimdi başarılı bir mimarım. Mimar oldun da ne çiziyorsun derseniz, ben de babam gibi resim çiziyorum. O resimlerini tablolara, bense duvarlara çiziyorum. Çizmeye başlarken ne çizeceğimi ben de bilmiyorum. Sanki fırça benim elimde değilmiş gibi, karşısına geçip bakınca yaptıklarıma ben de inanamıyorum.&#160;Benim resimlerim artık karanlık değil. Aydınlandım ben.</p>
<p>Acının değil, yaşamanın, mutluluğun, huzurun tiryakisi olmaya çalışıyorum.</p>
<p>Kaderin beni götürdüğü yolun önüne duvar ördüm. Bambaşka, ışıklı yollar beni bekliyor. Ve bu ışığı siz yaktınız benim hayatıma.</p>
<p>Sizin de gözlerinizden ve yüreğinizden ışık eksik olmasın sevgili hocam.</p>
<p>Nalan</p>
<p>Tuna karşıma dikilmiş, ben mektubu okurken merakla bakıyor yüzüme. Biliyorum, orada yazanların beni üzüp üzmediğini anlamaya çalışıyor.</p>
<p>Gülerek kaldırıyorum başımı.</p>
<p>"Tunacım hazır vakit varken, ikimize de birer şekerli kahve yapsan, bir süre telefonlara da bakmasan, şöyle ağız tadıyla sohbet etsek seninle. Ne dersin?"</p>
<p>"Allah derim vallahi... Şu yeni gelen fincana yapayım sizinkini. Pek de güzelmiş. Çikolatalar da çok güzel görünüyor. Onlardan da yer miyiz?"</p>
<p>Başımla onu onaylayarak ve bir yandan da gülümseyerek bakıyorum yüzüne. Çocuk gibi seviniyor. Sadece o mu, ben de onunla birlikte çocuk gibi seviniyorum.</p>
<p>Sevinecek, mutlu olacak ne çok şey var hayatta!</p>
<p>Demek Nalan aylardır ona anlatmak istediklerimi sonunda anladı. Demek karanlık yollarda yürümekten vazgeçti. Demek&#160;kaderine dur diyebildi. Demek emekler boşa gitmedi. Denizden&#160;bir kum tanesi daha çıkarabildim.</p>
<p>Bu da beni sevindiriyor. Kolay mı, ömrümün büyük bir kısmını insanları dinleyerek, onların dertlerine derman olabilmek için geçirmişim. Kiminde büyük hayal kırıklıkları yaşamışım, kiminde&#160;işte böyle güzel haberler. ..</p>
<p>Yıllardır sanırım yüzbinden fazla insanının hayat hikâyesini dinledim. Sonuç olarak, terapist de olsam, ben de insanım. Ben&#160;de kendi yaşam maceramda öyle ya da böyle epeyce yaralanmışım. Zaten yara almadan bu dünyada yaşayabilmek mümkün&#160;mü? Ancak biliyorum ki insan bu yaralarla büyüyor, var oluyor.</p>
<p>Varoluşun da, kayboluşun da altındaki imza hep bu yaralara aittir. Başarılar da, yenilgiler de bu yaraların eseri.</p>
<p>Bir terapist olarak insanları dinledikçe, onların anlattığı hikâyelerin bir yerlerinde kendimi de gördükçe, o acılarla onlarla birlikte yoğruldukça, sadece onlar değil, ben de yoğun bir terapiden geçtim.</p>
<p>Artık onları da, kendimi de daha iyi anlıyorum. Kader yolumuz bizi her zaman başarıya ve mutluluğa götürmüyor. Ancak o yolun bizi nereye götürdüğünü bilmekse, bize düşüyor.</p>
<p>Ve son olarak hastalığın sevgisizlikten, şifanın ise her zaman sevgiden, şefkatten geldiğini çok daha iyi biliyorum.</p>
<p>Sevgiyle yaşanacak nice günlere...</p>
<div><img src="../Images/main-4.jpg" alt=""/></div>
</body>
</html>