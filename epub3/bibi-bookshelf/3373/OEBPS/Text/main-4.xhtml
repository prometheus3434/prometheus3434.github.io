<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>
<link rel="stylesheet" href="../Styles/main.css" type="text/css"/>
</head>
<body>
<p>Kader, işte böyle bir şey! Tesadüf dediğimiz hiçbir şey tesadüf değil aslında. Bilinçdışımız, bize onu arayıp bulduruyor. Ödülü de biz veriyoruz kendimize, cezayı da...</p>
<p>Bela geliyorum diyor ama Hayri bunu görmüyor. Kim bilir nasıl süründürecek onu Laz kızı. Ve ben bunu biliyor ama Hayri'ye gösteremiyorum. Görmek istemeyene doktor ne yapsın!</p>
<p>Laz kızı Nalan gibi değil. O çok farklı bir dünyadan geliyor. Hem de buldozer gibi geliyor. Ortalığı yakıp yıkmadan gitmez.</p>
<p>Kim bilir böyle yaparak o da hangi suçların cezasını ödetecek kendine.</p>
<p>Bu toprakların insanlarını çok seviyorum. Her birimiz çok farklı görünsek de bizde ortak çok şey vardır. Bu ortak şeyleri en çok şarkılarımızda, türkülerimizde, şiirlerimizde; onları söyleyenlerde, dinleyenlerde görüyorum.</p>
<p>Bizim en neşeli şarkılarımızda bile, bizlere has ince bir hüzün vardır. Bizler başı dumanlı, göğsü çimenli dağlardan sevgilimizi isteriz. Kimse anlamıyorsa halimizden hiç olmazsa gökteki yıldızlar, batan güneş anlasın isteriz. Vuslattan çok hasreti severiz.&#160;Sevgiliye duyduğumuz özlemi severiz. Şerefe kalkan kadehleri,&#160;insanlar gözleri dolarak içer. Bizim sevincimizde bile ince bir hüzün vardır.</p>
<p>Biz zaten Müslüm Baba'yı, Orhan Baba'yı, Ferdi Tayfur'u, Sezen Aksu'yu, Zeki Müren'i, Bülent Ersoy'u, Müzeyyen Senar'ı, Ahmet Özhan'ı, söyledikleri şarkılarda buram buram kokan hüznü bize çok iyi hissettirdikleri için severiz. Hüznü severiz biz. Öyle severiz ki, bizi hüzünlendiren bu şarkıları söyleyenlere "kim olursan ol, gel" der, gönül kapılarımızı onlara sonuna kadar açarız.</p>
<p>Sesi Anadolu kokan biri, "Ankara'nın bağları, büklüm büklüm yolları" derken biz o sesteki doğallığa kaptırırız kendimizi. Nerede olursa olsun, belki bir düğün salonunda, belki bir dost meclisinde, belki de yol kenarında kendimizi tutamaz, kaldırıveririz&#160;kollarımızı. Hem oynar, hem gözlerimizden yaş gelene kadar güler, sonra da birbirimize sarılırız. Gülerken gözlerden akan o yaş-</p>
<p>lar nedir bilir misiniz? Işte o, yüreğimize doğduğumuz gün taht kuran hüznün ta kendisidir.</p>
<p>Hüzün, elimiz kolumuz, kaşımız gözümüz gibi bizim bir parçamızdır. Bizi döven, söven, aşağılayan, ruhumuzu inciten analarımızı, babalarımızı, kocalarımızı yine de sever, anamdır, babamdır, atamdır der, içimiz yansa da isyan etmez, onlardan vazgeçmeyiz.</p>
<p>Hep kalabalık yaşar, kalabalık gezer tozar, birbirimize kızsak da, kırsak da, kırılsak da birlikte yer içeriz. Sevmeyiz yalnızlığı.</p>
<p>Batılı insanın yalnızlığı ile bizim yalnızlığımız bir değildir. O zaten doğduğu gün yalnız bir dünyaya geldiğini bilir. Alışkındır bu yalnızlığa. Bizde durum farklıdır. Biz kalabalık bir dünyada&#160;açarız gözlerimizi. Aile, akraba, konu komşu, eş dost, arkadaş,&#160;mahalledeki bakkal, manav, kasap, metroda, otobüste, trende,&#160;vapurda, dolmuşta yanımıza oturan delikanlı ya da yaşlı teyzelerin her biri bizim kalabalıklarımızdır. Bizdendir. Onun için bizim&#160;yalnızlığımız onlarınki kadar zindan karanlığında değildir.</p>
<p>Onlar hayatlarını özgür ama yalnız yaşar ve ölürler. Biz ise hiç özgür olamadan, kalabalıklar içinde, bağımlılığın en koyusuyla&#160;harman olarak, hüzünle yaşar ve ölürüz.</p>
<p>Onun için ne onlar bizi anlar, ne de biz onları. Arada bir onlara imrensek de, biraz içlerine girip de o koyu yalnızlığın kokusu burnumuza gelince kaçacak delik ararız.</p>
<p>Bir yandan ne kadar yalnız olduğumuzu bilir, bir yandan da hep kalabalık yaşarız. Bazen birbirimizin gözünü oyar, bazen de&#160;ayağına taş değecek diye korkarız.</p>
<p>Ben de bu toprakların çocuğu olarak tam da böyleyim işte. Şarkıları dinlerken hüzünlenir, sonra da, "Ah bu şarkıların gözü&#160;kör olsun" der ve dinlemeye devam ederim.</p>
<p>Geçen gün bir dost meclisinde, uzun süre Amerika'da yaşamış biri, ülkeye geri döndükten sonra bizim müziğimizi dinlemekte ne kadar zorlandığını, o müzikteki hüznün içine bir türlü giremediğini anlatıyor ve bize o hüzne nasıl tahammül ettiğimizi&#160;soruyordu. Bunu soran birine biz kendimizi anlatamayız ki... An-latsak da anlamaz ki. .. Kopmuş bizden. Yabancılaşmış.</p>
<p>Son yıllarda pek çok Batılı ülkeye gittim. Oraları gezerken hep aklıma bizim topraklarımızda doğup ömrü boyunca bizimle yaşadığı halde bir türlü bizlerden biri olamayan Batı hayranlığını anlata anlata bitiremeyen insanlar geldi. Ne kadar istesem&#160;de onlar gibi bakamadım oralara. Güzel mi? Güzel ama bizimki&#160;hepsinden güzel... Bir de İstanbul'u biraz daha yakından tanıdıkça, İstanbul'un eşi benzeri yok bu dünyada dedim.</p>
<p>Ben yine böyle düşüncelere dalıp gitmişken kapı yavaşça açılıyor ve Nalan bütün zarafetiyle odama adeta süzülüyor. Üzerinde yine siyahlar var. Bu kıyafetine alıştım artık. Kuğu gibi süzülerek karşımdaki koltuğa doğru geliyor ve oturmadan önce elini uzatıyor bana. Yüzünde belli belirsiz bir gülümseme var. Ben onu yine heyecanla karşılıyorum. Bana baktıkça yüzündeki korku dolu donukluk kayboluyar ve yerini biraz daha rahat bir ifadeye bırakıyor.</p>
<p>Ona baktıkça içimden hep şöyle diyorum: "Sevgi, bütün dertlere şifadır. Bu kadının en çok ihtiyacı olan şey, sevgi.. . "</p>
<p>Ve hemen başlıyorum sormaya.</p>
<p>“Ne var, ne yok Nalan Hanım, nasılsınız?’’</p>
<p>“Teşekkür ederim, fena sayılmam. Elimden geldiği kadar sizin tavsiyelerinize uymaya çalışıyorum. Resim atölyesine&#160;artık düzenli olarak gidiyorum. Oradaki hocam ve arkadaşlarım da bundan çok memnun. Onlarla ilişkilerimiz giderek&#160;yakınlaşıyor. Artık pek ağlamıyorum. Hayri’yi hiç aramıyorum ama ben aramadıkça onun beni aramaları giderek artıyor. En önemlisi o kadından tamamen vazgeçti. Ama bu sefer de kadın onun peşini bırakmıyor. Evine, eşine kadar ulaşmış. Telefonlarla Türkân Hanım’ı rahatsız ediyormuş. Hatta telefonda kadına hakaret ediyor, Hayri’yle evlenmeye karar verdiklerini, onun aradan çekilmesi gerektiğini söylüyormuş. Hayri ne yapacağını şaşırdı. Bir yandan kendini bana&#160;affettirmeye çalışıyor, bir yandan da kadının beni bulmasından korkuyor.”</p>
<p>Demek Hayri Laz kızından vazgeçti. Yok canım! Numaradır hepsi. Hayri kolay vazgeçmez. Yeni bir masal daha anlatmış, Nalan da bunlara inanmak istiyor. Hepsi bu.</p>
<p>‘Affettiniz mi Hayri Bey’i?”</p>
<p>“Önce, olayları anlamaya çalışıyorum. Meğer Hayri, bütün bu kötülüklerden beni korumaya çalışıyormuş. Çünkü o geceden sonra, bu kadının nasıl biri olduğunu ve onu nasıl&#160;bir tuzağa düşürdüklerini anlamış. Hayri benim ondan soğumam, nefret etmem, hem de kadının benimle olan ilişkisini&#160;bilmemesi için bana öyle demiş. Utanmış yaptıklarından. Bana karşı çok suçlu hissetmiş kendini. Bana layık olmadığına karar vermiş ve bir başka kadın var derken amacı, benim&#160;ondan nefret etmemi sağlamakmış. Böylece benim ondan hiç&#160;üzülmeden uzaklaşacağımı, ona bol bol kızacağımı düşünmüş. Yazık, o ara kendisi çok acı çekmiş. Çünkü bir yandan&#160;beni deli gibi severken, bir yandan beni kendisinden uzaklaştırmaya çalışmak kolay olmasa gerek.”</p>
<p>“Eski Türk filmlerini aratmıyor bu hikâye Nalan Hanım.” “Ama Gülseren Hanım, Hayri haklı, karısına bunları yapan, bana kim bilir neler yapardı?’’</p>
<p>“Buna ben de katılıyorum ama neden gerçeği söylemek yerine, böyle yapmış?’’</p>
<p>“Bana gerçeği söyleyemezdi. Çünkü ne de olsa ortada bir başka kadın vardı ve Hayri’nin yanlışı yüzünden durum bu&#160;hale gelmişti.”</p>
<p>“Nedir onun yanlışı?”</p>
<p>“Ne olacak, o gece kadını evine kadar bırakmasa, sonra kadının davetini kabul edip içeri girmese, bütün bunlar başımıza gelmeyecekti. Bana öyle geliyor ki, o gece kadın Hayri’nin içkisine bir şeyler koymuş. Çünkü ondan sonra olanların hiçbirini hatırlamıyor. Hayri içkiye alışkın bir adamdır. Öyle kolay sarhoş olmaz. O da zaten böyle düşünüyor. Demek ki bu tuzak, özel olarak hazırlanmış.”</p>
<p>“Neden böyle bir şey yapsınlar?”</p>
<p>“Artık orasını bilemem ama belki de kadının Hayri’de gözü vardı.”</p>
<p>“O gece tanışmamışlar mıydı?”</p>
<p>“Belki de kadın daha önceden tanıyordu Hayri’yi. Hayri de bu olanlara bir anlam veremiyor. ‘Böyle bir şey bana anlatılsa, güler geçerim, böyle saçmalık olmaz’ derim, diyor. Olaylar gerçekten de inanılması zor bir gidiş gösteriyor. Zaten bu&#160;kadar yıldır tanıdığım ve sevdiğim adamın, bunları nasıl yapabildiğine bir türlü aklım ermiyordu. Demek işin içinde iş&#160;varmış.”</p>
<p>“Bütün bunlara inanıyor musunuz?’’</p>
<p>“Siz inanmadınız mı yoksa?’’</p>
<p>Çığlık atar gibi bir sesle söylenen bu son cümle odada yankılanıyor. Bunu sorarken, Nalan'ın rengi bir anda kızarıyor ve sesi titremeye başlıyor. Vereceğim cevap onu çok korkutuyor.&#160;"inanmıyorum" dersem, aylardır Hayri'nin ince ince yaptığı "sırça köşk" bir anda yıkılacak. Nalan benim bu konudaki görüş ve&#160;düşüncelerime güveniyor. Işin kötüsü Hayri de güveniyor bana. Muhtemelen Nalan'ı buraya her seferinde o getiriyor. Ve asıl&#160;gerçeği zaten bana kendisi anlatıyor.</p>
<p>Ne tuhaf bir adam. Nasıl da Nalan'ın gözünün içine baka baka yalan söylüyor. Laz kızından vazgeçtiği doğru mu acaba?&#160;Ama kadın Nalan kadar kolay lokma değil gibi gelmişti bana.&#160;Yanılmış olabilir miyim? Hayri ona da evlenme sözü vermiş olmalı ki, kadın hakkını arıyor. Bir de kadının sevgilisi vardı. O ne&#160;yaptı acaba, yurtdışından döndü mü, olayı duydu mu, Hayri'yi&#160;buldu mu? Bütün bunları bilmiyorum ama tahminime göre o&#160;adam kadını terk etti ve kadın Hayri yüzünden eski sevgilisinden&#160;de ayrıldı ve şimdi bütün bunların hesabını Hayri'den soracak.</p>
<p>Bence Nalan'a anlattıklarından tek doğru olan şey, Laz kızının Nalan'ı tespit etmesini istemiyor oluşu. Eğer bu ilişki ortaya çıkarsa, Hayri'nin Laz kızıyla başı iyice derde girecek. Hem söylediği yalanlar ortaya çıkacak, hem de Nalan'ı bu sefer belki&#160;de gerçekten kaybedecek. Onun için elinden geldiği kadar onu&#160;gizlemeye çalışıyor.</p>
<p>Nalan'a gelince, bu yalanlara inanmak istemese, inanmazdı. Her şey o kadar açık ki... Demek bunlara inanmak şimdilik onun&#160;da işine geliyor. Bunu bilinçli yaptığını sanmıyorum. Bilinç dışının bir oyunu bu, ama bir yandan da korku dolu gözlerle bana bakıyor. Açıkça korkuyor benim bu hikayeyi reddetmemden.&#160;Zaten böyle bir şansım yok ki, istesem de gerçeği söyleyemem&#160;ona. Meslek kuralları buna izin vermez.</p>
<p>Cevap vermem geciktikçe, Nalan'ın korkusu artıyor. Eskiye göre bu konuda daha güçlü olduğu kesin ama yine de son darbeye hazır değil. Tamam, ben de onun hazır olduğu zamanı beklerim.</p>
<p>“Sizin anlattıklarınızı üst üste koyunca, belki de böyledir. Demek sizi korumaya çalışıyor. Merin Hayri’ye.”</p>
<p>Derin bir oh çekiyor Nalan. Rahatladı. Şimdi yine eski kısık, yatak odası sesiyle konuşmaya başlıyor.</p>
<p>“İlahi adalet diye bir şey var, ben çok inanırım buna. Tanrı’nın sopası yok, insan yaptığının cezasını böyle çeker işte. Karşısına öyle belalı bir kadın çıktı ki, bana yaptıklarının&#160;intikamımı alıyor ondan. Kadının kardeşleri de tehdit etmeye devam ediyorlarmış Hayri’yi. Herkesi benim gibi zannetti. Şimdi anlıyor benim kıymetimi ama çok geç. Bir kere başı</p>
<p>derde girdi. Kansı da çok huzursuzmuş. Evde kavga gürültü eksik olmuyormuş. Ev telefonunu değiştirmiş ama kadın yine bulmuş yeni numarayı. Zaten evinin yakınında nöbet tutuyormuş.”</p>
<p>‘‘Yani sürekli takip ediliyor, öyle mi?”</p>
<p>“Öyleymiş. Düşünsenize kadın evinin bahçesine kadar gelmiş. Yakında içeri de girip karısını daha fazla rahatsız&#160;eder gibi geliyor bana. Çok sıkıştı. Ne yapacağını bilemiyor. Ben hiç anlamadım bu kadını. Bu devirde olacak iş değil yaptıkları. Zorla olmaz ki böyle şeyler. Bana pek sık gelemiyor Hayri. Ben de zaten bunu istemiyorum. Kadın bir&#160;de benim varlığımdan haberdar olursa, kim bilir neler olur?&#160;Bundan korkuyorum. Ben böyle şeylere alışkın değilim. İnşallah bir terslik olmaz. Bana çektirdiklerini çekeceksin diyorum Hayri’ye.”</p>
<p>“O ne diyor?”</p>
<p>“‘Senin ahın tuttu’ diyor bana. Ama siz biliyorsunuz ne kadar üzüldüğümü. Yine de bana ders oldu yaşadıklarım.&#160;Artık eskisi gibi güvenemem ona. Halbuki bütün yaşantımı&#160;ona göre düzenlemiştim ben. O, yine eskisi gibi sürdürdü hayatını. Ben çok şey kaybettim ama bunun için onu hiç suçlamadım, sitem etmedim. Kaderime razı olup oturdum. Bir&#160;kadın daha ne yapabilir Gülseren Hanım?”</p>
<p>“Haklısınız, bence yaptıklannızın fazlası var, eksiği yok. Ama çok kolay bir kadın olmuşsunuz Nalan Hanım. Eşi gibi. Sizin de eşinden bir farkınız kalmamış. Bir düzen tutturmuş gidiyorsunuz. Bence Hayri Bey yeni bir heyecan anyor.&#160;İlk yıllar sizinle çok heyecanlı, inişli çıkışlı bir ilişki yaşamış. Zaten siz onun pek ulaşamayacağı bir kadınsınız. Size&#160;ulaşabilmek, sizi elde edebilmek, kim bilir ne kadar heyecanlandırmıştır onu. Sizi elde ettikten sonra, aradan yıllar&#160;geçmiş. Bu, bir aşk ilişkisi için oldukça uzun bir süre. Belki&#160;ilk yıllar sorunlarınız oldu ama sonra siz her şeyi kabul etmiş ve köşenize çekilmişsiniz. Sizi kaybetme gibi bir risk de&#160;kalmamış. Böyle olunca sıra yeni heyecanlar aramaya gelmiş. O gece, o kadını evine götürmesini böyle yorumluyorum&#160;ben.”</p>
<p>“Kadın ile erkek bu anlamda birbirinden çok farklı demek ki, çünkü ben, ilişkimizdeki bu huzur ve güvenden hiç sıkılmadım. Yeni bir heyecan aramak hiç gelmedi aklıma. Zaten&#160;Hayri’yle ilişkimizin başlangıcında bile aradığım yeni bir heyecan değildi. Beni gerçekten sevdiğine inandığım bir erkekle yaşamak istiyordum. Hayri’nin bana olan tutkusu çok yoğundu. Üzerime titriyor, gözümün içine bakıyordu. Bir prensesmişim gibi hissettiriyordu bana. İlişkimiz boyunca bu hep&#160;böyle devam etti. Benim de elimden gelen buydu işte. Kötü&#160;mü yapmışım yani?”</p>
<p>“Kötü değil ama insanlar gariptir, bazen iyilik yetmez insana. Sırf çok iyi olduğu için kaybeden çok insan tanıyorum. Haklı olmak, iyi olmak, her zaman beraberinde kazanmayı&#160;getirmez. Bu dünyada artık haksız da olsa, kötü de olsa güçlü olan kazanıyor. Bu gücü de insana kendine duyduğu güven getiriyor. Aşk ilişkilerinde bile bu böyle oluyor.”</p>
<p>“Sizce ben güçlü müyüm güçsüz mü?”</p>
<p>“İlişkinin ilk zamanlarında güçlü taraf sizmişsiniz ama zamanla durum değişmiş. Siz çok kan kaybetmişsiniz. Hayri&#160;Bey’e mahkûm olmuşsunuz. Mecbur olmuşsunuz. İlişkideki&#160;başrolü o almış. Siz figüran olarak kalmışsınız. Hayri’siz yapamayan, bütün hayatını ona bağlamış, sanki başka hiçbir&#160;seçeneği kalmamış bir figüran. Aslında böyle bir mecburiyet&#160;yok ortada, siz isterseniz Hayri Bey olmadan da yeni bir hayat kurabilirsiniz kendinize. Bunu o da biliyor ama siz bunu&#160;ne düşünmüş, ne de ifade etmişsiniz. Yani gereğinden fazla&#160;iyi bir kadın olmuşsunuz. Her şeyin fazlası zarardır Nalan&#160;Hanım. Fazla rahat ettirmişsiniz onu. Her şeye dümdüz bakıyorsunuz.”</p>
<p>“Her gelişimde şaşırtıyorsunuz beni. Ben hayata gerçekten çok düz bakmışım. Eğrisini doğrusunu pek fazla düşünmemişim.”</p>
<p>“Buraya ilk geldiğiniz gün söylemiştim size, önce kendini tanımalı insan. Sonra da, bütün hayatını paylaşmaya karar verdiği insanı. Siz Hayri Bey’i seçmemişsiniz, o sizi seçmiş. Siz, onun size olan aşkının, tutkusunun, sevgisinin peşine düşmüşsünüz. Bu sevgiyi gösteren Sedat olsaymış, onunla sanırım devam edecektiniz. Yani bu oyunda kendinize hiç başrolü vermemişsiniz.”</p>
<p>“Ay durun Gülseren Hanım, ne olur durun, söylediğiniz her şeyi kafama kaydetmeliyim. Ben bütün bunlan yaşarken kendimi, kendi duygularımı, hatta geleceği bile düşünmek aklıma&#160;gelmedi. Ben demeyi bilmeyen biri bunları nasıl düşünsün ki!”</p>
<p>Ben demeyi bilmeyen biri mi Nalan? Gerçekten böyle mi? Ben diyememek, yani ilişkilerde kendinden çok başkalarının düşünce ve duygularına göre hareket etmek insanın bu dünyadaki&#160;varlığını inkar etmesi, var olamaması gibi bir şeydir.</p>
<p>“Peki Nalan Hanım, şimdi yavaş yavaş kendinizi tanımaya başladınız. Belki bir yenilgi yaşadınız ama her yenilgi yeni bir kapı açar insan hayatında. Bu yaşadıklarınızı hemen unutmanızı önermiyorum size. Bunu bir kin haline getirin&#160;demiyorum ama yaşadıklarınızdan ders almaya çalışın. Ayn-ca geçmişi doğru değerlendirin. Hayri Bey, çok düşkün olduğunu söylediği üç çocuğuna rağmen, yedi yıl önce sizinle bir&#160;ilişki kurmuş. Belki çok ısrar etseniz, sizinle evlenmeyi bile&#160;düşünecekti. Bir insan bir şeyi bir kere yaptıysa, bunu yeniden yapma ihtimali oldukça yüksektir. Belki sizden önce de&#160;böyle ilişkileri oldu onun. Bunu bilmiyoruz. Şu anda Hayri&#160;Bey ilişkinizi yeniden düzeltmeye çalışıyor. İnşallah her şey&#160;iyi gider ama siz her şeye hazır olmalısınız. Yani gereğinde&#160;yalnız yaşamak bile bir seçenek olabilir. Bunlardan korkmamalı, kendi kendinize yetebilmeyi hedeflemelisiniz.”</p>
<p>“Eskiye göre kendime olan güvenim arttı. Artık Hayri’yle eskisi kadar sık görüşmesek de sıkılmıyorum, panik yapmıyorum. Yalnız kalmak eskisi kadar korkutmuyor beni. Hayat&#160;öyle uygun görmüşse yalnız da kalabilirim. Ayrıca daha önce de söylediğim gibi, bir iki yakın arkadaşım var. Bu son ya-şadıklanmı onlar da biliyor. Eskiden üzüntülerimi, sıkıntılarımı kimseyle paylaşmazdım. İnsanların beni kınayacağını,&#160;ayıplayacağını düşünürdüm hep. Buraya gelmeyi de o yüzden istememiştim. Sizin de beni yargılayacağınızı sanmıştım. Sonra gördüm ki, siz yargılamıyor, kınamıyor, beni bana tanıtırken bir yandan da tüm gerçekleri hiç tereddüt etmeden söylüyorsunuz yüzüme.”</p>
<p>Kendimi bir sahtekar gibi hissediyorum. Durum hiç de onun düşündüğü gibi değil. Bildiğimin yarısını bile söylemedim ona.&#160;Bunları kaldırabileceği günleri bekliyorum.</p>
<p>Hayri'den aldığım bilgileri Nalan'a söyleyemem ama gerçeği anlamasını ne yapar eder sağlarım. Zaten şimdi de ne dediğime dikkat etse, işine geldiği gibi yorumlamasa, gerçeği söylüyorum ona.</p>
<p>“Bazılanna çok üzüldüm ama gelecekte daha fazla üzülme-mem için, bunlan bugünden bilmem gerekiyor benim. Arka-daşlanmdan bahsediyordum. Hayri’ye eskiden de kızarlardı, şimdi daha çok kızıyorlar. Hiç olmadığı kadar yakınlar bana.”&#160;“Belki de bu sefer siz biraz daha açık oldunuz onlara. Duy-gulannızı saklamadınız.”</p>
<p>“Saklamadım. Bunu ilk kez yapıyorum ben. Eskiden korkardım insanlara kendi duygularımı açmaya. Böyle olunca da kendimi eskisi gibi yalnız hissetmiyorum. Yalnızlık, sevgisizlik çok zor Gülseren Hanım. Keşke zamanında karnım aç&#160;kalsaydı, yırtık pırtık giyinseydim de başka türlü açlık çek-meseydim. Ah bu benim kaderim! Hangisine yanayım, bilmem ki...”</p>
<p>Neden söz ediyor acaba? Hangi açlık, hangi kader? Rafet</p>
<p>Koroğlu'nun geliniydi o! Çocukluğu mu yoksa?</p>
<p>“Düşünüyorum da, çok farklı, çok lüks, gösterişli bir hayatı bırakıp gelmişsiniz Hayri Bey’e. Toplumun itibarlı insanları sizi el üstünde tutuyorlarmış. Gazetelerde boy boy resimleriniz çıkıyor, en ünlü markalar sizi giydirmek için yarışı-yormuş. Ve şimdi oldukça mütevazı bir hayatınız var. Çocukluğunuzda nasıl bir çevreden ve aileden geldiniz bilmiyorum ama sizin bu yaptığınızı bu devirde pek az kişi yapabiliyor.&#160;Devir para ve lüks devri oldu. Lüksün, ihtişamın peşine düştü çoğu insan. Siz ise bunun tam tersini yapmışsınız. Hiç pişman olmadınız mı, eski ihtişamı hiç özlemediniz mi?”</p>
<p>Hüzünlü, sanki biraz da alaycı bir gülümseme yayılıyor yüzüne.</p>
<p>“Lüks, ihtişam, konfor benim yabancı olduğum şeyler değil Gülseren Hanım. Hayatım hep öyle geçti zaten ama onlar beni o zaman da mutlu etmemişti. Karnı aç biri sarayda da&#160;açtır, kulübede de. Her gün yeni bir şey almak, lüks arabalara binmek, köşklerde, konaklarda yaşamak kimsenin açlığını doyurmuyor aslında. Ha, belki size aç olduğunuzu bir süre unutturabilir. Hepsi bu! O zamanlar bunlan ben de çok düşündüm. O zamanlar ben de kendimi bu ihtişama kaptırıp her&#160;gün daha pahalı, daha gösterişli, kimsenin giyernediğini giyerek, kimsenin takamadiğını takarak duygusal açlığımı doyurmaya çalışıyordum. Dıştan bakan biri bunları anlamaz. Hatta onlara imrenir durur. insan isterse kendini çok güzel kan-dırabiliyor. Hatta kendini çok mutlu olduğuna bile inandırabi-liyor. Çoğu arkadaşım geçmişinde bunları yaşamadıkları, bu&#160;ihtişama hep uzaktan baktıklar için, en iyi onlar kandırabi-liyordu kendini. Ama aynı şey, lükse ve ihtişama alışkın olanlar için pek de geçerli değildi. Alışkın olduklar hayatı yaşıyorlardı sadece ve bu hayat onlar sanıldiğı gibi mutlu filan etmiyordu. Ben bütün bunlar Hayri’yle birlikte yaşamaya başladığım zaman daha iyi anladım. İliklerime kadar hissettim belki&#160;de. Özellikle yeni evlendiğim zaman onlar gibi ben de kendimi&#160;bunlarla kandırmaya çok çalıştım ama olmadı. Belki de onlar&#160;benim kadar aç kalmamışlardır, kim bilir?”</p>
<p>“Açlık derken tam olarak ne demek istiyorsunuz Nalan Hanım?’’</p>
<p>Aslında ben onun ne dediğini gayet iyi biliyorum, o duygusal açlıktan, sevgisizlikten söz ediyor bence. Ancak bunu ondan duymak istiyorum.</p>
<p>Nalan, suç işlerken yakalanmış bir çocuk gibi kıpkırmızı olmuş yüzüyle, başını önüne eğmiş, öylece duruyor. Bir an ben de ne yapacağımı şaşırıyorum. Güzel güzel konuşuyorduk. Bir anda&#160;ne oldu bu kadına?</p>
<p>Gerçi buraya geldiği ilk günden beri giyimi, kuşamı, hayattaki duruşu, hep mahzun ve biraz suçlu bakan gözleri, en olmadık zamanlarda hayatıyla ilgili olarak aldığı kılıç gibi keskin kararlar,&#160;bu kararları hayata geçirme biçimleri, aşka olan inanılmaz tutkusu bana hep geçmişte ananlması zor şeyler yaşadığını düşündürdü. Ancak konu sandığımdan daha derin galiba. Bunları bana bugün anlatmazsa, bir daha hiçbir yerde ve hiç kimseye anlatamayacak bu kadın. Ona yardımcı olmalıyım.</p>
<p>“Aslında hepimizin içinde bir ‘anlatılamayan hikâye’ vardır Nalan Hanım. Ve bizi en çok yaralayan, içimizi en&#160;çok sızlatan, bazen kendimizden bile sakladığımız, işte bu&#160;hikâyelerdir. Mümkün olsa en uzak diyarlardaki çöp kutularına atıp kurtulmak isteriz bunlardan ama biz atmaya çalıştıkça, onlar daha çok yapışır yakamıza. Bundan biraz olsun kurtulmanın, acılarımızı azaltmanın en iyi yolu, bunları&#160;paylaşmaktır. Her şey herkesle paylaşılmaz, bunu biliyorum.&#160;Şimdi canınızı çok acıtan bu çivileri sizinle birlikte çıkarabiliriz. Sizinle ilgili bazı tahminler yapmamı ister misiniz?”&#160;“Hayır, istemem! Zaten buraya gelmeyi en çok bunun için&#160;istemedim. Yüzüme bakar bakmaz alnımdaki damgayı görecek dedim.”</p>
<p>Anlamamdan çok korktuğu bir şeyler var. Bakar bakmaz anlayacağımı düşündüğü damgaları var demek ki... Yani bu kadın damgalı! Bir kadın alnında bir damga olduğunu düşünüyorsa eğer, bunun mutlaka cinsel bir dayanağı vardır. Utançtan ve korkudan kıpkırmızı olmuş yüzüne bir kere daha dikkatle bakıyorum. Hayır, tecavüz ya da taciz değil bu. Daha başka bir şey.&#160;Bir suç, bir günah ama nasıl bir suç? Tecavüz ya da taciz değilse&#160;cinsellikle ne ilgisi var?</p>
<p>Ama var! Bir şekilde damgalanmış bu kadın. Alnında bu damgayla gezdiğini düşünüyor. Buraya ilk geldiği günden beri benden de bunun için korkuyor. O damgayı er ya da geç göreceğimi biliyor. Gözlerinde hep gördüğüm korkuyu anlatıyor bana.</p>
<p>Hay Allah!</p>
<p>Şimdi onunla birlikte karanlık bir kuyunun içine gireceğiz. Ben o kuyuya ışık tutabilecek miyim acaba? Demek sonunda o&#160;gün geldi. Konuyu kendisi başlattı. Demek kuyunun kapağı artık&#160;açılmaya hazır.</p>
<p>“Sizinle, sizin geçmişinizle ilgili bazı tahminlerim olduğu doğru. Örneğin, sizin hep bir cam fanusta yaşadığınızı düşünüyorum. Herkes gibi bir hayatınız olmamış. Bir cam fanusun içinden seyretmişsiniz hayatı. Hayatın içine pek girmemiş veya girememişsiniz. En iyi tanıdığınız duygu yalnızlık ve yalnızlığa bağlı acı ve hüzün. Bir de üstelik hayatınızdaki bu acının tek sebebi sîzmişsiniz gibi, sürekli suçluyorsunuz kendinizi. Ve suçunuz önde, siz arkada, uzun ince&#160;bir yola girmiş gidiyorsunuz. İyi, kötü hepimizin bir kaderi&#160;var. Bu kaderi nereye kadar değiştirebildiğimizi ben de bilmiyorum. Bazen sanki her şey bizim elimizdeymiş gibi geliyor insana. Psikiyatri bilimi kader denen şeyi çözmeye çok&#160;uğraşıyor. Ama bir yandan dünyaya gelirken bize atalarımızdan miras kalan genlerimiz, bir yandan yaşadıklarımız,&#160;bizi en çok sevenlerin istemeden de olsa içimizde açtığı yaralar, son olarak toplumun bize öğrettikleri hep bir araya&#160;gelince kolay çıkamıyoruz işin içinden. Bazen bir yere takılıyoruz, onu çözebilmek için tüm hayatımızı veriyoruz. Ben&#160;açık olmayı seviyorum. İlk tanıştığımız günden beri sizi çok&#160;ilginç buldum.”</p>
<p>“Beni mi?”</p>
<p>“Bir kadın düşünün, aşkı, sevgisi uğruna bütün dünyayı karşısına almaktan korkmuyor. Ve bunun bedelini de çatır&#160;çatır ödüyor. Bu nasıl bir güç ve bu kadın bu gücü nereden&#160;alıyor diye sordum kendime? Biraz daha açık sorayım isterseniz, ona bu gücü veren içindeki hangi yaralar? Hangi devasız dertlerin, hangi ifade edilememiş ötkelerin üzerine basıyor bunları yaparken? Ve hak ettiğine inandığı hangi cezayı arıyor bu yolda?’’</p>
<p>Nalan gözlerini dikmiş, bir korku filmi seyreder gibi bakıyor bana. Yüzündeki bütün adaleler buzlukta dondurulmuş gibi. Sonra yavaşça ellerini yüzüne doğru götürüyor, iki eliyle yüzünü kapatıyor. Bir süre öylece duruyor. Ağlayacak sanıyorum ama ağlamıyor. Insan her zaman ağlayamaz. Demek ki şimdi ağI ayamayacak kadar kötü hissediyor kendini. Biraz sonra atlatacak bunu.</p>
<p>Anlata anlata atlatacak...</p>
<p>Ben hiç konuşmadan bekliyorum. Başka ne yapabilirim ki... Yapacağımı yaptım zaten.</p>
<p>Sonra elleri aşağı doğru kayıyor, dudakları bir iki kere hafifçe titriyor.</p>
<p>Anlatacak!</p>
<p>“Ben annemle babamın çocuğu değilim. Onların torunuyum.”</p>
<p>" Annemle babamın torunu...'' Nasıl yani!</p>
<p>“Asıl annem ailenin tek kızıymış. Anneannemin uzun süre çocuğu olmamış. Kırk yaşlarında, uzun tedavilerin sonunda&#160;doğurabilmiş annemi. Gözünün içine bakarak büyütmüşler&#160;kızlarını. Üzerine titrermiş ikisi de. Annem tam da ergenlik&#160;çağına gelirken, anneannemin en küçük erkek kardeşi, yani&#160;annemin dayısı okumak üzere yanlarına gelmiş...”</p>
<p>Eyvah! Ensest bir ilişki mi yoksa?</p>
<p>“Anne dediğim anneannem, aslında çok bilindik, çok köklü ve saygın bir ailenin kızıymış. O devirde bile daha beş altı yaşlarındayken kardeşlerin hepsi eve gelen matmazellerden Fransızca dersleri alırmış. Anneannem Fransızcayı anadili gibi konuşurdu. Annemle doğduğu günden itibaren hep Fransızca konuşmuş. Böylece annem iki dili birden öğrenerek büyümüş. Baba dediğim dedem ise anneannemin yaşadığı memlekete kaymakam olarak gelmiş. Onun da bütün sülalesi ya vali ya da kaymakam ya da hâkim... Bu meslek neredeyse sülalede nesilden nesile geçen bir gelenek haline gelmiş. Derken dedem anneannemi bir yerlerde görmüş ve ona&#160;âşık olmuş. Büyükler de uygun görmüşler ve anneannemle&#160;dedem evlenmişler. Bir süre memlekette kaldıktan sonra dedemin mesleği nedeniyle tayini başka bir yere çıkmış. Memleket memleket gezmişler. Ancak ne kadar isteseler de uzun&#160;süre çocukları olmamış. Nihayet kırk yaşlarında anneannem&#160;hamile kalmış. Bütün aile bu haberle bayram yapmış ve sonunda annem doğmuş. Aileye güneş gibi doğdu diyerek annemin adını Güneş koymuşlar. İki aile de annemden sonra&#160;onların evine sık sık gelip gider olmuşlar. Her gelen yeni bir&#160;hediyeyle geliyormuş. Yani el bebek gül bebek büyümüş annem. O sırada dedem doğuda bir ile vali olmuş. Annem ilkokulu bitirince onu ünlü okullarda okutmak amacıyla anneannem annemi de alıp Ankara’ya gelmiş. Hafta sonları dedem de yanlarına geliyormuş. İşte o yıllarda anneannemin&#160;en küçük kardeşi okumak üzere yanlarına gelmiş. Çok terbiyeli, utangaç, saygılı bir delikanlıymış. Oturdukları beş odalı evin bir odasını da ona vermişler. Başı hep önünde girer&#160;çıkar, eniştesine yani dedeme çok saygı gösterir, yemekten&#160;sonra da odasına çekilir ders çalışırmış. Hukuk fakültesinde ikinci sınıfa geçtiği yıl olmuş, ne olmuşsa. Annem o zaman&#160;kolejde orta üçüncü sınıftaymış.”</p>
<p>“Daha çocuk sayılır.”</p>
<p>‘Yaşı küçük olduğu için sanırım, hamile kaldığinı anlayamamış. Ben karnında altı yedi aylık olunca anneannem fark etmiş durumu. Aile çok büyük bir şok yaşamış. Ne yapacaklarını şaşırmış ve çok utanmışlar. Çok doktor gezmişler beni&#160;yok etmek için ama çok geç demiş doktorlar. Kızınızın da hayatı tehlikeye girebilir. Yani benden kurtulmayı başaramamışlar.”</p>
<p>Ondan kurtulmayı başaramamışlar demek! Nasıl da duygusuz, donuk bir ifadeyle söylüyor bunları. Düşünüyorum da, bunlar hissedilerek söylenebilir mi? Nalan gibi bir kadın bunu nasıl kaldırsın.</p>
<p>“Bu dünya beni hiç istememiş ama ben yine de gelmişim. Hem de nasıl biliyor musunuz?”</p>
<p>Ne demek nasıl? Bu nasıl bir soru, ben anlamadım. Ben ona ne diyeceğimi bilemezken o anlatmaya devam ediyor.</p>
<p>“Annem ölüp kurtulmuş benden ama anneannemle dedem, ne kadar isteseler de kurtulamamışlar.”</p>
<p>Ah! Demek küçük anne dağururken ölmüş. Aman Allahım!</p>
<p>“Karabasan gibi çökmüşüm bütün ailenin üzerine. Atsalar atamamışlar, satsalar satamamışlar. Gözlerinin bebeği o gencecik çocuk, beni bir türlü doğuramamış. Doğuramadan&#160;da ölmüş zaten. Sonunda doktorlar onu değil ama beni yaşatmayı başarmış. İnsanlar kızlarının yasını mı tutsun, elâleme&#160;ne diyeceklerini mi düşünsün, bilememişler.”</p>
<p>Aman aman ... Allah kimsenin başına vermesin böyle şeyleri. Gerçekten de ne büyük acı, ne büyük kayıp ve ne büyük bir felaket... insancıklar nasıl katlandı acaba bunlara?</p>
<p>Nalan'ın dediği gibi işin bir de toplumsal yanı var. Kime, ne diyeceklerini şaşırmışlardır. Üstelik bütün bunları yapan da el değil. Kızın öz dayısı!</p>
<p>Son yıllarda ensest yani aile içinde yaşanan bu tür taciz ve tecavüz kurbanları çok geliyor bana. Bu işler artı mı, yoksa insanlar artık bu sırları hiç olmazsa psikiyatristlerle paylaşmayı mı öğrendiler, şimdilik bilemiyorum.</p>
<p>Demek Nalan'ın annesi de bu kurbanlardan biriymiş ve bu yüzden hayatını kaybetmiş. Hayatını kaybeden sadece o değil&#160;ki... Ya geride kalanlar ne yapsın?</p>
<p>Zaten durum ortaya çıkar çıkmaz bizimkiler Ankara’yı</p>
<p>terk edip İstanbul’a gelmiş. Dedem de anneannem de emekliliklerini istemiş ve tanıdıkları herkesle ilişkilerini kesip kendilerini toplumdan tecrit etmişler.</p>
<p>“Anneannen de çalışıyor muydu?’’</p>
<p>“Fransızca öğretmeniymiş. İstanbul’da uzak bir semte kapatmışlar kendilerini. Bu facianın bütün sorumluluğunu anneannem üstlenmiş. ‘Her şey benim suçum, bir tanecik kızımı korumak bana düşerdi Vereceğiniz her cezaya razıyım!’ demiş. Dedemin ailesi olayı duyar duymaz kesin tavır- koymuş.”&#160;“Nasü yani, nasıl bir tavır?’’</p>
<p>“‘Bırak gel’ demişler. ‘Ya bırakır gelirsin, yani karını boşarsın, o çocuğu da bir daha görmezsin ya da biz seni reddederiz.’ Dedem bunları yapmayınca da bizimkilerle maddi, manevi tüm ilişkilerini kesmişler. Sanki bu işte adamcağızın&#160;bir suçu varmış gibi...”</p>
<p>“Maddi manevi derken?”</p>
<p>“Dedem aileden kalan ve hakkı olan her türlü mal mülkten men edilmiş. ‘Biz o çocuğa mal mülk bırakmayız demişler.’ Belki de çocuğu yok edin, yoksa sizi mirastan yoksun bırakırız demişler işte. Dedem de notere gidip bütün haklarını kardeşlerine ve o zaman hayatta olan annesine devretmiş. Çok varlıklıymış dedemin ailesi.”</p>
<p>“Demek yok edin demişler. Deden de sana kıyamamış.”</p>
<p>işte tam da bu sözümden sonra bir çığlık geliyor kulağıma. Adeta haykırarak ağlamaya başlıyor Nalan. Nihayet sıkı sıkı kapalı kepenkler açıldı. Açılsın, bir an önce açılsın o demirden ke-penkler. Bu acıyla başka türlü nasıl yaşanır. Hiç olmazsa acının&#160;bir kısmı aksın dışarı.</p>
<p>Ne büyük birtalihsizlik!</p>
<p>Masamda Nalan'a doğru eğilmiş, hüzünle bakıyorum ona. Aman Tanrım, bu nasıl bir ağlama! O küçücük, narin elleriyle&#160;oturduğu koltuğun kenarlarını, ayaklarıyla yerdeki kırmızı halıyı dövüyor.</p>
<p>Ah!</p>
<p>İnsanoğlu hayatın karşısında bazen ne kadar aciz kalabiliyor. Bir ölüm, bir de ayrılık diyor şairler ama bizleri böyle aciz bırakan başka şeyler de var bu dünyada.</p>
<p>Nalan bir yandan haykırarak ağlarken, bir yandan da bir şeyler söylüyor. Anlamak için dikkat kesiliyorum. Ne diyor?</p>
<p>“Hayır, hayır, hayır ... Kıydılar... İstemediler... Nefret ettiler benden!”</p>
<p>Nefret ettiler demek! Ah!</p>
<p>isteseler de sevmeyi başaramadılar mı acaba? Kızlarının ölümüne neden olan bu bebeği sevemediler mi?</p>
<p>Ağla be Nalani Korkma, ağla... istediğin kadar bağır, çağır, koltukları yumrukla, halıları tekmele, ne istiyorsan yap. Bunca yıl&#160;sonra bu kadarına bari hakkın olsun.</p>
<p>Ağlamaya başlayalı ne kadar zaman geçti, bilmiyorum. Benim de gözlerim doldu. Bir de benimkileri görürse daha çok, çok çok ağlayacak. Utanıyorum onun karşısında gözlerimin dolmasından. "Yapma be Gülseren, böyle yapma, bunca yıl sonra&#160;bari yapma" diyorum içimden.</p>
<p>Gerçi şifa her zaman paylaşımdadır, acıya ortak olmaktadır. Psikiyatrist etkilenecek ki, anlayacak, hissedecek, onunla her türlü acıyı paylaşacak ki o da etkilenebilsin. Etkilenebilsin ki, şifa&#160;uzak bir yerlerden ışığını yaksın, geliyorum desin Nalan'a.</p>
<p>iki damla yaş gözlerimden aşağı doğru yuvarlanınca biraz rahatlıyorum. İki damla gözyaşı bile bazen rahatlatıyor insanı.</p>
<p>Demek böyle Nalani Demek bunca yıl sen bu acıyla, bu ıstırapla, bu günah duygusuyla yaşadın. Şimdi bilmece çözüldü. Bir suç, bir günah, bunların yanında bir de cinsellik var diyordum ama ortadaki kelimeyi bulamamıştım. Demek bunları sen&#160;değil annen, o küçük anne yaşadı, bedelini de hayat sadece ona&#160;canıyla değil, sana da acıyla, utançla, suçlulukla, kusurlulukla,&#160;günahkarlıkla ödetiyor. Oysa buradaki en masum ve en günahsız kişi sensin ama gel gör ki, o gün işlenen günahların ucu, ne&#160;yazık ki bugün sana kadar uzanmış.</p>
<p>Ah!</p>
<p>Ne kadar zaman geçti yine bilmiyorum. Nalan'ın gücü tükendi. Artık gözünde yaş da kalmadı. Şimdi artık belki hikayenin sonunu da anlatır.</p>
<p>“Doğuramamış işte! Çocukmuş daha... Kanamayı durduramamalar. Belki de kurtuldu kızcağız. Bu dünyanın kahrından, acısından kurtuldu. İşte onun yerine ben yaşıyorum, kimsenin istemediği, dokunmaya korktuğu, herkesin hayatına bir kara bulut gibi çöken ben yaşıyorum. Bu dünyada hiç&#160;yeri olmayan, çok değerli bir başka genç kızın hayatını elinden alan, hayatını çalan ben...”</p>
<p>Onu teselli etmek, "Senin ne suçun var..." filan gibi beylik sözler söylemek gelmiyor içimden. Onun şu anda ihtiyacı olan&#160;teselli değil, o anlaşılmak istiyor.</p>
<p>“İşte böyle Gülseren Hanım! Allah bana da böyle bir kader nasip etmiş. Bunların cezasını benim çekmemi uygun görmüş.&#160;Onları öldürmüş, benim gibi bir zavallıyı yaşatmış. El kadar&#160;sabinin ne suçu, ne günahı var dememiş. Bu kadar nefret edilen bir bebek nasıl ölmez, nasıl yaşar, anlamadım gitti.”</p>
<p>Nalan boğazına düğümlenen hıçkırıktan kurtulmak için elindeki mendili ağzına götürerek, birkaç kere küçük küçük öksürüyor. Bu konuyu sonuna kadar anlatmadan gitmeyecek.</p>
<p>“Benim doğduğum gün doktorlar anneyi kaybettiklerini söyleyince bizimkiler çıldırmış. Kendilerini yerden yere atmışlar. Sonra annemin cenazesi filan derken ben hastanede kalmışım. Arayan, soran olmamış. Sonra hastaneden bizimkileri aramış doktorlar. Bebeğinizi gelin alın diye. Bizimkilerden ses çıkmayınca doktorlar aksi halde bebeğin devlet&#160;korumasına alınmasını sağlayacağız demişler. Sonunda sanırım ben on beş yirmi günlükken gelip almışlar. O ara hemen Hafize Nine’yi bulmuşlar, bana baksın diye. Bir de halam gelmiş. Delidolu, hiç evlenmemiş, yıllarca babama sığınmış bir kadındır halam. Sanırım biraz da onun zoruyla aldılar beni.”</p>
<p>“Halanız yani dedenizin kız kardeşi mi?”</p>
<p>“Evet evet! Dedemin bütün sülalesi reddetmiş onları. Bir tek halam bizimkilerin tarafında kalmış. Onun malını mülkünü de elinden alamadıkları için, önce yıllarca babam halama bakmış, benden sonra da halam bize maddi destek sağlamış. Bunca zaman beni de terk etmedi. Nereye gitsem, yakınımda bir yerlerde olmayı başardı.”</p>
<p>“Siz çocukken de ilgilenir miydi sizinle?”</p>
<p>“Annem izin verse ilgilenecekmiş kadın. Hatta verin ben bakayım demiş. Ona da vermemişler. Beni bir odaya tıkmışlar, başıma da Hafize Nine’yi dikmişler, bir sürü de özel öğretmen, işte öyle büyümüşüm ben.”</p>
<p>“Nasıl yani? Hafize Nine nasıl bir kadındı?”</p>
<p>“Yaşlı, okuma yazması olmayan, çok temiz ve titiz bir kadındı. Zaten başka türlü olsa annem onu eve almazdı.”</p>
<p>Bu da çok garip. Anladığım kadarıyla anneanne evde matmazellerle büyümüş, anadili gibi Fransızca konuşan bir kadın. Ancak bebeğe baksın diye okuma yazması bile olmayan, yaşlı bir kadını&#160;alıyor eve. Daha iyisini bebeğe layık mı görmüyor, öfkesini böyle&#160;mi çıkarıyor, bebeğe şefkat gösterecek birini mi arıyor?</p>
<p>“Dünyaya gelmemle birlikte başta anneannem ve dedem olmak üzere, koca bir sülale yasa bürünmüş. Bizimkileri biliyorum ama memlekettekiler yani anneannem ile dedemin aileleri ne yaptı, neler çekti bilmiyorum. Bir tek bildiğim, ailedeki bekar kızları düşünerek, ‘Biz bu kızlan kime vereceğiz?’&#160;dedikleri. Sanırım bu olaydan sonra kimse onların sülalesinden kız almak, onlara kız vermek istememiş. Adımız hepten&#160;kötüye çıkmış.”</p>
<p>Tahmin ediyorum, böyle olmuştur. Anadolu'da buna "Sülaleye kara çalındı" derler. Anne tarafından biri yani kızın dayısı yeğenine tecavüz ediyor. Bizim halkımız bunu affetmez. Nasıl ki bir aileden bir fahişe çıkınca tüm aileyi lekelerse, bunda da aynısı&#160;olur. Ötekilerin suçu ne diyen olmaz. Böylece bir olay, bir kuşağın kaderini değiştirir.</p>
<p>“Anneannem de dedem de benden çok yaşlıydı. Ben onları anne baba bildiğim için onlardan söz ederken anne baba dersem sakın şaşırmayın, karıştırmayın.”</p>
<p>‘Tamam Nalan Hanım.”</p>
<p>“Annem herkese kızının ve damadının bir trafik kazasında öldüğünü, bir tek benim kurtulduğumu söylerdi. Bana da öyle söylerlerdi. Yıllarca öyle bildim.”</p>
<p>“Dayıya yani babanıza ne olmuş Nalan Hanım?”</p>
<p>“Orası hâlâ karanlık. Bana söylenen, annemin hamile kaldığı anlaşılınca onun ortadan kaybolduğu ama ben buna hiç inanmadım. Belki de aile yok etti onu ama bu sadece bir tahmin. Belki de intihar etti. Yani iki genç birden hayatlarının&#160;baharında benim yüzümden yok oldular.”</p>
<p>Yine susuyorum. Şimdilik hiç araya girmemeliyim.</p>
<p>“Annemi düşünürdüm hep... Daha on üç-dört yaşındayken kara topraklara giren küçücük annemi... Neler yaşadı, neler&#160;hissetti, çok korktu mu diye düşünür dururdum... Ya babam?</p>
<p>O nasıl biriydi acaba? Ondan, annemin ölümüne sebep olduğu için nefret mi etmeliydim, yoksa ona da üzülmeli miydim? Babam, yani annemin dayısı, yani anneannemin erkek kardeşi kaybolduğunda ya da öldüğünde yirmi üç yaşındaymış.&#160;O nasıl biriydi acaba? Bir canavar mı, yeğenini iğfal eden&#160;kalpsiz, ahlaksız, kötü biri miydi? O zaman hukuk fakültesinde okuyormuş... Yani belki de hakim olup suçlulara ceza&#160;verecekti... Başkalarına ceza vermeyi öğrenirken, kendisi nasıl böyle bir şey yapmıştı? Annemi çok zorlamış mıydı, yoksa&#160;aralarında yasak bir ilişki mi vardı? Ama zavallı annem daha on üç-on dört yaşında, aşk nedir bilir miydi? Anne dediğim anneannemin gözleri onun için mi hep yaşlıydı? Akşama&#160;kadar namaz kılıp tövbe etmesi de mi bundan mıydı? Bu işte onun ne suçu vardı? Kendini neden bu kadar suçluyordu?&#160;Baba dediğim dedem bu olaydan önce acaba arada bir de olsa güler miydi? Beni kucaklarına aldıklarında ne hissetmişlerdi? Benden iğrenmişler miydi? Yoksa ben de öleyim diye&#160;Tanrı’ya dua mı etmişlerdi? Adımı, onun için mi Nalan koymuşlardı? Hepsi ölürken ben neden yaşamıştım? Beni öldürmeye kıyamamışlar mıydı? Yoksa çok uğraşmışlar ama ben&#160;yine de ölmemiş miydim? Küçücük bir bebekken, kimsenin&#160;elini sürmeye cesaret edemediği, yüzüne bakmaya tahammül edemediği iğrenç bir varlık, dokunanın eline bulaşacak&#160;bir günahın en kesin kanıtı mıydım? Benim yüzüme bakınca ne gördüler, kimi gördüler bende? Ben kime benziyordum,&#160;dayısı tarafından iğfal edilen anneme mi, yoksa yeğenini iğfal eden babama mı?’’</p>
<p>Artık bunları bana değil, kendine ya da o küçük bebeğe anlatıyor. Dalmış gitmiş... Sanırım o küçük bebek kucağında, onunla konuşuyor. Ah bir barışabilse, o küçük bebekle bir barışabilse, bu acılar öyle hafifler ki...</p>
<p>“O bebek o karanlık, o zindan gibi evde nasıl büyüdü, neler yaşadı, neler çekti kimse bilir mi? Çocukluğumda yaşadıklarımın hesabını ben şimdi kimden soracağım. Hangi hâkim, hangi savcı dinleyecek beni. Dinleseler bile onlar da&#160;sözün yarısında kalkıp gitmeyecekler mi? Kimsenin sevmediğini, sahiplenmediğini Allah sever mi? Sevse bile öteki kullarına bunu nasıl anlatır? O zaman onlar sormazlar mı, onun&#160;yüzünden dünya başımıza yıkıldı, kimsenin yüzüne bakamaz&#160;olduk, kendimizden utandık demezler mi? Bizim günahımız&#160;neydi diye sitem etmezler mi? Yıllarca nefret ettiğim, beni&#160;sevmiyorlar, hiç sevmediler diye kin tuttuğum anneannemle&#160;dedeme yazık değil mi?”</p>
<p>Demek o bebek, o evde hiç sevilmeden, okşanmadan büyüdü. Demek Nalan gerçeği çok sonradan öğrendi. Demek yıllarca ona bakan insanlardan nefret etti. Gerçeği öğrenince de bütün nefreti kendine döndü.</p>
<p>Aman Tanrım!</p>
<p>insan yavrusu doğduğunda tamamen bakıma muhtaçtır. Anne ile bebek arasında kurulan o ilk ilişki aslında kaderimize giden ilk basamaktır. Eğer o anne bebeğin ihtiyaçlarını onun el kol sallamalarından, bakışlarından, çıkardığı seslerden hemen anlar&#160;ve anında bu ihtiyaçları karşılarsa, bebek bu yeni ortama güven&#160;duymaya başlar.</p>
<p>Anne bu dönemde bebeğe nasıl davrandıysa, bebek büyüdükçe başkalarıyla kurduğu ilişkileri ilk öğrendiği bu anne bebek ilişkisi gibi kurar. Anne ona güven verdiyse, o bebek için dünya&#160;güvenli bir yerdir. Vermediyse güvensiz. Bebek bu ilişkide aradığı güveni bulamazsa, gelecekte o yetişkin için tüm ilişkiler güvenilmezdir. Bu ilişkilerde zorlandığı zaman ilişkiden hemen kaçar,&#160;mücadele etmez. Kendini sakinleştirmenin yollarını arar. Sürekli&#160;alışveriş yapma, gece yarıları kalkıp bol bol yemek yemek gibi...&#160;Yani annesinin doyuramadığı duygusal açlığı ısrarla bunları yaparak doyurmaya çalışır. Nalan'ın Hayri'yle beraber olana kadar&#160;bitmez tükenmez alışveriş merakı gibi. Ya da bu kişiler sevdikleri insanla sürekli ilişki içinde ya da yan yana olmak ister. Kafası&#160;sürekli sevgilisinin onu sevip sevmediğiyle meşguldür. Bu konuda hep endişelidir. Terk edilmekten hem çok korkar, hem de bir&#160;gün nasıl olsa terk edileceğinden emin gibidir.</p>
<p>Kendi geçmişini doğru okumazsan, hayat boyu aynı geçmişi tekrarlar durursun ve bütün bunları bir kader gibi kendi çocuğuna geçirirsin.</p>
<p>“İnsan eve kedi bile alsa, onu sadece doyurmakla, ısıtmakla kalmaz. Kedi bile benimle ilgilenin diye ayaklarınıza sürünür, beni sevin der. Ben onların ayaklarına bile sürüne-mezdim. Bana dokunmaya korkarlardı. Hafize Nine beni yedirir, içirir, giydirir, kuşatır ama onlar bucak bucak kaçardı benden. Bırakın dokunmayı, görmek bile istemezlerdi. Evin&#160;en büyük odasını benim için hazırlamışlardı. Kendileri küçük odada yatarlardı. Benim odamda bir çocuğun isteyebileceği her şeyin fazlası vardı. En güzel yataklar, dantel örtüler, çeşit çeşit lambalar, oyuncaklar, kitaplar, kalemler, boyama defterleri, oyuncağın her türlüsü... Bir tek ne yoktu biliyor musunuz? Sevgi... Ben varken hiç girmezlerdi odama.&#160;Okul öncesi hep yalnızdım o odada. Hafize Nine arada girer&#160;çıkar, bana bir şeyler yedirir, giydirir, oyuncaklarını önüme&#160;döker giderdi.”</p>
<p>Hafize Nine de ona sevgi, şefkat göstermiyor. Sadece yapılması gerekenleri yapıyor.</p>
<p>“Anneannem bir yere gideceği zaman yine Hafize Nine beni yıkar, paklar, saçlarını tarar, kurdelelerimi takar, üstüme en şık elbiselerimi giydirir, kolonyamı sürer kapıya çıkarırdı.&#160;Ben orada bir süre anneannemi beklerdim. Biraz sonra o giyinip kuşanıp gelir, birlikte aşağı inerdik. Arabada yan yana otururken bile bana dokunmamaya özen gösterir ama gideceğimiz&#160;yere vannca işler değişirdi. Sadece o zamanlar benim elimi tutar, yüzüne sahte bir gülümseme yerleştirir, gittiğimiz evde beni göklere çıkanr, ne kadar çalışkan, ne kadar akıllı ve uslu bir&#160;kız olduğumu anlatır dururdu. İkramlar başlayınca yanlış bir&#160;şey yapmaktan ödüm kopar, gözümü onun gözünden hiç ayırmazdım. Oradaki kadınlar benimle ilgilenir, sorular sorar, başımı okşar, beni ne kadar beğendiklerini söylerlerdi. Ama bunların hepsi bir oyundu. Oradan çıkınca arabaya biner binmez&#160;oyun biter, anneannem o mutluluk maskesini çıkanr, ben orada yokmuşum gibi davranırdı. Ben yanlış bir şey mi yaptım diye sık sık dönüp ona bakar, bazen de, ‘Bana aferin dediler, beni&#160;beğendiler, di mi anne?’ diye sorardım çünkü benim en önemli&#160;görevim, daha doğrusu varlık sebebim aferin alabilmekti. O da&#160;hiç yüzüme bakmadan başıyla beni onaylardı."</p>
<p>Kişiliği genel hatlarıyla ta o zaman çizilmiş. Doğduğumuz evlerde yazılır kaderimiz. Yıllar önce Dr. Spock adlı bir Amerikalı, annelere yeni doğan bebekleriyle ilişkileri konusunda öneriler sunduğu bir kitap yayınlamıştı. "Bırakın ağlasın. Göreceksiniz iki üç gün ağlayıp sonra susacak, uslu, sizin kurallarınıza uyan bir&#160;bebek olacak" diyordu Dr. Spock.</p>
<p>O yıllar bu kitabı okuyan annelerin bebekleri günlerce yataklarında haykırarak ağlamış, kusmuş, boğulacak gibi olmuş ama anneler doktorun önerilerine uyarak asla bebeğin yanına gitmemiş, onu kucağına almamış, sallamamış, ona ninni söylememişti.</p>
<p>Gerçekten de bebekler bir süre sonra susmuştu. Anneleri tarafından doyurulamayan bu bebekleri sonradan hayat hiç doyuramadı.</p>
<p>Biri size, "Bebeği kucağına alma, şımartma, bırak ağlasın" derse sakın kulak asmayın. Beynin gıdası ilişkidir. Bebeğin beynini aç bırakmayın.</p>
<p>Nalan'ın durumu Dr. Spock'un bebeklerinden daha kötü. Onu arada bir bile olsa kucağına alan, seven, okşayan kimse olmamış galiba. Bunun tadını bile öğrenmemiş. Aile onu öyle ihmal etmiş, öyle görmezden gelmiş ki, adeta ona, "Sen yoksun!"&#160;demiş, onu ihmal etmekle kalmamış, taciz de etmiş. Bir odaya&#160;kapatıp dünyayla ilişkisini keserek bu sefer de ona adeta, "Seni&#160;sevmiyoruz" demiş!</p>
<p>Bir türlü tadamadığı sevgiyi, şefkati, sahiplenmeyi ona Hay-ri yavaş yavaş tattırmış. Bu ilişki bu kadar yavaş gelişmeseymiş, Nalan ona asla güvenmez, inanmaz, ona kendini teslim etmezmiş. Hayri bu konuda onu bir öğretmen gibi ağır ağır eğitmiş.</p>
<p>Şimdi bir şeyler kafamda yerli yerine oturmaya başlıyor. Demek onun hedefi önce sevgi açlığını doyurmak sonra da toplumdan aferin alabilmek. Sedat ne yapmış, onu hem sevmemiş, hem de aferin dememiş. Beğenmemiş, eleştirmiş, Nalan'ın ailesi gibi onaylamamış onu. Belki de fazla dokunmadı bile kıza.</p>
<p>Hayri ne yapıyor? Onu dünyalar kadar seviyor ve hep aferin diyor; beğeniyor, kraliçem diyor, hayranlık duyuyor.</p>
<p>Aslında kaderinin onu götürdüğü yer Sedat'ın yanıymış. Yani büyüdüğü evdeki alışkın olduğu duyguların hepsi Sedat'taymış.&#160;Hepimiz genelde tam olarak bunu yaparız. Bir gün aniden çocukken alışkın olduğumuz duyguları bize hissettirecek ilişkilerin&#160;içinde buluruz kendimizi. Sonra da döner, bunu biz zorla arayıp&#160;bulduk demek yerine, kaderim böyleymiş der, geçeriz.</p>
<p>Çocukluğunda aşağılanan, hırpalanan, adam yerine konulmayan çocuklar, günün birinde onlara aynı bu duyguları yaşatacak birilerini mutlaka bulurlar. Hatta bu yüzden o kişiden ayrılır ama sonra daha beteri çıkar karşılarına. Bunu onların karşılarına&#160;çıkaranın hayat olduğunu, kader olduğunu zannederler ama genelde hayat bizi takip eder, biz hayatı değil.</p>
<p>Hayri piyangodan çıkmış. Nalan da ona bütün gücüyle sarılmış.</p>
<p>Evde sizinle hiç konuşmazlar mıydı?’</p>
<p>Düşünüyor. Bu soruya hemen cevap veremedi. Ne acı! Onunla konuştukları anları bulmaya çalışıyor.</p>
<p>“Okula başlayana kadar sanki cam bir fanusun içinde büyüdüm. Doğru dürüst konuşamazdım bile. Okula başladığım ilk yıl öğretmenler bir zeka sorunum olduğunu düşünmüşler&#160;çünkü diğer çocuklar gibi konuşamıyor, olaylara tepki vere-miyormuşum.”</p>
<p>Uyaran eksikliği. Bir çocuğu doğduğu gün yalnız bir odaya hapseder, onun hayatta kalmasını sağlamak için gerekli ihtiyaçlarını karşılamakla yetinirseniz çocuğun zihni gelişemez. Yine de&#160;iyi kurtarmış Nalan. Belki de Hafize Nine sayesinde.</p>
<p>“Sonra yavaş yavaş adapte olmaya başlamışım ama öğretmenler çok uğraşmış benimle. Şimdi daha iyi hatırlıyorum, sınıfta hepsi de en çok benimle konuşur, derse beni kaldırır,&#160;her şeyi bana anlattırırlardı. Demek bazı şeylerin nedenini&#160;anladı onlar.”</p>
<p>“Sanırım öyle. Uyaran eksikliği sizde kalıcı bir iz bırakmamış. Belki de öğretmenlerinizin sayesinde.”</p>
<p>“Ah Gülseren Hanım, ah!”</p>
<p>Ah, bence de ah! Çocuğu resmen lüks bir hapishanede hücre cezasına çarptırmışlar.</p>
<p>“Okula giderken sabah beni Hafize Nine giydirir, çantamı elime verir, özel arabayla Sadık Amca beni okula götürürdü. Sonra çıkışta yine o alırdı. Okul dönüşü annem şöyle bir uğrardı odama. Bana dokunmadan kapıdan bakar, bana bir şey demez ama ben ona anlatırdım. Şu dersten pekiyi aldım, soruların hepsini bildim filan işte. O da uzaktan beni&#160;dinler, başını sallar ve giderdi. Ahşam babam gelince o da gelirdi odama. Bana merhaba der, ben de ona uzaktan hoş geldiniz derim, ne var ne yok gibi bir şeyler sorar, sonra o da giderdi. Akşam yemeklerini hep birlikte yerdik. Babam iş güç&#160;filan bir şeyler anlatır, annem ona cevap verir, o da bugün gidip geldiği yerleri söyler, ben de onları dinlerdim. Yemek yerken gürültü çıkarmamaya, çatalımı bıçağımı yere düşürmemeye çok dikkat eder, tabağıma konanı hiç canım istemese&#160;bile bitirmeye çalışırdım. Sonra babam kitaplarına, annem&#160;de ya namaza ya da televizyonun başına gider, ben de odama kapanırdım. Alışmıştım yalnızlığa. O saate kadar zaten&#160;ödevlerim bitmiş olurdu. En büyük odayı bana verdikleri için&#160;benim pencerem caddeye bakardı. Işıkları söndürür, sadece&#160;yatağımın başucunda duran küçük gece lambasını yakar, geceliğimi giyer, pencerenin kenarına oturur, saatlerce camdan&#160;aşağı bakardım. Hayatı işte o pencereden öğrenmeye çalışırdım. Artık hangi saatte oradan kim geçer, hangi araba gelir,&#160;içinden kim iner, kim biner, hangi apartmandaki hangi dairede insanlar erken yatar, kimler oturur, mahallede, kaç kedi, kaç köpek var, hepsini ezbere bilirdim. Hatta onlara isim&#160;bile takmıştım. Kocaman siyah bir köpek vardı. İnsan yolda&#160;görse korkar ama en uslusu oydu. Kimseye sataşmaz, sadece karşı mahallenin köpekleri onların alanına girmesin diye&#160;sokağın başında uslu uslu nöbet tutardı. Onun adı Mami’ydi.&#160;Siyahlı beyazlı, atletik vücutlu, güzel mi güzel bir köpek daha vardı ama çok edepsizdi. Her şeye kızar, bağırır, havlar,&#160;herkesi korkuturdu. Onun erkek olduğunu düşünürdüm. Efe&#160;efe gezerdi ortalıkta. Ona Efe derdim. Bir de Sarıkız vardı.&#160;Sallana sallana yürürdü. Öteki mahallenin köpekleri baskın&#160;yaparsa en çok dayağı o yerdi. Hele Mami olmasa, parçalarlardı onu. Bizim köpekler kedilerle pek kavga etmezdi. Alışmışlardı birbirlerine.”</p>
<p>‘‘Mahallede tanıdığınız kimse yok muydu?”</p>
<p>“Vardı, olmaz mı... O saatte oradan geçen herkesi tanır,</p>
<p>tanımadığımı da sonradan Hafize Nine’ye sorardım. Sarhoş Muharrem vardı mesela. Üç kızı varmış sarhoşun. O da San-kız gibi sallana sallana yürür, köpekler ayaklanna dolanınca&#160;onlara verecek mutlaka bir şey bulur, köpek değil de insanmış gibi onlarla konuşur, onlara kızar, bağırır çağınr, sonra&#160;kıkır kıkır güler, oralarda döner, kendi kendine oynar, sonra&#160;da yine sallana sallana evine giderdi. Çok severdim ben onu.&#160;O benim arkadaşımdı. Saat dokuz olsa da Sarhoş Muharrem&#160;gelse diye camda bekler, o gelmeden yatmazdım.”</p>
<p>Ne ilginç bir durum. Kızcağız yalnızlıktan kendine hayali bir dünya kuruyor, şizofrenlerde olduğu gibi. Ama o bir şizofren değil. Her şeyin kıyısından dönmüş.</p>
<p>“Neden severdiniz onu?”</p>
<p>“Çok tatlı bir adamdı. O gülmeleri, oynamalan hoşuma gider, keşke o benim babam olsa derdim.”</p>
<p>Bir sarhoş bile ona çok çekici geliyor. Adam gülüyor, adam yaşıyor. Hayri... Sakın Hayri'ye olan aşkı köklerini Sarhoş&#160;Muharrem'den alıyor olmasın!</p>
<p>“Nasıl bir adamdı Muharrem?”</p>
<p>“Muharrem mi? Yolda görsem tanımam. Gece karanlık, sokak lambalarının altında ne kadar görüyorsam o kadar&#160;işte. Esmerdi galiba. Uzun boylu, iriyarı ama çok hareketliydi. Hem kızar, hem severdi mahallenin köpeklerini. O da&#160;benim gibi çok yalnızdı galiba. Köpeklerle arkadaşlık ettiğine göre!”</p>
<p>Anlattığı adam tam da Hayri! Hayri de esmer, uzun boylu, iri-yarı ve öfkeli. Bu dünyanın işine akıl sır ermiyor.</p>
<p>“Hatta bir gece o caddede bir olay olmuştu. Beyaz bir araba, yolda giden bir gruba çarpmış, sonra aralarında kavga çıkmış, biri sıkı bir yumruk atıp adamı devirmiş, tam da o sırada Sarhoş Muharrem de oralarda olduğu için, o da kendini&#160;kavganın ortasında bulmuştu. Polis gelince onlarla birlikte&#160;Muharrem’i de almıştı karakola. Ben her zamanki gibi başımı cama dayamış pencereden bakıyor, her şeyi en ince ayrıntısına kadar görüyordum. Belki de sarhoş olduğundan herkes&#160;onu suçlamış, ben de işin sonunu merak edip Hafize Nine’ye&#160;sormuştum. Olan bizim Muharrem’e olacak deyince ben gördüklerimi tek tek ona anlatmış, Muharrem’in bir suçu olmadığını söylemiştim.”</p>
<p>“Kaç yaşındaydınız o zaman siz?”</p>
<p>“Sanırım dokuz-on yaşlarındaydım. Sonra polis gelmiş, beni karakola götürmelerine ailem izin vermediği için hepsi&#160;birden beni evde dinlemişti.”</p>
<p>“Korkmadın mı polislerden?”</p>
<p>“Yok, hiç korkmadım. Benimle ilgilenmeleri, bana soru sormaları hoşuma bile gitti. Sen o saatte hep pencerede oturur musun diye hayretle soruşlarını unutamıyorum. ‘Ben o&#160;amcayı tanırım, her gece bu saatte buradan geçer, köpeklerle konuşur, sonra da evine gider. O bir şey yapmadı. Ben&#160;onu kalabalığın ortasında bile üstündeki kırmızı monttan&#160;tanırım’ dedim.”</p>
<p>Yok artık! Kırmızı mont ha!</p>
<p>“‘Yumruğu vuran, koyu renk bir şeyler giyen biraz daha kısa boylu biriydi’ dedim. Sonra Muharrem Amca’yı hemen&#160;bıraktılar.”</p>
<p>“Sonradan tanıştınız mı onunla, size teşekküre geldi mi?”</p>
<p>“Yok, gelmedi ama bana kıpkırmızı, şeker gibi elmalar yolladı Hafize Nine’yle. Ondan sonra zaten her gece oradan&#160;geçerken yukan bakar, bana başparmağıyla, ‘Merin’ işareti&#160;yapardı ama benim baktığımı bildiği için eskisi gibi bağırıp&#160;çağırmaz, oynamazdı.”</p>
<p>“Dünyaya açılan pencere! Sizin o pencere dünya demekmiş, öyle değil mi?”</p>
<p>“Öyle galiba!”</p>
<p>Böyle derken bir hüzün bulutu yüzünü yalayıp geçiyor ama yine de bu konu, onu hüznün ve acının en yoğun olduğu bölgeden uzaklaştırdı.</p>
<p>“Hiç arkadaşınız yok muydu?”</p>
<p>‘'Vardı. Okulda sonradan çok başarılı bir çocuk oldum. Hiç yaramazlık yapmaz, hep en ön sırada oturur, her dersten en&#160;yüksek notu alırdım. Öğretmenler çok severdı beni. Hepsi de&#160;aferin derdi. Onlar aferin dedikçe ben daha çok çalışır, onla-^ gözüne girmeye uğraşırdım. Sınıfta benim gibi uslu ve çalışkan birkaç kişi daha vardı. Onlarla çok iyi anlaşırdık ama&#160;ben genelde sınıftaki herkese kendimi sevdirmeye çalışırdım. Bana önce sinir olanlar bile sonradan benimle arkadaşlık ederdi.”</p>
<p>Demek ki Nalan, çocukluğunda hiç sevilmeden, beğenilmeden ve kimseden onay almadan büyüdüğü için bütün bunları öncelikle hedef olarak görmüş. Bir çocuk için ne büyük bir do-yumsuzluk. Çocuklukta aldığı bu yaralar, sonradan bu eksikliğin,&#160;bu duygusal açlığın acısını kim bilir ondan nasıl çıkardı.</p>
<p>“Onlarla bahçede oynar mıydınız, birlikte bir şeyler yapar mıydınız?’’</p>
<p>“Evet, oynardık. Ama benim her şeye dikkat etmem gerekirdi. Üstümü kirletmez, bir şeyimi kaybetmez, kimseyle kavga etmezdim.”</p>
<p>“Okul dışında?”</p>
<p>“Yok, okulda biterdi her şey.”</p>
<p>“Daha sonra, yani siz büyüdükçe nasıl oldu?’’</p>
<p>“Pek bir şey değişmedi. Okuldan sonra eve özel öğretmenler gelirdi. Kimi bana bale yapmayı, kimi genç kız gibi yürümeyi, kimi giyinmeyi, kimi de adabı muaşeret kurallarını öğretirdi.”</p>
<p>Şimdi anlaşıldı neden kuğu gibi süzüldüğü. Ders almış, çocukken öğrenmiş bunları.</p>
<p>“Siz arkadaşlarınızla bir yerlere gitmek istemez miydiniz?” “Bilmem! Onlardan izin istediğimi hiç hatırlamıyorum.&#160;Öyle bir ihtimal yoktu sanki. O evin kurallar dışında farklı&#160;bir şey düşünmek ya da istemek aklıma bile gelmezdi.”</p>
<p>Şimdi başka bir şey daha aydınlandı kafamda. Hayri'ye de itiraz etmiyor. Kurallar neyse uyuyor ve farklı bir istekte bulunmak aklına bile gelmiyor. Alıştığını yapıyor.</p>
<p>Oysa Sedat'la evliyken çok farklı belki de oldukça özgür bir ortama girmiş. Davetler, dışarda yenen yemekler, toplantılar filan. Bunları hiç tanımıyor. Oralarda olmayı, o ortamlarda insanlarla bir&#160;şeyler paylaşmayı, mutlu olmayı hiç denememiş, öğrenmemiş.&#160;Olsa olsa oralarda da insanlardan aferin almaya çalışmıştır.</p>
<p>Demek sadece Sedat değil, Hayri de onun kader motifinde kayıtlı. Yasaklar, kurallar, evden çıkamamalar, yalnızlıklar, dışlanmışlıklar, her şeye boyun eğişler. .. Çok ilginç...</p>
<p>Hayatın sırrına ermek zor!</p>
<p>“Ben kendimi bildim bileli hep bir yas, hüzün vardı bizim evde. Nedenini bir türlü anlamazdım. Ben hiç sevilmeden, gülmeden, eğlenmeden büyüdüm o evde. Kimse benimle oyun oynamadı, kucağına almadı, hoplatmadı, zıplatmadı, parka götürüp salıncağa bindirmedi, elimden tutup gezdirmedi, balon almadı... Bunların bir çocuk için ne kadar değerli&#160;olduğunu biliyorsunuz değil mi?’’</p>
<p>“Bilmez miyim?”</p>
<p>“Bizim oturduğumuz evin karşısında bir Atıf Amca vardı. Onun da benim yaşımda bir oğlu vardı. Adı Oğuz’du. Sanırım beş altı yaşlarında filandık. Atıf Amca Oğuz’a küçük bir&#160;bisiklet almıştı. Çok güzeldi. Akşamlan eve gelir gelmez baba oğul birlikte sokağa çıkarlar, Atıf Amca arkasından tutar,&#160;Oğuz da bisiklete binerdi. Baba oğul sürekli konuşurlar, gü-lüşürlerdi. Benim imrendiğim o bisiklet değildi. Daha güzeli&#160;bende vardı zaten. Ama babası arkasından tutunca, hep oğlunun yanında olunca o bisiklet değerli oluyordu. Benim aslında her şeyim oldu; oldu da, sevenim olmadı.”</p>
<p>Ne kadar haklı!</p>
<p>“Okul çıkışı bir gün olsun annem babam beni almaya gelmedi. Doğum günlerimde babam okula bütün sınıfa yetecek büyüklükte bir pasta gönderirdi. Öğretmen beni çağırır, pastayı kestirir, arkadaşlarım da alkışlardı. Annem babam gelmezdi o kutlamalara. Sonra akşam yemeğinde bir pasta daha kestirirlerdi bana. Kocaman bir paketin içinde gelen hediyeyi de elime verince görevlerini yapmış olurlardı. O doğum&#160;günlerinde onların gözünden yaş eksik olmaz, ben de bunu&#160;bir türlü anlamazdım. Meğer benim doğum günüm onların&#160;en acılı günüymüş. Kızlarının ölüm günü yani...”</p>
<p>Evet, tam da böyle. Biri doğarken diğeri ölmüş. Ne kötü bir alın yazısı...</p>
<p>“Ah Gülseren Hanım, ah! Bizim oturduğumuz apartmanın kapıcısının kızına bile imrenirdim. Benim her şeyim vardı ama yine de gözüm onda kalırdı. Sanırım o da içinden bana imreniyordu. Mahmut Efendi bizlere karşı çok saygılıydı ama eşine ve çocuklarına öyle değildi. Arada bir kızı Hale’yi&#160;kulağından tuttuğu gibi atardı eve. Ama sonra ne yapardı,&#160;kızını elinden tutar, köşedeki bakkala götürür, ona şeker&#160;alır, eline verir, sonra da ona sarılır öperdi. Ben de bunlar&#160;hep pencereden seyrederdim.”</p>
<p>“Hale’yle arkadaşlık eder miydiniz?’’</p>
<p>“Etmeye çalışırdık. Annem o gün iyi günündeyse Hale’nin bize gelmesine izin verirdi. Hafize Nine hemen aşağı iner,&#160;Hale’yi alır gelirdi. Hale bayılırdı bize gelmeye. Benim odam,&#160;odamdaki birbirinden güzel ve değerli oyuncaklara çok imre-nirdi. Ben de o hangisini beğenir, hangisiyle oynamak isterse ona uyardım. Hale o zaman çok sevinir, bana sanlıp öperdi. Bir anda tüylerim diken diken olur, içime ılık ılık bir şeyler akar, sevinçten yanaklarım kızarırdı. Hale o zaman güler, beni bir kere daha öperdi. Çocukluğumda Hale’den başka&#160;kimse öpmedi beni.”</p>
<p>“Anneniz nasıl bir kadındı, yani anneanneniz?’’</p>
<p>“Çok değişik biriydi annem. Başkalarının yanında çok konuşkan, çok güler yüzlü, çok şık biri olurdu. Eğer evdeyse yüzü hiç gülmez, sık sık namaz kılar, Kuran okur, dua eder, Hafize Nine evi her gün baştan aşağı pırıl pırıl temizlediği&#160;halde birimiz tuvalete girecek olursak hemen arkamızdan&#160;gelir ve oralan ovardı.”</p>
<p>“Sadece tuvalet mi yoksa başka yerlerde de aynı titizliği gösterir miydi?”</p>
<p>“Hayır hayır, sadece tuvalet banyo, bir de iç çamaşırları. Her birimizin iç çamaşır özel bir sepette toplanır, ağzı kapalı&#160;durur, çamaşır makinesine atılmaz, önce elde bir iki su yıka-mr, sonra da küçük bakır kazanda kaynatılırdı. Kış bile olsa&#160;kurumalar için arka balkondaki sadece onlar için kullanılan&#160;ip askıya asılırdı. Son olarak da yine sadece onlar için kullanılan ütüyle iyice ütülenir, mikroplan öldürülür, ondan sonra yerlerine kaldınlırdı.”</p>
<p>Her şey ne kadar net, ne kadar anlaşılır. insan bedeninin genital yani cinsel bölgeleri kirli ve mikropludur diye yazmış kafasına. Bu takıntı ona iyi gelmiştir. Bazen hastalıklar bizi korumak için vardır. Zavallı kadıncağız bunlara takarak, kafasında onu asıl&#160;rahatsız eden düşüncelerden kendini kurtarmaya çalışmış.</p>
<p>Hastalık mastalık ama ne kadar insanca. Hastalık kadının derdine derman olmuş.</p>
<p>“Biraz da üniversite yıllanndan bahsetsenize!”</p>
<p>“Liseyi bitirdiğim yıl ben, neden bilmem, ısrarla Hukuk fakültesinde okumak istemiştim. Geçmişi, geçmişte yaşananları hiç bilmesem de demek ki adalet arıyordum hayatta. Ailem buna şiddetle itiraz etti. Olmaz dediler. Sonra İçmimarlık okudum.”</p>
<p>“Siz direnmediniz mi?”</p>
<p>“Ben mi? Ne haddime! Bizim evde her zaman annem babam ne derse o olur, buna hayır demek kimsenin aklından bile geçmezdi. Ben tıpış tıpış onların istediği üniversiteyi kazandım ve gittim. Annem okul açılmadan önce beni lüks bir butiğe götürdü, orada en şık ne varsa hepsini aldı bana. Eve gelince dolabımdaki her şey, pijamalanm, geceliklerim dahil atıldı. Dolap baştan aşağı silındi, mikroplardan anndırıldı, sonra da&#160;yenileri asıldı. Sanınm okulun en şık kızıydım. Bu arada ehliyet kurslanna gönderildim. Ehliyetimi aldığım gün arabam da&#160;geldi. Onu da halam hediye etmiş. Camdan aşağı bir baktım,&#160;kapıda beyaz bir araba duruyor. İnanmayacaksınız ama hediye paketi gibi kocaman, kırmızı bir kurdeleyle bağlanmış.”&#160;“Böylesine kim imrenmez?”</p>
<p>“Evet, sanınm en çok Hale imrendi o arabaya. Belki de ilk kez, bana alınan bir hediyeye ben de sevindim.”</p>
<p>“Neden, diğerlerinden farkı ne?”</p>
<p>“Araba özgürlük gibi geldi bana. Sanki o dört duvardan o araba beni kurtaracak sandım ama yanılmışım. Değişen hiçbir şey olmadı. Sadece beni okula Sadık Amca götürmüyor,&#160;arabamla ben gidiyordum. Üniversite hayatım bile okulla ev&#160;arasında geçti. Odama kocaman yeni bir televizyon geldi. Her&#160;türlü filmi seyredebileyim diye gerekli tertibat kuruldu ama&#160;ben o odadan yine çıkamadım. Ta ki Sedat’la tanışana kadar.”&#160;“Başka erkek arkadaşınız, flörtünüz filan da mı olmadı?”&#160;“Fakültede erkekler hep etrafımda dolaşırdı ama ben kafamı kaldırıp da hiçbirinin yüzüne bakmazdım. Daha doğrusu bakamazdım, utanırdım. Annem bu konuda beni öyle sıkı tembihlemişti ki, yanlış bir şey yapacağım diye ödüm kopardı. Şimdi halen arkadaşlık ettiğim Nur ve Çiğdem’le orada tanıştık. Ben onlara gidemediğim için arada bir onlar bize&#160;gelir, benim odamda sohbet eder, bazen de film seyrederdik.&#160;Hafize Nine bize hizmet eder, önümüze pastalar börekler getirirdi. Yine de eskiye göre daha güzel günlerdi onlar.”</p>
<p>Nasıl bir hayat anlatıyor bana! Nasıl da lüks ve ihtişamlı. Dıştan bakanın gözlerini kamaştırıyor ama içi boş. Duygu yok, keyif yok,&#160;sevinç yok, mutluluk yok... İnsanı heyecanlandırmayan, keyiflendirmeyen, hatta öfkelendirmeyen bir hayat insana ne verir? Bir robotu istediğiniz kadar lüks yaşatın. Bundan ne anlar robot?</p>
<p>Daha baştan ne yapacağını, nerede, nasıl davranacağını programlamışlar, ihtiyacı olan her şeyi fazlasıyla vermişler, hepsi&#160;bu kadar! Ama onun insan olduğunu unutmuşlar.</p>
<p>Şimdi Hayri'ye olan aşkını, maddi yoksulluğun yanı sıra yaşadığı duygu dolu dünyayı daha iyi anlıyorum. Hayri'den ayrılmanın ne demek olduğunu da daha iyi anlıyorum. Yıllarca özlemini çektiği her şeyi vermiş ona Hayri. Sarhoş Muharrem'e ne kadar benziyor bu adam! Kırmızı montundan beden ölçülerine, içtiği içkiden arkadaşlarıyla oynadığı çiftetelliye kadar. ..</p>
<p>Hayri bu kadının yıllardır aç olan karnını doyurmuş. Onu öyle çok sevmiş ki, para pul, mal mülk, giyim kuşam hiç gözüne gelmemiş. Hayri gerçekten de Nalan'a ilaç gibi gelmiş.</p>
<p>“Şimdi yine camın önüne oturup sokağı seyrediyor musunuz Nalan Hanım?”</p>
<p>“Bu soruyu sormak nereden aklınıza geldi?’’</p>
<p>“Bilmem, ben de severdim pencereden hayatı seyretmeyi. Öylesine sordum işte.”</p>
<p>“Hayri yanımdayken, pencereden bakmama hiç gerek kalmıyordu çünkü hayat yanımdaydı zaten ama o gideli yine akşamlan oturuyorum pencerenin önüne.”</p>
<p>“Bu sefer neler görüyorsunuz?”</p>
<p>“Camdan bakma işine sil baştan başladığım için gelen geçenleri tanımıyorum ama geçen gün üst üste bizim resim atölyesinin hocasını gördüm yolda.”</p>
<p>“Bu garip bir şey mi? Kadıncağız belki oralarda bir yerde oturuyordur.”</p>
<p>“Kadın değil Gülseren Hanım, erkek. Hepimiz çok severiz onu. Pek normal biri sayılmaz. Belki de sanatçı olmak böyle bir şey. Yoldan geçerken arada bir bizim apartmana&#160;doğru bakıyordu. Ben pencerede, camın arkasında karanlıkta oturduğum için beni görmedi ama yine de dikkatimi çekti. Her neyse, önemli değil ama belli ki bizim oralarda aradığı bir şeyler var. Neyse, bugün lafı çok uzattım ama bu sefer Hayri’den pek söz etmedik. Bu konuda bana söyleyeceğiniz bir şey var mı?”</p>
<p>Onu eskisi gibi aramasa da, sormasa da Hayri onun için hâlâ hayatı temsil ediyor. Oysa baştan Hayri konusunu epeyce konuştuk ama ona yetmiyor.</p>
<p>“Hayır, şimdilik yeni bir şey söylemeyeceğim. Sahneyi biraz Hayri’ye bırakalım. Siz geride durmaya devam edin. Edin ki o kadınla başınız derde girmesin.”</p>
<p>Yine ağır ağır kalkıyor yerinden. Gidiyor. Ben de arkasından bakıyorum.</p>
<p>Ben bu kadını Hayri'siz bir hayata nasıl hazırlayacağım?</p>
<p>Dün çok yakın bir arkadaşımı aniden kaybettim. Neredeyse bütün bir ömrü birlikte yaşadık. iyi günlerimiz de oldu, kötü günlerimiz de... Eşleri m izi dokuz ay arayla kaybettik. Beraber ağladık, yine beraber güldük. Bir hafta önce yine beraberdik ama şimdi Filiz yok.</p>
<p>Hayat bazen nasıl da unutturuyor bize ölümü. Ama iyi ki de unutturuyor. Ölümü en çok hayata bir amaçla bağlananlar unutur. Zaten biz hayata bir anlam katamazsak yaşamak pek de anlamlı değil ki...</p>
<p>işte bugün yine klinikteyim. Masama oturur oturmaz, hayatım yine anlam kazanacak ve ben ölümü unutacağım. Ben daha bilgisayardan bugünkü randevulara bakarken Hayri yine hışımla giriyor odama. Öfkeli! Neye kızdı acaba? Gerçi bu adamın en&#160;normal halinde bile hayata karşı bir öfke gizli. Ne yaşarsa yaşasın, hayattan öcünü alamamış.</p>
<p>Belki de hafta sonu olduğundan yine kırmızı montu var üzerinde. Elimi her zamanki gibi kuwetlice sıkıp anahtarları ve elinden hiç düşmeyen siyah küçük tespihi şangur şungur sehpaya koyduktan sonra yerine oturup bana bakıyor.</p>
<p>“Nasılsımz Gülseren Hanım?”</p>
<p>Hayret, ben ona sormadan o soruyor. Hoşuma gidiyor bu durum.</p>
<p>“İyiyim Hayri Bey, siz nasılsınız? Biraz gergin gördüm sizi.”</p>
<p>“Yok yok, önemli bir şey değil ama üç hanım arasında kalmak pek de rahat vermiyor insana. Bütün düzenim bozuldu. Beni aralarına aldılar, top gibi oynuyorlar.”</p>
<p>“Demek öyle! En çok hangisi kızdırıyor sizi?’’</p>
<p>“Siz bir tahmin yapın isterseniz.”</p>
<p>“Hayhay! Ben oyumu Laz kızından yana kullanıyorum.”</p>
<p>“Tam isabet. Başımın etini yiyor kadın. Ötekilerin hiçbiri böyle değil. Üstelik yurtdışındaki sevgilisi de geldi. Adamın arkası kalın. Beni duyarsa ne yapacağı belli olmaz. Bizim Laz hemen bir hikaye uydurmuş. Beni çok ihmal ettin, sıkıldım, bunaldım. Ben artık kendime bir dükkan açacağım&#160;filan demiş adama.”</p>
<p>“Hay Allah, ne ilgisi var. Gerçekten böyle bir düşüncesi var mı?”</p>
<p>‘'Yok canım! Atıyor işte.”</p>
<p>“Sizin yalanlara benziyor ama herkes Nalan değil. Adam inanmış mı bunlara?”</p>
<p>“O da inanmamış zaten. Ama bizim Laz yaman. Gerçekten de güzellik salonu açacak kadar bilgisi ve eğitimi var. ‘Dükkânı kiraladım bile. Bu işleri seviyorum, sen de artık karına dön. Sen de kurtul, ben de kurtulayım’ demiş.”</p>
<p>“Ee!”</p>
<p>“Adam epeyce direnmiş ama bizim Laz’ın gözü döndü mü korkacaksın. Adam, ‘Sen alıştın rahata, oralarda yapamazsın. Hazır bir düzenin var, bozma. Sonra pişman olursun&#160;ama başkasının elinin değdiğini ben kabul ederim sanma.&#160;Aklını başına devşir, iyi düşün’ demiş.”</p>
<p>“Demek böyle demiş.”</p>
<p>“Doğru demiş aslında. Adam haklı. Ben olsam ben de öyle derdim ama hemen inanmaz, ‘Başkasını mı buldu acaba?’ diye şüphelenirdim.”</p>
<p>“O şüphelenmemiş mi?’’</p>
<p>“Söylemeyecek, inanmış gibi yapacak ki, yakalayabilsin. O herif de öyle yapmış. ‘Sen evden çıkacağın günü söyle, bir ihtiyacın olursa da ara’ deyip çekip gitmiş. Ben hemen anladım&#160;bunda bir tuzak olduğunu. Laz’a söylüyorum, beni arama, sorma diye ama dinlemiyor. Benlm de başımı belaya sokacak.”&#160;“Siz ne diyorsunuz bu işlere? Kadın sizin yüzünüzden düzenini bozuyor. Size güveniyor galiba!”</p>
<p>‘Tabu güvenecek. Ben onun güvenini sarsacak ne yapmışım ki? O asıl ona yuttum numarası yapan deyyusa güvenmesin.”</p>
<p>Odada bir sessizlik oluyor. Hastalarımın bu odada rahatça, hiçbir şeyden çekinmeden bana her şeyi olduğu gibi anlatmalarını isterim ama saygısızlığı da hiç affetmem. Bu ne biçim bir tabir!</p>
<p>Odadaki sessizlik uzadıkça ve benim ona bakışlarım değiştikçe Hayri hemen toparlanıyor.</p>
<p>O da anladı benim rahatsız olduğumu.</p>
<p>“Pardon Gülseren Hanım, ağız alışkanlığı işte. Kusura bakmayın. Bundan sonra daha dikkatli olacağım.”</p>
<p>Hafifçe başımı sallamakla yetiniyorum. Odada soğuk rüzgârlar esmeden yine ilk soruyu ben soruyorum.</p>
<p>“Laz kızı size güvenmeli mi?’’</p>
<p>“Siz bana hiç güvenmiyor musunuz Gülseren Hanım?’’</p>
<p>“Ben kim olarak cevap vereyim bu soruya? Doktor olarak burada bana doğularısöylediğinizi biliyor ve bu anlamda size&#160;güveniyorum. Ancak hayatınızdaki kadınlar size güvenmeme-li. Hatta siz bile bu aşk meşk konularında kendinize güvenme-meli, bu konuda birilerine söz verirken dikkatli olmalısmız.”&#160;“Haydaa! Ben ne yapmışım da Laz kızı bana güvenmeye-cekmiş!”</p>
<p>“Kadın nikah istiyor. Bir zamanlar Nalan da istiyormuş. Hem bu kadın sizin eşinizden başka bir de yedi yıldır beraber&#160;yaşadığınız bir sevgiliniz olduğunu bilmiyor. Ona neden her&#160;şeyi olduğu gibi anlatmıyorsunuz?"</p>
<p>“Her şeyi mi? Valla mı?"</p>
<p>"Valla mı?" Ne kadar içten söylüyor bunu. Tatlı mı desem, tuzlu mu bilemedim. Ben bilemeyince gülüveririm. Şimdi de öyle yapıyorum.</p>
<p>“Oh gülün siz. Başı ağnyacak olan siz değilsiniz nasıl olsa." “Hayri Bey bunları bugünden söylemezseniz sizin başınız&#160;daha sonra çok derde girecek. Gerçek dediğin kabına sığmaz.&#160;Bir gün mutlaka ortaya çıkmanın bir yolunu bulur. Hem her&#160;şey açık olursa, siz daha rahat, daha huzurlu olmaz mısınız?”</p>
<p>"Beni yine anlamadınız" der gibi yan yan, bakıyor bana. Bu bakışlarda sitem var. Aslında ben onu çok iyi anlıyorum. Asıl anlamayan kendisi. Eski alışkanlıkları bunlar. Yoksul olmak, ortalarda büyümek, itilmek, kakılmak, bazen hiç suçu, günahı olmadan&#160;birilerinden dayak yemek, aşağılanmak kolay mı?</p>
<p>Hayri işte böyle bir yerden gelmiş buralara. Her şeyin kolayına kaçmak, kendini kurtarmak için sürekli bir şeyler uydurmak, yalan söylemek onun eski alışkanlığı ya da eski mecburiyetleri.&#160;Oysa o bugün bambaşka bir düzenin içinde ve bu güzel günlerini gereği gibi, iç huzuruyla, hayatta kendine yepyeni, bambaşka amaçlar edinerek, hem kendini, hem de hayatı biraz daha iyi&#160;tanıyarak yaşamıyor. Bunların yerine o hâlâ eski, on sekiz yirmi&#160;yaşlarındaki Hayri gibi davranıyor, öyle yaşıyor.</p>
<p>Bugün başka bir zamanda, başka sorumluluklarla, geldiği yerin kıymetini bilerek yaşamayı bilebilseydi, her şey ne kadar&#160;farklı olurdu.</p>
<p>Ey Hayri kardeşim, ben şimdi sana bunları anlatmaya kalksam, anlar mısın? Aha şuraya yazıyorum, Laz bunları bilse, işte o zaman başımız çok ağrır. Olan Nalan'a olur. Ben en çok onu korumak için yapıyorum bunları.</p>
<p>“Hayri Bey siz çocukken çok mu dayak yediniz?’’</p>
<p>Benim durup dururken sorduğum bu soru Hayri'yi çok şaşırtıyor. Bir an öylece, biraz da küçük bir çocuğun masumiyetiyle bakıyor yüzüme.</p>
<p>“Belki yersiz bir soru oldu ama yine de biraz onlardan söz eder misiniz?”</p>
<p>“Olur!”</p>
<p>Yine çok masum, çok uysal bir "olur" bu. Hiç itiraz etmiyor, sorgulamıyor.</p>
<p>“Böyle dediğinize göre vardır bir bildiğiniz. Şimdi acaba önce hangisini anlatsam! Ya Gülseren Hanım, işe falakadan başlayalım öyleyse. Babam sonunda bir gün beni falakaya yatırdı. O zaman daha küçüğüm. Okuldan gelirken onun bunun bahçesine girmişim de, olmamış erikleri toplamışım da, ıvır zıvır&#160;işte ... Tuttu kulağımdan, yatırdı yere, uzunca bir odun, bir de&#160;urgan buldu. Önce beni bağladı. Ayaklarımı da o oduna bağladı. Aldı eline kızılcık sopasım, yer misin yemez misin! Nasıl&#160;canım yamyor, nasıl bağırıyorum, acıdan neredeyse ölücem.&#160;Daha o zaman bizim Sarı da ölmemiş. Onun da korkudan dili dişi durmuş, başımda hıçkırır da hıçkırır... Üvey anam kapının önüne çıkmış, ellerini de bağlamış önüne o da, bizi seyreder. Neyse bizim köylülerden bir iki tanesi geldi de beni falakadan çözdü. Allah sizi inandırsın, tam on gün ayaklarımın&#160;üstüne basamadım. Ayaklarım olmuş nah, bu kadar. Yol yol&#160;da kanamış mı, sonra bir de onlar iltihap kapmış mı. .. Çişim&#160;geliyor, ayağımın üstüne basamadığım için abdesthaneye bile&#160;sürünerek gidiyor muyum... Sarı yine yanımda... Ne iyi oğlandı Sarı... Kıymetini bilemedim o zamanlar.”</p>
<p>Nasıl da güzel anlatıyor. Sadece anlatmıyor, size o anları yaşatıyor. Duyguları h e p açık, hep ortada. Kadınlar bu adamın en çok bu yanını sevdi demek. Öyle doğal, öyle içten ki. ..</p>
<p>“Şimdi düşünüyorum da, ben demek ki çocukken hiperak-tif mi ne diyorsunuz işte, öyleymişim. Bizim ortanca kız da öyle. Yerinde duramaz. Otur kızım, oturmaz; yat, yatmaz. Biz de önceleri onu çok yaramaz sandık ama okula başlayınca hocası bizim Türkan’ı aramış, bu çok hiperaktif, doktora götürün demiş. Şimdi bir yıldır Türkan onu götürüp getiriyor ve&#160;çocuk düzeldi. İşte ben de öyleymişim. Babam benim bu hastalığımı beni döverek, söverek, falakaya yatırarak yani korkutarak, canımı yakarak tedavi etmeye çalışmış. Köyde hiçbir çocuk benim kadar çok dayak yemedi, küfür işitmedi çünkü onlar benlm kadar hareketli değildi. Yani sizin anlayacağınız ben çocukken çok hırpalandım. Sadece babam değil, bütün&#160;köyün erkeği kadını vururdu bana. Yanarım yanarım da, Çolak İbrahim’den bile dayak yedim de ona yanarım. Ama ben&#160;de hırsımı okuldaki çocuklardan alırdım. Çok döverdim onları. Biraz da iri yapılıyım ya, her birini dövmek için bir bahane&#160;bulur, çok canlarını yakardım. Öğretmenler de bunu görür, bu&#160;sefer de onlar beni döverdi. Yani dayak, benim hayatımın olmazsa olmazıydı. Bizim Türkan da bu işten nasibini almıştır.&#160;Hele ilk evlendiğimiz yıllar çok döverdim kadını.”</p>
<p>“Niye döverdiniz karınızı?”</p>
<p>“Karıyı dövmenin bahanesi mi olur. Daha içeri girer girmez bir bahane bulur, iki tane patlatırdım. O da az çekmedi benden. Bu dayak cennetten çıkma diyorlar ya hani, bu laf doğru.”</p>
<p>“Nasıl yani?’’</p>
<p>“Nasılı var mı? Ulan ben seni her bahaneyle dövüyorum. Dövdürmesene kendini.”</p>
<p>“Ne yapsın, o da size mi saldırsın?’’</p>
<p>‘'Yoo... Bak bu olmadı işte! Kadın dediğin erkeğine el kaldırmaz.”</p>
<p>Bu adamı dinlerken, "Birimiz aydan gelmişiz ama hangimiz acaba?" diye sorasım geliyor. Aynı toprakların çocukları olarak&#160;doğrularımız ne kadar farklı! Ama bir yandan da, ben de o köyde doğup büyüseydim, eğitim şansım da olmasaydı, büyük ihtimalle Hayri'yle aynı doğruları paylaşıyor olacaktım diye düşünmeden edemiyorum.</p>
<p>Burada bir eşitsizlik, bir adaletsizlik varsa, bu Hayri'nin suçu değil.</p>
<p>“Ha, sadece bizim hanımı mı, yok. O ara bir iki sevgiliye takılmışsam, denk getirir, onlara da bir iki tokat atmanın yolunu bulurdum.”</p>
<p>“Neden yapardınız bunu? Onları aşağılamak için mi, kendinizi yukarılamak için mi?’’</p>
<p>“Bilmem, belki de onlardan biri işte... Erkeğiz ya, erkekliğimizi göstereceğiz. Ama bu kadınlar var ya, bu kadınlar, dayak yemeye bayılıyorlar. Ulan ben seni daha dün dövmüşüm, sana saygı duymuyorum. Böyle herif sevilir mi? Daha yediği dayağın izi geçmeden, o beni yine sevmeye kalkardı. Böyle adam sevilir mi? Ama sonra Nalan’ı tanıyıp da onunla yakınlaşmaya başlayınca, Nalan’ı dövmek, ona saygısızlık etmek bir gün olsun aklımın ucundan bile geçmedi. Bakın, şimdi aradan bunca yıl geçti, benim Nalan’a yan baktığım bile&#160;olmamıştır. Sonra, ama epeyce sonra sordum kendime. Ulan&#160;Hayri, nerede kaldı senin erkekliğin. Kadının yanında kediye döndün dedim. Sonra o laf da hoşuma gitmedi. Ben kediye değil, insana döndüm. O bana insan gibi davrandı. Galiba&#160;ben, Nalan’dan sonra insan olduğumu, değerli olduğumu öğrendim. Zaten ondan sonra hiçbir kadına el kaldırmadım. Bizim hanım da kurtuldu dayaktan.”</p>
<p>Sonra gözlerini kısarak bir süre bir şeyler hesap ediyor kafasında.</p>
<p>‘'Yahu şimdi düşünüyorum da, ben Nalan’dan sonra sadece kadınları değil erkekleri de dövmedim. Kimseyle kavga etmedim. Sanki içimdeki öfkeyi yok etti Nalan. Şimdi bana yine kızacaksınız ama bizim Türkan var ya, beni eskiden yani onu sık sık dövdüğüm günler, daha çok sever, daha çok sokulurdu. Şimdi uslandım, yıllardır elimi kaldırmam, nazından&#160;sözünden geçilmiyor. Eve girdiğim anda başlıyor sitemlere.&#160;Yok efendim benden ne çekmiş de, saçını süpürge etmiş de,&#160;kıymetini bilmemişim de... Falan filan işte. İki tane çaksam&#160;nazı sözü biter de artık kadın dövmeyi kendime yediremiyorum. Sahi siz bu soruyu bana neden sordunuz? Benim yediğim dayakların şimdi olanlarla ne ilgisi var?”</p>
<p>Sorduğum soruyu da unutmuyor hani. Şimdi ona kendisiyle ilgili bir şeyler anlatmaya çalışacağım. Tıpkı Nalan'a uzattığım kılıç gibi. Bakalım Hayri o kılıcı tutabilecek mi?</p>
<p>“Hayri Bey, her ne kadar artık çevrenizdeki insanlara şiddet uygulamaktan Nalan’ın sayesinde vazgeçmiş olsanız&#160;da, diğer bazı alışkanlıklarınız hâlâ yerli yerinde duruyor.&#160;Hâlâ günü kurtarıyor, yarını hesap etmiyor, ne yapacağınız&#160;konusunda kararlı davranmıyorsunuz. Örneğin Nalan’dan&#160;Laz kızına bahsetmiyorsunuz. Neden, çünkü eskisi gibi kolaya kaçıyor, günü kurtarıyor, yarını hesap etmiyorsunuz.&#160;Yani hayata karşı eski kararsızlığınız, ne yapacağınızı bilmeme haliniz değişmemiş. Şimdi bana anlattığınız geçmiş&#160;hikayeniz var ya, işte o yaşadıklarınız, o gün için sizi bunlara zorlamış. Şimdi siz artık eski Hayri değilsiniz. Bakın hayatta ne kadar yol almışsınız. Keşke kendinizi geliştirmeye&#160;devam edebilseniz.”</p>
<p>“Ne yani? Laz kızına her şeyi anlatırsam işler yoluna girecek mi? Siz öyle zannedin. Tabii siz Laz’ı tanımıyorsunuz da, ondan böyle konuşuyorsunuz. Yahu anında basar kadının&#160;evini. Yazık değil mi Nalan’a?”</p>
<p>Tutmadı. Kılıç elimde kaldı. Bundan sonrası bende yok diyor. Israr etmenin faydası yok ama yine de ona az da olsa bir şeyler&#160;söylemeye devam edeceğim.</p>
<p>“Hayri Bey, Nalan sizin Laz kızını tanımadan önce birlikte olduğunuz eski sevgiliniz. ‘Senden önce böyle bir hayatım vardı, şimdi seni tanıyınca o ilişki bitti. Ve ben senin yanındayım’ deseniz, Laz kızı buna ne desin. Laz size her şeyi açık&#160;açık anlatmış. Sevgilim var demiş. Siz de bunu güzel güzel&#160;kabul etmişsiniz. O niye kabul etmesin?”</p>
<p>‘‘Yahu dedi demesine de, size az önce anlattım ya, kadın ayrılıyor sevgilisinden. Hem ayılmasın da göreyim, ben ne&#160;yaparım adamı biliyor musunuz? Kadın bir kere benim olmuş artık, ona kimse elini süremez.”</p>
<p>Bu tür erkeklerin düşünce şekli bu demek ki... Daha önce de onun gibi hastalarım oldu ama kadınlarla kurdukları ilişki&#160;şeklini bu kadar açık konuşmamıştık onlarla. Onların derdi başkaydı. Böyle bir adamı tanımak, onun olaylara hangi pencereden baktığını görmek, hayat felsefelerini anlamak benim için&#160;ciddi bir kazanç. Bana çok ters gelse de benim bunları da bilmem, anlamam gerekiyor. Başka türlü kadınlara doğru şeyler&#160;söyleyemem.</p>
<p>“Hayri Bey, eğri oturup doğru konuşalım. Siz o kadını başka birinin elinden almadınız mı? Kadın başka biriyle birlikte yaşamıyor muydu?”</p>
<p>‘Yaşıyordu! Ben almadım ki, o bana kendi rızasıyla geldi. Öyle iki tarafı birden idare edecek biri değil Laz. Ben öylesini gözünden tanırım.”</p>
<p>“Laz’a bir sözüm yok. Benim sözüm size. Laz sevgilisinden ayrılıp size geliyor ama siz ne yapıyorsunuz? Hem eşinizle hem de Nalan’la hâlâ berabersiniz. ikisinden de ayrılmadınız. Oysa kadın bunları bilmiyor. Bilse düzenini bozmazdı. Aynı şeyi Nalan’a da yaptınız ve şimdi bırakıp gidiyorsunuz.&#160;Sahi gidiyor musunuz?’’</p>
<p>“Yok canım! Gittiğim filan yok. Ben onu boş bırakmam.”</p>
<p>“Boş bırakmam ne demek?’’</p>
<p>‘‘Yani arada yoklarım, halini hatırını sorarım. Laz’ın ruhu bile duymaz.”</p>
<p>“Bütün bunları kendinize yakıştırıyor musunuz?”</p>
<p>“Ne varmış yakışmayacak! Hiçbirini dövmem, sövmem, başımda taşırım. Onlar da beni sever. Nalan kocasından ayrılmakla fena mı etti? Cenneti yaşattım ona cenneti! Kadın&#160;kendine geldi. Yani benden ayrılacağına boşuna üzülmüyor.&#160;Laz da öyle. Yıllarca sevmediği bir adamın kapatması olarak&#160;yaşamış. Her şeyi var ama içi boş. Benim yanımda bir görseniz, keyfinden ağzı kapanmıyor. Seviyor kadın beni. Laz kızı çok değişik bir kadın. Biraz erkeksi. Lafı ağzında, hiç dolandırmıyor yani. Kızdığı da ortada, sevdiği de. Çabuk kızıyor, kızınca gözü dönüyor ama çabuk geçiyor. Yalan dolan&#160;hiç bilmiyor. Neyse, o. Çok kıskanç. Onun yanındayken gözünüz hiçbir yere kaymayacak. Hep gözüne bakacaksınız. Televizyon açıksa, maç bile varsa, o konuşurken kazara gözünüz&#160;oraya kaysa çakar bir tane.”</p>
<p>“Nasıl yani!”</p>
<p>“Bayağı çakar işte.”</p>
<p>‘‘Vurur mu?”</p>
<p>‘‘Vurur ama Nalan gibi o da biraz saf. Demek ki insan sevince saf oluyor.”</p>
<p>“Siz de seviyorum diyorsunuz. Öyleyse siz de saf mısınız?” “Ben de saf olsam, ortalık birbirine girer. Kuşları ürkütmeyeceksiniz. Avcunuzun içinde kendilerini güvende hissedecekler. Arada bir okşayacak, seveceksiniz onları. Gönüllerini hoş edeceksiniz. Onlara ihtişamlı kafesler yaparak olmaz bu işler. Al işte, Nalan da, Laz da altın kafeslerini bırakıp geldiler bana. Saf dedikse aptal demedik. Kadın dediğin&#160;onu seveni bilir. Nalan anlatmaz ama Laz anlatıyor.”</p>
<p>“Neler anlatıyor size?”</p>
<p>“Aslında tanısanız, onu da seversiniz. Bir kahkaha atıyor, duvarlar çatlayacak. <sup>İ</sup>şve, cilve ne isterseniz var. O da az çekmemiş hayattan. Aslında çok mert, açık sözlü, gözünü&#160;budaktan esirgemeyen bir kadın. Daha ilk tanıştığımız gün&#160;gönlü aktı bana. Bunu anladım. Ben de bayıldım kadına. Bir&#160;görseniz, artist gibi... Bir anda yıldırım aşkına tutulduk sanki. Beraberken zaman nasıl geçiyor anlamıyoruz. Sohbeti çok&#160;tatlı. Ayrıca müthiş bir ten uyuşması oldu aramızda. Bir kadında ne ararsanız hepsi var onda. Ama bir anda kızıveriyor.&#160;Eh, Laz işte! Öfkesi burnunda. Vallahi kızarsa adamı alnının&#160;ortasından vurur. O kadar da gözü pek.”</p>
<p>“Onun geçmişi sizi rahatsız etmiyor mu?’’</p>
<p>“Ediyor, etmez mi! Şimdi evdeki namuslu karıyı boşa, onun gibi adı sanı belli biriyle evlen. Olacak iş değil ama...”</p>
<p>Evet, o da bir gariban. Elden ele, gönülden gönüle dolaşmış durmuş. Onu da tanımak isterdim doğrusu. Hayri'ye gönlü akmış, bunu anlıyorum. Onun nikahı altında hem kirlenen namusunu temizlemek, hem de aşk dolu bir evlilik yaşamak istiyor. Ama&#160;bilmediği bir şey var. Bir erkek, bir kadına böylesine bir aşk yaşatıyorsa, ondan sadece iyi bir sevgili olur, koca değil.</p>
<p>Evlilik çok ama çok başka bir şey ..</p>
<p>Aşk o kadar yüksek tonlu bir duygu ki, karşı tarafın diğer özelliklerini tanıma fırsatı bırakmıyor insana. Evlilik, ömür boyu&#160;sürmesini istediğimiz bir beraberlik. Bir yuva kurulacak. O yuva&#160;ayakta kalabilmek için taraflardan çok şey ister. Aşk, bir evliliği&#160;ayakta tutmaya yetmez ki çünkü ömrü kısadır.</p>
<p>işte Hayri'nin hali, Nalan'ın hali ortada. Hayri Nalan'ı mutlu etmiş ama onun hiçbir sorumluluğunu üstlenmemiş. Evdeki hanımın maddi sorumluluğunu üstlenmiş ama aşkı da onunla yaşamamış.</p>
<p>Laz kızı gibi, yıllardır hayatın her yüzünü görmüş bir kadın bu gerçeği nasıl görmez acaba? Görmez tabii. .. Aşk insanların gözünü kör ediyor çünkü.</p>
<p>Hayri'ye gelince, nereye gittiğinin o da farkında değil. Hadi gençken kendinden ümidi yoktu, onu anladık. Şimdi ne yapıyor? Hiç mi tanımadı hayatı!</p>
<p>“Olmayacak işi olduracak mısınız Hayri Bey?”</p>
<p>‘‘Vallahi ne desem boş. Laz inadından vazgeçmezse mecburen öyle yapacağız.”</p>
<p>“Laz sizin eve gelip gidiyormuş galiba.”</p>
<p>“Kıskanç işte, dedim ya çok kıskanç. Kadın beni yirmi yıllık karımdan kıskanıyor. Her gün telefon elinde, bizim&#160;Türkan’ı arıyor, çekil aradan diye. Kırk kere söyledim, boş&#160;yere arama, sen böyle yaptıkça gideceği varsa da gitmez diyorum ama bizimkinde o akıl nerede!”</p>
<p>‘‘Türkan ne diyor bu işlere?”</p>
<p>“Ne desin, o da bıktı usandı bu işlerden. Her zamanki gibi ağlayıp duruyor.”</p>
<p>“Ağlıyor mu?”</p>
<p>“Korkuyor kadın. ‘Başımıza iş açacak bu kan’ diyor. ‘Çoluğumuz çocuğumuz var, gözünün önüne bak Hayri’ diye bana nasihat ediyor.”</p>
<p>“O kıskanmıyor mu sizi?’’</p>
<p>“Kıskanmaz mı? Hepsinden çok o kıskanır da, derdini dinleyen yok.”</p>
<p>“Nalan konusunda durum nedir?’’</p>
<p>“İyi iyi! Nalan bu ara sorun çıkarmıyor. Ne anlatsam inanıp bana akıl vermeye çalışıyor. Size anlatmıyor mu?’’</p>
<p>“Anlatıyor. Sizin ona anlattığınız masalları o da bana anlatıyor.”</p>
<p>“Aman ha, bir şey çaktırmıyorsunuz değil mi?”</p>
<p>“Öyle olsa bana bütün bunlan söyler miydiniz?’’</p>
<p>‘Tamam canım, lafın gelişi işte. İnanıyor değil mi hepsine?’’ “İnanıyor ama nereye kadar? Siz eşinizden ayılıp Laz’la&#160;evlenince bari ona gerçeği söyleyecek misiniz?’’</p>
<p>“Bakalım artık. Aslında yaptıklarım benim de içime sinmiyor ama bir kere yola çıkmış bulunduk. Geri dönmek olmaz.”</p>
<p>“Yani siz de emin değilsiniz.”</p>
<p>“Aşka meşke bir itirazım yok da, gerisi nasıl olacak, onu tam bilemiyorum. Nalan artık benden ayrılmaya hazır mı?”&#160;“Hazır sayılır. Siz hazır mısınız?”</p>
<p>Yüzünü fena halde ekşitiyor. Biliyorum, Nalan'dan ayrılmaya o da hazır değil. Ona kalsa hepsini birden idare edecek ama bu sefer arada ben varım. Nalan'ı bana getirmiş oldu. En azından benim buna, yani Nalan'ı daha fazla idare etmesine izin vermeyeceğimi biliyor. Yüzündeki ekşimenin asıl nedeni de bu.</p>
<p>Bir yandan da kafasını kaşıyor.</p>
<p>“Laz kızı bana sormuyor ki ötekilerden ayrılmaya hazır mısın diye.”</p>
<p>“Haberi olsa belki sorardı.”</p>
<p>Yandan yandan gülüyor. Nalan'ın eskiye göre çok güçlendiğinin farkında. Bu da onu korkutuyor. Evdeki Türkan'ı hiç düşünen yok.</p>
<p>Aceleyle sehpaya dağıttığı şangırtıları toplayıp eğilerek elimi sıktıktan sonra, "Yine geleceğim" diyerek çıkıyor. Bana neden&#160;geliyor acaba? Hem bana gelip her şeyi açık açık anlatıyor, hem&#160;de yine kendi bildiğini yapıyor.</p>
<p>Kader motifi düştü peşine. Onu duvardan duvara vurmadan peşini bırakmayacak. Belki de bana bir yanıyla bunu gördüğü&#160;için geliyor. Hani çok korkunca ıslık çalar ya insanlar, korkmadıklarını kendilerine kanıtlamak için. Onun gibi bir şey galiba.</p>
<p>Aslında işler iyice karışmadan bir şeyleri düzeltmeye çabaladım ama sonuç alamadım. Hayat Hayri'yi nereye götürürse, hiç bakmadan düşüyor peşine. Laz'ın ne kadar belalı olduğunu kendisi söylüyor bana. Yani bela önce geliyorum dedi, sonra da geldi ama o hâlâ bunu görmek, fark etmek, kadere dur demek istemiyor.</p>
<p>Bir yanı da farkında... "Olacak şey değil ama..." derken bence bunu söylüyordu. Olacak şey değil diyor, yine de yapıyor. Kader motifi işte tam da böyle bir şeydir. Göre göre götürür insanı kaderine.</p>
<p>Tuna, yorulduğumu anladı yine elinde tepsiyle girdi içeri. Akşamdan yaptığı poğaçaların yanında dumanı tüten çayı özenle koyuyor önüme. Ben bunları afiyetle yerken o da keyifle oturuyor karşımda. Benim odamda oturmaya bayılır. Dün akşam birlikte seyrettiğimiz İstanbullu Gelin'] konuşuyoruz en çok. Tuna&#160;bu dizide en çok Garip karakterini seviyor. "Bütün kocalar Garip&#160;gibi olsa ne güzel olurdu" derken hınzırca bir gülümseme yayılıyor yüzüne.</p>
<p>Daha ben çayımı bitirmeden, kapının çalınmasıyla fırlıyor yerinden Tuna. Sıradaki hasta gelmiştir.</p>
<p>Ben içinde yaşadığım yerlere her zaman özen gösteren biriyim. Evimde de öyleyim. Evin her bir köşesi benim için önemlidir. Sabahları kahvaltıdan sonra kahvemi kırmızı köşede içerim. Kırmızı köşe, evin manzarası en güzel bölümüdür. Ankara'da güzel bir sitenin 8. katında oturuyorum. Oldukça geniş bir salonum&#160;var. Tam camın önüne bir kahve köşesi yaptım. Karşılıklı duran&#160;büyükçe, bordo renkli iki berjer koltuk, ortada büyük bir sehpa,&#160;sehpada özel olarak yaptırdığım kırmızı lambam durur.</p>
<p>Sabah kahvemi işte bu koltuklardan birine oturup uzaktan Ankara'yı ve gökyüzünü seyrederek içerim. Genelde Ankara kışın biraz isli, biraz da sisli olur. Gökyüzünden bulutlar hiç eksilmez ama ben yine de onlara bakmayı severim.</p>
<p>İstanbul'da da artık Boğaz'ı, Boğaz'dan geçen irili ufaklı gemileri gören küçük bir evim var. Orada camın önünde iki lacivert kadife berjer koltuk durur ama hemen köşedeki ayaklı kırmızı lamba evi sıcacık yapar.</p>
<p>isterim ki yaşadığım ortamlar bana huzur versin, enerji ve yaşama sevinci versin. Klinikteki odalarıma da çok özen gösteririm. Buraya mutlu insan gelmez. Her birinin derdi, sıkıntısı vardır. Burada benimle birlikte onlar da huzur bulsunlar, diken üzerinde&#160;oturmasınlar isterim.</p>
<p>ilk kez tanıdığınız birine en mahrem, en özel şeylerinizi anlatmak kolay mı? Kimi buraya anlatmaya değil, anlatmamaya gelir. Ya utanır, ya doktora güvenemez ya da o güne kadar kimseye kendinden bahsetmediği için aniatmayı bilmez. Anlaşılmayı hem çok ister, hem de bir yanı buna karşı koyar.</p>
<p>Benim odalarım her zaman sıcaktır, özeldir, samimidir. Sura-nın bir klinik, bir sağlık kurumu, benim de doktor olduğumu onlara unutturmak isterim çünkü doktorun zihinlerdeki kodu farklıdır. Doktora şikayetlerinizi anlatırsınız. Doğal olarak da doktorlar bunları kısa kesmenizi ister. Onun işi bir an önce neyiniz olduğunuzu aniayıp derdinize çare bulmaktır. Bazen ilaç vererek, bazen&#160;tetkik ya da test yaparak bir an önce teşhis koymaktır amaçları.</p>
<p>Oysa psikiyatride durum farklıdır. Kişi sizi kendine yakın hissedecek ki, asıl derdinin ne olduğunu size anlatabilsin. Sadece şikâyetlerini söyleyen bir hastaya psikiyatri çare bulamaz. Verdiğimiz hiçbir ilaç kişinin sorunlarını çözmez. İlaçlar sadece psikiyatrik hastalıkları iyileştirir ya da kişinin kendini daha güçlü hissetmesini sağlar. Sorunları ise psikiyatristin yardımıyla kişi yine&#160;kendi çözer.</p>
<p>İşte şimdi kliniğe ilk kez gelecek olan Zeynep Hanım'a bir klinikte, bir sağlık kurumunda ve bir doktorun karşısında olduğunu unutturabilmeliyiz ki, hiç gerilmeden derdini anlatabilsin. Hastayı içeri almadan önce etrafa şöyle bir göz gezdiriyorum. Bol&#160;pencereli odamdaki gülkurusu panjurların kimi açık, kimi kapalı. Onları belli bir hizaya getiriyorum, kırmızı kadife koltukları düzeltiyor, sabahtan beri yandığı için artık sönen mumları tazeliyor&#160;ve telefonun tuşuna basıp Tuna'ya hazır olduğumu söylüyorum.</p>
<p>Tuna kapıyı açıp kenara çekilerek Zeynep Hanım'ı içeri alıyor. Ben de zaten hemen kapının yanında onu ayakta karşılıyor ve&#160;oturması için koltuklardan birini işaret ediyorum.</p>
<p>Ince yüz hatları olan, ışıl ışıl gözlü genç bir kadın Zeynep ama gözlerindeki ışıltı mutluluk ışıltısı değil. Bej rengi uzun bir pardösü giymiş, başındaki renkli eşarp türban şeklinde bağlanmış. Elimi sıkarken utangaç bir gülümseme görüyorum yüzünde. Önce&#160;odaya, duvarda asılı resimlere, lambalara bakıyor, sonra, "Tıpkı kitaplarınızdaki gibi, tam da böyle hayal etmiştim odanızı" diyor. Demek kitaplarımı okumuş. Buraya gelen biri benim kitaplarımı okuduysa, işimiz daha kolay oluyor. O kitaplarla kendimden&#160;de çokça söz ettiğim için onlar beni tanıyor ve kendilerini bana&#160;yakın hissediyorlar. Böylece hiç yabancılık çekmeden anlatıyorlar dertlerini.</p>
<p>Işin ilginç yanı, ben de kendimi onlara çokdaha yakın hissediyorum. Sanki geçmişte bir yerlerde onlarla tanışmışız gibi bir duygu oluyor bende.</p>
<p>"Ne içersiniz?" diye soruyorum. Önce bir şey içmem diyor</p>
<p>ama sonra çay istiyor. Tuna çaylarımızı getirdikten sonra, ben daha bir şey sormadan anlatmaya başlıyor.</p>
<p>“Gülseren Hanım, benim derdim çok. Şimdiye kadar kimselere anlatamadım bunları. Zaten anlatılacak gibi de değil ama son zamanlarda kendimi çok kötü hissediyorum. Ne yapacağımı, bu işin altından nasıl kalkacağımı bilemedim. Sonunda ta nerelerden kalkıp sizin yamnıza geldim. Belki bana&#160;bir yol gösterirsiniz.”</p>
<p>“fyi etmişsiniz Zeynep Hanım.”</p>
<p>“Bana Zeynep deseniz daha iyi olmaz mı?”</p>
<p>“Olur tabii. Anlat bakalım Zeynep, seni dinliyorum.” “Hocam, önce size kısaca hayat hikayeıni anlatayım. Ben&#160;herkes gibi yaşamadım. Filmlerdeki gibi değişik bir hayatım&#160;oldu. Bugünlere nasıl geldim, inanamıyorum.”</p>
<p>Içini çekiyor. Gözleri doldu. Ha ağladı, ha ağlayacak. Demek geçmiş onu hüzünlendiriyor. Daha dikkatli bakınca onda farklı&#160;bir şeyler görüyorum ama ne olduğunu da tam anlayamıyorum.&#160;Giyimi kuşamı, genel görünüşü orta halli bir ev hanımını hatırlatıyor ama bakışları çok farklı. Sanki karşımda yüksek seviyede&#160;eğitim almış, ciddi işler yapan biri oturuyor.</p>
<p>“Ben çok fakir bir ailenin kızıyım. Babam inşaat işçisiydi, annem de evlere temizliğe giderdi. Biz üç kardeşiz. <sup>İ</sup>ki kız,&#160;bir oğlan. Ben ailenin en küçüğüyüm. Ağabeyim Remzi okulda çok başarılı bir çocuktu ama babam onun okumasını istemedi. Eve ekmek getir, ben seni okutamam diye tutturdu.”&#160;“Nasıl biriydi baban?”</p>
<p>“Aman sormayın, hayırsızın tekiydi. Akşama kadar inşaatlarda didinir, kazandığı üç kuruşu da akşam meyhanelerde yerdi. Evi zaten annem geçindirirdi. Bu kadarla kalsa neyse&#160;ama eve gelir, annem ağzını açacak olsa kıyamet kopar, önce&#160;onu, sonra da bizi döverdi. Kadıncağız oğlunu okutmayı çok&#160;istedi. Zaten evde kavgalar genelde bu yüzden çıkardı. Annem, nasıl olsa parasını ben veriyorum, oğlanı okuldan almayalım dedikçe babam daha çok kızar, evde kırılmadık eşya&#160;bırakmazdı. Bu arada Remzi’yi çok döver, ‘Bunlar hep senin&#160;yüzünden oluyor!’ diyerek çocuğu suçlardı. Remzi bir yandan&#160;babamın yanında inşaatlarda çalışmaya başladı, bir yandan&#160;da akşam lisesine yazıldı. Çocuk çok zeki, babası gibi olmak&#160;istemiyor. Oğlana yol parası bile vermiyor. Çocuk inşaattan&#160;çıkıp okula gitmek için kilometrelerce yürüyor. Ben o zaman&#160;daha küçüğüm. Eve ablam bakıyor. O da daha on yaşında.&#160;Hem okula gidiyor, eve gelince de evin işlerini yapıyor.”</p>
<p>“Sen evde yalnız mı kalırdın?”</p>
<p>“Yalnız kalırdım tabii. Kim bakacak. Annem sabahın köründe işe giderdi. Remzi zaten babamla çıkar evden. Ablam Gülbin de okula gidince, ben korkudan o gelene kadar camın&#160;önünde otururdum.”</p>
<p>‘‘Kaç yaşındaydın o zaman?”</p>
<p>“Bilmem ki! İki üç yaşından sonra beni evde bırakıp kapıyı üstümden kilitleyip gitmişler. Tabakla önüme yiyecek bir şeyler koyarlardı, hepsi o. Ablam gelince sevinçten deliye döner,&#160;hiç yanından ayrılmazdım. O da daha küçük, ilkokula gidiyor.&#160;Beraber başımızın çaresine bakardık. Bir zaman sonra Remzi&#160;hastalandı. Remzi’ye önce zatürree dediler, sonra verem. Aylarca yattı hastanede. Başına giden de yok. Annem sık sık akşam işten çıkınca gider, giderken de yanında evde yaptığı börek çörekten götürürdü. Ben beş yaşıma geldiğimde Remzi öldü. Annem bize sarılır, yavrum diye feryat ederek saatlerce&#160;ağlardı. O ölünce babamla araları iyice açıldı. ‘Senin yüzünden öldü oğlum!’ diye söylendikçe babam kızar, ‘Vadesi o kadarmış, benim ne suçum var’ diye evde yine kıyameti koparırdı. O ara annem babamdan ayrılmaya kalktı. ‘Bu evi nasıl olsa&#160;ben geçindiriyorum, artık sana ihtiyacımız yok’ dedi.”</p>
<p>“Annenin yakın bir akrabası filan var mıydı?”</p>
<p>‘‘Var ama hepsi köyde. <sup>İ</sup>stanbul’da kimsemiz yok. Kalkıp köye gitsek, hep beraber aç kalacağız. Babam da bunu biliyor. Zaten kıskanç bir adam. Evde yine kıyamet koptu. Babam mutfaktan bıçağı alıp geldi, öldürürüm hepinizi diye.&#160;Ben çığlık çığlığa bağırıyorum.”</p>
<p>Ne büyük çaresizlik! Onlara sahip çıkması beklenen babaya bakın.</p>
<p>Demek Zeynep böyle bir evde dünyaya gözlerini açtı. Onun tanıdığı dünya hep tehlikeli, hep kötü, merhametsiz ve hiç adil&#160;değil.</p>
<p>O günleri hatırladıkça bakışları kararıyor ve odaya ilk girdiğinde gözlerinde gördüğüm ışıltı kayboluyor.</p>
<p>“Çok zor günlermiş!”</p>
<p>“Ah hocam, zor değil, korkunçtu. Günlerce yataklarımızda uyuyamadık çünkü babamın ne yapacağı belli değil. Annem bu evliliği sürdürmek istemiyor çünkü oğlunun ölümünden hep babamı sorumlu tutuyor. Aynı şeyi size yapmayacağı ne malum diyor kadın.”</p>
<p>“O zaman ablan okuyor muydu?”</p>
<p>“Annemin korkusundan ablamı okula yollamıştı. O sırada ben de gidiyordum okula ama ablam ortaokuldan aynldı. Okuyamadı. Karnesinde zayıf getirdikçe babam kızar, bu kadar masrafı boşuna ediyoruz diyerek kızı saçlarından tuttuğu gibi yere çarpardı. Zaten on sekizini doldurmadan evlendi gitti.”</p>
<p>“Nasıl şimdi?”</p>
<p>“Nasıl olacak, perişan. Onun muradı evlenmek değil, o evden bir an önce kurtulmaktı. <sup>İ</sup>lk karşısına çıkan oğlanla&#160;kaçtı evden. O da fakir bir yerin çocuğu. O da gidince evde bir tek ben kaldım. ilkokulu bitirdiğim sene babam beni okuldan aldı. ‘Ötekini yolladık da ne oldu, ne kendine faydası oldu, ne de bize. Sen bunu gittiğin yerlere götür, biraz&#160;iş güç öğrensin’ dedi anneme. Bu sefer annem de pek itiraz&#160;edemedi. Ablam evden kaçınca babam bu yüzden de hep annemi suçladı, ‘Okula gönderdin, bu oğlanı da oradan buldu.&#160;Evde otursaydı mahalleye böyle rezil olmazdık. Sizin yüzünüzden namusum lekelendi’ dedi.”</p>
<p>Konuşurken sık sık gözlerini kapatıyor, sanki o günleri görmek ister gibi ama yine de konuşması, ses tonu, mimikleri, oturuşu, el kol hareketleriyle anlattığı hikaye arasında ciddi bir uyumsuzluk var. Bu kız, hiç de öyle bir evden çıkmış birine benzemiyor. Işin kötüsü hemen hayatını anlatmaya başladığı için&#160;ona henüz yaşını, mesleğini bile soramadım. Bana hiçbir şey&#160;söylemese, onun çok eğitimli bir kadın olduğunu düşünürdüm.</p>
<p>Bakalım bu hikayenin sonu nereye gidecek.</p>
<p>“Sen nasıl bir öğrenciydin?’’</p>
<p>“Ben çok çalışkandım. Karnelerim hep çok iyi gelirdi ve babam beni okuldan alınca günlerce ağladım, yalvardım ama&#160;babam beni dinlemedi bile. Annem de bu sefer bana hiç destek olmadı. Biz o zaman annemin çalıştığı eve birlikte gitmeye başladık. Annem çok zengin bir ailenin yanında çalışıyordu. Orta yaşlı bir karıkoca. Çocukları olmamış. Adam devlette üst düzey bürokrattı, kadın önceden çalışıyormuş, sonra&#160;sağlık sorunları nedeniyle emekü olmuş.”</p>
<p>“Nesi varmış?”</p>
<p>“Romatoid artrit. Gittikçe beli bükülüyor, bütün eklemleri iltihaplarnyordu.”</p>
<p>Demek romatoid artrit. Bunu da bir sağlıkçı kadar net söylüyor.</p>
<p>“Biz annemle giderken gelirken, annem evin işini yapıyor, ben de evin hanımı Nermin Hanım’a hizmet ediyordum. Çok&#160;iyi yürekli, sevecen bir kadındı. Beni büyük adam yerine koyar, dinlerdi.”</p>
<p>O güne kadar onu kimse adam yerine koyup dinlemediği için, Nermin Hanım'ın dinlemesi ona çok garip gelmiş.</p>
<p>“Ben de ona okumayı ne kadar istediğimi ama babamın okutmadığını söylerdim. ‘Okuyup ne olacaktın?’ derdi bana.&#160;Ben de ‘Avukat olacağım’ derdim.”</p>
<p>Hayatın daha baştan adaletsiz davrandığı çocukların çoğu büyüyünce avukat olmak ister. Ne kadar haklı lar!</p>
<p>“Bir gün bana dedi ki, ‘Sen bizim kızımız ol. Annenden babandan izin alalım, bundan sonra bizimle yaşa. Ben seni&#160;okula gönderirim, hem de evde bana arkadaşlık edersin.”’&#160;“Güzel bir teklifi Ne dedin, ne hissettin?”</p>
<p>Susuyor. Yine gözlerini kapattı, ne hissettiğini düşünüyor. Demek ki daha önce bunu kendine hiç sormadı.</p>
<p>“Bilemedim. Hem çok sevindim, hem içime bir korku ğir-di. Düşünsenize, kötü bir gecekondudan çıkıp lüks bir apartman katına taşınmak, o evde, o evin hizmetçisi değil de kızı olmak ne demek! Koşarak anneme gittim, hanım seni çağırıyor diye. Nermin Hanım ona söyledi durumu. Annem de ne&#160;diyeceğini bilemedi. Babasına soralım dedi. Biz oradan çıkınca eve gelene kadar hem sevincimizden yerimizde duramıyoruz, hem de benim gibi onun içine de bir korku geldi. Gece&#160;olup da babam eve gelince ona hemen söylemedik. Sarhoş kafayla ne diyeceği belli değil. Sabah oldu ama bende uyku ne&#160;gezer. Bir de kalktım ki, babam evin içinde kollarını kaldırmış, oynuyor. Gel kızım, gel otur şöyle dedi. Babam bana ilk&#160;defa kızım dedi.”</p>
<p>Boncuk boncuk yaşlar miyar gözlerinden. Ben de hüzünleniyorum. Benim babam geliyor aklıma. Ben çocukken bütün babalar benim babam gibidir sanırdım. Çocuklarına hep kızım diyen, onlara büyük insan gibi saygılı ve sevgili davranan, onları uzun uzun dinleyen, akşamları gelirken onlara balık çikolata getiren, hep lacivert takım elbiseler giyen, güleç, yakışıklı, pırıl pırıl beyefendiler. ..</p>
<p>“Çok sevinmişti. ‘Piyangodan para çıktı’ desene, diyordu anneme. O böyle deyince annem de sevindi. Hemen o gün küçük bir bavul hazırladılar bana. İçine eski püskü elbiselerim, eskimiş okul çantam, bir çift de ayakkabı, gittik Nermin&#160;Hanımların evine. Kadın elimizde bavulla geldiğimizi görünce onlarla kalacağımı anladı. Annemi oturttu önüne. ‘Sakine Hanım’ dedi, ‘artık o bu evin kızı. Siz nasıl olsa bu eve her&#160;gün geliyorsunuz. Böylece kızınızı istediğiniz gibi görür, konuşursunuz. Bu bavulu götürün, mahallede ihtiyacı olanlara&#160;dağıtın; burada bunlara artık ihtiyacı olmayacak.’ Annem de,&#160;‘Eti sizin, kemiği bizim’ diyerek Nermin Hanım’ın elini öptü. Böylece ben o eve yerleştim. Hemen o gün Nermin Hanım beni çarşıya götürdü, ne lazımsa birlikte aldık ama öyle çok şey almışız ki, taşıyamıyoruz. Kocası Ekrem Bey araba&#160;gönderip bizi aldirdı. Odalardan birini bana verdiler. O hafta&#160;içinde hemen okullarla görüşüldü, odaya eşyalar alındı ve bir&#160;hafta içinde biraz geç de olsa ortaokula başladım.”</p>
<p>Rüya gibi. .. Gerçekten de bunlar sadece filmlerde olur sanıyor insan. O yaşta bir çocuk bütün bunlardan nasıl etkilenmiştir acaba?</p>
<p>“Nasıl hissettin Zeynep? O yaşta bu ani değişiklik nasıl etkiledi seni?’’</p>
<p>“Hocam, uzun süre bunun bir rüya olmasından korktum. ‘Şimdi uyanacağım, kendimi yine o gecekonduda bulacağım, babamın sesiyle yataktan fırlayacağım!’ diye korktum. Benim odamı öyle bir dayayıp döşediler ki, ben böylesi-ni hiç görmemişim. Bembeyaz karyolalar, dantelli yatak örtüleri, kuştüyü yastıklar, beyaz bir çalışma masası, üzerinde bir lamba. Çeşit çeşit defterler, kalemler, suluboya takımları; dolapta birbirinden güzel elbiseler, bembeyaz çoraplar, birbirinden güzel ayakkabılar... Her birini tek tek elime alır,&#160;onlara sarılırdım. Geceliklerimi görseniz, rengarenk, çiçekli böcekli. Üstelik paralı okulda, zengin çocuklarıyla birlikte okuyorum. Sabah beni okul arabası alıyor, akşam bırakıyor. Eve gelince pasta börek çörek hazır, annem yapmış. Her&#160;taraf pırıl pırıl temizlenmiş. Nermin Hanım beni her zaman&#160;gülerek, sarılarak karşılıyor. Akşam olunca Ekrem Bey geliyor. Evde ne kavga var, ne gürültü. Yediğin önünde, yemediğin arkanda. Okula giderken cebime para koyuyorlar. Ben&#160;bir süre yerde miyim, gökte miyim bilemedim. Böyle şeylere&#160;alışkın değilim. O kadar çok yemek yiyorum ki, bu sefer karnım ağrıyor. Yemekle kalmıyor, bir şeyleri yatağımın altına&#160;saklıyorum. Görgüsüzlük işte! Sonra Nermin Hanım anladı durumu. Benim odama küçük bir buzdolabı koydular. <sup>İ</sup>çini doldurdular. Bunların hepsi senin, azaldıkça yerine konacak. Acele etme, ne zaman istersen ye dediler. Şu yaptıklarıma bakın! Bunlar kime anlatılır?”</p>
<p>‘‘Tam da yerine gelmişsin Zeynep. Bunlan en doğru adreste anlatıyorsun ama ben seni senin kadar kınamıyorum. Daha çocuksun o zaman. Daha önce böyle bolluk görmemişsin. O çocuk için bunlar çok doğal değil mi?”</p>
<p>“<sup>Ö</sup>yle mi diyorsunuz? Ne bileyim, ben çok utanıyorum yaptıklarımdan.”</p>
<p>“Onlar da kınamamışlardır bunlan. Seni daha önceden ta-nıyorlarmış.”</p>
<p>“Hocam daha önce ye diye önüme koyduklarını bile utanır, yemezdim. O eve yerleşince neye uğradığımı şaşırdım. Derken yavaş yavaş alıştım onlara. Bir yılın sonunda okulun bir numaralı öğrencisi oldum. Artık ben de onlar ne yerse&#160;onu yiyor, gözüm bir şeylerde kalmıyordu ama aklım hep ailemde, daha doğrusu annemdeydi.”</p>
<p>“Annen gelmeye devam ediyor muydu?’’</p>
<p>‘‘Tabii, düzenli olarak geliyordu. Bize kahvaltı hazırlıyor, ben yer yemez hemen giyinip servise binip okula gidiyordum.&#160;Annem akşama kadar o evi siliyor, süpürüyor, akşam yorgun&#160;argın eve gidiyordu. Evde babam kim bilir ona neler yapıyordu. Sofrada yediklerim içime sinmiyor, hep acaba onlar ne&#160;yiyor diye düşünüyordum. Derken birinci yılın sonunda, benim o eve iyice yerleştiğimi anlayınca babam kapıya dayandı. Borcum var, bana para lazım dedi. Ekrem Bey onu iş yerine çağırdı. Orada konuşmuşlar. Ekrem Bey onu başka bir işe&#160;sokmuş. Artık onun da düzenli bir işi oldu. Daha iyi para kazanıyordu. O eski gecekondudan çıkıp biraz daha düzgün bir&#160;gecekonduya çıktılar ama bu sefer de annem her sabah geldiğinde bana düşman gibi bakmaya başladı. Ben sofrada otururken o ayakta hizmet ediyor, ben sanki bir suç işlemişim&#160;gibi kötü kötü bakıyordu bana.”</p>
<p>“Neden acaba?”</p>
<p>“Anneler kızlarını kıskanır mı?’’</p>
<p>Hiç hoşlanmadım bu sorudan. Evet desem bir türlü, hayır desem bir türlü ama anneler de insandır ve insana has iyi ve kötü bütün özellikleri taşırlar.</p>
<p>“Sen ne düşünüyorsun?’’</p>
<p>Bilmem ki benim o evde el üstünde tutulduğumu gördükçe sanki için için kızıyordu bana. Eskiden o evde ikimiz birden çalışıyorduk. Okula gitmesem yine yardım ederdim ona ama&#160;ben okula gidiyordum. Nermin Hanım durumu fark etmişti.&#160;Ben annemin o bakışları olmasa çok mutluydum. Ben de artık okuldaki diğer öğrenciler gibiydim. Veli görüşmelerine bile&#160;Nermin Hanım geliyor, öğretmenlerim beni övdükçe öz annemmiş gibi gururlanıyor, bana ödül olarak hediyeler alıyordu.”</p>
<p>‘İyi bir kadınmış o. Okul kapanınca ne yapıyordun? Kendi evinize gidiyor muydun?’’</p>
<p>“Hayır, okul kapanır kapanmaz biz Nermin Hanım’la birlikte istanbul, Büyükada’daki yazlık eve gidiyorduk. Ekrem Bey işi nedeniyle sadece bir ay gelebiliyor, annem de o eve gelip gitmeye devam ediyordu. Ekrem Bey gelince annem de bir ay köyüne gidiyordu. Ah hocam, Allah o zaman yüzüme baktı da kadıncağız bana sahip çıktı ama ben onun kıymetini büemedim.”&#160;“Neden öyle söyledin?”</p>
<p>“Şimdi hepsini anlatacağım size. Ben ortaokulu bitirdiğim yıl, Ekrem Bey emekli oldu ve aile hitanbul’a taşınmaya karar verdi.”</p>
<p>“O zamana kadar nerede yaşıyordunuz?’’</p>
<p>“Ankara’da yaşıyorduk. Ben çok üzüldüm. Ne de olsa bu sefer ailemden temelli ayılacaktım. Gerçi babamı hiç görmesem de olurdu ama aklım annemde kalacaktı. Ama annem&#160;hiç üzülmüş gibi görünmüyordu. Yıllardır Nermin Hanımların yanında çalıştığı için onlar da anneme yüklü bir tazminat ödediler. Böylece annemin eline iyi bir para geçti. Bundan sonra çalışmam artık diyerek, sevinerek gitti evine. Beni&#160;yolcu etmeye bile gelmedi. Biz istanbul Moda’da bir eve yerleştik. Yazları yine Büyükada’ya gidiyoruz. Derken ben yavaş yavaş ailemi unuttum. Benim ailem artık Nermin Hanım&#160;ile Ekrem Bey’di.”</p>
<p>“Ailenle hiç görüşmüyor muydunuz?’’</p>
<p>“Ben onlan sık sık arıyor, hal hatır soruyordum. Her aradığımda annem bol bol babamdan şikayet ediyor, ablam kocasından yediği dayakları anlatıyor, babam da sürekli para istiyordu. Bende para ne gezer. Nermin Hanım’dan iste diye tutturuyor, bazen de Ekrem Bey’i arayıp ondan istiyordu.&#160;Artık bu sitemler beni de yıldırmıştı. Kolejden mezun olduktan sonra üniversiteye başladım. Nermin Hanım annem gibi&#160;olmuştu dedim ya, benim her sorunumla ilgileniyor, ihtiyaçlarımı ben söylemeden fark ediyor ve bana hep çok sıcak davranıyordu. Ben de eve koşarak geliyordum. Ana kız gibi oturuyor, her şeyden konuşuyorduk. Üniversitede bir delikanlıya aşık olmuştum. Adı Faruk’tu. Bunları bile ona rahat rahat anlatıyordum. Bir yere gideceksem, beni oraya arabayla gönderiyor, sonra da yine şoförle aldırıyorlardı. Hatta Nermin Hanım da Faruk’la tanışmış ve onu çok beğenmişti.”&#160;“Ailenin haberi var mıydı?”</p>
<p>“Nereden olacak. Onlar bana sen nasılsın, ne yapıyorsun diye bile hiç sormadılar ki... Tek dertleri paraydı. Beni de insanlara mahcup ediyorlardı. Annem sanki eski annem değildi. Benim bu evde lüks içinde yaşıyor olmam ona diken gibi batıyor, her aradığımda canımı sıkacak bir şey söylüyordu. Derken ben hukuk fakültesinden mezun olduğum sene...”&#160;“Sen hukuk fakültesinden mi mezun oldun?”</p>
<p>“Evet hocam.”</p>
<p>“Şunu baştan söylesene. <sup>İ</sup>çeri girdiğinden beri bakıp duruyorum ama bir türlü ne olduğunu anlayamadım.”</p>
<p>‘“Hukuktan mezun olup avukat olmuş ama şu haline bak’ diyorsunuz değil mi?’’</p>
<p>Bazen ben hastalarımın zihinlerini okuyorum, bazen de onlar benim. Tam da böyle düşünüyordum.</p>
<p>“Aynen öyle dıyordum. Ne bu halin Zeynep?’’</p>
<p>‘'Yerde miyim, gökte mi bilmiyorum ki...”</p>
<p>“Neden, ne oldu?”</p>
<p>“Başıma gelmeyen kalmadı. Allah’ın verdiği şansı da kullanamadım. Ah bu benim aptal kafam ah!”</p>
<p>Ne oldu acaba? Hayatı bir anda değişmiş, bambaşka ve çok güzel yaşayıp gidiyormuş.</p>
<p>“Ne oldu Zeynep?”</p>
<p>“Ben okulu bitirdiğim yıl Faruk da hemen askere gitti. Dönüşte güya evlenecektik. Nermin Hanım bu haberi aileme&#160;usulüyle söyledi. ‘Delikanlıyı biz de çok beğendik. Kısmetse&#160;askerden gelince evlenecekler. Zeynep de bu arada avukatlık stajını yapacak. iterseniz siz de Faruk’u araştırın. Zaten&#160;askerden dönünce sizinle tanışmaya ve kızınızı istemeye gelecekler’ dedi. Ne olduysa ondan sonra oldu. Babam evde kıyameti koparmış. Burada annesi babası dururken onlar kim&#160;oluyor da kızı vermeye kalkışıyorlar diye. Derken haftasına&#160;<sup>İ</sup>stanbul’a geldiler. İkisinin de suratı beş karış. ‘Biz kızımızı&#160;başkasına vereceğiz. Damadımız doktor. Uzaktan da akrabamız olur. Daha fazlasına siz karışmayın artık’ diyerek...”</p>
<p>“Sen tanıyor muydun doktor damadı?”</p>
<p>“Küçüklükten biliyordum. Bizim köyden bir o çıktı zaten. Allesi oğlumuz okuyor, doktor olacak diye övünüp duruyordu.&#160;Biz neye uğradığımızı şaşırdık. Nermin Harnm beni bir kenara çekti, ‘Kızım’ dedi, ‘sen artık çocuk değilsin. Kendi kararlarını alacak yaştasın. Ben sana bir şey diyemem ama bunca&#160;yıllık dostun olarak yanlış yapmandan korkuyorum. Bu senin&#160;hayatın, senin kararın. <sup>İ</sup>yi düşün, acele karar verme.”’</p>
<p>“Sen ne yaptın Zeynep?’’</p>
<p>Ağlıyor. Kara bulutlar çöküyor yüzüne. Belli ki onu sonradan çok mutsuz edecek bir karar almış.</p>
<p>“Annem geçmiş karşıma, ağlıyor, ‘Eğer bizimle gelmezsen hakkımı helal etmem!’ diyor başka bir şey demiyor. Onunla&#160;birlikte oğlunun ölümüne bile ağlamayan babam da boynunu bükmüş, o da ağlıyor. ‘Sen bizim kızımızsın. Tanımadığımız biriyle evlenip de perişan olma. Mehdi çok iyi bir çocuk.&#160;Soyunu sülalesini tanıyoruz. O seni epeydir internetten takip&#160;ediyormuş. Kapımıza geldiler. Seni en iyi yerlerde yaşatacaklar’ filan diye bir yandan ağlayıp bir yandan sürekli konuşuyorlar. Sonunda Nermin Hanım’ı da ikna edip bir haftalığına diyerek beni kolumdan tuttukları gibi eve götürdüler. Ben&#160;bir yandan ağlıyorum, bir yandan ne yapacağımı şaşırmışım.&#160;Derken ertesi gün Mehdi geldi. Yolda görsem tanımam. O da&#160;evet de diye gözümün içine bakıyor. Derken bir haftanın içinde bana evet dedirttiler.”</p>
<p>‘İstemeyerek mi evet dedin Zeynep?”</p>
<p>“Bilmiyorum. Hâlâ o zaman nasıl böyle dediğimi bilmiyorum. Anneme kıyamadım hocam. Hakkımı helal etmem deyince...”</p>
<p>Hayatımıza yön veren suçluluk duyguları bunlar. Annesine kıyamamanın anlamı tam da bu. Kendisi lüks içinde yaşarken annesinin sefalet içinde geçen hayatından kendini sorumlu tutmuş. Vicdanı sızlamış. Annesinin ona kötü kötü baktığını söylüyordu. O bakışların o küçük Zeynep'in yüreğinde nasıl büyük yaralar açtığını şimdi daha iyi anlıyorum. Sanırım o bakışları Zeynep tam da böyle yorumladı. Her şeyi anneme borçluyum dedi. Annem bana kızıyorsa haklı dedi. Yazık ona dedi.</p>
<p>Yazık...</p>
<p>Kader motifi tuzak kurmuş Zeynep'e. Onu dünyaya geldiğinde ilk tanığı duygulara geri çekmeye çalışıyor. Kader motifi böyledir işte. ilk tanıdığınız duygular iliklerinize işler. Aynı duyguları hayatınız boyunca arar durursunuz. lyiyse iyi, kötüyse kötü.</p>
<p>“Sonra ne oldu Zeynep?’’</p>
<p>“Biz iki ay nişanlı kaldık. Sonra alelacele evlendik.” “Mehdi’yle tanıdınız mı birbirinizi?”</p>
<p>‘İki ay hemen her gün geldi bize. Bazen evde oturduk, bazen beraber dışarı çıktık. Zaten ailesi o hafta eve gelip istedi beni. Yüzükler takıldı. Mehdi o zaman tayin bekliyordu. Mecburi hizmeti Malatya’ya çıktı. Biz de apar topar evlenip&#160;Malatya’ya gittik.”</p>
<p>inanılacak gibi değil. Hukuk fakültesinden mezun olmuş, İstanbul'un en lüks yerlerinde büyümüş biri söylüyor bunları.</p>
<p>“Nasıl biriydi Mehdi?”</p>
<p>“Bizim köyden, benim gibi okumaya azimli, başarılı biriydi. <sup>İ</sup>yi desem iyi değil, kötü desem o da değil. Ben o zaman annemden o kadar etkilendim ki, Faruk bile gözüme görünmedi. ‘Ömür boyu vicdan azabıyla yaşayacağıma, gözümü kapatır, ne istiyorlarsa yaparım’ diye düşünüyordum.</p>
<p>“Nasıl bir vicdan azabı?”</p>
<p>“Nasılı var mı hocam? ‘Annem hakkımı helal etmem’ diyor, ağlıyor kadın. Ben zaten yıllar önce terk etmişim onlan...”</p>
<p>"Terk etmişim" diyor. Demek kafasına böyle kodladı. Oysa onlar vermiş kızlarını o aileye. Babası piyango çıktı bize diye oynamış. Bunu nasıl böyle yorumluyor acaba?</p>
<p>“Zeynep ne dediğini kulakların duyuyor mu? Sen mi onları terk ettin, yoksa onlar mı seni o aileye verdiler?”</p>
<p>“Ben de istedim ama ...”</p>
<p>“Sen o zaman kaç yaşındaydın?’’</p>
<p>“On bir filan...”</p>
<p>‘'Yani çocuktun. Bu karan ailen almış. Nermin Hanımlar istemiş, ailen de vermiş. Sana sordular mı gitmek istiyor musun diye?”</p>
<p>“Sormadılar ama ben istiyordum zaten. Siz olsanız istemez misiniz?”</p>
<p>“Ben de isterim ama ailem ne derse o olur. Ama senin hayatında kararlan hep ailen almış. Çocukken orada yaşamana izin vermişler, büyüyüp yetişkin biri olduğunda yine senin yerine evleneceğin kişiye bile onlar karar vermiş. Çocukken bu durum çok doğal ama üniversite mezunu, artık bir meslek sahibi&#160;biri için pek doğal sayılmaz. İstesen onlara itiraz edebilirdin.”&#160;“Sanki onları çok üzdüm, yanlış yaptım, şimdi o yanlışı düzeltmem gerekiyormuş gibi hissettim. O zaman Nermin&#160;Hanım çok sık aradı beni, ‘Kızım sen ne yapıyorsun, stajın&#160;var, mesleğin var, yanlış yapıyorsun, hemen gel’ dedi ama ...”&#160;“Gitmedin.”</p>
<p>“Gidemedim. Annemin gözyaşları duvar gibi dikildi önüme. Baktım, Mehdi de iyi bir çocuk. ‘Ne aşkı’ dedim kendi kendime, ‘sen kaderin neyse onu yaşayacaksın.”’</p>
<p>“Kaderin neydi senin Zeynep? Seni gecekondulardan çıkarıp Büyükadalara götüren, en iyi kolejlerde okutan kaderin ne istiyordu senden?’’</p>
<p>“Ne isteyecek? İşte Mehdi’yi çıkardı karşıma.”</p>
<p>“Onu kaderin değil, ailen çıkarmış karşına. İkisini karıştırma. Kaderin seni çok başka yerlere götürüyormuş.”</p>
<p>‘'Yanlış yapmışım değil mi?”</p>
<p>“Bilmiyorum. Sonrasını sen anlat.”</p>
<p>“Biz iki ay nişanlı kaldık ya, akşam yemeğe çıktığımızda Mehdi mutlaka rakı içer, bana da verirdi. Ben Nermin Hanımların evinde arada kırmızı şarap içerdim ama daha önce hiç rakı içmemiştim. Onunla beraber ben de bir kadeh rakı içiyordum ama onun alkolik olduğunu hiç anlamadım o zamanlar. Aklım Faruk’ta ama Mehdi’yle rakı içiyorum. Ne aptalım değil mi?’’</p>
<p>“Buna aptallık diyemedim. Hayat seni çocukken alıştığın ortama çekiyor ve sen de tıpış tıpış gidiyorsun.”</p>
<p>“Evet, aynen öyle yaptım. Oysa babamdan biliyorum bunları. <sup>İ</sup>stanbul benim kafamı karıştırdı galiba. Orada arkadaşlar hep birlikte bazı akşamlar yemeğe gider, hepimiz az çok bir şeyler içerdik. Faruk da arada bir benimle kırmızı şarap&#160;içerdi. Ama onun dışında içki içmezdi Faruk.”</p>
<p>“Ona olan aşkın ne oldu?”</p>
<p>“Aşk meşk bir anda silindi kafamdan. Ben Faruk’la evlenerek aileme ihanet edecektim. O zaman böyle hissettim. Nermin Hanım beni çok uyardı ama onu dinlemedim. Annem evde zaten başımın etini yiyordu, Mehdi’den başkasına gidersem hakkını helal etmeyeceğini söylüyordu. Sonunda Malatya’ya gittik. Mehdi devlet hastanesinde mecburi hizmete başladı. Ben de orada bir avukatlık bürosunda staja başladım. Birkaç ay sonra hamile kaldım. Derken bir kızım oldu. Ama bir türlü ay sonunu getiremiyoruz.&#160;Mehdi sık sık nöbetim var diyerek eve gelmiyor. Ben çocukla evdeyim. Zaten eve hiç ayık gelmiyor, hep sarhoş. ‘Hastanede çok daraldım, çıkınca arkadaşlarla bir iki kadeh içtik’ diyor. Kızım bir yaşına geldiğinde ben stajımı bitirmiş,&#160;staj yaptığım yerde avukat olarak işe başlamıştım. Ben de&#160;para kazanıyordum ama eşim artık eve beş kuruş getirmiyordu. Her gün bir bahane buluyor, ödemeyi bir türlü bitiremediği borçlardan söz ediyordu. Ben önceleri kazandığı&#160;parayı köydeki ailesine gönderiyor sanıyordum. Ne de olsa&#160;Mehdi de fakir bir ailenin çocuğuydu. Zaten ben de aynı şeyi yapıyor, para kazanmaya başladıktan sonra her ay aileme para gönderiyordum.”</p>
<p>“O zaman memnun muydun hayatından?”</p>
<p>“Ben Nermin Hanımların evinden çıktıktan sonra hiç mutlu olmadım. Ben mutluluğumu o evde bıraktım.”</p>
<p>Söylediklerini anlamak ne kadar zor! Mehdi'yle değil de Faruk'la evlenseydi, ailesine bunun ne zararı olacaktı? Yine ka-</p>
<p>zandığı paranın bir kısmını onlara gönderebilir ama kendi mutlu olurdu. Bunu neden yaptığını kendisi bile bilmese de ben anlıyorum. Kader motifi mıknatıs gibi çekiyor onu.</p>
<p>“Sonradan bir de öğrendim ki, Mehdi beni aldatıyor. Hem de olmadık bir kadınla.”</p>
<p>“Olmadık kadın ne demek?”</p>
<p>“Bir doktor arkadaşının eski kız arkadaşıymış. Kız onu başkasıyla aldatınca oğlan kızdan a^yrılmış. Hatta derdini de uzun uzun Mehdi’ye anlatmış. Mehdi sonradan araya girip onları&#160;banştırmak isterken bu sefer de Mehdi’yle aralannda bir ilişki&#160;başlamış. Mehdi o ara kazandığı tüm parayı bu kızla harcıyormuş. Hatta kızın eski erkek arkadaşlan kocamı tehdit etmiş,&#160;öldürmeye kalkmışlar. Meğer bütün bunları hastanede benden başka bilmeyen kalmamış. Mehdi bir de üstelik gırtlağına&#160;kadar borçlanmış. Sonunda bizim büroda çalışan bir arkadaşım bana Mehdi’nin kızla beraber çekilmiş resimlerini gösterdi.&#160;Ben onları görünce çılgına döndüm. Eve gelince Mehdi’nin bütün eşyalarını bir çöp poşetine doldurup kapıya koydum. Eve&#160;geldi, kapıyı açmadım. Kendimi tecavüze uğramış gibi hissettim hocam. Ben sabahtan akşama kadar ekmek paramızı kazanabilmek için çalışırken, fazladan beş kuruş harcamazken,&#160;akşam bakıcıdan çocuğumu alıp sabahlara kadar onunla uğraşırken benim kocam elin ne idüğü belirsiz kızıyla gününü gün&#160;ediyormuş. Çocuğumun nafakasını ellerle yiyormuş.”</p>
</body>
</html>