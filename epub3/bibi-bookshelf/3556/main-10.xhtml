<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">BÖLÜM 6: TENKİT VE TANITMA</span></h1>
<h2><a id="bookmark1"></a><span style="font-weight:bold;">&quot;ZADE&quot; DEĞİL, &quot;OĞUL&quot;</span></h2>
<p>&quot;Bin Temel Eser&quot; arasında dili, günümüzün Türkçe'sine çevrilerek tarafımdan hazırlanan &quot;Aşıkpaşaoğlu Tarihi&quot; için yazılan bir tenkit cidden canımı sıktı, Bir ilini ve ihtisas konusu olan böyle bir yazıyı, hiç bir şey bilmeden yazan bir insana cevap vermek mecburiyet» elbette ki can sılacı olacaktı. Tercüman gibi çok satışlı ve ciddi bir gazetede çıkması dolayısıyla cevap vermek lüzumunu duyduğum yazıdaki iddialar şöyle:</p>
<p>Bu eserin müellifi &quot;Âşıkpaşazade&quot; olduğu halde ben &quot;Aşıkpaşaoğlu&quot; demişim. Sebebi &quot;zade&quot; kelimesinin kafatası ölçülerini beğenmeyişim imiş. Yani burada ırkçılık yapmışım.</p>
<p>&quot;Oğul&quot; kelimesi &quot;zade&quot;nin yerini tutamazmış. Çünkü &quot;zade&quot; o soya dahil erkek mânâsına da gelirmiş. Bu sebeple &quot;Aşıkpaşaoğlu&quot; denirse bu zatın &quot;Âşık Paşa&quot;nın oğlu olduğu mânâsı çıkarmış.</p>
<p>3- &quot;Zade'yi &quot;oğul&quot; yapınca Türkçe olmayan &quot;Aşık&quot; yerine &quot;tutkun&quot;; &quot;paşa&quot; yerine &quot;orbay&quot;; &quot;tarih&quot; yerine &quot;gecik, bilim&quot; demek mantıkî olurmuş. Hatta o zaman &quot;Fuzûlî&quot;ye &quot;gereksiz, &quot;Nâbi&quot;yû &quot;yok yok&quot; talan demek gerekirmiş.</p>
<p>Âşıkpaşazade'ye &quot;Aşıkpaşaoğlu&quot; demek benim bir anlık kaprisim neticesi imiş. Halbuki en aşırı dil özleştirmecileri bile şimdiye kadar özel isimlere dokunmak cüretini gösterememiş.</p>
<p>Haydi, ben böyle büyük bir hatâ işlemişim; ya Bin Temel Eser'i kon rol edenler arasında bunu gören kimse neden çıkmamış?</p>
<p>***</p>
<p>Kemâl Ayaldı'nın (yani tenkit sahibinin) Türkoloji alanında hiçbir şey bilmediği, bu yasayı gelişigüzel sırf boy göstermek için yazdığı her satırından belli oluyor. Bilhassa böyle bir yazıda bulun-ması gereken ciddiyetten mahrum oluşu, Aşıkpaşaoğlu yerine Tutkunorbayoğlu demek gerekir kabilinden şaklabanlıklar etmesi ele almak istediği konunun vakarına tezat teşkil ediyor. Şimdi, ona bazı şeyler öğretmek için aşağıdaki satırları yazıyorum:</p>
<ul style="list-style:none;"><li>
<p>A) Oğul ve zade kelimeleri Türkçe ve Farsça'da aynı mânâya gelmekle beraber Türkçe'de, zade kelimesi zamanla biraz değişik bir mânâ almış, &quot;zade-lik&quot; te bir asalet tevehhüm edilmiştir. Nitekim &quot;zade&quot;nin çoğulu olan &quot;zadegan&quot; tamamıyla asilzadeler ve asil sınıf anlamında kullanılmıştır.</p></li></ul>
<p>Koza &quot;oğul&quot; kelimesi, kendisinden önce gelen kelimeyle bitiştiği zaman soyadı, ayrı yazıldığı zaman evlât mânâsını taşımaktadır. Aydınoğlu Umur Bey, Aydınoğlu ailesinden Umur Bey demektir. Askerlikte kullanılan Dursun oğlu Mehmet ise Dursun adındaki adamın oğlu Mehmet mânasına gelir.</p>
<p>Ortaçağ ve Yeniçağ Türkleri arasında, zamanlarına mahsus bir aşağılık kompleksi ile gerek sahipleri, gerekse başkaları tarafından değiştirilip zadeli soyadı haline getirilen aile isimleri bu kaideyi bozmaz.</p>
<ul style="list-style:none;"><li>
<p>B) Bin Temel Eser arasında tarihini yayınlamadığım müellife Aşıkpaşaoğlu diyen ilk yazar ben değilim, Hicrî 1008'de ölen tanınmış Şeyhislâm ve tarihçi Hoca Sadeddin bu tarihçiden Aşıkpaşaoğlu&quot; diye bahsetmiş (Tâcüttevârih, 1.365), 1068'de ölen Solakoğlu Mehmet Hemdemî Çelebi de kendi tarihinin 170'inci sayfasında yine Aşıkpaşaoğlu adını kullanmıştır. Tabiî, bütün kültürü gündelik gazete haberlerine dayanan Ayaldı'nın bunlardan haberi olmadığı için, kim bilir hangi art düşüncelerin tesiriyle çirkin ve gülünç hücumunu yapmaktan çekinmemiştir.</p></li></ul>
<p>Oğlu ve zade meselesi bu kadar da değildir. Yavuz ve Kanunî çağlarının iki büyük devlet adamı olup Celâlzade diye anılan Mustafa ve Salih kardeşlerin de aslında &quot;Celâloğlu&quot; diye adlandığı, büyük kardeş olan Koca Nişancı Mustafa Çelebi'nin mezar taşındaki yazıyla ortaya çıkmaktadır. Koca Nişancı, mezar taşında &quot;Celâloğlu&quot; diye anılmaktır. (Belleten, 87. sayı, 399, sayfa).</p>
<p>Kemalpaşazade veya İbni Kemal diye tanınan Türk bilgininin doğru soyadı ise &quot;Kemalpaşaoğlu&quot;dur. Üniversite Kütüphanesindeki Türkçe Yazmalar arasında bulunan 1942 numaralı divanının başında, tezhip içinde &quot;Divân-ı Kemalpaşaoğlu&quot; yazılmış bulunduğu gibi Şehit Ali Paşa Kütüphanesindeki 884 numaralı Sadrüşşerîa'nın “Vikaye Şerhi”nde, metin dışında ve 225 numaralı yaprağın B yüzünde:</p>
<p>&quot;Ekabir-i ulemâdan Kemalpaşaoğlu Hazreti.&quot; ibaresi vardır.</p>
<p>Son çağ vakanüvislerinden Cevdet Paşa, Rumeli Valisi Hüseyin Paşa için meşhur tarihinin bir yerinde (XI, 47) &quot;Kavanoszade Hüseyin Paşa&quot; dediği halde, biraz aşağıda (XI, 59) &quot;Kavanosoğlu</p>
<p>Hüseyin Paşa&quot; demiştir. Demek ki ikisi de birdir.</p>
<p>Osmanlı Müellifleri sahibi Bursalı Tahir Bey bu hususta daha da ileri gitmek dir. Osmanlı tarihçilerinden olup 1208'de ölen Cizyedarzade Bahaaddin Ahmet Efendi'yi &quot;Haraççıoğlu&quot; olarak göstermektedir (Osmanlı Müellifleri III, 30). Her ne kadar haraç kelimesi de aslında Arapça ise de cizye gibi bilinmedik bir söz olmayıp halka kadar inmiş olduğundan Türkçeleşmiş olmakla müellif bunu almakta tereddüt göstermemiştir.</p>
<p>Görülüyor ki &quot;oğlu-zade&quot; meselesi benim icadım değildir. Eskilerin çoğu bunu asıl şekliyle yazmış, bir kısmı ise Arapça ve Farsça’yı Türkçe’den üstün görmenin verdiği gafletle &quot;zade&quot;yi tercih etmiş bununla değerlendikleri kuruntusuna kapılmıştır.</p>
<p>Türklerde soyadının daima &quot;oğlu&quot; ile kullanıldığı hanedan isimleriyle de sabittir; Osmanoğlu, Karamanoğlu, Aydınoğlu, Çengizoğlu gibi... &quot;Oğlu&quot; ile biten soyadları ailenin yalnız erkekleri için değil, kadınları için de kullanılır. Bugün Türkiye'de yaşayan Osmanlı prensesleri &quot;Osmanoğlu&quot; soyadını kullanmaktadır. Hatta bunlardan biri, Sultan Hamit'in kızlarından merhum Ayşe Sultan'ın 1960 yılında Güven Basım ve Yayınevi tarafından basılan &quot;Babam Abdülhamit&quot; adlı kitabındaki imzası &quot;Ayşe Osmanoğlu&quot;dur.</p>
<p>Sırası gelmişken Kemâl Ayaldı'ya bir şey daha öğreteyim: &quot;Oğul&quot; kelimesi bugün her ne kadar erkek evlât mânâsında kullanılıyorsa da aslında bu kelime sadece evlât demek olup Orkun yazıtlarından öylece geçmekte ve &quot;Urı oğul&quot;(= erkek evlât), &quot;kız oğul&quot; (= kız evlât) şeklînde kullanılmaktadır. Hatta bugün bile kullanılan “kız oğlan kız&quot; deyiminde Orkun yazıtlarındaki dilin izleri gözükmektedir. Bilmem, Bay Kemâl Ayaldı'nın Orkun yazıtlarından haberi var mı?</p>
<p>Yukarıdaki açıklamalardan sonra ortaya şu gerçek çıkmaktadır: Ben &quot;zade'yi &quot;oğul&quot; yapmış değil, “zade&quot; şekline haksız ve zoraki olarak sokulmuş bulunan &quot;oğul”u asliyetine irca etmişimdir. Yani burada Kemâl Ayaldızade'nin ürktüğü kafatasçılık yoktur ve kaç defa söylediğimiz, anlaşılan daha pek çok kere tekrarlayacağımız gibi Türkiye'de bir tek kafatasçı vardır: O da Atatürk'tür.</p>
<p>Kemâl Ayaldi, &quot;zade&quot;yi &quot;oğul&quot; yaptıktan sonra, Türkçe olmadıkları için &quot;âşık&quot;, &quot;paşa&quot; ve &quot;tarih&quot; kelimelerinin de Türkçeleştirilmesi gerektiğini söyleyerek bu kelimelere Türkçe (!) karşılıklar buluyor, &quot;âşık&quot; yerine &quot;tutkun&quot;, &quot;paşa&quot; yerine &quot;orbay&quot;, &quot;tarih&quot; yerine de &quot;gecik bilim&quot; diyerek &quot;Aşıkpaşaoğlu Tarihî&quot; yerine &quot;Tutkunorbay Gecik Bilimi&quot; demek gerektiğini ileri sürüyor. Maksat ciddi olarak bir fikri tartışmaksa bu türlü maskaralıklara lüzum yoktu. Çünkü ben ne son yılların ortaya döktüğü, çoğu solcu olan özleştiricilerdenim, ne de sınırımı aşarak bildiklerim dışında nazariye ileri süren iddialı bir insanım. Eski bir tarihçinin Arapçılık-Acemcilik kompleksiyle değiştirilmiş soyadını orijinal Türk şekliyle söylemekten ve bunu söylerken ben den öncekilere istinat etmekten başka bir şey yapmadım. Sovyetlerde yaşayan Türkler’in soyadları yıllardan ve hatta asırlardan beri Rusça bir takı olan &quot;ef, yet, of &quot;&#160;ile söyleniyor diye onları &quot;oğlu&quot; şekline sokmak nasıl bir suç veya ilmî yanlış sayılmazsa Arapça &quot;İbn&quot; veya Farsça &quot;zade&quot; ile söylenen soyadlarını Türkçeleştirmek de kusur değil, aksine millî bir hizmettir.</p>
<p>Son yılların Azerbaycanlı müelliflerden, Ağaoglulu Ahmet’le Başkurt tarihçi Zeki Velidi'nin Rusya'da iken soyadları &quot;Agayef&quot; ve &quot;Velidor idi. Bağımsız devletlerinin toprağına gelip de Ağaoğlu ve Velidi olmakla, bugün ikisi de ölmüş bulunan bu Türkler kötü mü yaptılar? Beynelmilel güreş karşılaşmalarında Rus ve Bulgar takımlarında bulunan Aliyefler, Mehmetoflar böylece anılıyor diye onların Alioğlu veya Mehmetoğlu olduğu hakikati ortadan kalkar mı?</p>
<p>Bay Kemâl Ayaldı, şimdiye kadar en aşırı özleştirmecilerin bile özel isimlere dokunmadığını, benim bunu da yaptığımı iddia ediyor. Bu da yalan. Tartışma konusu olan müverrihin adı &quot;Ahmet&quot;tir. Değiştirmiş değilim. Soyadındaki sahte &quot;zade&quot;yi doğrusu olan &quot;oğlu&quot; şekline, daha öncekilere uyarak, irca ettim Türkiye'de özel isim değiştiren tek kişi Atatürk'tür: Adana mebusu Zamir Bey'in adını &quot;Damar&quot;, Kâzım Özalp'in oğlu İlterin adını da Teoman yapmıştır.</p>
<p>Şimdi bu tenkidi yapan Ayaldı'nın kültür seviyesini göstermek için bazı örnekler vereceğim:</p>
<ul style="list-style:none;"><li>
<p>1) Kemâl Ayaldı, tenkidinin başında diyor ki &quot;Eserin düzenleyicisi tarafından sahibine mahlas değiştirilmiş ve Âşıkpaşaoğlu Tarihi oluvermiş.&quot;</p></li></ul>
<p>Bu ibareden anlaşıldığına göre Kemâl Ayaldı &quot;mahlâs&quot;ın ne demek olduğunu bilmiyor. Haydi bir zahmete daha katlanıp kendisine onu da öğretelim: &quot;Mahlas&quot; şairlerin şiirde kullandığı takma addır. Fuzûlî, Nâbi, Nedim gibi. Bu şairlerin asıl adları başkadır. Ben burada söylemeyeyim de kendisi bir bilene sorup öğrensin, belki o zaman aklında iyi kalır da müstakbel tenkitlerinde daha başarılı olur.</p>
<ul style="list-style:none;"><li>
<p>2) Ayaldı’nın gayet orijinal, misli bulunmaz bir namus telâkkisi var. Yazısında şöyle diyor.&quot;... Haydi yazar canı istedi, yaptı diyelim! Ama Bin Temel Eser Seçim Heyeti diye, büyük büyük zevattan müteşekkil bîr heyet de var benim bildiğim. Onlardan birinin olsun meşhur tarihçimize karşı hürmet hissi yok mu? İllâ bu mübarek zat mezarından kalkıp yazarın yakasına yapışmalı, kendi işini, kendi namusunu kendisi mi temizlemeli?&quot;</p></li></ul>
<p>Gördünüz mü namus telâkkisini? Kendisine Aşıkpaşaoğlu dedik diye namusu elden giden müverrih mezarından kalkacak, benim yakama yapışacak ve namusunu temizleyecek. Demek ki ben Aşıkpaşaoğlu demekle onun namusuna taarruz etmişim. Ne şahane fikir.. Ne muhteşem prensip..</p>
<ul style="list-style:none;"><li>
<p>3) Yüksek tenkitlerini sıralarken &quot;zade&quot; yerine &quot;oğlu&quot; kullanıldı diye bundan sonra &quot;Fuzûlî&quot; yerine &quot;gereksiz&quot;, &quot;Nâbî&quot; yerine de &quot;yok yok&quot; demek icap edeceğini söylemekten kendini alamıyor. Fuzûlî adını kendisine bırakarak &quot;Nâbî&quot; hakkında da onu biraz aydınlatalım: Nâbî onun sandığı gibi &quot;nâ&quot; ile &quot;bî&quot;den ibaret değil, &quot;saf” mânâsına yelen &quot;nâb&quot;ın mensubiyet şeklidir.</p></li>
<li>
<p>4) Meğer ben bir de cinayet işlemişim. Kemâl Ayaldı'nın özene bezene yazdığı tenkidininsonlarında şu cümle var:</p></li></ul>
<p>Bu kabil cinayetlerin vebalini gelecek nesiller hepimizin omuzlarına yükleyecektir.</p>
<p>Anlaşılan bu zat cinayetin de mânâsını bilmiyor. Yahut, kendisine telkin edilen bu yazıyı yazmakla ne kadar gülünç ve zavallı olacağını idrak edemiyor.</p>
<p>Ben Âşıkpaşaoglu Tarihi'ni 1949'da bir defa daha, asıl dili ile ve transkripsiyonla da neşretmiştim. O, popüler değil, ilmî bir neşirdi. Ne Türkiye'de, ne de Batı ilim âleminde kimse Aşıkpaşaoğlu adına itiraz etmedi. Hatta şu son haftalarda, Fatih'in sadrazamlarından Mahmut Paşa hakkında bir eser yayınlayan Ahmet Banoğlu bu eserinin sonuna &quot;Âşıkpaşaoglu Tarihine Göre Mahmut Paşa&quot; başlıklı bir bölüm ekleyerek benim neşrettiğim Âşıkpaşaoğlu Tarihindeki Mahmut Paşa'ya ait bolümü aynen kitabına aldı. Tarihçi olan, yıllardır bu konuda yazılar yazan Banoğlu'nun da bu konuda bir itirazı olmamıştır.</p>
<p>Şimdi sözü bitirelim: Ticarette vurgunculuk olur, ama ilimde olmaz. Aylarca emek çekilerek hazırlanmış bir kitabı on dakikalık çırpıştırma ile yok etmeye kalkanlar ilmin sert şamarını yerler ve ilmî haysiyetleri varsa bundan sonra okuyup öğrenmeden, bir konuya nüfuz etmeden kalem oynatmaya kalkmazlar.</p>
<p>ÖTÜKEN, 25 Eylül 1970, Sayı: 10</p>
<h2><a id="bookmark2"></a><span style="font-weight:bold;">EDEBİYAT FAKÜLTESİ TALEBE CEMİYETİNİN DEĞERLİ BİR İŞİ</span></h2>
<p>Edebiyat Fakültesi Talebe Cemiyeti, Edebiyat Fakültesi Talebe Mecmuası adında bir mecmua neşretti, öteki talebe cemiyetleri gibi edebiyatçılar da şimdiye kadar pek verimli işlere girişmiyorlar, yalnız danslı çay, balo, mezun arkadaşlar şerefine kır eğlencesi, yeni profesörler şerefine Yalova seyahati gibi sönük hareketlerle iktifa ediyorlardı. Bu sefer çıkardıkları mecmua ise attık bu gençlerin müspet ve faydalı işlerle uğraşmaya başladıklarını göstermek itibarıyla sevinilecek bir eserdir. 70 sayfalık mecmuada maksadı anlatan kısa bir ilk sözden sonra şu yazılar var:</p>
<p>Şükrü Ahmet Bey (edebiyattan): Bizde Türkçülük Cereyanının Kaynaklan (S. 5-15)</p>
<p>Fevzi'ye Aptullah Hanım (edebiyattan): Fuzulî'nin Gazellerine dair (S. 16-23)</p>
<p>M. Reşat Bey (coğrafyadan): Büyük Sanayide Beyaz Kömürün mevkii (S. 24-33)</p>
<p>Tolunay Hanım (tarihten): Türklerde İslamiyet’ten Önce Destanı Tarih (S. 3-1</p>
<p>56) Adnan Cemil Bey (felsefeden):'Psikanaliz ve Terbiyedeki Rolü (S. 57-71)</p>
<p>Ne yazık ki mecmuanın sonunda, 72. sayfayı baştan baş dolduran bir de yanlış doğru cetveli var. Hâlâ yanlışsız bir kitap veya mecmua çıkaramayışımız bizim için bir eksikliktir. Hem de millî bir eksiklik... Çünkü bu yanlışların büyük bir kısmı da imlâmızın hâlâ mazbut olmayışından ileri geliyor.</p>
<p>Mecmuanın muhteviyatına gelince, mevzularını anlayabildiklerim için şunu cesaretle söyleyebilirim ki bu yazılar yalnız değerli toplamalar ve hülâsalar değil, aynı zamanda orijinal yazılardır. Ben Edebiyat Fakültesinin Edebiyat zümresinden yetiştim. Benim sınıfım o zamana kadar kî sınıfların en kuvvetlisiydi. Şunu memnuniyetle itiraf ederim ki biz talebe iken bu kadar olgun eserler verecek bir kabiliyette değildik. Üniversiteye yıl başında getirilen Yahudi hocalar kendi ilimlerini bu talebeye bir yılda verecek kadar cömert olmasalar gerektir. Onun için talebenin bu ilmî terakkisinin sebeplerini kendinde aramak icap eder.</p>
<p>Bu mecmuada imzası olan beş gençten iki tanesi hanımdır ki ikisini de tanıyorum. Bu münasebetle şu kadar söylemekten kendimi alamayacağım ki üniversite kızları arasında bu gibi ciddî mesaî mahsulü</p>
<p>verenler daima boyasız, süssüz ve sade olanlardan çıkıyor. Ötekiler boyanmaktan başka bir kabiliyet gösteremiyorlar.</p>
<p>Genç edebiyatçıların, mecmualarının ikinci sayısını daha iyi (yani imlâ yanlışı daha az) ve büyük çıkarmalarını temenni etmeliyiz. Ben onlardan bazılarının yaptığı sömestr vazifelerini bilirim ki, orijinal olmamakla beraber, kendi arkadaşları için hocalarının üç yıllık lâklâkıyatından daha istifadelidir. Aynı zamanda bu mecmualar liselerin son sınıf talebeleri arasında da epey okunur sanırım.</p>
<p>Talebe Cemiyeti bu mecmualardan birer tane de bazı eski darülfünun hocalarına yollarsa onlar da şimdiye kadar halledemedikleri bilmeceyi öğrenmiş olurlar.</p>
<p>Kır gezintileri bahsine gelince artık bunun askerî yürüyüşler mahiyetinde olmasını, Çanakkale yürüyüşünün pek şanlı olmakla beraber kısa geleceğini ve bundan dolayı o kadar şanlı olmayan, fakat daha uzun olan yürüyüşlere, meselâ bir Antalya yürüyüşüne hazırlanmak icap ettiğini Edebiyat talebesine arkadaşça hatırlatırım.</p>
<p>ORHUN, 1934, Sayı: 7</p>
<h2><a id="bookmark3"></a><span style="font-weight:bold;">BİZİM RADYO VE HOPARLÖRLERİ</span></h2>
<p>Yukarıdaki başlık, Türkiye'deki aşırı solun iç yüzünü açıklamakla tanınmış Aclan Sayılgan'ın son eserinin adıdır. Yıllardır &quot;Bizim Radyo&quot; adı ile Türkiye aleyhinde yayın yapan korsan radyonun söyledikleriyle bizdeki aşırı sol gazete, dergi ve yazarların yazdıkları arasındaki, son derece dikkate değer benzerlikleri konu edinen bu kitap, bu hususta verdiği toplu bilgi ile Türk aydınlarına yararlı, gafilleri uyarıcı ve hainleri kızdırıcı bir nitelik taşımaktadır.</p>
<p>Kitaptan öğrendiğimize göre Komünist Doğu Almanya'nın Leipzig şehrinde faaliyet gösteren &quot;Bizim Radyo&quot; 15 Mart 1958'de yayına başlamış, &quot;Hürriyet&quot; gazetesi 19 Martta bu radyoyu haber vermiştir. Radyonun ilk yöneticisi bir numaralı vatan haini Nâzım Hikmet, onun 1963'teki ölümünden sonra da Gizli Komünist Partisi Başkanı olan ve yine Türkiye'den kaçan Zeki Baştırmar'dır ki Yakup Demir takma adını taşımaktadır.</p>
<p>Aclan Sayılgan'ın verdiği bilgiye göre Bizim Radyonun asıl yöneticisi Profesör Herbert Melzig’dir. Aslında bir komünist ajanı olduğu halde Nazilerin, arasına karışarak yükselmiş, ikinci Cihan Savaşında Ankara'da profesörlük yapmış, I945'ten sonra gerçek hüviyeti ile ortaya çıkmıştır.</p>
<p>&quot;Bizim Radyo&quot;nun Türkiye'ye yaptığı bütün yayın daima yıkıcıdır. Bu sebeple Millî Birlik Komitesi idaresini olduğu gibi, İnönü Koalisyon Hükümetini, Suat Hayri Ürgüplü Hükümetini de hicvetmekten geri kalmamıştır. Bugün de aynı şekilde neşriyatını AP iktidarına karşı yapmaktadır.</p>
<p>Aclan Sayılgan'ın eserinde asıl mühim olan nokta Bizim Radyo'nun neşriyatı ile bizdeki solcu gazete ve dergilerin ağız birliğidir. Kitabın büyük kısmı bu benzerliğin örnekleriyle doludur.</p>
<p>Bugün birçok devletler gibi, Türkiye tarafından da tanınmamış bulunan Doğu Almanya Hükümeti, gerçekten Rusya'nın bir peykinden, hattâ sömürgesinden başka bir şey değildir. Doğu Almanya'nın Leipzig şehrindeki bu korsan radyo da, tabiî Rusya'nın izni ve direktifi ile yayın yapmaktadır. Şimdi Rusya ile aramızın sözde düzelmiş bulunduğu, karşılıklı ziyaretlerin yapıldığı, Rusların bazı fabrikalar için bize krediler açtığı bir devirde bu korsan radyonun hâlâ Türkiye aleyhinde neşriyat yapması, Sovyetlerle, herhangi bir devletle yapıla gelen şekilde iyi ilişkiler kurabileceğini iddia edenlerin veya böyle sananların ne kadar yanıldıklarını gösteren emsalsiz bir tanıktır. Varşova Paktı devletlerinde basın hürriyeti olmadığı, hele devletten ayrı bir radyonun bulunmadığı malûmdur. Macaristan ve</p>
<p>Çekoslovakya işgalleri de Pakt devletlerinin Rusya istemedikçe herhangi bir harekette bulunmayacaklarını bütün dünyaya ispat etmiştir.</p>
<p>Demek ki Rusya izin vermese kukla Doğu Almanya'nın bir şehrindeki gizli (!) radyo Türkiye aleyhinde yayın yapamaz. Peki, dostluk nerde kaldı? Barış içinde birlikte yaşamak bu mu?</p>
<p>Bu kitabın okunmasını bütün aydınlara; astsubaylara, öğretmenlere, üniversitelilere tavsiye ediyorum. Çok kişi bunları zaten bilir ama böyle hepsinin toplu bir halde bulunması gözleri daha çok açıyor ve bu ibret verici manzara insanı derin derin düşündürüyor...</p>
<p>ÖTÜKEN, 1970, Sayı: l</p>
<h2><a id="bookmark4"></a><span style="font-weight:bold;">İKİ MÜHİM MESELE</span></h2>
<p>Son zamanlarda iki Türk bilgini tarafından iki mühim eser neşrolundu. Memleketimizin ilmine övünç verecek kadar değerli olan bu iki eserden biri dil bilgini Besim Atalay tarafından yapılan Dîvan û Lügat it-Türk tercümesi, ötekide tarih bilgini Uzunçarşılı-Oğlu İsmail Hakkı tarafından yazılan &quot;Osmanlı Teşkilâtına Medhal&quot; dır.</p>
<p>Kaşgarlı Mahmut’un ölmez eseri olan ve Arapça yazılan &quot;Dîvan û Lügat it-Türk&quot; dil, edebiyat, tarih, coğrafya, etnografya bakımlarından pek mühim bir kitap olup Türk irfanının en yüksek âbidelerindendir. Biz Saka destanının parçalarını, en eski Türk şairi olan &quot;Çuçu&quot; yu, on birinci asırdaki Türk boylarını, Karahanlılar çağının bir çok teşkilâtını, on birinci asır edebiyatının zengin örneklerini ancak bu eser sayesinde öğrenebiliyoruz, ilk Türk haritası da yine bu eserdedir. Büyük bir Türk milliyetperveri olan Kaşgarlı Mahmut, herhalde adına âbide dikilecek değerde büyük Türkler'den biridir. Hiç değilse edebiyat fakültesi dershanelerinden biri onun adını almalıdır. Üç ciltlik koca bir eser olan Dîvân ü Lügat ît-Türk'ün tek yazma ı, ömrünü ve servetini, yazma kitap toplamağa vermiş olan Türk bilgini merhum Ali Emîrî tarafından bulunup alınarak Ali Emîrî kütüphanesine konmuş ve sonra metin olarak Türk bilgini Kilisli Rıfat tarafından basılmıştı. Fakat hem kitabın Arapça olması, hem de basımında bâzı yanlışlıklar yapılması dolayısıyla geniş, yığın tarafından istifade edilemiyordu. Birkaç defa Türkçe'ye çevrilmesi için yapılan teşebbüsler boşa çıktığından millî kütüphanemiz büyük bir servetten mahrum kalmıştı. İşte bu eksiği, eski bir Türkçü olan dil bilgini Besim Atalay tamamlamıştır. &quot;Dîvân ü Lügat it-Türk'ü tercüme için Türkçe'yi ve Arapça'yı iyi bilmek şart olduğu gibi içi Türklük ateşiyle de yanmak lâzımdır. Besim Atalay bu üç şartı kendinde toplamış olduğu için tercüme işi, ehline düşmüş demektir.</p>
<p>Aslı üç cilt eserin üç cildi de tercüme olunmuş, dördüncü cilt olarak asıl metnin fotoğrafı neşrolunmuştur. Besim Atalay bu faksimileye &quot;Tıpkıbasım&quot; adını vermiştir. Türk fonetiğine uygun olan bu söz hiç şüphesiz faksimile'den daha iyidir. Kelimelerin elifba sırası ile fihristini ihtiva edecek olan bir beşinci cilt de çıkarılacaktır.</p>
<p>&quot;Dîvân ü Lügat it-Türk&quot; de 700 kadar kelime olup dil yenileşmesi bakımından pek çok istifade edeceğimiz bir kitaptır. Ayrıca eski Türklerin kültür ve medeniyeti hakkında da mühim malûmat vermektedir. Meselâ &quot;ütü&quot; kelimesinin eski şekli olan “ütük&quot; hakkında şu sözler yazılıdır: &quot;Mala biçiminde bir demir parçasıdır ki dikiş yerini yatırmak için kızdırılarak elbise üzerine bastırılır&quot;. Demek ki 10-11. asır Türkleri ütüyü biliyorlardı. Bu, onların yüksek bir maddî kültür seviyesinde olduklarını gösterir. Acaba ütünün mucitleri Türkler midir? Mendili icat edenler Uygurlar olduğu gibi ütünün ilk önce Karahanlılar tarafından kullanılmış olması pek muhtemeldir.</p>
<p>&quot;Dîvân&quot;da dikkati çeken kelimelerden biri de &quot;Bakır sokum”dur kî &quot;Merih&quot; demektir. Yıldızların ayrı adları olması da bir milletin kültürce yüksekliğini gösteren delillerden biridir. Akrabalığa, hayvanlara,</p>
<p>otlara, eşya ve âletlere âit pek güzel isimler on birinci asır Türk cemiyetinin ileriliğini ispat etmektedir. Velhasıl bu kitap kültürümüzün bir hazinesidir. Bu hazineyi bize kazandıran Besim Atalay Bey Türklüğe büyük bir hizmette bulunmuştur. Yine onun himmetiyle, kelimeler harf sırası ile dizildikten sonra kitaptan istifade büsbütün kolaylaşacaktır.</p>
<p>Besim Atalay &quot;Maraş tarihi ve coğrafyası&quot;, &quot;Türk büyükleri ve adları&quot; gibi bir takım telif eserlerin de sahibidir. Fakat muhakkak ki O Türk ilmi ve edebiyatı tarihinde &quot;Dîvân ü Lügat it-Türk&quot;ün mütercimi olarak anılacaktır.</p>
<p>Kaşgarlı Mahmut'un haritasının büyütülerek mükemmel bir şekilde basılmasını ve Türk okullarına yayılmasını da Besim Atalay'ın yüce himmetinden beklemek hakkımızdır.</p>
<p>Uzunçarşılı-Oğlu İsmail Hakkı Bey, yıllardan beri Anadolu Türk tarihi ile uğraşan değerli bir bilgindir. Bilhassa kitabeler ve Anadolu şehirlerinin tarihleri üzerindeki özlü eserleriyle tanınmıştır. Sivas ve Kütahya şehirleri hakkındaki değerli eserlerinden sonra son olarak &quot;Anadolu beylikleri&quot; adlı eserini yazmıştı. Burada bahis mevzuu ettiğimiz eseri ise I ciltlik &quot;Osmanlı Teşkilât Tarihi&quot; adlı eserinin mukaddimesidir. Osmanlıların medenî bakımdan müteessir oldukları Selçuklular, Anadolu beylikleri ve Kölemenler'in teşkilâtlarından toplu ve sistemli bir şekilde bahsetmektedir. Bir övünç olan bu cilt, İsmail Hakkı Bey'in ele aldığı mevzuu ne kadar temelli tuttuğunu gösterir. Değerli bilginin arşivde nasıl yılmadan, bıkmadan çalıştığını bilenler zaten kendisinden başka türlü bir eser bekleyemezlerdi. 545 sayfalık koca bir eser olan bu övünçte Abbasilerden başlayarak büyük Selçuklularda, Anadolu Selçukluları'nda Anadolu beyliklerinde, İlhanlılar'da, Karakoyunlu ve Akkoyunlular'da ve Kölemenlerdeki bütün teşkilât pek güzel ve sistemli bir şekilde anlatılmıştır.</p>
<p>İsmail Hakkı Bey'in tarih Belleten'i ile İslâm Ansiklopedisinde yazdığı mühim makaleleri okuyanlar onun bir mevzuu nasıl aydınlık olarak kaleme aldığını bilirler. Osmanlı Devleti teşkilâtına medhalde de aynı açık ve sistemli dil kullanılmış, şimdiye kadar bizim için pek çapraşık mevzular gibi gözüken teşkilât meseleleri icap ettiği kadar tafsilâtla anlatılmıştır. Kitabın sonun 10 sayfa tutan bibliyografya, eserin nasıl bir emek mahsulü olduğunu göstermektedir. Şunu da bilhassa işaret ederek söylemeliyim ki Uzunçarşılı-Oğlu İsmail Hakkı Bey'in gösterdiği bibliyografya, hakkiyle gösterilmiş bibliyografyadır. Bununla ne demek istediğimi ilim ve ahlâk sahipleri iyi anlarlar.</p>
<p>Bu mühim eserin öteki ciltleri çıktığı zaman tarihimizin pek büyük bir boşluğu dolmuş olacaktır. Büyük işler memleket ve ilim aşkıyla yapılabilir. Üstat İsmail Hakkı da millî ve ilmî bir aşkla sıhhatinden bile feda ederek ortaya böyle koca bir âbide koymuştur. O’nun, bundan başka bâzı mühim mevzular üzerinde de çalıştığını biliyoruz. Ciddî bir ilim adamı olduğu için önceden eserlerini reklâm etmemektedir. Tarihle uğraşanlar onun eserlerini ancak çıktıktan sonra öğrenmektedir.</p>
<p>Bu yazım dolayısıyla umumun dikkâtini bir noktaya çekmekten kendimi alamayacağım: Bize pek değerli eserler kazandırdıklarından bahsettiğim iki bilgin de, ırk bakımından, su katılmamış Türk’tür.</p>
<p>Çınaraltı, 1941, Sayı: 17</p>
<h2><a id="bookmark5"></a><span style="font-weight:bold;">BÜYÜK BİR YANLIŞLIK</span></h2>
<p>Üç yıldan beri çıkmakta olan &quot;Türk Kültürü&quot; dergisinin Türk kültürüne, Türk milletine, bir kelime Türklüğe yaptığı büyük hizmetler ne kadar büyükse derginin gördüğü büyük rağbet de yarına güvenle bakmak için o derece kuvvetli bir sebeptir. Bu derginin yanında &quot;Hayat&quot; müessesesinin yayınlanmakta olduğu aylık Tarih Mecmuasının ve Yılmaz Öztuna tarafından şimdiye kadar 7 cildi çıkarılan Türkiye Tarihi'nin aydınlar tarafından gördüğü itibar, milletin ciddi eserlere, kendi kültürüne ve geçmişe karşı duyduğu derin ilginin güzel ve sağlam belirtileridir. Bu türlü eserleri yayınlayanların çok titiz ve dikkatli olmaları, bazı türlü yanlışlardan şiddetle kaçınmaları bir dinin ilkeleri nasıl sokulamazsa yabancı bir kültürün Türk kültürü olduğunu ileri sürmek de o kadar yakışıksız olur. Milletler bu gibi noktalarda çok titizdirler ve titiz olmaya da mecburdurlar.</p>
<p>Fatih, Türk tarihinin en büyük kişilerinden biridir. Onu cihan tarihinin en büyüklerinden biri, hatta en büyüğü diye kabul edenler de vardır. Fakat Fatih, &quot;Kardeş öldürme &quot;yi kanun haline sokan padişahtır. Günümüzün düşünüşü ile bu korkunç kanuna bakarak Fatih'i yüksek yerinden indirip yere çalmak pek kolaydır. Fakat Türkler’in en eski çağlardan beri bir hanedan kanunu kuramadıkları, bu yüzden prenslerin daima taht kavgasına girerek devleti bölünmek tehlikesiyle yüz yüze getirdikleri, özellikle Yıldırım Beyazıt'tan sonra bunun acıklı örnekleri görüldüğü düşünülünce Fatih'e hak vermemek ve 'Kardeş Öldürme&quot; kanununu, devleti parçalamaktan kurtarmak için düşünülmüş, acı bir çare diye kabul etmemek elden gelmez.</p>
<p>&quot;Türk Kültürü&quot; dergisinin Ağustos sayısı &quot;zaferler&quot; sayısı olarak hazırlanmış ve büyük bir nüsha olarak yayınlanmıştır. Tarihimizin türlü çağlarına ait zaferlerin bir araya toplanması elbette lüzumlu ve faydalı bir iştir. Böyle bir eseri her ortaokul ve lise öğrencisine ezberletircesine okutmak da yapılmasını istediğimiz güzel bir davranıştır. Fakat Türk zaferleri arasında &quot;Otlukbeli&quot; ve &quot;Çaldıran'ın da anılması millî şuur bakımından bağışlanması imkânsız bir suçtur.</p>
<p>&quot;Otlukbeli&quot; savaşı Fatih'in Osmanlılarıyla Uzun Hasan'ın Akkoyunluları arasında yapılmıştı ve Akkoyunlu ordusu Osmanlı ordusundan daha Türk’tü. Çünkü Osmanlı ordusunda birkaç bin devşirme bulunduğu halde Akkoyunlu ordusu baştanbaşa Türkmenler’den kurulmuştu. Bundan başka bugünkü Türkiye'nin yarısı, Fatih'te ise yarısı da Uzun Hasan'da idi. Bu durum karşısında, yabancı milletlere karşı kazanılmış zaferler arasında bir kardeş kavgasını da anmanın yeri var mıydı? Tıpkı bunun gibi bir kardeş kavgası olan Çaldıran savaşı burada yazılmalı mıydı? &quot;Çaldıran&quot;, &quot;Otlukbeli&quot; ve daha öncesine giderek &quot;Çukurova&quot; savaşı yiğitlik örneği olarak daima anılacak vuruşmalar olmakla beraber bunları Türk çocuklarına acı kardeş kavgaları diye göstermek ve bundan yarın için dersler çıkarmak dururken sanki başka bir millete karsı kazanılmış zaferlerimiz gibi onlarla birlikte sıralamak yanlıştır.</p>
<p>Hele bu yanlışı yapan &quot;Türk Kültürü&quot; dergisi olunca yanlışlık korkunç denecek kadar üzücü</p>
<p>oluyor. Türk Kültürü'nün, bu yanlışı düzeltmesini bekliyoruz.</p>
<p>ÖTÜKEN, 1965, Sayı: 21</p>
<h2><a id="bookmark6"></a><span style="font-weight:bold;">SESSİZ HİZMETLER</span></h2>
<p>Türkiye'de siyasî ve İçtimaî alanlarda bir gürültü ve kargaşalık alabildiğine giderken kendi köşelerine çekilmiş bazı vatandaşların yurtlarına, milletlerine sessizce hizmette bulunduklarını görmek, sıkıntılar arasında biraz huzur verici oluyor. Evvelce bir defa dokunduğum bu konuya şimdi bir daha gelmek istiyorum:</p>
<ul style="list-style:none;"><li>
<p>1) Atatürk Üniversitesinin çalışkan öğretim üyelerinden M. Kaya Bilgegil, &quot;Ziya Paşa Üzerinde Bir Araştırma&quot; adlı 570 sayfalık bir kitap neşretti. Eserlerin değerinin sayfa sayısıyla verilemeyeceği muhakkaksa da baştanbaşa vesikalar, mukayeseler ve incelemelerle dolu olan bir kitaptaki sayfa sayısı da herhalde değer unsuruna eklenebilir. Çünkü Bilgegil bu incelemesini yapmak için İngiltere'ye kadar giderek Ziya Paşa'nın oradaki hayatı bakımından ehemmiyetli bazı vesikaları ilk defa ortaya koymuş ve Ziya Paşa hakkında şimdiye kadar yapılan incelemelerin en mükemmelini vücuda getirmiştir. Tanzimat Çağı Edebiyatı oldukça kısa bir devreyi içine almak ve üzerinde duranlar hayli kalabalık olmakla beraber derinliğine inebilenler pek az olmuştur. Bunlar da başlıca iki kişi olup biri Ankara'da Fevziye A. Tansel, biri de Erzurum'da Kaya Bilgegil'dir.</p></li></ul>
<p>Bilgegil bu eseri hazırlamak için İngiliz kaynaklarına, Başbakanlık Arşivine, Londra'daki Türk Büyük Elçiliği Arşivine, Fransızca eserlere, vilâyet gazetelerine, yabancı gazetelere, yıllıklara kadar uzanmış, ele aldığı konu için en küçük bilginin bulunduğu eserleri bile ihmal etmemiştir.</p>
<p>Bilgegil daha 1959'da yayınladığı &quot;Abdülhak Hâmid'de Allah Fikri&quot; adlı incelemesiyle de, ele aldığı konulardaki derine gidiş kabiliyetini göstermişti. Ziya Paşa hakkındaki bu son eseri ise, zannederim, Türk Edebiyatı Tarihinde klâsik bir ana kaynak olarak kalacaktır.</p>
<p>İlim adamı, gazetelere siyasî makaleler yazan parti kavgalarına karışan adam değildir. Her ilim adamının da siyasî bir temayülü olması tabiidir. Hatta bir partiye karşı aşırı taraftarlığı da bulunabilir. Fakat bu duygusunu mücadele haline getirmez. Bu duyguları mücadele haline getirenler ilme bir şey katmaktan âciz, profesörlüğü şantaj vasıtası yapan sokak profesörleridir. Gerçekten ilim adamı ise ilme yeni bir şey katan adamdır ve galiba yönetmeliklerde bu kayıt da vardır. Lise öğrencisi olduğu zamanlarda bile ilim aşkını göstermiş olan Bilgegil, yaşının olgunlaştığı bu yıllarda kendisinden beklenenleri vermeye başlamıştır. Tebrik ederiz.</p>
<ul style="list-style:none;"><li>
<p>2) &quot;Şevket Rado&quot;, Yirmi sekiz Mehmet Çelebi'nin Fransa Sefaretnamesi'ni bir miktar sadeleştirerek ve o çağa ait güzel ve bol resimler koyarak &quot;Yirmi sekiz Mehmet Çelebinin F an a Seyahatnamesi&quot; adıyla yayınladı.</p></li></ul>
<p>Eski eserlerimizi yeni harflere çevirerek ve dilimizi bugünkü neslin anlayacağı hale getirerek basmak büyük bir hizmettir. Bir milletin çocukları kültür, edebiyat ve sanat eserleri diye yalnız tercümeleri okursa &quot;benim milletimin eseri yok mu?&quot; diye aşağılık duygusuna kapılabilir. Nitekim kapılanları bol bol görüyoruz. Bu bakımdan Şevket Rado'nun bu eseri büyük bir millî hizmettir. Daha önce de Barbaros'un hâtıralarını aynı şekilde, Hayat Tarih Mecmuası &quot;nda yayınlamıştı.</p>
<p>Taha Toros'un bir mukaddimesiyle çıkan seyahatname büyük boyda, birinci hamur kâğıda basılmış, 80 sayfalık bir eser olup dipnotlarında gerekli açıklamalar ve hicrî tarihlerin milâdiye çevrilişleri istifadeyi kolaylaştırıyor. Türk ve Fransız kaynaklarından alınan o zamana ait resimlerin nefis baskıları eseri cidden güzelleştirmiş ve okumayı zevkli hale getirmiştir.</p>
<p>Devletçe &quot;1000 Temel Eser&quot;in basıldığı şu sıralarda, bu işin ehli olduğunu ortaya koyan Şevket Rado'ya da mühim kaynaklardan biri hazırlatılamaz mı?</p>
<p>Söz Şevket Rado'ya gelmişken onun yeni öğrendiğim bir özelliğini de söylemeden geçemeyeceğim: Şevket Rado eskiden, 1930-19407arda şairmiş ve soyadı kanunundan önce, bunları okuldaki adı ile, &quot;Şevket Hıfzı&quot; imzasıyla neşredermiş. Eski zamanın şairi, bugünün fikir adamı Şevket Rado, bu eski manzumeleri &quot;Şiirler&quot; adı ile toplayıp bastırmış ve şiire yönelişinin tarihçesini de eserinin başına koymuş.</p>
<p>Burada mühim bir noktaya işaret etmek istiyorum: Şevket Rado'ya şiir zevkini veren Fransızca öğretmeni Nurullah Ataç olmuş.</p>
<p>Nurullah Ataç, edebî kültürü ne olursa olsun anormal bir insandı. Öztürkçe diye uydurma dili ortaya ilk atanlardan biri ve belki birincisidir. Şevket Rado'nun yerinde iradesi ve karakteri zayıf birisi bulunsaydı bu anormal öğretmenin tesirinde kalarak yazacağı şiirler, bugün örneklerini bol bol gördüğümüz ucubelerden ibaret kalırdı. Halbuki Şevket Rado'nun (yani Şevket Hıfzı'nın) şiirleri hece vezninin pürüzsüz örnekleridir ve çoğunda, maraziliğe kaçmayan gençlik hassasiyetinin izleri vardı. Fakat ben Şevket Rado'nun &quot;şiir devrini” aşıp &quot;şuur devri&quot; ne girmesinden memnunum. Şiirde kalsaydı memlekete bugünkü kadar faydalı olamayacaktı. Bugün şiirden çok fikre muhtacız da ondan...</p>
<ul style="list-style:none;"><li>
<p>3) &quot;Yeni Yayınlar&quot; Ankara'da 11 yıldır çıkan bibliyografya dergisidir. Muharrem Mercanlıgil tarafından çıkarılmaktadırlar, Mercanlıgil bîr vakitler Millî Kütüphane'de çalışırdı. Şimdi asıl mesleği olan öğretmenliğini yapmakta imiş. Derginin başlıca görevi, yeni çıkan eserleri tanıtmak ve kitap bilgisi hakkında kısa, özlü yazılar koymaktır. Ben bu eserin her nüshasını elimde renkli bir kalem olduğu halde karıştırır, beni ilgilendiren yeni eserlerin yanına renkli bir çarpı çizer, sonradan o eseri edinmek için hazırlık yaparım. Bu işi de gecenin geç saatine, yorulduğum zamana bırakır, böylece dinlenmiş olurum. 1970'in Aralık ayına ait sayıyı da aynı tempo ile karıştıra karıştıra son sayfaya gelince birdenbire içim zehirle doldu: Kara çerçeve içinde &quot;Turgut Mercanlıgil” (24.9.1965-5.12.1970) başlıklı bir yazıt. Yedi yaşında hayata veda eden bir yavrunun, Muharrem Mercanlıgil'in oğlunun acı haberi ve altında şu sade, fakat gönülden kopmuş olduğu için çok tesirli satırlar:</p></li></ul>
<p>Oğuz soyunun duru güzeli, pehlivan yavrum, oğul Turgut'um, yanıma gelmedin. Masamı karıştırmadın. Sesini duyurmadın. Turgut'um gitti. Kitapları okuyamadan gittin. Senin için biriktirdiğim kutular dolusu pullara bakamadan gittin. Para-madalya-nişan koleksiyonumuzla meşgul olacak duruma gelemeden gittin. Dede'nin İstiklal Madalyası'nı göğsüne takamadan gittin. Ölümün de güzeldi. Altın ipek saçlarını ellerimle düzelttim. Boncuk gözlerin gene gülüyordu. Gürbüz yavrum gittin. Bir şey söyleyemeden, bir yazı yazamadan gittin, melekler gibi; Afşin Sançar gibi, Çetin E. Güney gibi, Doğan Kardeş gibi uçup gittin. Oğul Turgut'um bizi bırakıp gittin. Annen, doğum tarihini, hatıra olsun diye bir kitabın kapağına bastırmıştı. Ölümünü yazmak da bana mukaddermiş. Dedem, cepheden yazdığı son mektubunda, babama &quot;ciğer köşem oğlum&quot; demiş. Babam da bana öyle yazardı. Ben de sana diyorum.</p>
<p>Yavrum Turgut'um, &quot;Ciğer köşem oğlum&quot; benim.</p>
<p>Muharrem MERCANLIGİL</p>
<p>Sessiz hizmet edenlerden bahsederken, yazımın böyle acıyla bileceğini düşünebilir miydim? Hele yazıda Afşin’den bahsedilmesi beni çok içlendirdi ve Orhun Yazıtlarındaki &quot;Zamanı Tanrı yapar. İnsanlar hep ölmek üzere doğmuştur&quot; cümlelerini hatırlayarak ''Ölümlerde ne büyük haksızlıklar oluyor&quot; dîye düşündüm.</p>
<p>Tanrı’nın esirgenliği küçük Turgut Mercanlıgil’in üzerine olsun.</p>
<p>ÖTÜKEN, 1971, Sayı: 2</p>
<h2><a id="bookmark7"></a><span style="font-weight:bold;">SOLUN 94 YILI</span></h2>
<p>Türk fikir bayatına &quot;İnkar Fırtınası&quot; adlı eseriyle giren Aclan Sayılgan, memleketimizdeki solculuk ve komünizm üzerinde esaslı eserler verdikten sonra nihayet &quot;Sol'un 94 yılı&quot; adındaki büyük kitabını yayımladı, &quot;inkâr Fırtınasında belirttiği gibi, kendisi bir zamanlar komünistlerin arasına girip samimi olarak onlarla çalışmış, fakat bu fikrin bir &quot;haksızlığa uğramış insanları kurtarmak&quot; kaygısıyla değil, &quot;Moskova'ya ajanlık etmek&quot; niyetiyle yürütüldüğünü görünce bir kâbustan silkinir gibi kendine gelip aralarından ayrılmış ve vatan düşmanı olduğunu anladığı komünizmin karşısına dikilmiştir. Vaktiyle aralarında bulunmuş olması dolayısıyla Aclan Sayılgan'ın komünizm hakkındaki düşüncelerinin hususî bir değeri vardır. Uzmanlar dışında, başkalarının göremediği, sezemediği taktik ve maksatlarını anlar. Bundan başka çok okuyan bir fikir adamı olmak sebebiyle de komünizmin Türkiye'de ve dünyadaki durumunu iyi bilir. Nitekim &quot;Solun 94 Yılı&quot; Türkiye'de 1871-1965 yılları arasındaki solculuğu anlatmakla beraber dünya komünizminin bizdekilerle olan ilişkisini de gözden kaçırmamakladır.</p>
<p>Bibliyografya ve endeksiyle birlikte 512 sayfa tutan kitabın sonunda, numarasız bir formada tanınmış komünistlerin resimleri, en son sayfada da kitabın fihristi bulunmaktadır.</p>
<p>Kitabın &quot;Giriş&quot; bölümünde (s. 7-14) müellifin Türkiye’deki sosyalistler hakkındaki görüşleri ilgi çekicidir. Aclan Sayılgan’a göre 1960'tan sonra başlayan sosyalist gelişmesi henüz &quot;moda&quot; vasfını taşımakta, taktik ve stratejileri fantezi olmaktan ileri gidememekte, Nurettin Topçu’nun özel sosyalizmi ise bu fikrin ilkelerini Peygamberde bulmaktadır. Memleketimizin her alanındaki davranışları ve fikirlerin modayı ve fanteziyi aşamadığını düşünmek Aclan Sayılgan'ın hükmündeki doğruluğu teyit etmektedir. Üniversiteler, endüstrileşmek, beş yıllık planlar, partiler arası mücadelelerde de aynı fanteziyi görmekteyiz.</p>
<p>Buna karşılık &quot;Tanzimat&quot; hakkındaki hükmüne katılamıyoruz. Aclan Sayılgan şöyle diyor: &quot;Tanzimat, Osmanlı Devleti'ni o güne kadar iktisaden de bağımsız tutmağa çalışan gruplara karşı, Avrupa sermayesinin Osmanlı İmparatorluğu içinde iş görmesini sağlayabilmek için yapılmış bir harekettir.&quot;</p>
<p>Tanzimat hareketinin sonunda Avrupa sermayesinin Türkiye'ye girerek milleti sömürmüş olması bu hareketin onlar hesabına yapılmış olduğunu göstermez. Pusuda bekleyen Avrupa sermayesinin bundan faydalandığını ortaya koyar. Bir örnek vermek için 27 Mayıs 1960 hareketini gösterebiliriz: Bu hareketten aşırı sollar ve komünistler faydalanmış, su yüzüne çıkmış. Millet Meclisine kadar girmiş ve propagandasını aralıksız sürdürmüştür. Fakat 27 Mayıs hareketi onları için yapılmış değildir. İhtilâllerden, darbelerden, karışıklıklardan, hattâ seçim kavgalarından yabancıların, azınlıkların, şer kuvvetlerinin faydalandığı sosyal bir gerçektir. Buna da bîr örnek vermek için Amerika'yı gösterebiliriz. Amerikan milletinin çoğunluğu tarafından sevilmediği ve kendilerinden sayılmadığı muhakkak olan zenciler her seçimde, oylarını kazanmak isleyen partilerin verdiği tavizlerle, biraz daha hak kazanmaktadır.</p>
<p>Müellif, II. Abdülhamit’in durumunu ve tutumunu objektif olarak mütalâa ederken düşündürücü bir bilgi de veriyor: &quot;Jön Türkler hareketi gizli olarak yürütülürken, dış yardım kaynaklan İngilizler ve Fransızlar, bilhassa İngilizler Mason locaları idi&quot; diyor. Jön Türkler tarihe vatansever olarak geçmiştir. Acaba, kendi rejimini, bu rejim kötü bile olsa, yıkmak için yabancılardan para almak hainlik değil de normal bir davranış mıdır? İnsan topluluğunu insan yapan bir takım nizamlar ve kaideler hesaba katılır, bu nizamların başında beşerî ve ferdî ahlâk bulunduğu düşünülürse bu davranışa normaldir denilemez. İngiltere ve Fransa gibi o zamanki Türkiye'yi yok etmeye çalışan devletlerin fertlerinden veya derneklerinden para almak ahlâkî bir hareket değildir. Ahlâkî olmayan hareket öldürücü bir hastalığın mikrobu gibidir. Bir yere girdi mi oradan hayır gelmez. Jön Türk hareketinin sonu malûmdur.</p>
<p>Eserin bize anlattığına göre Osmanlı İmparatorluğundaki ilk sosyalist hareketler Gayri Türkler tarafından başlatılmıştır. Marksist fikir hareketlerini ilk öne sürenler Ermeni komitalarıdır. Osmanlı tarihinde kanlı birer iz bırakmış olan Hınçak ve Taşnak komitaları, Marksizm’in Türkiye'de ilk mümessilleridir. İkinci Meşrutiyette Osmanlı İmparatorluğu'nun Rumeli bölgesinde de sosyalizm Bulgarlar, Yunanlılar ve Yahudiler sırasında yayılmıştı. Müellif bu durumu şu satırlarla ifade ediyor: &quot;Şunu hemen belirtelim ki Osmanlı imparatorluğu içindeki sosyalist kaynaşmalar Türk unsurunun hareketi olmayıp Yahudi, Rum, Bulgarların bir hareketi idi. Türkler yalnız İstanbul’da küçük bir azınlık olarak sosyalist fikirlere ilgi gösterdiler&quot; (s. 26)</p>
<p>Aclan Sayılgan, ilk sosyalist şahıslara ait bilgi verirken hazmedilmemiş bir sosyalizmin insanları nerelere sürüklediğine dair örnekler de gösteriyor. İlk sosyalistlerden Baha Tevfik (1884-1914), müellifin ifadesine göre &quot;Milliyetçilik aleyhtarı idi. Balkan bozgununun sebebini milliyetçilikte buluyordu. Türk tarihi ve mazisi onun için Yeniçeri kavgalarından ibaretti&quot;. Türk tarihi hakkında bu kadar sakat görüşü olan bir adamın devlet nizamı ve millet geleceği üzerindeki fikirleri elbette hiçbir değer taşımayacaktı. Tabiî ilimlerde bilgi sahibi olmasına rağmen tarih ve edebiyat hakkında hiçbir şey</p>
<p>bilmemesi Baha Tevfik'i gülünç hükümlere sürüklemiş &quot;mazi gibi milliyet de istibdaddır&quot; diyip işin içinden çıkmıştır.</p>
<p>Meşhur Sadrazam Küçük Sait Paşa'nın oğlu olan Ali Namık (1885-1953) ise köklü bir aileden gelmenin ve iyi eğitim görmenin tesiriyle olacak, daha mantıkî düşünüyordu. Ali Namık, sınıf savaşının mutlaka gerekli olmadığına, bundan fayda yerine zarar doğacağına inanmaktadır. Grevlerin aleyhindedir. Grevle sağlanacak refahın sağlam olmadığına kabildir. Yapılması gerekli iş reform hareketidir, Ali Namık mülkiyeti millileştirmenin tedrici olmasına taraftardır.</p>
<p>Nüzhet Sabit (1883-1919) ise sosyalistten çok Türkçü ve Turancıdır. Onun &quot;Kırk Beş Bin Tunguz&quot; ve &quot;Tomris'in Rüyası&quot; adlı büyük hikayeleri tam bir Turancı görüşüyle yazılmıştır. Aclan Sayılgan'ın bu hikâyeleri görmediği anlaşılıyor.</p>
<p>Sosyalizmin çağımızda gaye değil, vasıta ve alet olarak kullanıldığını Aclan Sayılgan da kabul ederek eserinin birinci bölümünde (s. 53-54) bunu şöylece açıklıyor:</p>
<p>Osmanlı İmparatorluğu’nun ilk işçi sendikaları Selanik’te kurulmuştu. Üyelerinin çoğunluğu Ermeni, Yahudi, Bulgar ve Rum'du. Sosyalist olarak Meclis-i Mebus’ân a girmiş meb slar da bu sosyalist teşekküller tarafından desteklenmiş Bulgar ve Ermeniler idi. Daha doğrusu sosyalizm, Bulgar ve Ermeni milliyetçilerinin ellerinde kurtuluş bayrağı idi. Yahudiler (Siyonizm) için ise paye Filistin'de bir vatan elde etmek idi. Bundan dolayı Osmanlı imparatorluğu’nun parçalanması, Bulgar ve Ermeni Komitacılarının sosyalist olmakla birlikte Osmanlı Sosyalist Fırkası'na itibar etmeyişlerinin nedeni, gayelerinin sosyalizm olmadığına delildir, istiklâl peşinde koşan Bulgar ve Ermeni milliyetçileri kendilerini &quot;Osmanlı&quot; hissetmiyorlardı. Bu milliyetçi grupların, sosyalizmi, kurtuluşları için vasıta almaları Marksın mazlumların hâkim sınıflardan öç alma duygusuna bağlanabilir.</p>
<p>Tarihî bir gerçek olan bu satırları, Türkiye'de yaşayan herkesi bu vatanın halis evlâtları sayan ganilere ithaf ediyorum. Felâketlerden ibret almayanlar için tarihin hayat hakkı tanımadığını bir kere daha hatırlatırım.</p>
<p>Sosyalistlerin iç yününü gösteren bir diğer örnek de uzun müddet Paris'te yaşamış olan Doktor Nevzat adında bir orijinal sosyalistin millî bir davadaki görüşüdür. Bu sosyalist 1913'te yazdığı &quot;Ahaliye Davet&quot; adlı risalede Edirne'nin Bulgaristan'a verilmesini istiyordu (s. 60)</p>
<p>Aclan Sayılgan &quot;Soldaki Çatlaklar&quot; adlı eserinde belirttiği gibi bu eserinde de komünistlerin ikiye ayrıldığını, bir kısmının Ortodoks yani aşırı ve mutaassıp grup, bir kısmının da mahallicilik güden daha makul bir zümre olduğunu ortaya koyuyor. Önünde sonunda komünizmin de parçalanacağı bir zaruretidir. Tito hareketiyle başlayan, Rus ve Çin komünizmleri şeklinde rekabetle gelişen, Romanya ve Çekoslovakya'nın kendilerini sıyırdıkları komünizm Rusya'da bile eski vahşetini kaybetmiş, Macar ihtilâlinde ordu sevk eden Ruslar, Çeklere karşı aciz kalmıştır, insanlık tarihinin büyük ve tabiî bir mahsulü olan milliyet ne kuvvetle, ne de karşı ideoloji ile ortadan kaldırılamaz. Rusya, sonun başlangıcındadır. Yani parçalanmaya mahkûmdur. Onun süper devlet olması bu parçalanmayı önleyemez. İmparatorlukların kemali zevaldir. İkinci Cihan Savaşı başlarken tek süper devlet olan İngiltere'nin bugünkü durumu bu hakikati ortaya koymaktadır.</p>
<p>Fakat Rusya'nın zevale mahkûmiyeti, daha bir süre birçok insanın ona bağlanmasına engel olamayacaktır.</p>
<p>Aclan Sayılgan'ın eserinde Türkiye Komünist Partisi'ne başkanlık edenler hakkında verilen bilgi bir yönden çok ibret vericidir. Malûm olduğu üzere komünistlerdeki hiyerarşi bir tuhaftır. Sovyet devletinin protokolünde bir numaralı şahsiyet parti genel sekreteridir. İkincisi başbakan, üçüncüsü devlet başkanıdır. Bu sebeple komünist partisinde genel sekreter gerçekte partinin başkanı demektir. Komünist hücrelerinde de başkana sekreter denir.</p>
<p>Türkiye Komünist Partisine başkanlık edenlerden en mühimi ve körü körüne Rusya taraftarı olan ikincisi Doktor Şefik Hüsnü Değmer ve Nazım Hikmet Verzanski'dir. Tuhaf bir tesadüfle bunların ikisi de Türk menşeli değildir. Şefik Hüsnü, Selanikli Yahudi dönmesi; Nazım Hikmet ise Polonyalıdır.</p>
<p>Komünist hareketine karışmış, gizli komünist partisine başkanlık etmiş birçok kimsenin adı Aclan Sayılgan'ın eserinde sıralanıyor. Bunlardan bir haylisinin bir mahallicilik yünü olduğu belirtiliyor. Yani onlar Şefik Hüsnü ve Nazım Hikmet gibi kürü körüne Moskova aleti olmuyorlar da hiç olmazsa komünizmin Türkiye şartlarına uydurulması üzerinde bazı fikirler ileri sürüyorlar. Bunun sebebi nedir? Acaba Şefik Hüsnü ve Nazmı Hikmet Türk soyundan olmadıkları, kendilerini Türk duymadıkları için mi bu milletin bekası ile hiç ilgili görünmüyorlar? Bu konu, üzerinde durulmaya değecek kadar mühimdir. Bir etüt olarak işlenmelidir. En mutaassıp komünistlerden Sabıka Zekeriya'nın da bir Selanik Yahudi dönmesi oluşu, adları sayılanlar arasında Gayrı Türkler’in bir hayli bulunuşu dikkatten kaçacak gibi değildir.</p>
<p>Komünizme bulaşmış olanlar arasında sonradan hükümette ve Halk Partisi'nde veya devlet memuriyetinde bulunmuş şahıslar da dikkati çekiyor: Prof. Hamit Sadi, Prof. Ali Yar, Halk Partisi'nin Maliye Bakanı Nurullah Esat Sümer, Tarih Kurumu Başkanı Şevket Aziz Kansu bunlardandır. Daha sonraki devrelerde Sadrettin Celâl, Hasan Ali Ediz, Sabahattin Ali, Mahsur Tekin gibi komünistlere devlet teşkilâtında yer verilmesi, Sadri Etem'in mebus yapılması ve daha bunun gibi bir yığın davranışlar Halk Partisi hükümetlerinin ileriyi iyi göremediklerini ispat eder. Meselâ Sadrettin Celâl gibi Komintern'den emir alan ve Türkiye'de Gizli Komünist Partisi'ni harekete geçiren birisinin Yüksek Öğretmen Okulunda pedagoji öğretmeni ve üniversitede profesör yapılması bağışlanır bir gaflet değildir. Aynı kısa görüşlülük Demokrat Parti iktidarında da devam etmiş genel af sırasında komünistlerin de bundan faydalanmasını Demokrat Parti içindeki sollar bir hile ile sağlamışlardır.</p>
<p>Devlet başındakilerin bu türlü yanlış davranışlarını milletler çeker. Sadrettin Celâl’in öğretmenliği ve profesörlüğü sırasında komünizmin ne olduğu, Türkiye hakkındaki niyetleri artık iyice anlaşılmıştı. Böyle olduğu halde Moskova'ya bağlı bir adamın öğretmenlik gibi tesirli bir alana yerleştirilmesi aklın alacağı işlerden değildir.</p>
<p>Çoktan beri Türk kamu oyunca bilindiği ve Aclan Sayılgan'ın kitabında da yazıldığı gibi Ruslar, komünizmin ilk aylarında başlayarak Türkiye'de de propaganda faaliyetine başlamışlar ve Türkiye'yi kolay bir oldu-bitti ile kündeden atıp komünistleştirmek istemişlerdir. Başlangıçta komünizmin ne olduğu bilinmiyor, Lenin'in yalanlarını inananlar bu rejimin milletlere istiklâl, insanlara hürriyet getirdiğine kanıyordu. Gerçekte Lenin bir kin ve intikam grubunun mümessilidir. Gayeye vurmak için her türlü vasıtaya başvurmaktan çekinmez ve onun için ahlâk kaidesi diye de bir şey yoktur. Lenin hakkında Prof. Zeki Velidi Togan'dan işittiğim bir fıkrayı burada zikretmekte fayda vardır;</p>
<p>Bolşevik ihtilâlin başında Rusya imparatorluğu karmakarışık bir durumda iken Zeki Velidi Togan bir gün Lenin'le yaptığı bir konuşmada lüzum görerek ona: &quot;Atalarımız sözlerinde duran insanlardı&quot; demiş, Lenin buna: &quot;Atalarınız çok budala insanlarmış&quot; diye karşılık vermiştir. Komünizmin başı ve ruhu olan adamın bu cevabı komünizmin ruhunu göstermeye kâfidir. Oysa ki insanlık söz ve şeref üzerine kurulu bir topluluktur. Bunun gibi, doktor Şefik Hüsnü de siyasetle uğraşmayacağına dair söz vererek Türkiye'ye döndüğü halde bu şeref sözünü hiçe sayarak derhal komünist faaliyetine başlamıştır (s. 228).</p>
<p>Lenin'e herkesin inandığı bir çağda Mustafa Kemal Paşa onu şüpheyle karşılamış, hakkında bir şey bilmediği komünizmi öğrenmek için Rusya'ya, Baku kongresine adamlar göndermiş, anlayacağını anlamış, Ruslardan faydalanmak için komünist oluyor gibi gözükmüş, hattâ bir gün Vekiller Heyetinde &quot;komünist olacağız&quot; diyerek bu sözün Ruslar tarafından duyulmasını sağlamış, bir komünist partisi kurarak bu cereyanı kontrol altına almış, nihayet, Ruslardan alacağını aldıktan sonra komünist partisini kapatıp komünistleri mahkemelere sevk etmiştir. Meşhur: &quot;Türk âleminin en büyük düşmanı komünizmdir. Her görüldüğü yerde ezilme&quot; sözünü bu sırada söylemiştir. Onun içindir ki komünistler Atatürk'ten nefret ederler. Mustafa Kemal Paşa'nın Kurtuluş Savaşı sırasında çok büyük bir enerji ve zekâ eseri göstererek herkesten, her şeyden faydalandığı hakkındaki görüşe Aclan Sayılgan yeni bir nokta daha ekliyor: Arif Oruç'un Çerkez Ethem ve Komünizm hakkında Atatürk'e ajanlık etmiş olabileceğini iddia ediyor (s. 144 ve 149).</p>
<p>Yine Aclan Sayılgan'dan öğrendiğimize göre Türk Komünist Partisi, Sovyet elçiliğinden para yardımı görmüştür (s. 185). Dar gelirli kimseler tarafıdan çıkarılan ve hemen hiç satılmayıp parasız dağıtılan bir sürü derginin zihinlerde yaratığı soru işareti böylece cevabını bulmuş oluyor. Zamanımızda İstanbul ve Ankara gibi büyük şehirlerde sırf Sovyetlerden aldıkları para ile geçinen ve görevleri, işaret aldıkları zaman kargaşalık çıkarmak olan insanlar bulunduğu hakkındaki söylentiler, sırf bir tahmin ve kuruntudan ibaret olmasa gerekti. Komünistler tutuklandığı zaman Moskova'dan onlara para yardımı yapılması da (s. 189) ayrı bir delildir.</p>
<p>Aclan Sayılgan'ın eserinde dikkate çarpan diğer mühim bir nokta da hükümet dairelerinin komünizme karşı olan tutumlarındaki gevşekliktir. Nazım Hikmet’in Bursa'da hapiste iken şehri gezdiği, gezdirildiği artık gizli kapaklı bir şey değildir. Bir zamanlar Türkiye Komünist Partisi'nin başkanlığını yapmış olan Hasan Ali Edîz'in de 1931'de partiyi hapishaneden idare ettiği hakkındaki bilgi (s. 200), üzerinde ibretle durulmaya değer bir keyfiyettir. Demek ki o zaman Türkiye'de devlet dairelerinde disiplin ve kontrol diye bir şey yoktu. Halbuki tek parti çağının daha sıkı olması gerekirdi.</p>
<p>Eserde dikkate çarpan bir başka nokta da &quot;İleri Demokrat Cephesi&quot; adlı komünist teşekkülünün programındaki “Milli Birlik&quot; tâbiridir, (s. 252) Bu programda ileri hamlelerden korkmayan bir &quot;Millî Birlik&quot; etrafında toplanmaktan bahsediliyor ve &quot;Yaşasın İleri Demokratlar Cephesi etrafında millî birlik&quot; diye bitiriliyor. Bu milli birlik tabiri bizi ister istemez 1960 yılına götürüyor. Hatırlanacağı üzere &quot;Millî Birlik Komitası&quot; kurulduğu zaman Sovyetler resmen başvurarak &quot;Millî Birlik”le neyin kastedildiğini sormuşlardı. Kendilerine Türk milletinin bir fikir etrafında birliği demek olduğu cevabı verilmişti. Acaba Ruslar bu &quot;Millî Birlik&quot; deyiminden ümide mi düşmüşlerdi? Yoksa &quot;Millî Birlik&quot; adını teklif edenler komite üyeleri arasında bugün artık iyice sola, aşırı sola kaymış olan üyeler midir? Bunun aydınlığa çıkması herhalde faydalıdır.</p>
<p>&quot;İleri Demokrat Cephesi&quot;ni kuranların nasıl bir gaflet içinde oldukları dış siyasete ait düşüncelerinde belli oluyor. (s. 257) Şu satırlara bakın:</p>
<p>&quot;Millî istiklalimizin temelleri Sosyalist Sovyet Cumhuriyetleri Birliği ile sıkı bir dostluk ve iş birliği gayesinde atılmış olduğundan bundan sonra da istiklâlimizi sağlamlaştırabilmemizin ilk ve son şartı bu dostluk ve iş birliğinin, eskisinden de daha sistemli ve samimî bir tarzda devam ettirilmesidir. Bu ise beşeriyet üzerinde Faşist belasını defetmekte ve insanlara ve milletlere serbestlik ve istiklâl içinde sınırsız terakki imkânları sağlamakta bu kadar katî bir rol oynamakta olan bu büyük komşu devlete, içten dost ve onun yüzde yüz itimat edeceği şahsiyetlerden mürekkep bir hükümeti başımıza getirmekle ancak kabildir.&quot;</p>
<p>Bu zavallılar (Sovyet ajanları değilse zavallılar denebilir) nasıl oluyordu da gün gibi aşikâr olan gerçekleri göremiyorlardı? Nasıl oluyordu da Sovyetlerin milletlere ve insanlara hürriyet değil, ölüm ve tutsaklık getirdiğini anlamıyorlardı? O tarihte Macaristan faciası olmamıştı ama Türkistan ve Azerbaycan trajedileri devam ediyordu. Üstelik Rusya küçük Baltık devletlerini (Estonya, Letonya, Litvanya) haritadan silmiş, Finlandiya'nın beşte birini almış, kendi öz vatandaşı olan Ruslardan yüz binlerce aydın insanı boğazlamış, bizden de Boğazlarda üs ve doğu illerimizden üçünü istemişti. Milletlere ve insanlara sınırsız terakki imkânları sağlamak bu mu idi? Katin ormanında öldürülen on bin Polonyalı subayın faciası gibi bir vahşeti tarih görmüş müydü? Bu &quot;İleri&quot; kafalılar, siyaset alanında yalnız bir tek devlete bağlanmak diye bir şey olamayacağını bilmiyorlar mıydı? Çarların vârisi olan Sovyetlerin sıcak denizler hayalînden haberleri yok muydu?</p>
<p>&quot;Sosyalist&quot; veya &quot;İlerici&quot; diye kurulan derneklerin nasıl bir komünist oyuncağı haline geldiği hakkında da Aclan Sayılgan'ın kitabında ibret verici bilgiler vardır: Meselâ 1946'da kurulan &quot;Türkiye Gençler Derneği&quot;nin 206 üyesinden 43 tanesi gizli Komünist Partisi'nin üyesidir ve esasen dernek de gizli Komünist Partisi'nin gençlik teşkilâtı olarak kurulmuştu. (s. 260-261) Yalnız bu örnek bile günümüzde kendilerini sosyalist akıma kaptıran gençlerin gözünü açsa gerekir. Bu gençler daima, bu işlerde bir perde arkası olup olmadığını düşünmeli, heyecanla değil, muhakeme ile hareket etmelidir. Üniversiteye kadar gelmiş bir genç, ciddî konularda duygularını bir yana bırakıp aklıyla hareket etmesini bilmelidir.</p>
<p>Aclan Sayılgan'ın mühim eseri hakkında daha fazla söz söylemeye lüzum görmüyor, mutlaka okunmasını tavsiye ile iktifa ediyorum. Bu kitap Tevetoğlu'nun kitabı ile birlikte bir bütün teşkil et mekte, hainliklerin ve gafletlerin tablosunu çizmektedir.</p>
<p>Kitabın tenkit edeceğimiz tarafları da vardır. Eserin sonundaki resimlerden Şevket Süreyya Aydemir'in resminin altında yazılan &quot;Memleketçi (milliyetçi) sosyalizmin teoricisi&quot; ibare i üzerinde durmak istiyoruz. Şevket Süreyya'nın milliyetçiliği bize şüpheli geliyor. Birkaç defa Moskovacı tertiple re girmiş olması, zaman zaman gösterdiği milliyetçi karakteri gölgeliyor. &quot;Memleketçi&quot; olması öteki komünistlerden daha uyanık ve gerçekçi olduğunu göstermekten ileri gidemez. Bir adamın milliyetçi ve gerçek memleketçi olması için şaşmaz bir ölçü vardır: Bir Türk-Rus çatışmasında, hattâ bu çatışmada Türkiye haksız bile olsa Şevket Süreyya kayıtsız-şartsız Türkiye safında mıdır ? Bunu kesin olarak bilmeden onun mîlliyetçiğini kabul edemeyiz. Aynı tereddüdü Doğan Avcıoğlu için de gösteriyoruz. Sosyal adalet konusunu ilk defa öne süren bizim “Türkçü&quot; ülkümüze &quot;faşizm&quot; adını takanlara güvenmemekte haklıyız. Bu iki teoricinin yapacakları açıklamaları dergimiz memnuniyetle yayımlayacaktır.</p>
<p>Aclan Sayılgan'ın eserinde maalesef imlâ yanlışları da vardır. Birde 49. sayfadaki &quot;Hüknen&quot; ve &quot;Kont Ostrogot&quot;un doğruları &quot;Hügnen&quot; ve &quot;Kont Ostorog&quot; olacağı gibi 136. sayfada, bugünün terimiyle &quot;asteğmen&quot; olarak açıklanan &quot;mülâzim-i evvel&quot; asteğmen değil, &quot;üsteğmen &quot;dir.</p>
<p>Değerli fikir adamı Aclan Sayılgan'ın bu konudaki eserlerinin devam edeceği ve bize pek çok gerçekleri öğreteceği şüphesizdir. Bunları bekliyoruz.</p>
<p>(25 Temmuz. 1968), ÖTÜKEN, 1968, Sayı: 8</p>
<h2><a id="bookmark8"></a><span style="font-weight:bold;">TÜRKİYE'DE SOSYALİST VE KOMÜNİST FAALİYETLERİ</span></h2>
<p>Doktor Tevetoğlu Fethi, 1944-1945 yıllarında, o zamanki Halk Partisi hükümetinin ve onun Millî Şefinin Türkçülük düşmanı seferinde, sanık san-dalyesine şerefle oturanlardan biridir. Türkiye'de birçok defa yapılan komünist tutuklamalarında, sanıklar birbirleri aleyhinde bulunup birbirlerini ihbar ettikleri, bu yüzden birbirlerine düştükleri, bugün de düşman bölüntülere ayrıldıkları halde 1944'ün Türkçüleri, hemen tam mevcutla aynı hizada bulunuyorlar. Tesadüfün şevkiyle aralarına karışmış ve duruşmalarda Halk Partisi kimlik kartını göstererek kendisini kurtarmaya çalışmış, veya sonradan ülküden dönmüş bir iki karakter düşkünü dışında Türkçüler yine o Türkçülerdir.</p>
<p>O Türkçülerden biri olan Tevetoğlu bugün Türk devletinde oldukça yüksek bir mevki işgal etmekte, Samsun senatörü bulunmaktadır. Eski bir Askerî Tıbbiyeli olduğu için milliyetçiliğin köklü ocaklarının birinde yetişmiş olması ve otuz yıllık bir süreden beri aynı konu üzerinde sebatlı ve metotlu olarak</p>
<p>durması Tevetoğlu'nu tıpkı Darende Köylü İlhan gibi bir &quot;uzman&quot; seviyesine yükseltmiş, yurtta ve dünyada komünizm üzerindeki toplantıların aranılır adamı haline getirmiştir. 1967de &quot;Türkiye'de Sosyalist ve Komünist Faaliyetler&quot; adıyla yayınladığı büyük kitap ise onu artık cumhuriyet çağının tarihçileri arasına sokmuştur. Edebî, sosyal ve siyasî pek çok eserleri arasında bu sonuncusu</p>
<p>Tevetoğlu'na kesin şahsiyetini kazandıracak ve eseri siyasî ve İçtimaî tarihimizin ana kaynaklarından biri olarak Türk kütüphanesine girecektir.</p>
<p>Bu 720 sayfalık büyük eseri ortaya çıktığı günden beri komünistlerin hücumuna uğramıştır. Daha da uğrayacaktır. Bunu eserin kuvvetinde ve komünistlere indirdiği darbede aramak lâzımdır. Karanlıkta yasamayı seven baykuşlar, üzerlerine çevrilen ışıldaktan elbette sevinecek değillerdir. Yalnız iki sayfalık önsözündeki satırlar bile onları çılgına döndürecek kadar kuvvetli ve tesirlidir. Bu kuvvet, solcuların neden Tevetoğlu'na düşman olduklarını, niçin en bayağı iftiraları atacak kadar alçaklaşıp rezilleştiklerini ortaya koymaktadır. Çünkü onların başlıca silâhı yalan ve iftiradır.</p>
<p>Tevetoğlu'nun eseri zengin bibliyografyası, endeksi, tasnif ve tertibi ile metotlu olarak yazılmış bir tarihtir. Bu eseri hazırlamak için nasıl çalıştığını bilenlerce takdir duygularını ibzal etmek tabiidir.</p>
<p>Tevetoğlu eski bir Türkçü olduğu için komünizme düşmandır. Fakat bu düşmanlık onun objektif bir tarihçi olmasına engel teşkil etmemiştir. Ortaya koyduğu elgelerle bu komünizmin nasıl bir vatan ve millet düşmanlığı olduğunu kesinlikle ispat etmiştir. Türkiye'de ilk sosyalist derneklerinin kuruluşunda 1960 yılına kadarki elli yıl içinde resmî veya gizli olarak faaliyet gösteren sosyalist ve komünist teşekkülleri birer birer ele alınmış, vatan aleyhtarı davranışları indirtilmiş, akıbetleri açıklanmıştır.</p>
<p>Eserin bölümlerini sıralayacak değilim. Yalnız baştan sona mutlaka okunmasını tavsiye edeceğim. Sabahın beşinde kalkmak suretiyle aylarca süren bîr çalışmanın parlak neticesi, fikirleri aydınlatmak, gafil gözleri açmak bakımından çok başarılı bir eserdir. Birçok bölümleri Türkçülere her bakımdan hak verdirecek niteliktedir. Sosyalist ve komünist fikirlere saplananlar arasında Gayrı Türkler’in sayı çokluğu, üzerinde durulmaya değer bir noktadır. Selanik Dönmeleri, Slavlar, Rum Dönmeleri, Ermeniler göze çarpmaktadır.</p>
<p>Göze çarpan diğer bir özelliği, eserin konusunu teşkil eden 1910-1960 yılları arasındaki olaylarla günümüzdeki komünist faaliyetleri arasındaki büyük benzerliktir. Tâbirler, benzetmeler, taktik, metot aynıdır. Hattâ şahısların bir kısmı da aynıdır. Tevetoğlu'nun da belirttiği gibi komünistler sıkıyı görünce dönmek, birbirini haber vermek, fakat elverişli ortam bulunca yine namussuzluğa başlamak babında cidden üstattırlar. Haysiyetleri yoktur. Bu yüzden girgindirler. Girgin oldukları için de başarı sağlarlar. Buna örnek olarak Sabahattin Ali'yi gösterebilirim: Rejim ve Atatürk aleyhtarı bir manzumesinden dolayı mahkûm olup çıktıktan sonra bir iş almak için Mîllî Eğitim Bakanlığına baş vurmuş, kendisine &quot;fikrini değiştirdiğini ispat et&quot; demişler, o da &quot;Son Aşkım&quot; diye bir manzume yazıp Atatürk'ün aşkıyla yanıp kavrulduğunu ilân etmiş ve işe alınmıştır. Buna benzer olayların çokluğundan dolayı, tabiî, komünistleri sorumlu tutmak doğru olmaz. Suç, hiç şüphesiz, onlara devlet kapısında yer veren hükümetlerdedir. Bu hükümetler de yine, bilindiği gibi, İsmet Paşa zamanının hükümetleridir. Mahkûm edilmiş komünistlere Kadro dergisini çıkartarak ilk başyazısını yazan adam Başbakan İsmet İnönü'dür. Bu acı hâtıra dolayısıyladır ki &quot;ortanın solu&quot; nazariyesi şüphe ile karşılanmakta, Turhan Feyzioğlu, Tahsin Banguoğlu gibi Halk Partisine çok sadık profesörler kopmaktadır. Bu kopmaları &quot;komprador&quot;, &quot;Amerikancı&quot; gibi bayat teranelerle mânâlandırmaya kalkmak şüphesiz çok basit ve zekâdan mahrum, izahlardır.</p>
<p>Tevetoğlu'nun kitabında, solcuların son yıllardaki hezeyanlarını cevaplandıran çok şeyler vardır. Meselâ Atatürk'ün &quot;komünizmin her görüldüğü yerde ezilmesi&quot; hakkındaki sözlerini söylenmemiş gibi göstermeye çabalamak bu hezeyanların mühimlerindendir. Kitabın 429-430 ve 436-437. sayfalarında bu husustaki açıklamalar, Atatürk'ün tarihi hitabesinin 7 Ağustos 1920 tarihli Cumhuriyet, Milliyet ve İkdam gazetelerinde yayınlandığının belirtilmesi su götürmez tarihî bir delildir. Atatürk devrinde onun söylemediği sözlerin kendisine isnadını düşünebilmek, düşünme kabiliyetinden mahrum olmakla eşittir. Atatürk'ü yıkamayacaklarını anladıkları için kendilerine mal etmeye çalışmak gibi gülünç ve zavallı bir iddianın peşindedirler. Bu ve buna benzer bütün boş iddiaları top yekûn çürüten deliller Tevetoğlu tarafından kitapta yerli yerine oturtulmuştur.</p>
<p>Böyle kitaplar; araştırıcıları, meraklıları, öğrenmek isteyenleri ve amatörleri türlü türlü dergi ve gazeteleri karıştırmak külfetinden kurtardığı gibi hafızalardan silinen, fakat üzerinde durulması gereken olayları ve şahıslan da hatırlatır. Bu bakımdan eserin 444. sayfası unutmuş olduğumuz bir noktayı hatırlattı: Sicilli solcuların Kadro dergisinde meğer, her tasın altından çıkan, okkalarla şiir yazarak Türk şiir kralı Filorinalı Nâzım'in hayrülhalefi payesini kazanan Behçet Kemal de yazı yazmış.</p>
<p>Tevetoğlu’nun bu çok mühim eserini okumak, son yılların olaylarını anlamak için şarttır. Türk milletinin büyük enerjisine rağmen yeterli yolun niçin alınmadığının sırrı bu kitapta kendiliğinden açığa vuruluyor. Çünkü vatan hainleri, sicilliler teşvik ve himaye görerek Türkiye'yi baltalamak, onu Moskof sömürgesi haline getirmek için açık ve gizli çalışmışlardır. Anayasanın gediklerinden faydalanarak bugün de bu hainliklerine devam etmektedirler. Halk Partisi çağında öğretmen, gazeteci, profesör, mebus, yüksek memur olarak işe yerleştirilenlerin tahribatı korkunç olmuştur. Tevetoğlu bu korkunç sahneye ışık tutmaktadır.</p>
<p>Eser üzerindeki düşüncemizin özeti şudur Tevetoğlu'nun diğer eserleri elbette zamanın tasfiyesine uğrayacak. Fakat o, bu ölmez eseriyle gelecek yüzyılların Türk tarihçileri arasında daima anılacaktır.</p>
<p>ÖTÜKEN, 1968, Sayı: 7</p>
</body>
</html>