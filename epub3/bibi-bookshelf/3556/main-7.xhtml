<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">BÖLÜM 3: TÜRK TARİHİ İLE İLGİLİ MAKALELER</span></h1>
<h2><a id="bookmark1"></a><span style="font-weight:bold;">KAZAKİSTAN'DA BULUNAN MEZAR</span></h2>
<p>Türk Tarih Kurumu tarafından üç ayda bir yayınlanan Belleten'in Temmuz 1969 tarihli 131. sayısında (427. sayfada) &quot;Milâttan Önce Dördüncü Yüzyıla Ait Türkçe Yazıtlar Bulundu&quot; başlıklı kısa bir haber vardı. Tass Ajansı'nin Alma Ata kaynaklı bir haberinde bu yazıtlarda yapılan incelemelere göre bunların Milattan Önce 4. Yüzyılda meydana getirildiği ve merkezi ile ırmağı bölgesi olan eski ve tek bir Türk devletinin varlığının ortaya çıktığı ilâve ediliyordu. Haberin sonunda da Türk Tarih Kurumu'nun Moskova'daki Türk Büyükelçiliğine ve Sovyet İlimler Akademisi'ne mektup yazarak bu husustaki yayınların gönderilmesini istediği ve bunlar geldikten sonra incelenerek edinilecek bilginin tarih kitaplarına geçmesinin sağlanacağı açıklanıyordu.</p>
<p>Bu haber Türk tarihi bakımından çok mühimdi. Bu sebeple, daha sonra çıkacak olan Belleten'leri merakla bekledik. Fakat Ekim 1969 tarihli 132. sayı, Ocak 1970 tarih 133. sayı ve Nisan 1970 tarihli 134. sayılar, hem de biraz gecikerek çıktığı halde</p>
<p>bu eski Türk yazıtları hakkında hiçbir haber yayınlanmadı.</p>
<p>Biz merakla beklerken, Ankara'da yayınlanan haftalık &quot;Devlet&quot; gazetesinin bir sayısında Hasan Oraltay'ın &quot;Altın Elbiseli Adam&quot; başlıklı makalesi bizi oldukça aydınlattı. Doğu Türkistan Kazak Türkleri'nden olup Almanya'da bulunan ve Almanya'yı bol bol gelen &quot;Kazakistan Cumhuriyeti&quot; yayınlarını takip eden Hasan Oraltay bu konu üzerinde çok ilgi çekecek bilgiler vermektedir. Şöyle ki:</p>
<p>Kazak Sovyet Sosyalist Cumhuriyeti İ imler Akademisi, Tarih-Arkeoloji ve Etnografya Enstîtüsü'nün Arkeoloji bölümü müdürü olan Kemal Akişoğlu yönetiminde, Kazakistan başkenti Almatı (= Alma Ata) şehrinin 50 kilometre yakınındaki Esik Harabeleri'nde yapılan kazı sonunda altın elbiseli bir adam bulunmuştur. Bu adamın başlığı tamamıyla altınla süslenmiş ve altınların üstü at, aslan, yabanî koyun, geyik ve dağ keçisi resimleriyle işlenmiştir. Zırhı, ceketi, şalvarı, çizmesinin üst tarafları da altınlarla süslüdür. Bu altınlar o kadar çoktur ki arkeologlar ilk önce bu genç adamın tamamen altından elbise giydiğini sanmışlardır. Kemeri ise som altındandır. Bu altınlar üzerindeki işlemeler büyük bir sanat eseridir. Sağ kolundaki kılıcı, sol tarafındaki bıçağının kını ve kamçısı da hep altınla kaplıdır. Kimyevî usullerle yapılan incelemelere göre altın giyimli adamın 18 yaşlarında olması gerekmektedir.</p>
<p>Sağ elindeki iki altın yüzükten birinde insan resmi vardır. Bu mezarda 4000 tane altın eşya bulunmuştur. Fakat bir de gümüş eşyalar vardır ki asıl mühim olanlar bunlardır. Çünkü bir gümüş kepçenin dibinde 26 harfli bir yazı görülmüştür. Bunlar bizim bildiğimiz Gök Türk (Orkun) yazılarına çok benzemekte, bazıları da onlarla ayniyet göstermekledir.</p>
<p>Kazak Türkleri'nin tanınmış şair ve tarihçilerinden Olcas Süleymanoğlu, 25 Eylül 1970 tarihli &quot;Kazak Edebiyeti&quot; (= Edebiyatı) gazetesinde Altın Elbiseli Adam hakkında bir yazı yayınlamıştır.</p>
<p>Olcas Süleymanoğlu bu yazısında &quot;İşin mühim tarafı bu yazıların hangi dille yazılmış olduğudur&quot; diyor. Olcas'a göre bu harfler, Orkun harflerinin başlangıcı ve eski şeklidir. Kendisi bu 26 harfli yazıda 8 kelimeyi okuyabildiğini söylüyor. Okuduklarının mânâsı şu: &quot;Hakanın oğlu 23 yaşında yok oldu. Halkın şerefi de yok oldu&quot;.</p>
<p>Burada sekizden fazla kelime varsa da eski Türkçe icazlı bir dil olduğundan bugünkü Türkçe’ye çevrilişi sırasında daha çok kelime kullanılmış olabilir.</p>
<p>Devletteki yazıdan birkaç gün sonra, 14 Kasım 1970 tarihli Yeni Gazete'de &quot;Arkeolojinin Ortaya Çıkardığı Yeni Gerçekler&quot; başlıklı bir yazı yayınlandı.</p>
<p>&quot;Komsomolskaya Pravda&quot;dan alınan bu yazı da aynı konu üzerindedir. Bu imzasız yazıda yapılan açıklamada bazı küçük farklar vardır. Hasan Oraltay'ın &quot;Esik harabesi&quot; dediği yere burada &quot;Issık köyü&quot; deniliyor ve mezarın tesadüfen bulunduğu anlatılıyor: Issık otobüs garajı genişletilirken buldozer çalışmaları sırasında mezar ortaya çıkmış. Mezarın üstündeki çatı Tiyanşan ormanlarından getirilmiş köknar kerestesiyle yapılmış. Yazılar gümüş bir bardakla imiş ve bardaktaki yazıdan şu mânâ çıkıyormuş: &quot;Hanın oğlu yirmi üçünde öldü. Issık halkının başı sağ olsun&quot;.</p>
<p>İlk iki kelime &quot;khan uya&quot; diye okunuyormuş, ve &quot;han oğlu&quot; demekmiş. &quot;Uya&quot;nın hangi Türk lehçesinde &quot;oğul&quot; demek olduğunu bilmiyoruz. Bugünkü Kırgızca'da bu kelime &quot;yuva&quot; demektir. Kaşgarlı Mahmut’ta da aynı mânaya gelir. Yalnız Gök Türkçe’de &quot;kardeş, hısım&quot; demek olduğu Hüseyin Namık Orkun'un eserinde kayıtlıdır (Bak: Eski Türk Yazıtları, IV, 125). Bu sebeple bu ilk kelimeye &quot;Han'ın kardeşi&quot; diye çevirmek de mümkündür. Bir de eski Türkçe’de gırtlaktan okunan &quot;h&quot;, yani &quot;kh&quot; harfi yoktur. Onun için &quot;khan uyan&quot; nın &quot;kan uya&quot; olması icap eder. 720 yıllarında dikilmiş olan Bilge Tonyukuk yazıtında &quot;han&quot; kelimesi &quot;kan&quot; şeklinde geçer.</p>
<p>Fakat gazete haberleriyle kesin bir sonuca varmak imkanı olmadığı için Hasan Oraltay'dan o harflerin fotokopisini göndermesini rica ettim; derhal göndermek lûtfunda bulundu.</p>
<p>Bu fotokopiye göre söz konusu kepçe veya bardaktaki 26 harf, 26 çeşit harf değildir. Buradaki yazıda bulunan harflerin sayısı 26 tanedir. Mükerrerler vardır. Orkun yazıtlarındaki &quot;kalın R&quot; harfinin aynı burada 6 tanedir. Orkun'daki &quot;a, e&quot; harfinin ters çevrilmiş şekli 2 tanedir. Sözün kısası burada 18 çeşit harf vardır. Baştaki ilk üç harfi &quot;gan&quot; yani &quot;han&quot; okumak mümkündür. Fakat iyice inceleme yapmadan herhangi bir hükümde bulunmak elbette doğru olmaz.</p>
<p>Ancak, Türk ırkının doğduğu bölgede bulunan eski bir mezarın, aksi kesin deliller bulunmadıkça, Türkler’e ait olacağı pek tabiidir. Orada görülen alfabenin Gök Türk alfabesinin iptidaî şekli olması da akla çok yatkındır. Daha çok Yenisey bölgesindeki mezarlarda bulunan harflere benzemektedir.</p>
<p>Türkler'e ait olduğu ispat edilirse, Milâttan Önceki Beşinci yüzyıllara ait olan bu mezar ve yazı, Türk tarihinin Kunlar'dan öncesini aydınlatacak ve Türk yazısını 2500 yıl önceye götürerek millî kültürün sağlam temellerini ortaya koymuş olacaktır.</p>
<p>Ruslar'la yapılmış bir kültür anlaşması varken, üniversitelerin ve Türk Tarih Kurumu'nun oraya bir ilim heyeti göndererek Kazak ırkdaşlarımızla ortaklaşa ilmi çalışmalar yapması ne kadar iyi olurdu.</p>
<p>(21 Kasım 1970), ÖTÜKEN, 1970, Sayı: 12</p>
<h2><a id="bookmark2"></a><span style="font-weight:bold;">ALTIN ELBİSELİ ADAM HAKKINDA YENİ BİLGİLER</span></h2>
<p>Ötüken'in eski sayılarından birinde, Sovyetler Birliği’ne dahil Türk Kazakistan Cumhuriyeti'nin başkenti Alma-Ata şehrine 50 kilometre uzaktaki Esik kasabası yanında bulunan bir mezardan ve bu mezardaki &quot;Altın Elbiseli Adam&quot;ın cesedinden bahis olunmuştu. Almanya'da bulunan Kazak Türkleri'nden Hasan Oraltay bey, altın Elbiseli Adam hakkında Kazak basınındaki yeni bilgileri bize göndermek lûtfunda bulundu. Biz de mühim konu hakkında Türkiye Türkleri’ni aydınlatmak için o bilgileri aktarıyoruz:</p>
<p>Alma-Ata'da &quot;Leninşil Cas&quot; (= Leninci Genç) (1) adında, Kazak Türkçe’siyle günlük bir gazete çıkmaktadır. Bu gazetenin 24 Ocak 1973 tarihli sayısında oralı Türkler'den Irım Kenenbayoğlu'nun &quot;25 Gasır Burin Cazılgan Hat&quot; (= 25 Asır Önce &quot;&#160;yazılmış Mektup) başlıklı bir makalesi yayınlanmıştır. Makalede &quot;Altın Elbiseli Adam&quot; hakkında bilgi vermekte, 400'den fazla altın eşya bulunduğu</p>
<p>anlatılmakta, bunun nerde ve ne zaman keşif olunduğu hakkında evvelce verilen izahat tekrarlanmaktadır. Kenenbayoğlu bu mezarın, bu asrın başına ingiliz arkeologları tarafından bulunan Mısır firavunlarından Tutankhamon'un mezarıyla mukayesenin mümkün olduğunu söyledikten sonra mezardan çıkarılan eşyanın ehemmiyetine temas etmektedir.</p>
<p>Kenenbayoğlu’nun bildirdiğine göre Altın Elbiseli Adam'ın mezarında bulunan yazı Moskova ve Leningrad üniversitelerine yollanmış, fakat onlar okuyamadıklarını bildirerek geri göndermişlerdir.</p>
<p>Sonra bununla Kazak İlim Akademisi bilginleri, bilhassa Prof. Gayneddin Alioğlu Musabay ilgilenmiştir. Musabay yalnız Kazakistan çapında değil, bütün Sovyetler Birliği çapında eski Türk yazıtları bilgini olarak tanınmış ve pek çok eser vermiştir.</p>
<p>Gayneddin Alioğlu Musabay bu yazıyı okumayı başarmış, Kazak İlim Akademisi Dil Enstitüsü'nün son dil haftasında açıklamalar yapmıştır. Musabay, Yenisey-Orkun Yazıtları ile Esik yazıtı arasında 1000 yıldan fazla zaman farkı olduğunu bildirmiştir. Kazak bilgini burada şaşırtıcı bir fikir ileri sürmüş, her işaretin bir harfi değil, bir heceyi gösterdiğini söyleyerek yazıtın şöyle okunması gerektiğini bildirmiştir:</p>
<p>Taza as tuvin agannın</p>
<p>Eldi ege. Altın, eskerin</p>
<p>Sağan ar eperedi.</p>
<p>Casına cete bakıtındı aşasın.</p>
<p>Sav bol.</p>
<p>Gayneddin Alioğlu Musabay'ın fikrine göre milâttan Önceki 7-5. Yüzyıllarda Saka -Usun gibi eski Türk kavimlerinin ülkesinde yazı olduğunu bu gümüş kaşıktaki satırlar ispat etmektedir. Bu da Orkun yazısının bu Saka-Usun ülkesindeki yazının bir devamı ve tekâmülü olduğunu gösterir. Demek ki eski Türk alfabesi önce ideoramla başlamış, sonra hece yazısına dönmüştür. Elimizdeki bu kaşık yazısı da hece yazısının son çağına aittir. Bundan sonra hece yazısı harf-ses yazısına dönmüş, bundan da bildiğimiz Yenisey-Orkun yazıtları doğmuştur.</p>
<p>Gazetedeki makalede yazılı gümüş kaşığın mezara ne için gömüldüğü hakkında açıklamalar vardır. Safî gümüşten yapılan kaşığın sapı yoktur. Bu mezar daha önce açılmadığına göre sap çalınmış olamaz. Mezardan anlaşıldığına göre de buraya kırık dökük eşyanın konulması da âdet değildir. Mezardaki cesedin ya çok zengin birisine veya bir subaya ait olduğu anlaşılıyor. Bu durumda sapsız kaşığın, mezarda bulunan yiğit doğduğu zaman ona bir akrabası tarafından verilmiş hediye olması düşünülebilir.</p>
<p>Leninşil Cas gazetesindeki makalede böyle bir hâzinenin Sovyetler Birliği sınırları içinde bugüne kadar bulunmadığı, hatta dünyada bile bunun eşinin ancak Mısır'daki firavun mezarı olduğu belirtilmiştir.</p>
<p>Amerika'da çalışan bir Türkistanlı'nın bildirdiğine göre Amerika hükümeti, Musabay'ı davet etmiş, çok büyük bir para teklif ederek üç ay Amerikan üniversitelerinde ders vermesini istemişse de Ruslar izin vermemiştir.</p>
<p>Yukarıdaki kaşık yazısının Türkiye Türkçe’sine çevrilişi şöyledir:</p>
<p>Temiz çek tuğunu ağabeyinin</p>
<p>Sağlam sahip (ol). Altın, askerin</p>
<p>Sana şan verir.</p>
<p>Yaşına yeterek (= büyüyerek)</p>
<p>Bahtını aşasın.</p>
<p>Sağ ol.</p>
<p>Bu okuyuşta Kazak ırkdaşımıza katılmadığımız noktalar var. Bunların biri metinde &quot;asker&quot; ve &quot;baht&quot; anlamında &quot;esker&quot; ve &quot;bakıt&quot; kelimelerinin geçişidir. &quot;Asker&quot; Yunanca’dan Arapça’ya, oradan da bize geçmiş bir kelime olup milâttan Önce 5. Asırda Türkler arasında kullanılmış olması asla düşünülemez. Farsça bir kelime olan &quot;baht'ın, &quot;bakıt&quot; şeklinde de olsa o zamanki Türkçe’de kullanılması mümkün değildir. Bundan başka eski Türkçe’deki &quot;tuğ&quot; ve &quot;sağ&quot; kelimelerinin ki, bunlar ancak 16. Asırda bazı Türk ağızlarında ve bu orada Kazakça’da &quot;tuv&quot; ve &quot;sav&quot; şeklini almıştır, milâttan önceki asırlarda da &quot;tuv&quot; ve &quot;sav&quot; diye kullanılması kabul olunamaz. &quot;V&quot; harfi Türkçe’de sonradan teşekkül etmiştir.</p>
<p>Bununla beraber Musabay'ın bir çığır açtığı muhakkaktır. Kutlanmaya değer. Ancak metnin yeni ve daha doğru bir okunuşa ihtiyacı bulunduğu da inkâr olunamaz.</p>
<p>ÖTÜKEN, 1973, Sayı: 6</p>
<p>(1) Kazak Türkleri bizim Türkçe’mizde ve edebi Çağatayca’da başta bulunan &quot;y” leri “c” olarak, &quot;ş”leri de &quot;s&quot; olarak söylerler. Doğu ve Batı edebî lehçelerinde &quot;genç&quot; demek olan &quot;yaş&quot;, Kazak Türkleri'nde bu sebeple &quot;cas&quot; olur. &quot;Leninşil'in sonundaki &quot;şil&quot; de bizim Türkçemizde balıkçıl, adamcıl gibi kelimelerde kullanılan mensupluk takısının Kazak Türkleri'ndeki şeklidir.</p>
<h2><a id="bookmark3"></a><span style="font-weight:bold;">İSTANBUL'UN FETHİ YILINA AİT BİR MEZAR TAŞI</span></h2>
<p>İstanbul’u zapteden Türk askerlerinden 18 kahramanın taşlarını saklayan bir mezarlık bakımsızlıktan yok olmak üzere.</p>
<p>İstanbul’da, Şehzade Başı’nda, Şehzade Başı Polis Merkezi yanında On Sekiz Sekbanlar Sokağı adında bir sokak var. Bakımsız ve tozlu olan bu sokakla küçük bir mezarlık var. Duvarının bir kısmı yıkılmış ve içini otlar bürümüş olmasına rağmen duvar k tabesiyle içindeki mezar taşlarından bir tanesi sağlam kalmıştır. Şimdiye kadar kimsenin dikkatini celp etmeyen bu mezar İstanbul’un en eski mezarıdır. Üzerinde İstanbul fethinin hicrî tarihi olan 857 tarihi vardır. Duvardaki kitabe yüksek olduğu için fotoğrafını almak kabil olmadı.</p>
<p>Mezarlığın içinde iki tane lahit varsa da irisinin taşı kalmamıştır. Öteki Sekban Kethüdası Hızır Oğlu Hamza’ya aittir. Bununla beraber mezar taşındaki Kethüdâ-yi şühedâ-yi Sekban sözlerinden Hızır Oğlu Hamza’nın mutlaka umum Sekban Kethüdası olduğu mânasını çıkarmak doğru değildir. Bu söz, orada şehit düşen sekbanların kumandan, yahut en kahramanı mânasına da gelebilir.</p>
<p>İsmet Paşa’nın bir müddet önce eski eserleri korumak hususunda vilâyetlere gönderdiği tamim dolayısıyla eski eserler encümeninin ve İstanbul Valisi’nin dikkatini celb ederim. Bu mezarlık derhal mükemmelen tamir olunarak âbide haline getirilmelidir. Çünkü bundan 480 yıl önce şehit düşen</p>
<p>Türk kahramanlarına ait olduktan başka İstanbul'un en eski Türk eseri de budur. Kitabenin ve mezarın yazıları fazla aşınmamış olduğu için bundan bir iki asır önce tamir olunduğuna hükmolunabilirse de, bu onların tarihî değerini küçültmez. Bilâkis atalarımızın millî mefahire bizden daha saygılı davrandıklarını gösterir.</p>
<p>Bu mezarlık, yakında yüksek adlarına bir âbide dikilecek olan 16 Mart Şehitleri meydanından 100 adım kadar uzaktadır. Burayı imar için en çok 500 lira yetişir. Bu hususta Millî Türk Talebe Birliği'nin de nazarı dikkatini celp ederim. Eğer hükümet kendilerine Çanakkale âbidesi için izin vermemek hususundaki inadında devam ederse, hiç olmazsa burasını tamir edip millî vazifelerini başka bir sahada itmam etsinler.</p>
<p>ORHUN, 1934, Sayı: 8</p>
<h2><a id="bookmark4"></a><span style="font-weight:bold;">16. ASIR ŞAİRLERİNDEN EDİRNELİ NAZMÎ'NİN ESERİ VE BU ESERİN TÜRK DİLİ VE KÜLTÜRÜ BAKIMINDAN EHEMMİYETİ</span></h2>
<p>Türkiye'de Osmanlı sülâlesi hâkim olduktan sonra(1) acem taklidi divan edebiyatının kuvvetle yayılarak millî dil ve kültürümüzü şiddetle tehdit etmesi üzerine on beşinci asrın sonlarında Türkiye'de bir dilde milliyetperverlik cereyanı baş gösterdi. Aruz vezniyle olmakla beraber, yalnız Türkçe sözler ve hattâ Türkçe tespihlerle şiir yazmak cereyanı olan bu Türkçülüğe Türkî-i basit (saf Türkçe) cereyanı denir. Bu cereyanın mümessilleri asıl halk şairlerinden değil, divan edebiyatı müntesipleri arasında yetiştiği için şiirlerini millî vezinle değil, aruzla yazmışlardır. Bugünkü malûmata göre bu cereyanın ilk mümessili on beşinci asrın sonunda Aydınlı Visali'dir. Faka+ Visâli'nin şiirlerinden hiçbirisi bize kadar gelmemiştir. Belki günün birinde bu şiirler kütüphanelerin birindeki unutulmuş bir kitabın arasından çıkacaktır. Türkî-i basît cereyanı on altıncı asırda iki mümessil yetiştirdi: Tatavlalı Mahremi ve Edirneli Nazmî. Bunlardan Mahremi'nin bize yalnız şu beyti kalmıştır:</p>
<h3><a id="bookmark5"></a><span style="font-weight:bold;">Gördüm segirdir ol ala gözlü geyik gibi Düşdüm saçı duzağına bön uğeyik gibi.</span></h3>
<p>Edirneli Nazmi'nin ise saf Türkçe ile yazdığı bütün şiirler bize kadar kalmıştır ki 1928 de Türkiyat Enstitüsü tarafından ve Fuat Beyin bir mukaddemasıyla birlikte neşrolunmuştur.</p>
<p>Edirneli Nazmi'nin asıl adı Mehmet'tir. On beşinci asrın sonunda doğmuş(2) Yavuzun İran ve Mısır seferinde bulunmuştur. Nazmî sipahi idi. Nazmi'nin ölüm tarihi katî ol rak bilinmiyorsa da 1553 ten sonra olduğu muhakkaktır.</p>
<p>Nazmî'nin Mecma'un-Nezâ'ir adlı bir eseri vardır ki edebiyat tarihimiz için fevkalâde mühimdir. Bu eserin biri Viyana'da, biri Manisa'da Çeşnegir Kütüphanesinde 16 numarada biri de İstanbul'da Nuruosmaniye Kütüphanesinde üç yazması malûmdur. Nuruosmaniye nüshasında şiirleri bulunan 243 şairin isimleri, Edebiyat Fakültesinde sınıf arkadaşım olan Ziya tarafından elifbe sırasıyla tertip edilmiş ve bu fihrist Köprülüzad tarafından neşrolunmuştur (ilk mübeşşirler, 63)</p>
<p>Edirneli Nazmi'nin saf Türkçe ile yazdığı şiirleri ihtiva eden divân-ı türk-i-i basit 80 sayfalık bir eserdir. 285 tane şiirden mürekkeptir. Ayrıca 56 da beyit vardır.</p>
<p>Dîvân-ı Türkî-i Basît'in tarih ve medeniyet bakımından ehemmiyeti</p>
<p>Şair Nazmı üçüncü derecede bir şair olduğu için şiir bakımından büyük ehemmiyeti yoktur. Buna mukabil kültür tarihimiz için çok mühimdir.</p>
<p>Divân-ı Türkî-i basît'in 13. sayfasındaki 29 numaralı gazel şudur: <span style="font-weight:bold;">geldiğince qutluluğla her uruc her müselman şen olub dutar uruc olki gerçekden müselman olmaya te(ng)ri saqlasun o her gün yer uruc</span></p>
<p><span style="font-weight:bold;">datlu yemek yemek olur iş haman</span></p>
<p><span style="font-weight:bold;">özge bayramdur bu qardaşlar uruc</span></p>
<p><span style="font-weight:bold;">urulur zencîre albızlar qamu</span></p>
<p><span style="font-weight:bold;">qutluluğla her qaçan erer uruc</span></p>
<p><span style="font-weight:bold;">Nazmı her gerçek müselman olanı(ng) gecesin şenlikler qadr eyler uruc.</span></p>
<p>Bu gazelin yedinci satırındaki albız kelimesi bilhassa mühimdir. Bu kelime bugün Türkiye Türkleri'nce kullanılmıyor. Bütün Türkler arasında da yalnız Altay Türklerinde almış şeklinde kullanılan bu kelime Verbetskiy lügatinde (s. 18) fena ruhlardan biri olarak gösteriliyor. Anadolu halk itikatlarındaki albastı ve alkarısı ile herhalde bir asıldan olan ve hile mânâsına gelen al kökünden gelen albızın 16. asırda Anadolu'da bulunması Türklerin kültür birliğini ne dereceye kadar sakladıklarını gösterdiği için mühimdir. Aldamak, aldatmak, aldanmak mastarları da herhalde aynı asıldan olacaktır.</p>
<p>Altay'ın Şamanî Türkleri'nde &quot;almıs” şeklinde ve bir kötü ruh mânasında kullanılan albız Müslüman Türkiye Türklerinde doğrudan doğruya şeytan yerinde kullanılmıştır. Hiç bir Türkçe lügatte buna tesadüf etmedimse de albızın şeytan mânâsında kullanıldığı şu suretle ispat olunabilir:</p>
<p>Meşhur hadis âlimi Buhâri'nin eserinde şöyle bir hadis vardır:</p>
<p>&quot;Ramazan girince göğün kapıları açılır, cehennemin kapıları kapanır ve şeytanlar zincire vurulur demektir.&quot; Nazmi'nin gazelindeki:</p>
<h3><a id="bookmark6"></a><span style="font-weight:bold;">urulur zencîre albızlar qamu qutluluğla her qaçan erer uruc</span></h3>
<p>beyti ise bu hadisin Türkçe'ye eksik bir tercümesinden başka bir şey deği di Bu, Şamanizm'den İslâmiyet'e ne kadar çok şeyler geçtiğini hatıra getirir. Bu suretle ölüye lokma dökmek, ağaca şerbet içirmek, tutulan aya teneke çalmak, eşiğe basmamak gibi İslâmî bir şekilde hâlâ yaşayan millî Türk dininin İslâmiyet'i de nasıl millîleştirdiği tetkike muhtaç büyük bir mevzu olarak önümüze çıkar.</p>
<p>Nazmî'nin felsefesi ve fikirleri</p>
<p>Nazmi'nin hayat ve dünya hakkındaki felsefesi ve fikirleri gayet basittir. Onun 80 sayfalık divanındaki fikir ve felsefesini şu cümlelerle hulâsa edebiliriz:</p>
<p>&quot;Dünya yalana, hilekâr, bin erden artakalmış bir kadındır. Onun için dünyayı sevme, ölümü an. Zaten hakikî erler bu dünyaya gönül vermediler. Dünyaya gönül verenlerin gönlü kaygı ile dolar ki yabancı bir askerin bir ülkeyi istilâsına benzer. Dünyaya gönül vermek erin kadına uyması gibidir. Hakikî er, güzellikte peri bile olsa, kadının sözüne kulak asmaz. Asarsa gerçek er değildir. Gerçek er sözünde durmalıdır. Sözünde durmayan er kadından daha fenadır. Eğer Tanrı'dan iyilik istersen de, kötülük görsen bile, iyilik et&quot;.</p>
<p>Nazmî'nin aşk hakkındaki fikirlerine gelince bu kendi zamanının bütün telâkkilerine uygundur.</p>
<p>gö(ng)ül geçmez güzeller sevgüsünden</p>
<p>olunca tâ belürsüz adı sanı</p>
<p>diye Nazmî hakikaten ihtiyarladığı halde bile sevmekten vazgeçememiştir.</p>
<p>Nazmî'nin fikirleri arasında en dikkate değer olanları ise bey, paşa ve ağa bilmeyenlerin bahtiyarlığından bahsetmesi (Divân-ı türkî-i basît, s. 7, satır 19) ve bilhassa Kanunî Sultan Süleyman gibi bir padişah devrinde: ussun var ise Nazmi qo xünkâr qulluğun öz başı(ng)a beğ ol, özü(ng) bil, ağalığ et demesidir ki daha sonraki devirlerde bile böyle bir şey söylemenin imkânsızlığını düşününce Nazmî'nin bu fikir hürriyetini göstermek için pek büyük bir cüret olduğunu teslim etmek veya müstebit hükümdarlar diye bildiğimiz padişahların müsamahakâr insanlar olduğunu kabul etmek icap eder.</p>
<p>Nazmî'nin sanatı, sanatının unsurları, sanat oyunları ve tespihleri</p>
<p>Nazmî, türkî-i basît'le yazmış olmakla beraber sanatını teşkil eden unsurların en büyük kısmı klâsik acem unsurudur. Çünkü bir kere Nazmî şiirlerini tamamen aruzla yazmıştır(3). Tespihlerinin çoğu ve düşünüş-duyuş bakımından da klasiktir. Ancak buna karşılık dilin sadeliği, bazı kafiyelerde klasik şiirlerde görülmeyen halk şiiri tarzı ve bazı teşbihleri de tamamen millîdir. Nazmî'nin tespihleri şunlardır:</p>
<p>Kendü işinde o kim usa(ng) olub ola oya Bize göz iti baqduğı içün engeli(ng) ha Yâr ol yay-ile kim oqlaya kendin seveni Ussı yoq bir küçücük oğlana uymaqdur hey Sevdigüm kim yüzüme baqmaz olubdur Nazmî İşini başa çıqarmaq mı olur öyle o ya Vâh bir güçlü bıçaqlarla dutub gözin oya Îmdi bir bağrı qatı kimseneye be(ng)zer o ya Delülükler edüb ol kim delü gö(ng)line uya Beni geçmişdürür engel be(ng)e küsmüşdür o ya</p>
<p>Keza aşağıdaki 20 numaralı gazeli Köprülüzade fâilâtün fâilâtün fâilün vezninde bulduğu halde hakikatte feilâtün feilâtün feilün veznindedir:</p>
<p>Alqış etsem ben o sevdügüm a(ng)a Ya gibi qaygu ile âh beni Încinür sevgi (?) öget âh ba(ng)a Îki bükdi ne deyem ben a(ng)a ya</p>
<p><span style="font-weight:bold;">Sevgi: </span>Ateş;</p>
<p><span style="font-weight:bold;">yar ayrılığı: </span>karanlık, uruç;</p>
<p><span style="font-weight:bold;">yar yakınlığı: </span>bayram;</p>
<p><span style="font-weight:bold;">sevgili: </span>hümâ, peri, güneş, ay;</p>
<p><span style="font-weight:bold;">Sevgilinin gözleri: </span>badem, oklu yaylı yağmacı ve <span style="font-weight:bold;">kesici Türk, yıkıcı Tatar; </span>sevgilinin kirpikleri: ok; <span style="font-weight:bold;">sevgilinin kaşları: </span>yay, yeni ay, gemi;</p>
<p><span style="font-weight:bold;">sevgilinin dudakları: </span>şeftali, taze hurma, şeker, <span style="font-weight:bold;">â'al, yakut, kiraz, nar, bal; </span>sevgilinin yüzü: gül, güneş;</p>
<p><span style="font-weight:bold;">sevgilinin eneği</span>[4] ' gül, elma;</p>
<p><span style="font-weight:bold;">sevgilinin saçları: </span>sünbül, zincir, anber, karacı; sevgilinin alnı: ay, yasemin;</p>
<p><span style="font-weight:bold;">sevgilinin boyu: </span>servi, çınar, servi dalı;</p>
<p><span style="font-weight:bold;">sevgilinin ağzı: </span>konca;</p>
<h3><a id="bookmark7"></a><span style="font-weight:bold;">söz söylerken sevgilinin dili: </span>bülbül;</h3>
<h3><span style="font-weight:bold;">sevgilinin yanağı: </span>gül, gülnar;</h3>
<h3><span style="font-weight:bold;">sevgilinin kara zülfü: </span>bulut, yılan, hümâ;</h3>
<h3><span style="font-weight:bold;">sevgilinin sözleri: </span>bal, şeker;</h3>
<h3><span style="font-weight:bold;">sevgilinin dişi: </span>inci;</h3>
<h3><span style="font-weight:bold;">sevgilinin hatı: </span>piruze</h3>
<h3><span style="font-weight:bold;">sevgilinin gövdesi: </span>pamuk;</h3>
<h3><span style="font-weight:bold;">sevgilinin kalbi: </span>kara taş, çelik;</h3>
<h3><span style="font-weight:bold;">sevgilinin göğsü: </span>zambak, sütlâç;</h3>
<h3><span style="font-weight:bold;">sevgilinin parmakları: </span>konca zambak, yeni ay;</h3>
<h3><span style="font-weight:bold;">sevgilinin tırnağı: </span>yıldız;</h3>
<h3><span style="font-weight:bold;">sevgilinin kulağı: </span>gül;</h3>
<h3><span style="font-weight:bold;">sevgilinin terleri: </span>inci, çiğ.</h3>
<p>Görülüyor ki sevgili hakkındaki tespihlerin en çoğu klâsik edebiyatımızdakilerin aynıdır. Fakat meselâ dudağın şeftaliye, gövdenin pamuğa, kalbin çeliğe benzetilmesi gibi bazıları da halk edebiyatımızın tespihlerinden alınmıştır. Keza kitabının muhtelif yerlerinde sararmış benzi ayvaya, dünyayı çepele, sarhoş olduğu zamanki sesini çana ve usturayı güneşe benzetmesi de klâsik edebiyatta olmayan tespihlerdir. Bundan başka Nazmî kanlı göz yaşlarını şaraba, Kızıl Irmağa, mercana; ağlamış gözleri eriğe; sevgi çağında olanların göz yaşlarını Tuna'ya, Sava'ya, Şatt'a, Ak Denizle Kara Deniz'e; gözlerini pınara; başım yüce bir dağa; ahım dağın dumanına, rüzgâra; gönlünü kuru ota, hiç karanlığı olmayan bir kıra; benzini sararmış yaprağa; ak saçlarını kara ve bu ak saçlarını kazıyan usturayı da güneşe benzetiyor.</p>
<p>Buradaki tespihlerden bazılarım da millî sayabiliriz. Meselâ göz yaşlarını Ceyhun'a ve Nil'e benzetmeyip de Kızıl Irmak'a ve Kara Deniz'e benzetmek hiç şüphe yok ki daha millîdir.</p>
<p>Nazmî'nin hiciv vadisindeki tespihleri ise daha millîdir. Meselâ: sevdiğinin lalasını işe güce yaramaz, dili dönmez ırgata, yılana, sarı çıyana, sarıca arıya; engelleri (yani rakipleri) toza, kara, kuşa, eşeğe, sığıra, ite, dikene, domuza ayıya, kartala;</p>
<p>engelin boyunu murdar ağaca; sakalım karaçalıya; engelin oğlunu buzağıya benzetiyor.</p>
<p>Ben o sevdügümi candan severüm Olmaya iki yaqa ıssı beni Qulluğında iti ol sevdügü(ng)ü(ng) Versem anu(ng) yolına canı nola Yaqdı engel hey anı Te(ng)ri yaqa Olma Nazmî anu(ng) işinde oya.</p>
<p>Köprülüzade tarafından feilâtün feilâtün feilün vezninde bulunan aşağıki 81 numaralı gazel ise mefâilün feilâtün mefâilün feilün veznindedir:</p>
<p>Beni asarsan(ng) eğer qarşu(ng)a begüm gel as Qaşu(ng)la kirpigü(ng) öldürdi işte ben qulunı Ayagu(ng)ı biricik tek gel iki gözüme bas Gider elü(ng)den oqu(ng) hey efendi yayu(ng)ı yas Beni senü(ng)lee görüb ağlamağla âlândan San(ng)la ki engelü(ng)ü(ng) gö(ng)li düşmüş ol be(ng)zer</p>
<h3><a id="bookmark8"></a><span style="font-weight:bold;">Qo olsun engeli(ng) imdi yüzi gözi is pas Şu çingene köyine kim yazılı beğliğe has</span></h3>
<h3><span style="font-weight:bold;">Bu dünyeni(ng) götüri qaygusından isterse(ng) Ki kurtulasın oqı Nazmî durmadan ixlâs.</span></h3>
<p>Nazmî klâsik şairlerimizde oldukça çok görülen temsilî nükteli sanat oyunları da yapmışsa da onun asıl sanatının en mühim unsuru ve en millî olanlar cinaslarıdır. Türkçe, cinasa çok uygun geldiği için Nazmî bunda, bazen iptizale düşmekle beraber, muvaffak olmuştur. Nazmî'nin şu gazeli bunun en güzel misalidir:</p>
<h3><a id="bookmark9"></a><span style="font-weight:bold;">Al ile gül gibi hey donanub ol gözi ala</span></h3>
<h3><span style="font-weight:bold;">Sünbülü(ng) saçını yel ey yüzi gül qo ki yola</span></h3>
<h3><span style="font-weight:bold;">İ(ng)ledüb qaygularını(ng) kim beni döndüri qıla</span></h3>
<h3><span style="font-weight:bold;">Hay efendi duş olam deme benüm gibi qula</span></h3>
<h3><span style="font-weight:bold;">Elleri(ng) göze göre sen qolu(ng)ı boynına dola</span></h3>
<h3><span style="font-weight:bold;">Al-ile niceyedek durmaya dek gö(ng)lüm ala</span></h3>
<h3><span style="font-weight:bold;">Zülfü(ng)e oyken ür ol çekse nola anı yola</span></h3>
<h3><span style="font-weight:bold;">Şöyle kim var giderek belki belü(ng) gibi kıla Qullanasun döğe söğe ki qolay ola qola Nazmi gördükçe anı gözleri yaş ile dola.</span></h3>
<p>Bundan başka Nazmî'nin divanında halk âdetlerine telmihen geçen imâları da millî unsurdan saymak lâzımdır. Meselâ:</p>
<p>Sağraq ne çağ kim eline düşe destini(ng) Geç geldi (ng)üz deyü su döker tez ayağma(60,3)</p>
<p>beyti misafirlerin ayağına su dökmek âdetine; ve:</p>
<p>Sen ki tek durmayub olursun(ng) şol engel birle çift Yüz qarasın qazanursun bey seni(ng) başu(ng)a zift (77,16).</p>
<p>beyti de kellerin başına zift sürülmesinden dolayı Nazmî'nin &quot;kel olasın&quot; diye duasına telmihtir.</p>
<p>Bundan başka Nazmî'nin divanında &quot;sav&quot;lar da vardır ki bununla millî unsurlar tamamlanmış oluyor:</p>
<p>Kim demişler her ne yerde k'ola iş andan siviş (24,10);</p>
<h3><a id="bookmark10"></a><span style="font-weight:bold;">Derler olur damla damla çünki göl (40,17);</span></h3>
<h3><span style="font-weight:bold;">Yaxşı aygırdan qopar pes yaxhşı döl (40,18).</span></h3>
<p>Bununla beraber Nazmı klâsik şairlerimizin eserlerinde sık sık görülen arap ve acem efsane ve hikâyelerine veya tarihî şahıslara ait telmihlere de divanında yer vermiştir. ahmut' dan, Ayaz'dan, Mecnûndan (Qays ve Mecnûn atlarıyla), Hıtay'dan, Hoten'den, Hızır'dan, Yusuf ve İlyas peygamberlerden bahsetmiştir. Bilhassa Ferhât' dan bahsederken Ferhât hikâyesindeki bir vakaya telmih etmiştir. [5]</p>
<p>Divân-ı türkî-i basît'te 16. asır askerî hayatının izleri:</p>
<p>Şair Nazmî'nin Yavuzun İran ve Mısır seferleriyle Kanunînin bazı seferlerinde bulunduğu ve kendisinin bir sipahi olduğunu biliyoruz[6]. Gerek bu askerî hayat ve gerekse 16. asır ilk yarısının ardı ardınca zaferlerle dolu olması Nazmî'nin divanına askerî bir çeşni vermiş, birçok yerlerde tespihlerini askerî ıstılahlarla ve tariflere yaptırmıştır. Meselâ: çimende çiçekleri askere, gülü onların hünkârına ve konca zambağı hünkârın solağına, yahut gece gökteki ayı hünkâra ve yıldızları da onun çerisine ve keza sevgilisini güzellerin hanına, öteki güzelleri de onun çerisine benzetmesi tamamı ile o devir hayatının bir neticesi olduğu gibi, &quot;yârın engellerin derneğine pervasızca gitmesi&quot;, Kanunî Sultan Süleyman’ın Macarların üzerine gitmesine&quot; benzetmesi de[7] Mohaç Savaşı’nın bir aksinden başka bir şey değildir. Yârının kendisine karşı daima elinde ok ve yay bulundurduğunu, gönlü kaygı eline han olunca göz yaşlarının yıkıcı ve yakıcı bir asker tarafından istilâsına benzediğini söylemesi de yine aynı sebeplerin neticesidir.</p>
<p>Nazmî kimlerin tesirinde kalmıştır:</p>
<p>Nazmî'nin hangi şairlerin tesiri altında kaldığını izah etmek henüz oldukça güçtür. Meselâ Aydınlı Visalî'nin ve ihtimal bu tarzda şiir yazmış öteki şairlerimizin eserleri meydanda olsaydı şüphesiz daha doğru bir hüküm verebilirdik. Bununla beraber klâsik şairler cephesi ne olursa olsun, Türkî-i basit yazmış bir şair olmak itibariyle Nazmî'nin kendisinden daha önce, Nazmî kadar olmasa bile, yine sade Türkçe ile yazmış üstatların tesirinde kalmış olması ihtimali ilk önce hatıra gelen şeylerden biridir. Bununla beraber bir tesir gibi görünen bu benzeyişlerin, tesir olmaktan ziyade aynı tarzda yazmış olmanın tabiî bir neticesi olması da düşünülebilir. Onun için ben burada kati bir hüküm vermekten çekinerek yalnız benzeyişlerden bahsetmekle iktifa edeceğim: Nazmî'nin 62. sayfadaki 227 numaralı gazeli ile (ki Behey gözi güzelleri güzel ba(ng)a seni gerek seni&quot; diye başlar) Yunus Emre'nin bir şiiri:</p>
<p>Aşqu(ng) adlı benden beni ba(ng)a gerek seni Ben yanarum düni güni ba(ng)a seni gerek seni Ne varluğa sevinürüm ne yoqluga yerinürüm. Aşqu(ng) ile avunurum ba(ng)a seni gerek seni Aşqu(ng) âşıqlar öldürür aşq denizine daldurur Tecellisiyle doldurur ba(ng)a seni gerek seni Aşqı(ng) şarabından içeni Mecnun olub dağa düşem Sensün dün ve gün endişem ba(ng)a seni gerek seni Âşıqlara sohbet gerek zâhidlere cennet gerek</p>
<h3><a id="bookmark11"></a><span style="font-weight:bold;">Mecnunlara Leylâ gerek ba(ng)a seni gerek seni</span></h3>
<h3><span style="font-weight:bold;">Eğer beni öldüreler külüm göğe savuralar</span></h3>
<h3><span style="font-weight:bold;">Toprağım anda çağıra ba(ng)a seni gerek seni Cennet cennet dedükleri bir ev ile bir qaç huri İsteyene ver anları (ba(ng)a seni gerek seni Yusuf ger bir gece seni eğer düşde göre idi Terk edeydi mülklerini ba(ng)a senri gerek seni Yunus durur benüm adum dün gün artar benüm derdim İki cihanda maqsûdum ba(ng)a seni gerek seni</span></h3>
<p>Nazmî'nin buna nazire diyebileceğimiz gazeli ise şudur:</p>
<p>Behey gözi güzel güzel ba(ng)a seni gerek seni Ba(ng)a yetiş gel imdi gel ba(ng)a seni gerek seni Yaqış gel o güzel ba(ng)a ki düşdi bu gö(ng)ül sa(ng)a Beni iletme bir ya(ng)a seni gerek seni Gel ey begüm olan güzel güzeller içre han güzel Perî gibi a can güzel ba(ng)a seni gerek seni İnan bu sözüme inan degüldür ey perî yalan Tapu(ng)dur imdi ba(ng)a can seni gerek seni Çü azmîyüm senü (ng) qulu (ng) sal imdi boynuma qol</p>
<p>(ng) Odur ki gözlerin yolu(ng) ba(ng)a seni gerek seni</p>
<p>büyük bir benzerlik gösteriyor. Hattâ Yunus Emre'nin kullandığı hiçe vezniyle (4+4+4+4) Nazmî'nin kullandığı aruz vezni (mefâilün mefâilün mefâilün mefâilün) arasında bile büyük bir benzeyiş var. Yalnız Yunus Emre'nin mutasavvıfâne yazdığı bu aşk şiirini Nazmî maddîleştirmiştir. Acaba Nazmî'nin Yunus Emre tesirinde kaldığı iddia olunabilir mi? Bu hususta müspet bir cevap vermek güçse de 1438 tarihinde Türkler’e esir düşerek yirmi yıl kadar Edirne, Bergama, Bursa ve Kıbrıs’ta yaşadıktan sonra memleketine dönen Mülbahlı yabancının Yunusa ait iki metin neşretmesinden bazı şeyler istidlal edebiliriz. [8] Bir kere Mülbahlının yirmi yıl Türkiye’de kaldığı halde memleketine dönünce Türkçe şiir olarak yalnız Yunus'un ilâhilerini neşretmesi Yunus Emre'nin Türkiye’de çok tanınmış olduğunu anlatıyor. Sonra onun Edirne’de bulunmuş olması, Yunus'un Edirne’de de aynı şöhreti kazanmış olduğu neticesine, bir ihtimal olarak, bizi götürüyor. Bundan başka Mülbahlı Türkiye’de 1438-1458 yıllarında kalmış, Nazmî ise 1500'den önce doğmuştur ve Edirnelidir Acaba Nazmî, Yunus Emre'nin şiirlerine âşinâ değil miydi? Çünkü Yunus'un şiirleri Mülbahlıdan 50-60 yıl sonraya kadar da pekâlâ Türkiye’de şöhretini muhafaza edebilir ve Nazmî de, hiç olmazsa bilmeyerek, onun tesirinde kalmış olabilir. Bundan başka, bazı benzeyişler, Nazmî'nin Mevlût sahibi Süleyman Çelebi'yi de taklit ettiği zehabını uyandırıyor. Meselâ Nazmî'nin:</p>
<p>Bir kişi kim Te(ng)ri buyruğın duta Her işi qolay eder Te(ng)ri a(ng)a, (9,15)</p>
<p>beyti ile Süleyman Çelebi'nin:</p>
<p>Allah adını her kim ol evvel a(ng)a</p>
<p>Her işi âsân eder Allah a(ng)a [9]</p>
<p>beyti hemen hemen birbirinin aynıdır. Bundan başka Mevlûdun ilk beyitleriyle Nazmî'nin 285 numaralı mevizasının bazı beyitleri hemen hemen birbirinin aynıdır ki Mevlûdun asırlardır Türk vicdanı üzerindeki tesiri düşünülünce Nazmî'nin, bilerek veya bilmeyerek, bu tesir altında kalmış olması her halde pek aykırı bir düşünce olmasa gerektir.</p>
<p>Nazmî'nin divanında ismi haslarla birlikte (ki 25 tanedir) 1700 kelime vardır. Nazmî'nin 16. asırda yaşadığı, üçüncü derecede bir şair olduğu ve divân-ı türkî-i basît'in de 80 sayfalık bir eser olduğu düşünülünce, eserin lügat bakımından zengin veya yoksul olduğu hakkında kafi hüküm vermek için ilk önce 16. asır Türkçe’sinin umumî lügatini ve sonra da bu asırdaki öteki şairlerin eserlerinin Lûgatçelerini tespit etmek icap eder. Bununla beraber burada şu kadarını söyleyebilirim ki Nazmî lügat bakımından bu günün ikinci derecede şairlerinden zengindir.</p>
<p>Ben Nazmî'nin divanındaki bütün kelimeleri harf sırasıyla dizip bulundukları sayfa ve satırları da tespit ettim. Ancak bugünün dilinde kullanılan sözleri, boşuna yer tutmasınlar diye, buraya almıyorum. Aşağıdaki Üste bugünkü Türkçe’de kullanılmayan öz Türkçe sözlerdir: <span style="font-weight:bold;">acığ: </span>dert, keder, elem, tasa, öfke, öç, acı. 20,14.</p>
<p><span style="font-weight:bold;">ağu: </span>zehir, baldıran, çok acı şey. 22,17; 40,2.</p>
<p><span style="font-weight:bold;">al: </span>Kurnazlık, hile, sevkülceyş, aldatmaklık, düzen, dek. 6,13. ala: elâ. 6,14; 39,5; 43,14.</p>
<p>ala(ng): orman içinde aydınlık yer, ovada yükselen tepe, arkların iki kenarına ve sair mahallere tepeler gibi uzun tümsekleşip toplanan toprak, orman içinde açıklık, ormanın ağaçsız yeri, ırmakların eğri büğrü aktığı yerlerin sahilinde bulunan yükseklikler. 64,13,14.</p>
<ul style="list-style:none;"><li>
<p>[1] &quot;Türkiye’de Osmanlı sülâlesinin hâkim olması&quot; cümlesi belki bazılarınca garip görünür. Halbuki tarihî hakikat şudur: Milâdî on birinci asra kadar yalnız bir tek Türk vatanı vardı. Bu vatan şarkî Avrupa’yı da kendisine ekleyen Orta Asya’da idi. On birinci asırda ikinci bir Türk vatanı kuruldu. Bu, Selçukluların kurduğu Türkiye imparatorluğu idi. Bu imparatorlukta önce Selçuk sülâlesi, sonra İlhanlı sülâlesi hâkim oldular, ilhanlılardan sonra beylikler devri başladı. Bu beyliklerden Osmanlı beyliği ötekilerini ortadan kaldırarak siyasî birliği kurdu. Onun için yukarda &quot;Türkiye’de Osmanlı sülâlesi hâkim olduktan sonra..&quot; dedim. Tarihimizin bu şekilde mütalaa olunması icap ettiğini ilk defa ileri süren büyük Türkçülerden Rıza Nur Bey olmuştur.</p></li>
<li>
<p>[2] Köprülüzade, Nazmi'nin on beşinci asır sonu veya on altına asır başlarında doğmuş olacağım söylüyor (ilk mübeşşirler, 52). Yavuzun Çaldıran ve Mısır seferlerine iştirak ettiğim kendi şiirlerinden öğrendiğimiz Nazmi'nin on altına asrın ilk yıllarında doğmasına imkân yoktur. Çünkü Yavuzun Çaldıran seferi 1514'te olduğuna göre, Nazmi'nin bu savaşta 13-14 yaşında bulunması icap eder. Bu ise bir Osmanlı sipahisi için pek uzak bir ihtimaldir.</p></li>
<li>
<p>[3] Nazmî kendi zamanına göre aruzu çok muvaffakiyetsiz kullanmıştır. Bununla beraber kullandığı açık Türkçe itibarıyla da bunda mazurdur. Nazmî'nin şiirlerindeki aruzun çok defa zoraki olması yüzünden bunların vezinlerini tayin ederken bazen Köprülüzade Fuat Bey de aldanmıştır; meselâ Köprülüzade’nin fâilâtün fâilâtün fâilâtün fâilün vezninde bulduğu şu 18 numaralı gazel hakikatte feilâtün feilâtün feilâtün feilün veznindedir:</p></li>
<li>
<p>[4] &quot;Enek&quot; çene, yahut çenenin alt kısmı demektir.</p></li>
<li>
<p>[5] Dîvan-ı türkî-i basît, 59, 3. Bakınız: Hikâye-i Ferhat</p></li></ul>
<p>ile Şîrin, taşbasması, s. 60</p>
<ul style="list-style:none;"><li>
<p>[6] Köprülüzade Fuat, ilk Mübeşşirler, 52-53</p></li>
<li>
<p>[7] Dîvan-ı türkî-i basît, 57. 8: Derneğine yâr kim vardı nice engelleri(ng) - Xan Süleyman saknasun kim vardı Macarüstine.</p></li>
<li>
<p>[8] Köprülüzade, İlk Mutasavvıflar, 295.</p></li>
<li>
<p>[9] Süleyman Çelebi, Mevlût taşbasması, 6; Musahhah Mevlût, Rıza Efendi basımı, İstanbul Mahmut Bey Matbaası, 1327, S. 2; Mevlidi Şerif, Ahmet Halit basımı, S. 3</p></li></ul>
<h2><a id="bookmark12"></a><span style="font-weight:bold;">ALAŞ</span></h2>
<p>Kazak Türkleri'nden Hasan Oraltay'ın &quot;Alaş&quot; adındaki 200 sayfalık kitabı Türk tarihinden birkaç sayfanın hikâyesidir. Hemen hemen aynı ağzı konuşup komşu olan Kazaklar'la Kırgızlar'ın, daha eski zamanlarda Kazak ve Kırgızlar’la birlikte Özbek ve Nogaylar'ın savaşı uranı (parolası) olan &quot;Alaş&quot; kelimesinin nereden geldiği, ne demek olduğu hakkında bugün ancak faraziyeler mevcut olup mânâsı kesin olarak belli değilse de bugünkü kullanışı ile Kazak ve Kırgızlar'ı ortaklaşa anlatan bir kelime olduğu söylenebilir. Türkler arasında millî şuur uyandıkça geçmiş yüzyıllara doğru yönelmek temayülleri de artmış ve Türk toplulukları kendilerini daha birleştirici adlarla anmak lüzumunu duymuşlardır. Doğu Türkistan Türkleri'nin artık unutulmuş olan &quot;Uygur&quot; adını benimseyerek &quot;Kaşgarlı&quot;, &quot;Yarkentli&quot; vesaire gibi parçalara bölünmekten kurtulmak isteyişleri gibi Kazaklar da Batı Türkistan'ın bütün kuzey bölgelerini birleştirecek &quot;Alaş&quot;ı devlet adı diye almakla aynı millî şuura daha önce ermişlerdir.</p>
<p>Birinci Cihan Savaşı sonunda Rusya yenilip yıkılırken Çarlık içindeki milletler bağımsızlık davasına koşmuşlar ve önceden hazırlıklı olan Polonyalılar, Finler, Estonlar, Letonlar ve Litvanlar millî devletlerini kurabilmişlerdir. Bu hengâmede Türkler de aynı bağımsızlık davasına kalkmışlarsa da başarıları geçici olmuş, ayrı ayrı kurulan devletleri kısa bir süre sonra Bolşevikler tarafından istilâ edilmiştir. Öteki milletler başarıya kavuştuğu halde Türkler’in aynı sonucu alamayışlarının iki sebebi vardır: Birinci sebep, Türkler'în öteki milletler çapında hazırlıklı olmayışları, ikincisi de pek geniş bir bölgeye yayılmış olup millet adından çok özel topluluk adıyla (Kazak, Özbek, Başkurt, Kırgız, Tatar, Azeri. vesaire) yaşamaya alışık bulunmasıdır.</p>
<p>Hazırlıklı olmayışları aydın tabakanın sayıca azlığından ve iktisadî gerilikten doğuyordu. Böyle olduğu halde Kazak aydınları yetersiz hazırlıklarıyla devlet kurmak teşebbüsünden geri kalmamışlar ve &quot;Alaş Orda&quot; adıyla millî devletlerinin kurmuşlardır. &quot;Orda&quot; kelimesi Türkiye Türkleri'ndeki &quot;ordu&quot;nun karşılığıdır. &quot;Ordu&quot; ilkönce Orkun yazıtlarında görülen bir kelime olup bugünkü gibi asker bütünü değil, devlet merkezi veya askeri karargâh anlamında kullanılmıştır. Cengiz devleti zamanında ise yine &quot;karargâh&quot; &quot;devlet karargâhı ve daha sonra &quot;devlet&quot; mânasında ve &quot;orda&quot; şeklinde kullanılmış, büyük kağanlığın Kuzey-Batı bölümü &quot;Altın Orda&quot; adını almış, bunun Doğu ve Batı’daki iki bölümü de &quot;Gök Orda&quot; ve &quot;Ak Orda&quot; diye adlandırılmıştır.</p>
<p>Alaş Orda adı aynı geleneğe göre verilmiş bir addır. Hepsi de Kazak aydını olan kurucuları ülkücü Türkler olup yalnız Kazaklar'ı değil, bütün Türkleri tek millet diye düşünen akıl ve şuur sahibi kimselerdi. Hasan Oraltay bu eserinde Alaş Orda'nın ileri gelenlerini, bulabildiği bilgi oranında tanıtmakta, Alaş Orda'nın talihsiz tarihini kısaca vermekte, Alaş Ordacılar'ın Doğu Türkistan'a geçmiş olanları hakkında da özlü bilgi sunmaktadır.</p>
<p>Türkçü Kazak şairi Cumabayoğlu Mağcan (1894-1938)'ın biyografisine haklı olarak fazla yer verilmiştir. Şiirleri arasında “Türkistan&quot; başlıklısı tam bir Türkçü eser olduğu gibi &quot;Alısdağı Bavırıma&quot; (= Uzaktaki Kardeşime) başlıklısı da Kurtuluş Savaşındaki Türkçü eser olduğu gibi &quot;Alısdağı Bavırıma&quot; (= Uzak) dır. &quot;Türkistan&quot; şiirinin son dört mısrası, Türkiye Türkçe’siyle şöyle demektedir:</p>
<p>&quot;Turan'da Türk ateşe benzeyerek gezip tozmuştur. Türk'ten başka kim böyle ateş gibi doğmuştur? Nice Türk boyu miraslarını alıp dağıldığında Kazağa da baba evi kalmış değil midir?&quot;</p>
<p>Mağcan'ın burada baba evi dediği şey asıl Türkistan olan bugünkü Kazakistan'dır. Türkiye Türkleri için yazdığı &quot;Uzaktaki Kardeşime&quot; başlıklı şiir de Türkiye Türkçe’sine göre şöyle bitmektedir:</p>
<p>Kardeşime! Sen o yanda, ben bu yanda kaygıdan durmaksızın kan yutuyoruz. Kul olup durmak yakışır mı? Gel, Altay'a, ata mirası Altındağa gidelim...</p>
<p>Ho Amcaya, Lumumba'ya, Gevara'ya, Allende'ye şiirler (!) yazan serseriler şüphesiz Mağcan'dan duygulanmazlar ama Türk soyunun çocukları bu mısralarla içlerinde Altaylar'ın özleyişini yanık yanık duyarlar.</p>
<p>Üzülmesinler!</p>
<p>Nasıl olsa günün birinde Altaylar'da millî tören yapılacaktır!..</p>
<p>3 Ekim 1973.ÖTÜKEN, 1973, Sayı: 10</p>
</body>
</html>