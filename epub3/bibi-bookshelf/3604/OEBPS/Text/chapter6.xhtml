<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		
		<title>İletişimde Ustalaşmak</title>
		<link href="../Styles/main.css" rel="stylesheet" type="text/css"/>

	</head>
	<body xmlns:epub="http://www.idpf.org/2007/ops" class="chapter" epub:type="chapter" id="chapter-6">
<div style="display:none;"><a id="GBS.0061.01"></a></div>
		<div>
      <h1>6 <span>BİZE NASIL DAVRANACAKLARINI <br/>BAŞKALARINA BİZ ÖĞRETİRİZ</span></h1>
			
			<p>Bize nasıl davranacaklarını sadece çocuklarımıza değil, ilişkide olduğumuz herkese biz öğretiriz. Çocuklarla kurduğumuz ilişkiden yola çıkarsak bunu daha iyi anlayabiliriz. Yeni doğan bir bebek henüz hiçbir şey bilmez; her şeyi bizden öğrenir. Onun kişiliğini adım adım biz şekillendiririz. Sorunlu bir çocuk mu, sorumlu bir<a id="GBS.0061.02"></a> çocuk mu, uyumlu bir çocuk mu, uyumsuz bir çocuk mu olacağı bize bağlıdır. Onu, pısırık, mıymıntı, beceriksiz, özgüvensiz bir hale de getirebiliriz; sempatik, girişken, becerikli, kendine güvenen biri haline de. Bu onunla kurduğumuz ilişkide ve iletişimde belirlenir. </p>
			<p>Çocuğun kişiliği, ailesiyle, arkadaşlarıyla, öğretmenleriyle özetle çevresiyle kurduğu ilişki içinde şekillenir. Burada, ilk<a id="GBS.0061.03"></a> yıllarını geçirdiği ailesiyle kurduğu ilişki çok belirleyicidir. Onunla kurulan ilişki bir taraftan çocuğun kişiliğini şekillendirirken, diğer taraftan bize nasıl davranacağını ona öğretir. </p>
			<p>Bir ailede baba figürüyle anne figürü çocuğun gözünde farklıdır. Bu farklılık sadece ayrı cins oluşlarıyla açıklanamaz. Ailede erkeğe ve kadına biçilmiş roller, ilişki içinde kendisini şekillendiren farklı<a id="GBS.0061.04"></a> hukuklar da oluşturur: Annelik hukuku ve babalık hukuku. Anne de baba da kendi hukukları içinden çocukla ilişki kurarlar. Örneğin geleneksel ailede bu hukuk çok belirgindir. Baba evin reisidir; saygı duyulması ve korkulması gereken kişidir. Onunla çok yakın olunamaz. Bu mesafe onunla kurulan ilişkinin her safhasında sürekli hatırlanır. Bazı ailelerde çocuklar, hatta bazen eşler babaya “siz” diye<a id="GBS.0061.05"></a> hitap eder. Anne ise koruyan, kollayan şefkat gösteren bir konumdadır. Bazen bunalıp çocukları babalarına şikayet etse de genellikle onları babanın hışmından koruyan kişidir. </p>
			<p>Çocuk annesiyle ve babasıyla bu hukuklar içinde ilişki kurar. Çocuk aynı çocuktur ama annesine farklı babasına farklı davranır. Çünkü onlara nasıl davranacağını, onlarla nasıl ilişki kuracağını öğrenmiştir. Annesine<a id="GBS.0062.01"></a> davrandığı gibi babasına davranmanın kendisi için hiç de iyi sonuçlar doğurmayacağının farkındadır. Tabii ki çocuğun annesi ve babasıyla ilişkilerini sadece bu hukuk belirlemez. Bu hukuk yalnızca genel çerçeveyi çizer. Eğer tüm ilişkileri bu hukuk belirleseydi aynı ailede yetişmiş olmasına rağmen farklı kişilik yapılarına sahip çocukların durumunu açıklayamazdık. Çocukların kız mı, erkek mi, ilk mi,<a id="GBS.0062.02"></a> son mu yoksa ortanca mı olduğuna, hatta aralarında kaç yaş bulunduğuna göre anne babanın onlara davranışı farklılık gösterir. Bir de doğuştan getirdiğimiz farklı özelliklerimiz, farklı karakterlerimiz<sup><a epub:type="noteref" href="#f3">*</a></sup> ve farklı yeteneklerimiz de buna eklenince kardeşler arasındaki farklılık anlam kazanır. Ama burada bizim üzerinde duracağımız, çocuğun kişiliği değil. Biz, çocuğun, çevresindeki insanlara neden<a id="GBS.0062.03"></a> farklı davrandığı üzerinde duracağız. </p>
			<p>Çocuk çevresindekilere farklı davranır çünkü ona farklı davranılmaktadır. </p>
			<p>Bunu kendi çocukluğumda çok net biçimde deneyimlemiştim. Nedense babam bana çok güvenir ve yalan söyleyebileceğimi hiç düşünmezdi. Annemse,  doğruyu söylesem bile yalan söylediğimi varsayar ve bana güvenmediğini hissettirirdi. Zaman içinde annemle babama farklı davranmaya başladım.<a id="GBS.0062.04"></a> O günlerde bunun bilincinde değildim. Bugün dönüp baktığımda ikisine karşı davranışımdaki bu farklılığı çok net bir biçimde görebiliyorum. </p>
			<p>Babam çok soru sormazdı ama sorduğunda ona doğruyu söylemeye özen gösterirdim. Çünkü yalanım açığa çıktığında kaybedeceklerim, yalan söyleyerek kazanacaklarımdan çok daha büyüktü: Babamın bana olan güvenini kaybedecektim. Yalanla kazanacağım hiçbir “ödül”<a id="GBS.0062.05"></a> bu bedeli ödemeye değmezdi. </p>
			<p>Annemse doğruyu söylesem bile bundan kuşku duyardı. Ona da işime nasıl geliyorsa öyle davranırdım. O an durumu kurtarmak için yalan söylemem gerekiyorsa düşünmeden söylerdim. Bundan herhangi bir sıkıntı duymazdım. Nasıl olsa doğruyu söylesem de bundan kuşku duyacak, doğruyu söylediğimden emin olamayacaktı. Bunlar, ebeveynimle ilişkilerimde onların öğrettikleri<a id="GBS.0063.01"></a> şekilde kendilerine davranmamın örnekleridir. Öğretmenlerimle ilişkilerimde de bende iz bırakmış anılarım var. </p>
			<p>Lise yıllarımda tembel ve oldukça yaramaz bir çocuktum. O sıralarda lise ikide bölümler fen ve edebiyat diye ikiye ayrılırdı. Zeki, kendine güveni olan çocuklar fen bölümünü, yeteri kadar zeki olmayan ve kendine güvenmeyen çocuklar edebiyat bölümünü seçer gibi saçma bir düşünce de<a id="GBS.0063.02"></a> vardı. Bir gün fizik hocamız babama benim edebiyatı seçmemin daha iyi olacağını söylemiş. Babam bundan, “Saim fen bölümünde başarılı olamaz” mesajını almış olmalı ki bana aktarırken de bu mesajı iletti. Yüzündeki ifadede bir hayal kırıklığı vardı. Bu durumdan çok etkilenmiştim. Matematikte ve fen derslerinde başarısız olmama rağmen o gün fen bölümüne gitmeye karar verdim. Oysa edebiyatı seviyor,<a id="GBS.0063.03"></a> kompozisyondan iyi notlar alıyordum. Aynı zamanda çok sosyaldim; voleybol, basketbol, futbol oynuyor, bayramlarda okul adına şiirler okuyor, okul piyeslerinde oynuyordum. </p>
			<p>Bu mesajı annemden almış olsaydım beni bu kadar etkiler miydi, bilmiyorum. Ama seçimimde babamı hayal kırıklığına uğratmamak duygusu olduğunu çok iyi biliyorum. Lise ikide cebir ve geometriden ikmale kalmam ise beni inanılmaz<a id="GBS.0063.04"></a> kamçıladı. O yaz çok çalıştım ve her iki dersten de on alarak sınıfı geçtim. Hatta cebir ve geometriyi bir alt sınıftakilere özel ders verecek kadar geliştirdim. </p>
			<p>Yıllar sonra babama bir yalan söyledim ve yalanım açığa çıktı. Bu, gençlik yıllarımdan bu yana hatırlayabildiğim babama söylediğim ilk yalanımdı ve sonuncusu oldu. </p>
			<p>Birinci evliliğimin ilk yıllarıydı. Her bayram hem eşimin ailesini<a id="GBS.0063.05"></a> hem de benim ailemi ziyaret ederdik. Bizimkilerin evi bize çok yakın olduğu için önce onlara uğrar sonra eşimin ailesine giderdik. Kayınvalidem o bayram bizi sabah kahvaltısına beklediğini söyledi. Naçar davete uyduk ve önceliği kayınvalideye verdik. </p>
			<p>Kahvaltıdan sonra bizimkilere gidebilirdik. Öğleye doğru kalkmaya yeltenirken eşimin kayınvalideme bitişik oturan dayısına öğle yemeğine davetli<a id="GBS.0064.01"></a> olduğumuzu öğrendik. Henüz benim “Hayır” demeyi bilmedim yıllardı. Neticede bizimkileri ziyaretimiz ikindiyi buldu. Eve vardığımızda kapıyı annem açtı ve ilk sorusu, “Nerede kaldınız, baban sizi çok merak etti” oldu. Annem merak etmemişti çünkü kayınvalidelere gittiğimizden emindi. Vereceğimiz cevabı önceden hazırlamıştık. Doğruyu söylememiz halinde bu, ailelerimiz arasında bir sıkıntı yaratabilir,<a id="GBS.0064.02"></a> bizi de zor duruma düşürebilirdi. Yatılı misafirimiz olduğunu, bu yüzden hemen çıkamadığımızı söyledik. Aslında evde bir misafirimizin olduğu doğruydu; bir arkadaşımız bizde kalıyordu. Yani kısmen yalan söylemiştik. Bir süre sonra babamın evde olmadığını fark ettim. Gecikince bizi merak etmiş, annemin, “Merak edilecek bir şey yok, mutlaka kayınvalidelerine gitmişlerdir” demesine aldırmadan<a id="GBS.0064.03"></a> başımıza bir şey gelmiş olabileceği endişesiyle biz gelmeden kısa bir süre önce bizim eve gitmişti. </p>
			<p>O an yalan söylediğimize bin pişman oldum. Ama söylemiş bulunmuştuk bir kere ve artık geri dönemezdik. Annemin yüzünde yine bize inanmaz bir ifade vardı. Sanki, nasıl olsa birazdan baban döner ve yalan söylediğiniz açığa çıkar diyordu. Acaba evdeki arkadaşımız babama ne söylemişti? Kayınvalidelere<a id="GBS.0064.04"></a> gittiğimizi söylememiş olmasını diliyordum. </p>
			<p>Sonunda babam geldi. Annem misafirimizin olduğuna bile inanmadığından olsa gerek soruyu yanlış sormuştu: “Misafirleri varmış, öyle mi?” Babam sadece, “Evet misafirleri varmış” demekle yetindi. Böylece hem yalan söylememiş, hem de bizi zor duruma düşürmemişti. Ama yüzünden gerçeği öğrendiğini hissedebiliyordum.</p>
			<p>Birkaç gün sonra babam benimle<a id="GBS.0064.05"></a> konuşmak istedi. Dışarıda buluştuk. Bana, “Bugüne kadar sana hep inandım, senin yalan söylemediğini düşündüm ama hayal kırıklığı yaşadım. Hangi gerekçeyle olursa olsun keşke bana yalan söylemeseydin” dedi. </p>
			<p>Kendisine nasıl davranmam gerektiğini bana öğretmişti. Yıllarca ona hep öğrettiği gibi davrandım. Annem de kendisine nasıl davranmam gerektiğini öğretmişti. Ona da öğrettiği gibi davrandım.<a id="GBS.0065.01"></a> Gerçi gençlik yıllarımdan bu yana anneme yalan söylemem için bir nedenim yok. Beni yalan söylemeye zorladığı zamanlarda bu konuda konuşmak istemediğimi belirtip geçiyorum. </p>
			<p>Evet, kişiliğimiz ne olursa olsun herkese bize öğrettikleri gibi davranırız. Farkında olmadan öğreniriz nasıl davranmamız gerektiğini. </p>
			<p>Küçük bir çocuk düşünün; bizden yapmak istemediğimiz bir şey istiyor. İsteğini<a id="GBS.0065.02"></a> geri çeviriyoruz. Ama o kararlı, hemen vazgeçmiyor. Israr ediyor. Belki önce sevimli olmayı deniyor. Bütün şirinliğiyle, “N’olur, lütfen!” gibi şeyler söylüyor. Geri adım atmadığımızı görünce başka taktikler deniyor. Ağlamaya başlıyor. Amacı herkesin ortasında bizi zor duruma düşürmek. Olduğu yerde tepinmeye başladığında ise amacına ulaşıyor; teslim olup isteğini yerine getiriyoruz. Bu olayın birkaç<a id="GBS.0065.03"></a> kez tekrarlandığını ve her seferinde biraz daha uzun süre direnmemize rağmen sonunda teslim olduğumuzu düşünelim. Çocuğa verdiğimiz mesaj, “Tepinerek ağlarsan benden her istediğini alabilirsin” olur. </p>
			<p>Benzer durumda bir başka yetişkinin tavrının farklı olduğunu düşünelim; çocuk ne kadar yırtınırsa yırtınsın kararından dönmediğini varsayalım. Her seferinde çocuğun direnci biraz daha kırılacak<a id="GBS.0065.04"></a> ve direnme süresi kısalacaktır. Sonunda direnmekten tamamen vazgeçecek ve ilk “Hayır”la birlikte durumu kabullenecektir. Çocuğun bu yetişkinden aldığı mesaj ise, “Hayır diyorsa hiçbir şansım yok, boşuna kendimi yormayayım” olacaktır. Çocuk aynı çocuktur ama iki yetişkine de onların kendisine öğrettiği gibi davranır. </p>
			<p>Yetişkinler arasındaki ilişki de böyledir. Zaman içinde öğrettiğimiz davranışlarla<a id="GBS.0065.05"></a> karşılaşmaya başlarız. Aldığımız tepkiler bizi rahatsız ediyorsa bunun kendimizden kaynaklanan yanını göremez, karşımızdakini suçlarız. Bu yaklaşım sorumluluktan kurtardığı için bir ölçüde bizi rahatlatır. Ama sorunumuzu çözmez. </p>
			<p>Bir çift düşünelim; aralarındaki ilişki son derece eşitsiz kurulmuş olsun. Diyelim ki erkek kaba saba, despot, baskıcı biri. Kadını sürekli aşağılıyor, taciz ediyor.<a id="GBS.0066.01"></a> (Bu durumdaki bir çiftin ille de eğitimsiz olması gerekmez. Eğitimli çiftlerin de büyük bir kısmı daha rafine de olsa bir eşitsizlik yaşarlar.) Doğal olarak kadın bu durumu kabullenmek istemeyecektir. Belki zaman zaman kendisini ezen erkeğe isyan edecek, onun kendisine farklı davranmasını isteyecektir. Bütün enerjisini partnerini değiştirmek için harcayacaktır. Kendisinden dilenen bir özürle umutlanacak,<a id="GBS.0066.02"></a> yaşadığı yeni bir tacizle umutsuzluğa kapılacaktır. </p>
			<p>Bakış açısını değiştirmediği sürece sorunun kendisinde olduğunu görmesi mümkün değildir. Gerçekten de bu durumdan kendisini sorumlu tutması zordur; partnerine karşı elinden geldiğince iyi davranmaktadır, buna rağmen hak ettiği değeri alamamaktadır. “Objektif” bir şekilde dışarıdan baktığımızda sanki bütün sorun erkekteymiş gibi görülür;<a id="GBS.0066.03"></a> kadının hiçbir günahı yoktur. Erkek maçoluktan sıyrılabilip, duyarlı olabilse sorun da çözülecektir. İşte bizi yanıltan da bu tablodur. Çünkü bu, efendisinin eziyetinden bıkmış bir kölenin, sorunun çözümünün, efendisinin değişmesinde yattığını sanması gibi bir şeydir. Evet iyi davranan köle, kötü davranan efendidir ama sırf köle rahatsız oluyor diye hangi efendi efendiliğinden vazgeçer. Eğer köleyle<a id="GBS.0066.04"></a> efendi arasındaki ilişki kölenin bütün sızlanmalarına rağmen devam ediyorsa, bu ancak her iki tarafın da onayı olduğu içindir. Onaylamadığımız bir durumda kimse bizi köle yapamaz. <em>Ama bunun için bedel neyse ödemeye hazır olmak gerekir.</em> </p>
			<p>Hiç düşündünüz mü, neden Amerikalılar topraklarını ellerinden aldıkları Kızılderilileri değil de, kendileri için çok daha zor ve masraflı olan, Afrika kıtasından<a id="GBS.0066.05"></a> topladıkları siyahları köleleştirdiler? Eğer becerebilselerdi Kızılderilileri köleleştirirlerdi. Ama bir halkı kendi topraklarında köleleştirmek çok zordur.</p>
			
			<div>
				<h1>Eşitsiz İlişkiler de Onay Üzerine Kurulur</h1>
				<p>Eğitimlerde, eşitsiz ilişkileri iki tarafın da onayladığını söylediğimizde bu tespit hemen kabul görmez. Özellikle de bu tür ilişkiler sürdüren kişiler buna itiraz ederler. </p>
				<p><a id="GBS.0067.01"></a>“Partnerimin bana karşı tacizlerine sessiz kalmıyorum, her seferinde tepki gösteriyorum, hiçbir şekilde onayladığımı düşünmüyorum ama bu, onun duyarsız davranışlarını engellemiyor.”</p>
				<p>Tepki göstermeyi, ezilmeyi onaylamadığımızın delili olarak görüyoruz. Ya da onaylamayı, sessiz bir şekilde kabullenmek olarak düşünüyoruz. Böyle düşündüğümüz için de bizi mutsuz eden ilişkiler içinde yıllarca kalmayı<a id="GBS.0067.02"></a> sürdürüyoruz. Beğenmediğimiz davranışlar karşısında hep aynı sonuçları almamıza rağmen tepkilerimizi değiştirmeyi düşünmüyoruz bile. İlişki bir tarafın lehine diğer tarafın aleyhine bir noktada sürüp gidiyor. </p>
				<p>Bizim mutsuz olmamız, ilişkiden tat almamamız bir şeyi değiştirmiyor; eğer sürdürüyorsak, durumu onayladığımız anlamına gelir. </p>
				<p>Bir arkadaşınızla iş ortağı olduğunuzu düşünün;<a id="GBS.0067.03"></a> aranızda uyum yok, arkadaşınız sizin düşüncenizi almadan tasarruflarda bulunuyor; sizse bundan rahatsız oluyor ve her seferinde arkadaşınızı eleştiriyorsunuz. Arkadaşınız da yarım yamalak sizden özür diliyor ve bir dahaki sefere dikkat edeceğini söylüyor ama yine bildiğini okuyor. Bu durumdan ötürü iş hayatınız size keyif vermiyor. Ortağınızın, eleştirilerinizi bir gün dikkate alacağı umuduyla mutsuz<a id="GBS.0067.04"></a> da olsanız bu beraberliğe katlanıyorsunuz. </p>
				<p>Ortaklığınızı devam ettirmeniz bu ilişkiye onay verdiğiniz anlamına gelmez mi? Aranızdaki ilişkinin eşitsiz olması ortaklığa verdiğiniz onayı değiştirmiyor. Ortağınızı onaylamıyorsunuz ama ortaklığı ve ilişkiyi değiştirmeyerek bu düzeni onaylıyorsunuz.</p>
				<p>Bu örnekte olduğu gibi, tüm ilişkilerde kişilerin davranışlarını ilişkiye verdiğimiz onay<a id="GBS.0067.05"></a> belirler. İlişkiye verdiğimiz onay değişmediği sürece hoşlanmadığımız davranışlarla karşılaşmamız kaçınılmazdır. İlişkiyi değil, karşımızdakini değiştirmeye <em>çalıştığımız </em>için hiçbir sonuç alamayız. </p>
			</div>
			
			<div>
				<h1>İnsanlar Değişime Değil, Değiştirilmeye Karşıdır</h1>
				<p>Burada yeri gelmişken bir parantez açarak, <em>çalışmak </em>fiili üzerinde biraz duralım. Aslında, <em>çalışmak </em>fiili bir başka fiilin<a id="GBS.0068.01"></a> arkasından geliyorsa, bir anlamı, yaşamda bir karşılığı yoktur. Ne demek istediğimi basit bir deneyle daha iyi anlatabileceğimi sanıyorum. </p>
				<p>Şimdi elinize herhangi bir şey alın, yere düştüğünde kırılmayacak bir şey; bu bir kalem ya da bir silgi olabilir ve bu nesneyi bırakmaya <em>çalışın</em>. Şu anda kalemi elinizde mi tutuyorsunuz, yoksa bıraktınız mı? Hangisi olursa olsun fark etmez, her iki durumda<a id="GBS.0068.02"></a> da benim söylediğimi yapmıyorsunuz. Kalemi bıraktıysanız, neden bıraktınız? Size bırakın mı dedim? Eğer hala elinizdeyse, neden tutuyorsunuz? Size elinizde tutun mu dedim? Size söylediğim, “Kalemi bırakmaya<em> çalışın</em>”dı. </p>
				<p>Gördüğünüz gibi, gündelik yaşamda sıkça kullandığımız <em>çalışmak</em> fiili bir başka fiille birlikte kullanılırsa bizi hareketsiz kılar. Zaten biz de bu fiili genellikle bu şekilde<a id="GBS.0068.03"></a> yapmak istemediğimiz şeyler için kullanırız. Örneğin; davet edildiğimiz bir yere gitmek istemiyorsak, “Gelmeye çalışacağım” gibi bir cevap veririz. Böylece, aslında gitmek istediğimizi ama eğer gidemezsek, bunun elimizde olmayan nedenlerden kaynaklanacağını anlatmış oluruz. Tabii ki bu dürüstçe bir yaklaşım değildir; karşımızdakini kırmamak adına bile yapılsa dürüstçe değildir. Hadi, çok fazla<a id="GBS.0068.04"></a> haksızlık yapmayalım, kırk yılda bir çalışmak fiilini iyi niyetimizi ifade etmek için kullanmış olalım. Ama bu şekilde iyi niyetimizi değil, söz konusu olan her neyse onu yapmaya istekli olmadığımızı aktarmış oluruz. </p>
				<p>Bu kısa açıklamadan sonra tekrar konumuza dönecek olursak; ilişkide karşımızdakini değiştirmeye çalışmanın ne kadar anlamsız ve karşılıksız olduğunu görebiliriz. Birilerini<a id="GBS.0068.05"></a> değiştirmeye kalkışmak, bir başka nedenle de imkansızdır; değiştirmeye kalkıştığımız insanlarda dolaylı olarak “yeterli ve değerli değilsin” duygusu yaratırız. </p>
				<p>“Değişmelisin, çünkü değiştirmen gereken olumsuz özelliklerin var. Bu halinle seni beğenmiyorum, onaylamıyorum.” İnsanlar buna karşı direnirler, kendilerini savunurlar. Kimsenin kendisini yetersiz ve değersiz hissettiren birine karşı<a id="GBS.0069.01"></a> olumlu duygular beslemesini bekleyemeyiz.</p>
				<p>Buna karşın insanlar değişime karşı değildir, çünkü değişim insanların yeterlilik ve değerlilik duygusunu yükseltir. </p>
				<p>Değişim, kendi eksiklerimizi görme ve bunları giderme ihtiyacından kaynaklanır. Zaaflarımızı aşma doğrultusunda attığımız her adım bir değişimdir ve bizi biraz daha yeterli hale getirmiştir. Bu gelişmeyi yaşadığımız için de kendimizi<a id="GBS.0069.02"></a> daha değerli hissederiz. </p>
				<p>İnsanların değişimlerine katalizör olabiliyorsak onların özgüvenlerinin yükselmesine yardımcı oluruz. Özetle insanlar; özgüvenlerini düşürücü eleştirilere kapalı, yükseltici eleştirilere açıktır. </p>
				<p>Şimdi kendi ilişkilerimize bakalım. Beğenmediğimiz davranışlar karşısında gösterdiğimiz tepkilerimize göz atalım. Ne kadar yargılayıcıyız? Tepkilerimizle karşımızdakinin<a id="GBS.0069.03"></a> özgüveni üzerinde nasıl bir etki yaratıyoruz; aşağı mı çekiyoruz, yoksa yukarı mı? </p>
				<p><em>Değiştirmeyi </em>hedef alan her tepki karşımızdakinin özgüveni üzerinde olumsuz bir etki yaratacağı için bir dirençle karşılaşır. <em>Değişimi </em>amaçlayan her tepki ise özgüveni yükselteceğinden hedefini bulur. </p>
				<p>Buradan, olumsuz eleştiri yapmanın yanlış olduğu gibi bir sonuç çıkarmayın. Olumsuz eleştirilerde bile<a id="GBS.0069.04"></a> amacımız, öncelikle kendimizi değiştirmek ve değişimi ilişkimize yansıtmak olmalıdır. Örneğin; beğenmediğimiz bir davranışla karşılaştığımızda doğrudan karşımızdakini eleştirmek yerine (ki bunu çoğu kez yargılayıcı bir şekilde yapıyoruz) bu davranışın kendi üzerimizdeki etkilerini paylaşabiliriz. Böylece, bir daha bu tür bir davranışla karşılaşmamamız için eskisinden farklı nasıl davranmamız gerektiği<a id="GBS.0069.05"></a> üzerinde düşünme, aynı zamanda karşımızdakine kendisini sorgulama ve değiştirme fırsatı tanımış oluruz. Aslında sadece olumsuz eleştirilerde değil, olumlu eleştirilerde de etkilendiğimiz davranışların üzerimizdeki etkisini paylaşmak çok geliştiricidir. </p>
				<p>“Şu davranışın beni çok etkiledi; kendimi kötü hissettim, sana kırıldım.”</p>
				<p>“Böyle davrandığında çok etkileniyorum; hem kendimi sana daha<a id="GBS.0070.01"></a> yakın hissediyorum hem de değerli biri olduğumu.” </p>
				
				<p class="margined">Biri olumsuz diğeri olumlu iki eleştiri ama ikisi de değiştirici değil, geliştirici. Çünkü her ikisinde de yargılama yok, duyguların sorumluluğu üstlenilmiş. Bizim duygularımızdan karşı tarafı sorumlu tutmuyor. </p>
				<p>Dikkat ederseniz olumsuz eleştiriyi geçmiş zamanla yaptım. Bu, karşımızdakine, “Benim için bu olay geçmişte kaldı” şeklinde<a id="GBS.0070.02"></a> bir mesaj iletir. Partnerimize, olumsuz davranışını ileriye taşımayacağımız güvenini verir. Böylece ona, davranışını değerlendirme, benzer yanlışları tekrarlamama şansı tanırız. </p>
				<p>Olumlu eleştiriyi ise şimdiki zamanla yaparak karşımızdakine, “Davranışının üzerimdeki olumlu etkisi hala sürüyor” mesajını veririz; bu tür güzel davranışlar için onu özendiririz. </p>
				<p>Görüldüğü gibi, bize nasıl<a id="GBS.0070.03"></a> davranacaklarını başkalarına öğretirken, dikkat etmemiz gereken şeyler hem kavrama hem uygulama açısından çok kolaydır. Denediğinizde alacağınız sonuca siz de şaşacaksınız. </p>
				
				<p class="margined"><strong>Özetle: </strong></p>
				<ul>
					<li>İnsanlar değişime değil, değiştirilmeye karşıdır.</li>
					<li>Başkalarını değiştirmeye değil, onlarla olan ilişkimizi değiştirmeye odaklanmalıyız. </li>
					<li>Ancak kendimizi değiştirerek ilişkimizi değiştirebiliriz.<a id="GBS.0070.04"></a> </li>
					<li>Eleştirilerimizi (ister olumlu, ister olumsuz olsun) duygularımızın yüzde yüz sorumluluğunu üstlenerek yöneltmeliyiz. </li>
					<li>Olumsuz eleştiriyi geçmiş zamanla, olumlu eleştiriyi şimdiki zamanla yapmalıyız. </li>
				</ul>
				<p class="">Dikkat etmemiz gereken bir başka nokta ise, her şeyin çok kısa bir zaman içinde değişmeyeceğidir. Hoşlanmadığımız davranışları insanlara bir günde öğretmedik. Bir günde de değiştiremeyiz.<a id="GBS.0070.05"></a> Siz değişimde kararlı olduğunuz takdirde sonuç almamanız mümkün değil. İlişkilerimizde zaman zaman hoşlanmadığımız tepkiler alıyorsak bilelim ki iletişimin bu formülü devrededir; onlara bunu biz öğretiyoruz. Bize nasıl davranacaklarını sanki alnımıza yazıyoruz. İnsanlar alnımızdaki yazıları okuyup bize “istediğimiz” şekilde davranıyorlar. Sonra da, “Bana neden böyle davranıyorsun?” diye<a id="GBS.0071.01"></a> onlara kızıyoruz. O yazılar orada durdukça bize farklı davranmaları mümkün değildir; bunu bir türlü anlamıyoruz. Alnımızdaki yazıyı değiştireceğimize insanları değiştirmeye çalışıyoruz. Ne yazık ki çok yorucu ve sonuçsuz bir çabadır bu! Ömrümüz bu sonuçsuz çabalarla geçiyor. </p>
				<p>Diyelim ki, insanların bize davranışlarından alnımıza, “Ben duyarsız biriyim” sözünü yazdığımızı fark ettik. Bu yazıyı,<a id="GBS.0071.02"></a> gerçekten duyarsızca davrandığımız için alnımıza yazdığımızı lütfen kabul edelim. Aksi takdirde bize böyle davranmazlardı. Bunu karşımızdaki insanların yansıtmaları olarak düşünürsek sadece kendimizi kandırmış oluruz. Elbette birçok kişi bize duyarlı olduğumuz duygusunu verirken bir kişi duyarsız olduğumuz mesajını veriyorsa bu, alnımızdaki yazıdan değil, o kişinin yansıtmasından kaynaklanır<a id="GBS.0071.03"></a> ama etrafımızdaki insanların çoğu bize benzer tepkiler veriyorsa, bu, sadece alnımızdaki yazıdan yani duyarsız davranışlarımızdan kaynaklanır. </p>
				<p>Öncelikle yapmamız gereken, insanların bize davranışlarını gözlemlemektir. Bu gözlem bize, alnımızdaki yazıların ne olduğu hakkında fikir verecektir. Orada hoşlandığımız ve hoşlanmadığımız yazılarla karşılaşacağız. Hoşlandıklarımız aynen kalabilir,<a id="GBS.0071.04"></a> hoşlanmadıklarımızı ise hemen değiştirmeye başlamalıyız; tabii yerine ne yazacağımıza karar verdikten sonra. Bu tıpkı dolu bir kasetin üzerine yeni bir kayıt yapmaya benzer. </p>
				<p>Kasetteki “Ben duyarsız biriyim” ifadesinin üzerine, “Ben duyarlı bir insanım” ifadesini kaydetmek istiyorsak, bunun için herkese “duyarlı” davranmamız yeterlidir. Alnımızdaki “duyarlı” sözü (herkes tarafından) görünür<a id="GBS.0071.05"></a> hale geldikten sonra zaman zaman duyarsız davranışlar göstersek de bunları çabuk fark edip telafi edebiliriz. </p>
				<p>Çevrenizdeki insanlarla ilişkilerinize bir bakın; herkese aynı davranmadığınızı göreceksiniz. Çünkü herkesin alnında farklı yazılar bulunur ve siz onlara yazılarına göre davranırsınız. Zaman zaman belki sizin davranışlarınız da onları rahatsız ediyordur. Rahatsızlıklarını belirtmeleri<a id="GBS.0072.01"></a> sizin onlara karşı davranışınızı değiştiriyor mu? Özellikle varsa eşinizle ilişkinizde bunu gözlemleyebilirsiniz. </p>
				<p>Hoşlanmadığını söylediği halde neden onu çileden çıkarmaya devam ediyorsunuz? Duyarsız davranışları son bulmadan yani alnındaki duyarsız yazısını silmeden ona farklı davranmanız mümkün değil, değil mi? Ama ona ne kadar duyarsız olduğunu söylerseniz söyleyin, onu değiştirmeye<a id="GBS.0072.02"></a> ne kadar çalışırsanız çalışın nafile; tüm çabanız boşa gidecektir. Çünkü başkalarının alnındaki yazıları biz silemeyiz. Sadece kendi alnımızdaki yazıları değiştirme gücümüz vardır. Kendi yazılarımızı değiştirdiğimizde partnerimizin bize davranışları da değişir. </p>
			</div>
			
			<div>
				<h1>Her Değişim Bir Risktir ve Risk, <br/>Kaybetsek de Kazansak da, Geliştiricidir</h1>
				<p>Burada bir riske değinmem gerekir. Biz<a id="GBS.0072.03"></a> değiştikçe karşımızdaki insanı da değişik bir insanla ilişki kurmaya zorlarız. Ama bu onun işine gelmeyebilir. Eski “biz”le kurduğu ilişkiyi tercih ediyor olabilir. Eşit kurulmamış ilişkilerde bu neredeyse kaçınılmazdır. Bu durumda sık sık, “Sen değiştin, artık eskisi gibi değilsin” sözünü duyarız. Bu, partnerimizin yeni “biz”den, yeni ilişkiden memnun olmadığını ama bizim doğru yolda olduğumuzu<a id="GBS.0072.04"></a> gösterir. Artık ilişkiye verdiğimiz eski onayı tek taraflı iptal etmiş, eşit bir ilişki talebiyle ortaya çıkmışızdır. Ama bu talebimiz kabul görmeyebilir. Partnerimiz ilişkiye istediğimiz onayı vermeyebilir ve ilişkiden çekilmeyi seçebilir. Bunu göğüslemeye hazırlıklı olmalıyız. </p>
				<p>Gerekirse ayrılmayı göze almadan ilişkide yaşadığımız tacize son verebilir miyiz? Kazanma sözcüğünü kavrayabilmemiz<a id="GBS.0072.05"></a> için kaybetme sözcüğüne ihtiyaç vardır. Kaybetmeyi göze alamıyorsak kazanmayı da hiç düşünmeyelim. Kaybetmek istemeyen bir atlet bunu tek bir şekilde garantiye alabilir: Yarışa katılmayarak. </p>
				<p>Siz de ilişkilerinize kaybetmek istemeyen bu atlet gibi mi yaklaşıyorsunuz? Kazanma şansınızın sıfır olduğunu söylememe gerek var mı? Atlet, kaybetmemek için yarıştan vazgeçiyor, siz kaybetmemek için<a id="GBS.0073.01"></a> hayattan vazgeçiyorsunuz. Bunun doğa yasalarına aykırı olduğunu biliyor musunuz? Ölmemek için doğmaktan vazgeçmek gibi bir şey bu. </p>
				<p>Evet kazanmak istiyorsak kaybetme riskini göze almak zorundayız. Yani yarışa, yani hayata katılmak zorundayız. Kaybetsek de bu hayatın sonu değil. Çünkü hayat tek bir yarıştan ibaret değil; önümüzde daha koşacağımız birçok yarış var. </p>
			</div>
			
			<div>
				<h1>Boksör<a id="GBS.0073.02"></a> ve Balerin</h1>
				<p>Atlet örneğini sadece kaybetme ve kazanma ihtimallerinin bir arada bulunduğunu hatırlatmak açısından verdim. İlişkilerimizde yaşadıklarımız ise daha çok bir balerinle bir boksörün maçına benzer.</p>
				<p> Balet olduğunu zannettiğiniz bir boksörle ilişkiye giriyorsunuz. Partneriniz de balerin olduğunuzu görmüyor ve sizi boksör sanıyor. Başlangıçta yaptığınız çalışmaların (antrenmanların)<a id="GBS.0073.03"></a> farklılığı dikkatinizi çekse de pek aldırmıyorsunuz. Zaman içinde uyum kuracağınızı varsayıyorsunuz. Siz yaşam dansına hazırlanırken o ringe çıktığınızı düşünüyor. Ve başlıyor size vurmaya. Yumruğun acısıyla siz de karşılık veriyorsunuz. Attığınız yumruğun yediğinizden az olması boks yaptığınız gerçeğini değiştirmiyor. Sadece kendinizi savunuyor olmanız da boks yapmadığınız anlamına gelmiyor.<a id="GBS.0073.04"></a> Her boksör kendisini savunur. Sizi boksör yapan partneriniz değil, bokstan vazgeçmeyişiniz ve ringden inmeyişinizdir. Gerçekten sahnede dans eden bir balerin olsaydınız hangi boksör sizinle orada boks yapmaya çalışırdı?</p>
				<p>Hayatımız biraz böyle değil mi, özellikle aşağılandığı ilişkiler içinde kalmaya devam edenler açısından? </p>
				<p><em>Çıktığın yerin ring, çıktığın kişinin boksör olduğunu göremiyorsan<a id="GBS.0073.05"></a> suç kimin? </em></p>
				<p><em>Hadi ringe çıktın, bir kere çıktın diye ille de boks yapmak zorunda mısın? </em></p>
				<p><em>Seni orada tutan kim? </em></p>
				<p><em>Ringde kalıp yumruklardan korunmaya çalıştığın sürece başka şansının olmadığını görmüyor musun? </em></p>
				<p><em>Partnerini balet yapma sevdasından vazgeçip, kendin balerin olduğunu hatırlasana!</em></p>
			</div>
			
			<div>
				<h1>Yüzde Yüz Sorumluluğun Özgürlüğü</h1>
				<p>Kendimizi başımıza gelenlerin yüzde<a id="GBS.0074.01"></a> yüz sorumlusu olarak görmedikçe hayatımızda bir değişiklik yaratamayız. Belki eşimizden ayrılır, belki bizi istismar eden arkadaşları terk ederiz ama bakışımız değişmediği sürece yaşamımız da değişmez; benzer eşler, benzer arkadaşlar, benzer patronlar buluruz. İlişkilerimizi istediğimiz doğrultuda değiştirmenin tek yolu, bize nasıl davranmalarını istiyorsak başkalarına bunu öğretmektir. İletişimin<a id="GBS.0074.02"></a> temelini oluşturan bu bakış açısına örnek teşkil edecek iki olay geliyor aklıma.</p>
				<p>Yine lise yıllarımdı. Daha önce söylediğim gibi yaramaz bir çocuktum; gençtim demek daha doğru. Senede birkaç kez veli toplantıları olur, öğretmenlerle veliler bir araya gelirdi. Öğretmenler velilere, öğrencilerle ilgili kanaatlerini aktarırlardı. Babam, biyoloji hocam Adalet Hanım’ın dışındaki bütün öğretmenlerimin<a id="GBS.0074.03"></a> şikayetinden bitap düşerdi. Biyoloji öğretmenim ise benim terbiyemi öve öve bitiremez, böyle bir çocuk yetiştirdiği için babama teşekkür ederdi. Babamın nasıl olup da bu kadar farklı değerlendirildiğim konusunda içine düştüğü şaşkınlık her halinden belli olurdu. Biyoloji öğretmenimin farklı düşünmesinin onun dersini sevmemle de bir ilgisi yoktu. Şimdi değerlendirdiğimde, bu farkın biyoloji<a id="GBS.0074.04"></a> öğretmenimin benimle kurduğu ilişkiden kaynaklandığını görebiliyorum. Nasıl becermişti bunu bilmiyorum ama onun dersinde öylesine uslu ve kendini derse veren biri kimliğine bürünüyordum ki, ben bile kendimi tanıyamıyordum. Dersin sona ermesiyle birlikte sanki üzerime sihirli bir değnek değiyor, bambaşka biri oluyordum. Aslında ikisi de bendim; sadece kendi kişiliğim içinde farklı uçlarda dolaşıyordum.<a id="GBS.0074.05"></a> </p>
				<p>O yıllardaki müdür yardımcısı Nihat Bey’le de benzer bir ilişkimiz vardı. Disiplini seven, sert ama adil ve dürüst bir insandı. Belki biraz da bunun etkisiyle onun yanında son derece aklı başında bir insan olup çıkardım. </p>
				<p>Bir gün okulun bahçesindeki yurt binasının arkasında birkaç arkadaş sigara içiyorduk. Bir süre sonra bahçedeki diğer arkadaşlardan Nihat Bey’in bize doğru geldiğini<a id="GBS.0075.01"></a> öğrendik. Sigara içen arkadaşlar telaşla sigaralarını söndürüp yanlarındaki paketleri ve kibritleri sakladılar. Önce ben de onlar gibi davrandım; yanımdaki paketi bahçedeki otların arasına sakladım. Nihat Bey binanın köşesinde durmuş, duvarın arkasından çıkan arkadaşların üstlerini birer birer arıyordu. Kimsede bir şey bulamadığı için de o günkü tabirle herkes “yırtıyordu”. Orada duran öğretmen<a id="GBS.0075.02"></a> bir başkası olsaydı büyük bir olasılıkla ben de aynı şekilde davranacak ve bu badireyi atlatacaktım. Bu olay belki hafızamda iz bile bırakmayacaktı. Ama Nihat Bey’i bu şekilde kandıramazdım. Arkadaşlarımın “Çıldırdın mı, ne yapıyorsun?” sözlerine aldırmadan paketi sakladığım yerden alıp cebime koydum, duvarın arkasından çıktım, köşede bekleyen Nihat Bey’in yanına gittim. Nihat Bey üstümü aramadı sadece<a id="GBS.0075.03"></a> üzerimde sigara olup olmadığını sordu. Olmadığını söylesem üstümü aramayacağından emindim. Ama yapamadım, Nihat Bey’e yalan söyleyemedim. Bu, benim için alacağım cezadan daha büyük bir yük olurdu. Paketi cebimden çıkarıp verdim. Bana sadece öğle tatilinde odasına gelmemi söyledi. Bütün arkadaşlarım aptalca davrandığımı düşünüyor ve okuldan uzaklaştırma cezası alacağıma kesin gözüyle bakıyorlardı.<a id="GBS.0075.04"></a> Ama öyle olmadı; Nihat Bey nasihat etmekle yetindi. </p>
				<p>Adalet Hanım da, Nihat Bey de bana kendileriyle dürüst bir şekilde iletişim kurmayı öğretmişlerdi. </p>
				<p>Sonraki yıllarda “Bize nasıl davranacaklarını başkalarına biz öğretiriz” prensibinin doğruluğunu kanıtlayan sayısız deneyim yaşadım. Örneğin; erkek çocuklar ve ergenler küfürlü konuşmaya yatkındır. Bizim gençliğimizde de bu böyleydi;<a id="GBS.0075.05"></a> olur olmaz yerde küfür edilirdi. Öyle pek masum küfürler de değil, neredeyse tamamı belden aşağı küfürler olurdu. Ben hemen hemen hiç küfür etmezdim; belden aşağı küfür ettiğimi ise hiç hatırlamıyorum. Çok kızgın olduğumda ağzımdan çıkan küfür en fazla, “Bu hayvanlık!” gibi bir şey olurdu. (Bu arada hayvanlar aleminden kendilerine yüklediğim kötü anlamdan ötürü özür dilemeliyim.) Ben küfürlü konuşmadığım<a id="GBS.0076.01"></a> için benim yanımda da küfürlü konuşulmazdı. </p>
				<p>İnsan ne garip bir varlık! En hoşlandığı eylemleri en kızdığı zamanlarda küfür haline getiriyor. Hoşlandığı, çekim duyduğu, sevdiği kişilerle yapmak istediği şeyleri (cinselliği) kızdığı insanlara karşı “yaparım” tehdidi olarak kullanıyor.</p>
			</div>
		</div>
		<aside epub:type="footnote" id="f3">Bu konuda, Nil Gün’ün Kuraldışı Yayınları’ndan çıkan Karakterlerimiz kitabını öneririm.</aside>
	<div style="display:none;"><a id="GBS.0076.02"></a></div>
</body>
</html>