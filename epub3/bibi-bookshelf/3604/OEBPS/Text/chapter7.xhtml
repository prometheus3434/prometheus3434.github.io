<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		
		<title>İletişimde Ustalaşmak</title>
		<link href="../Styles/main.css" rel="stylesheet" type="text/css"/>

	</head>
	<body xmlns:epub="http://www.idpf.org/2007/ops" class="chapter" epub:type="chapter" id="chapter-7">
<div style="display:none;"><a id="GBS.0077.01"></a></div>
		<div>
      <h1>7 <span>İLETİŞİM MANİPÜLASYONLARI</span></h1>

			<p>Düşüncelerimizi ve duygularımızı paylaşırken zaman zaman birbirimizden taleplerimiz olur. Makul taleplerimiz karşılanırken makul bulunmayanlar reddedilir. Eğer talebimiz bizim için çok önemli ise bazen sağlıklı olmayan yollardan bunu kabul ettirmeye çalışırız. Bu durumda tamamen talebimize kilitlenir, onu gerçekleştirebilmek için birçok şeyi göz ardı ederiz;<a id="GBS.0077.02"></a> karşımızdaki insanın duyguları, düşünceleri, kendisinden talep ettiğimiz şeyi yapmak isteyip istemediği önemli değildir. Amacımızdan başka bir şey düşünmediğimiz için zaten bunları görmemiz mümkün de değildir. Bizim gibi düşünmelerini, bizim gibi hissetmelerini sağlamak, gücümüzü ve isteklerimizi kabul ettirmek için onları kendi nesnemiz haline getirmeye çalışırız. Bu anlayışla kendimizi de<a id="GBS.0077.03"></a> bir nesne haline getirdiğimizi fark etmeyiz bile.</p>
			<p>İşte karşımızdakini isteği dışında yönlendirmek için başvurduğumuz bu yollara manipülasyon diyoruz. İletişimde sıkça başvurulan dört çeşit manipülasyon vardır.</p>
			
			<ol>
				<li>Yumoşlar</li>
				<li>Suçlayıcılar</li>
				<li>Bilgisayarlar</li>
				<li>Kaçaklar</li>
			</ol>
			
			<div>
				<h1>Yumoşlar </h1>
				<p><em>Yumoşların </em>sesleri tiz ve tırmalayıcıdır. Tartışmalarda karşı tarafın kızmasını önlemek<a id="GBS.0077.04"></a> için alttan alırlar. Eziktirler, arabulucuyu oynarlar, farklılıkları uyumlu hale getirmeye çalışırlar. Başkalarını yumuşaklıkla savunurlar, bir sorun varsa örtbas etmeye, ortalığı yatıştırmaya çalışırlar.</p>
				<blockquote>
				<p>“Ne istiyorsan tamam.”</p>
				<p>“Senin mutlu olmanı istiyorum.”</p>
				<p>“Senin iyiliğin için söylüyorum.”</p>
				<p>“Tamam tamam, sen haklısın.”</p>
				<p>“Aslında temelde aynı şeyleri söylüyoruz.” </p>
<a id="GBS.0077.05"></a>
				<p>“Canım, o da aynı şeyi söylüyor.” </p>
				<p>“Beni yanlış anladın, ben de aynı şeyi söylüyorum.” </p>
				<p>“Sinirlenme canım, kötü bir şey söylemedi.” </p>
				<p>“Tamam tamam, çok önemli değil.” </p>
				<p>“Haklısın canım benim yüzümden oldu.” </p>
			</blockquote>
			
			<p> Yukarıdakilere benzer ifadeleri <em>yumoşlardan </em>sıkça duyabilirsiniz. Sık sık özür dilerler. Ama bu, yaptıkları için değil; adeta varlıkları için dilenen bir<a id="GBS.0078.01"></a> özürdür. Neredeyse her şeye “Peki” derler. Kolay kolay karşı çıkmazlar. <em>Yumoşlardan </em>“Hayır” sözcüğünü pek duymazsınız. </p>
			<p><em>Yumoşları </em>ses tonları ve beden dillerinden kolayca tanıyabiliriz. Yalvarır gibi konuşurlar. Bize, aciz oldukları duygusunu verirler. Beden dilleri de buna uyumludur; ezilip büzülürler. Zaten amaçlarına ulaşabilmek için bizdeki acıma duygusuna seslenirler. En ağır eleştirileri<a id="GBS.0078.02"></a> bile alttan alarak geçiştirebilirler. Bu tür yaklaşımların ardında “iyi insan” olarak kabul görmek ve onaylanmak isteği yatar.</p>
			<p><em>Yumoşların </em>çocukluklarında aldıkları mesaj: </p>
			<blockquote>
			<p>“İnsanlara yük olma. Kendin için bir şey istemek bencilliktir.”</p>
			<p>Bu mesajın altında yatan ise: </p>
			<p>“Ben acizim, hiçbir şeyim, değersizim.”</p>
			</blockquote>
			</div>
			<div>
      <h1>Suçlayıcılar</h1>
			<p><em>Suçlayıcıların </em>sesleri sert ve otoriterdir.<a id="GBS.0078.03"></a> Bağırır gibi konuşurlar. Saldırgandırlar. Yargılayıcı ve aşağılayıcı bir tarzları vardır. Durmadan kıyaslarlar ve şikayet ederler. Hata buluculukta üstlerine yoktur. Karşısındaki kişilere konuşma fırsatı tanımaz, sık sık söz keserler. Konuşurken parmaklarını <em>suçlarcasına </em>sallayanlar onlardır. Bir soru sorsalar bile yanıtı beklemeden konuşmaya devam ederler. Çünkü soruyu öğrenmek için değil, azarlamak,<a id="GBS.0078.04"></a> yargılamak için sorarlar. Amaçları güçlü olduklarını göstermektir. Kendisinden yaş, konum vb. açısından daha aşağıda gördüklerine, aptal, salak, geri zekalı şeklinde hitap etmekten hoşlanırlar. Onların ağzından sık sık şunları duyarsınız:</p>
			
			<blockquote>
			<p>“Senin yüzünden…” </p>
			<p>“Sen hep böyle yapıyorsun…” </p>
			<p>“Sen hiçbir zaman...” </p>
			<p>“Sen asla...” </p>
			<p>“Sen hiç...” </p>
			<p>“Sen her zaman...”</p>
			<p>“Sen<a id="GBS.0078.05"></a> daima...”</p>
			</blockquote>
			
			<p>Örneklerde olduğu gibi konuşmalarında genelleme sözcükleri çok sık geçer. Ortada bir sorun varsa bundan sorumlu tutup <em>suçlayacakları </em>birilerini mutlaka bulurlar. Kendileri dışında herkes hatalıdır. Şimdiye kadar özeleştiri yaptıklarına rastlanmamıştır. Ender olarak ağızlarından hatalarını kabullenir gibi bir söz çıksa da hemen umutlanmayın, ardından “Ama...” diye başlayan<a id="GBS.0079.01"></a> bir cümleyle “özeleştirilerini” iptal ederler. </p>
			<p><em>Suçlayıcı </em>biriyle hayat çok zordur. Bir mazoşist değilseniz böyle biriyle birlikte olmanızı tavsiye etmem.</p>
			
		<blockquote>
			<p><em>Suçlayıcıların </em>çocukluklarında aldıkları mesaj: </p>
			<p>“Korkak olma! Kimsenin seni aşağılamasına izin verme!” </p>
			<p>Bu mesajın altında yatan ise: </p>
			<p>“Ben yalnızım ve başarısızım.”</p>
		</blockquote>
			
			</div>
			<div>
      <h1>Bilgisayarlar</h1>
			<p><em>Bilgisayarların<a id="GBS.0079.02"></a> </em>sesleri duygusuz, kuru ve monotondur. Mantıklı, sakin ve soğukkanlıdırlar. Nutuk atar gibi konuşurlar. Uzun cümleler kurarlar. Zeki görünmek onlar için önemlidir. Çok dikkatli konuşmaya, hata yapmamaya özen gösterirler. Konuşmalarında kendi alanında otorite sayılan kişilerden alıntılara çok sık rastlanır. Fikirlerini bu kişilerin görüşleriyle güçlendirmeye özen gösterirler: </p>
			<p>“Marx der ki...”<a id="GBS.0079.03"></a> “Freud der ki...” </p>
			<p>Ne kadar doğru bildiklerini kanıtlamak için bu tür desteklere ihtiyaç duyarlar. Sadece kendi konuşmalarına odaklanırlar, sizin ne dediğinize pek kulak asmazlar.</p>
			<p>İzah ederler, ölçerler, tartarlar, mantık yürütürler. Yapmalısın, etmelisin, yapmamalısın gibi tavsiye sözcüklerini sık kullanırlar. </p>
			<p><em>Bilgisayarların </em>bedenleri dik ve hareketsizdir. Konuşurken sadece başları<a id="GBS.0079.04"></a> hareket eder. Eğer bir televizyon programına konuk oldularsa ne dediklerini kimsenin anlamadığı konuşmalarından onları tanıyabilirsiniz. Halkın bilmediği uzmanlık terimlerini bolca kullanırlar. Yabancı bir dil biliyorlarsa her cümlenin içine yabancı sözcüklerden üçer beşer serpiştirmeye özen gösterirler. Henüz anlatacakları bitmemişse, araya girip soru sorsanız da nafiledir; onlar kendi bildiklerini<a id="GBS.0079.05"></a> anlatırlar. Soruyla cevap arasında hiçbir ilişki kuramadığınız için kendi zekanızdan kuşkuya düşebilirsiniz. İzlenmeme rekoru kırmak isteyen yapımcıların programlarına bu tür bir konuk çağırmalarını önerebilirim. </p>
			
			<blockquote>
			<p><em>Bilgisayarların </em>çocukluklarında aldıkları mesaj: </p>
			<p>“Mantıklı ol! Duygularınla hareket edersen istismar edilirsin.” </p>
			<p>Bu mesajın altında yatan ise: </p>
			<p>“Duygularımdan<a id="GBS.0080.01"></a> korkuyorum. Duygular tehlikelidir ve zayıflığın göstergesidir.” </p>
			</blockquote>
			
			</div>
			<div>
      <h1>Kaçaklar </h1>
				
			<p><em>Kaçaklar </em>zayıfı oynarlar, genellikle sessiz kalırlar. İşlerine gelmeyen durumlarla karşılaştıklarında ya anlamazlıktan gelirler ya konuyu değiştirirler. Ses tonları söylediklerine uymaz. </p>
			
			<blockquote>
			<p>“Efendim? Ne dedin, anlamadım?” </p>
			<p>“Seni duymadım.” </p>
			<p>“Ben markete kadar gideyim.” </p>
<a id="GBS.0080.02"></a>
			</blockquote>
			<p>Ergen yaşlarda evlerini bir otel gibi kullanırlar. Evi genellikle ilk terk eden de onlardır. Onların yüzünü yemekten yemeğe görebilirsiniz. Odalarının kapısını kapatır; müzik ya da bilgisayarla oyalanırlar. Böylece evin içindeki görmek ve duymak istemedikleri şeylerden kaçarlar. Topluluk içinde bulunmak zorunda kaldıklarında ise bu kez düşünce olarak oradan uzaklaşırlar. Durmadan bir şeyleri<a id="GBS.0080.03"></a> çekiştirirler; saçlarıyla oynarlar, çoraplarını düzeltirler, ellerine geçirdikleri bir kalemi döndürürler; her hallerinden orada olmadıkları bellidir. Hızlı hareket ederek yalnızlıklarını, amaçsızlıklarını ve yetersizliklerini unutmaya çalışırlar.</p>
			<blockquote>
			<p><em>Kaçakların </em>çocukluklarında aldıkları mesaj: </p>
			<p>“Aman boş ver, dünyayı bu kadar ciddiye alma.” </p>
			<p>Bu mesajın altında yatan ise: </p>
			<p>“Ben<a id="GBS.0080.04"></a> yetersizim. Sorunlardan kaçarak, onları yok sayarak yetersizliğimle yüzleşmekten de kaçabilirim.”</p>
			</blockquote>
			</div>
			<div>
      <h1>Değersizlik ve Yetersizlik Duygusu Özgüven <br/>Eksikliği Sorunudur</h1>
			<p>Bu dört manipülasyon içinde <em>yumoşlar </em>ve <em>bilgisayarlar </em>değersizlik duygusunun; <em>suçlayıcılar </em>ve <em>kaçaklar</em> yetersizlik duygusunun ürünüdür. </p>
			<p>Kendimizi değersiz hissettiğimiz ve bu duyguyla baş edemediğimiz durumlarda<a id="GBS.0080.05"></a> sağlıklı iletişim kuramayız; değersizlik duygusunun üzerimizdeki etkisiyle <em>yumoşlaşır </em>ya da <em>bilgisayarlaşırız. </em>Kendimizi yetersiz hissettiğimiz ve bu duyguyla baş edemediğimiz durumlarda ise ya <em>suçlayıcı </em>olur ya da <em>kaçaklaşırız. </em>Genellikle kullandığımız yollar aynıdır. Kendimizi değersiz hissettiğimiz durumlarda <em>yumoş</em>, yetersiz hissettiğimiz durumlarda <em>kaçak </em>oluyorsak, ağırlıklı olarak bu iki<a id="GBS.0081.01"></a> manipülasyonu kullanıyoruz demektir.</p>
			<p>Bazen değersizlik ve yetersizlik duyguları o kadar düşük olur ki, bu duyguları hissetmemek için başvurduğumuz manipülasyonlar bize yapışır ve kişilik özelliğimiz haline gelir. </p>
			<p>Bir <em>suçlayıcıyla </em>bir <em>yumoşun </em>ilişkisini ele alalım. Burada doyum olmasa da bir uyum vardır. Yetersizliği ile başa çıkamayan, bununla yüzleşemeyen <em>suçlayıcı</em>, partnerini değersiz<a id="GBS.0081.02"></a> ve yetersiz kılarak kendisini yeterli hissetmeye çalışacaktır. Kendisini ne kadar yetersiz hissediyorsa partnerini o kadar aşağılayacaktır. Partnerini acizleştirebildiği ölçüde kendisini yeterli hissedecektir. Zaten bu nedenle bir <em>suçlayıcıya </em>yaptığının yanlış olduğunu kabul ettirmek neredeyse imkansızdır. O her zaman “haklıdır” çünkü yanlışını kabul etmesi bir anlamda yetersizliğini kabul etmesi<a id="GBS.0081.03"></a> anlamına gelir. </p>
			<p>İlişkinin diğer ucundaki <em>yumoş</em> ise değersizliğini belli etmemeye, kapatmaya çalışır. Bunu da “iyi”yi oynayarak yapar. Değersizlik duygusu adeta <em>yumoşun </em>bütün bedenini ele geçirmiştir. O iyiyi oynadığını sanırken acizi oynar. Ortalığı yatıştırmaya çalışması, yalvararak bile olsa istediğini yaptırması biraz olsun kendisini değerli hissetmesini sağlar.</p>
			<p>Kendimizi değersiz<a id="GBS.0081.04"></a> hissettiğimiz bazı durumlarda ise <em>bilgisayarlaşırız</em>. Mantıklı, bilgili ama duygusuz davranmak kendimizi değerli hissetmemizi sağlar. Bilinçaltımızın derinliklerine yerleşmiş kasette duygularla davranmanın zayıflık; mantıklı olmanın güçlülük olduğu kaydı vardır. Bize değer verilmesi için zaaf göstermememiz gerekir. Güçlü (yani mantıklı) olduğumuz ölçüde değerleneceğimizi sanırız. </p>
			<p>Yetersizlik<a id="GBS.0081.05"></a> duygusuyla baş edemediğimiz durumlarda bazen sorunlardan kaçarak bu duygudan kurtulmaya çalışırız. Yetersizliğimizle yüzleşmekten kaçarak, onu yok sayarak bu duygudan kurtulamasak da o an için hissetmemek bile bizim için kardır. Ama bize yetersizlik duygusunu hissettirecek öylesine çok olayla karşılaşırız ki, neredeyse bir bütün olarak hayattan kaçar hale geliriz. </p>
			<p>İki <em>suçlayıcının </em>partner<a id="GBS.0082.01"></a> olduğu durumlarda adeta bir savaş yaşanır. Kimse kimseyi dinlemez. İki taraf da haklı çıkma peşindedir. İkisi de birbirine üstün gelmeye çalışır. Tartışma kısa bir süre içinde galibinin olmadığı bir meydan savaşına dönüşür. Hakaretler havada uçuşmaya başlar. Tam bir “kaybet-kaybet” oyunu oynanır. Taraflar daha güçlü ve daha yeterli olduklarını birbirlerine kabul ettirebilmek için takatten düşünceye<a id="GBS.0082.02"></a> kadar mücadeleyi bırakmazlar. Kavga sona erdiğinde tarafların zihinlerinde haksız olabileceklerine dair en küçük bir ihtimal bile yoktur. </p>
			<p>Aslında haklı olduğumuzu düşünmekle haklı olduğumuzu kabul ettirmeye kalkışmak arasında ciddi bir fark vardır. Haklı olduğumuzu düşünmek doğru düşündüğümüze inanmaktır. Düşüncede kaldığı sürece böyle düşünmemizde bir sakınca yoktur; sorun, bu düşünceyi<a id="GBS.0082.03"></a> birilerine kabul ettirmeye kalkışmamızdan kaynaklanır. Bir fikri zorla kabul ettirmek imkansızdır. Çünkü sahiplenebilmek için o fikri benimsemek gerekir. Bu, sadece <em>suçlayıcıların </em>içine düştükleri bir yanlış da değildir; çoğumuz sık sık bu gerçeği gözden kaçırırız. Yanlış bulduğumuz halde bir fikrin bize dayatılmasından hoşlanmayız, buna rağmen kendi fikrimizin kabul görmesi için ısrarcı oluruz.<a id="GBS.0082.04"></a> </p>
			<p>Mutlaka uzlaşmak zorunda değilsek bu ısrar niye? Bize ne kazandırıyor? Bırakalım herkes kendi bildiği gibi düşünsün. Bundan kim zarar görür! </p>
			<p>Bir bütün olarak topluma baktığımızda benzer bir tabloyla karşılaşıyoruz. Bir taraftan düşünce özgürlüğünü savunuyor, diğer taraftan düşünceyi hapsediyoruz. Çünkü düşünce özgürlüğü sadece kendi düşüncelerimizi kapsıyor. </p>
			<p>Farklı düşüncelere karşı<a id="GBS.0082.05"></a> tavrımız bizim gelişmişlik düzeyimizi gösterir. Tahammül edemiyorsak bilelim ki bu kendi yetersizliğimizdendir. Kendisine güveni olan kişi fikirlerini kabul ettirmek için baskı yapmaz. </p>
			<p>Bazen bir görüşte buluşmamız gerekebilir, o zaman tarafların ortak bir görüşe yaklaşmaları için kendi görüşlerinden uzaklaşmaları gerekir. Başka türlü ortak bir görüşte buluşmak mümkün değildir. </p>
			<p>İki tarafın<a id="GBS.0083.01"></a> da <em>suçlayıcı </em>olduğu ilişkilerde taraflar mutabakat gibi bir ihtimali akıllarının ucundan bile geçirmezler. Çünkü bir <em>suçlayıcı </em>için kendi görüşünden taviz vermek kendi yetersizliğini onaylamak anlamına gelir. İlişkiye verdiği zarar çok büyük olsa da <em>suçlamaktan </em>vazgeçmez. Ödediği bedelin, kazancından çok büyük olduğunu düşünemez. Odaklandığı tek şey haklı çıkmaktır. Sonunda elde ettiği ise Pirus<a id="GBS.0083.02"></a> zaferidir. Bedelin ödülden daha büyük olduğu zafer.</p>
			<p>Her iki tarafın da <em>yumoş</em> olduğu ilişkilere ise pek rastlanmaz. Zaten tek bir manipülasyonla yetinmeyiz. Duruma göre, kişiye göre farklı manipülasyon yollarını devreye sokarız. Bu tıpkı içe dönük kişilik yapısına sahip iki kişinin ilişkisine benzer. Bu durumda taraflardan biri dışa dönük olmaya zorlanır. <em>Yumoş</em> ilişkilerde de taraflardan biri<a id="GBS.0083.03"></a> farklı bir manipülasyon geliştirir.</p>
			<p>Dikkat ederseniz, hem değersizlik hem de yetersizlik duygularının aktif ve pasif manipülasyonları vardır. </p>
			
			<p class="margined">Aktif olanlar: <em>bilgisayar</em> (değersizlik), <em>suçlayıcı </em>(yetersizlik)</p>
			<p>Pasif olanlar: <em>yumoş</em> (değersizlik), <em>kaçak</em> (yetersizlik)</p>
			
			<p class="margined">Genellikle bir aktif manipülasyona bir pasif manipülasyonla karşılık veririz. Bu nedenle iki <em>yumoş</em> manipülasyon<a id="GBS.0083.04"></a> aynı zamanda kullanılmaz, taraflardan biri farklı bir manipülasyona geçer. </p>
			<p>Eğer sadece değerlilik duygumuz düşükse <em>bilgisayar</em> (aktif) ve <em>yumoş</em> (pasif) manipülasyonlarını kullanırız. Eğer sadece yeterlilik duygumuz düşükse <em>suçlayıcı </em>(aktif) ve <em>kaçak</em> (pasif) manipülasyonlarını kullanırız. Ağırlıklı olarak hangisini kullanacağımızı ise ailemizden öğreniriz. </p>
			<p>Hangi manipülasyona başvuracağımızı<a id="GBS.0083.05"></a> aldığımız tepkiler belirler. Yetersizlik duygumuzu kışkırtan bir tepki aldıysak <em>suçlayıcı </em>ya da <em>kaçak </em>oluruz; değersizlik duygumuzu kışkırtan tepki aldıysak <em>yumoş</em> ya da <em>bilgisayar</em> oluruz.</p>
			<p>Genellikle çoğu insan kendilerinden güçlü olarak gördükleri kişilere karşı pasif manipülasyon (<em>yumoş</em> ya da <em>kaçak</em>), kendilerinden güçsüz gördükleri kişilere karşı da aktif manipülasyon <em>(suçlayıcı </em>ya da <em>bilgisayar</em><a id="GBS.0084.01"></a>) kullanır. Yani çoğu insan biri aktif biri pasif iki manipülasyon yoluna daha sıkça başvurur.</p>
			<p>Bir ilişkide taraflardan biri sık sık manipülasyona başvuruyorsa bu, diğerinin de manipülasyona başvurduğunu gösterir. Tek kişilik güreşin olamayacağı gibi, ilişkide tek taraflı manipülasyon da olmaz. Bu tür manipülatif ilişkilerde taraflar kendi düşüncelerini birbirlerine kabul ettirebilmek için<a id="GBS.0084.02"></a> her türlü sağlıksız yola başvururlar. </p>
			<p>İnsanın kendisinin manipülasyon yaptığını fark etmesi ve bunu kabul etmesi zordur. Ama partnerimizin manipülasyon yaptığını kolaylıkla görebiliriz. Karşımızdakinin manipülasyonunu durduramadığımız sürece manipülatif bir ilişkinin parçası olduğumuzu kabul etmeliyiz. Manipülatif bir ilişki iki taraftan da beslenmek zorundadır. Bir taraf manipülatif ilişkinin<a id="GBS.0084.03"></a> dışına çıktığında ilişkinin niteliğini de değişikliğe zorlar. </p>
			<p>Peki, manipülasyona dayanmayan sağlıklı iletişimi nasıl kurabiliriz? </p>
			<p>Aslında değişim dediğimiz şey sadece bakış açımızı değiştirmekle başlar. Olaylara farklı bir açıdan baktığımızda görünen manzara da farklı olacaktır. </p>
			<p>Yukarıda bahsettiğimiz dört manipülasyonun dayandığı dört temel öğe vardır. Bu dört temel öğeyi sağlıklı<a id="GBS.0084.04"></a> hale getirdiğimizde sağlıklı iletişimin yani <em>akış </em>(etkisel)<em> iletişiminin</em> önünü açmış oluruz. </p>
			</div>
			
			<div>
				<h1>Akış İletişimi (Etkisel İletişim)</h1>
				<div>
				<h1>Özeleştiri</h1>
				<p><em>Yumoş</em> kendisinde değersizlik duygusunu kışkırtan bir tepkiyle karşılaştığında özür dileyerek bu duygunun yükünden kurtulmaya çalışır. Ama davranışından değil, adeta kendi varlığından dolayı özür diler. Değersizlik duygusu algılarını<a id="GBS.0084.05"></a> öylesine köreltmiştir ki, kendisine yöneltilen her eleştiri zihninde, “sen hatasın” mesajına dönüşür. Aldığı her eleştiriyle değersizlik duygusu biraz daha artar. “Tevazu” gösterip kendisinin bir hata olduğunu kabullenir; bundan dolayı özür dilerse, belki kendisine biraz değer verilebilecek, belki kendisini biraz değerli hissedebilecektir. Bu nedenle gerekli gereksiz sık sık özür diler. “Hayır”<a id="GBS.0085.01"></a> diyememesi, her şeye “Evet” demesi onaylanma ihtiyacından kaynaklanır. Onaylanması halinde değersizlik duygusunun yıkıcı etkisinin biraz olsun hafifleyeceğini düşünür. İşte bu yüzden <em>yumoş</em>, davranışına gelen eleştirileri, sosyal olarak onaylanmadığı şeklinde yorumlar ve kendisini değersiz hisseder. Reddedilen varlığından ötürü özür dileyerek kabul görmeye ve kendisini biraz olsun değerli hissetmeye<a id="GBS.0085.02"></a> çalışır. Ama ne yazık ki, davranışımıza gelen onayların (pratik onay) değerlilik duygumuza pek katkısı olmaz. Ancak varlığımız onaylanıyorsa (sosyal onay) kendimizi değerli hissedebiliriz. </p>
				<p>Bir yanlış yaptığımızda <em>yumoş</em> gibi varlığımızdan dolayı özür dilemek yerine davranışımız için özür dilemek bizi <em>akış iletişimine</em> geçirir. Davranışını kendisi olarak algılamayan yani <em>akış iletişimi</em> içinde<a id="GBS.0085.03"></a> olan kişi <em>suçlayıcı </em>bir eleştiriyle karşılaşsa bile hemen savunmaya geçmez. Onun davranışını karşısındakinin niyeti belirlemez. Maruz kaldığı eleştirinin içeriğine katılıyorsa davranışından ötürü özür diler. Bunu yaparken özrünün sadece davranışıyla ilgili olduğunun net olarak anlaşılmasına özen gösterir. </p>
				<p><em>Yumoş, varlığından dolayı; akış iletişimi kuran kişi ise davranışından dolayı özür<a id="GBS.0085.04"></a> diler. </em></p>
				<p>Bu arada sosyal onayla pratik onay arasındaki farkı da belirtmekte yarar var. </p>
			</div>
				
			<div>
				<h1>Pratik Onay</h1>
				<p>Pratik onay, yaptığımız şeylerin kalitesini test etme isteğimizden kaynaklanır. Her zaman için bizim yaptıklarımızı bizden daha iyi yapan birileri vardır. O kişilerin yaptıklarımızı onaylamasını istememiz doğaldır. Doğru yaptığımızdan emin olmamız, işimizi daha iyi yapabilmemiz<a id="GBS.0085.05"></a> için pratik onaya ihtiyacımız vardır. </p>
				<p>Takdir edilmek duygusu pratik onay ihtiyacından kaynaklanır. En basit işlerde bile bu onayı bekleriz. Yaptığımız şeyler onaylandığı ölçüde kendi becerimize olan güvenimiz artar. Daha zor, daha karmaşık işlerin üstesinden gelebilecek yeterliliğe, aldığımız pratik onaylarla adım adım ilerleriz. Pratik onay yeterlilik duygumuzu geliştirir. Eğer yeteri kadar<a id="GBS.0086.01"></a> pratik onay alamadan büyümüşsek yaşam sorunları karşısında bocalamamız kaçınılmazdır. Kimseye danışmadan rahatlıkla yapabileceğimiz birçok şey için bile yardıma ihtiyaç duyarız. Bu sürecin sonunda bizi bekleyen başarısızlık kimliğidir. </p>
				<p>Yedi sekiz yaşlarında bir çocuk düşünün; ilk kez yemeğin hazırlanmasına yardımcı olmak ve salata yapmak istiyor. Yaşına uygun bir salata yapıyor. Bizden beklediği<a id="GBS.0086.02"></a> ise kendisini takdir etmemiz. Oldukça iri doğranmış ve limonu ya da sirkesi unutulmuş salatadan bir lokma alıyoruz. Şimdi tepkimiz ne olmalı? Bu durumda sanırım hepimiz o yaştaki çocuğun yaptığını takdir etme ihtiyacı duyarız. Ama bunu nasıl yaptığımız çok önemlidir. Eğer çocuğumuza, “Aferin kızım/oğlum! Ne güzel de salata yapmışsın. Ama biraz daha küçük doğrasan ve limon/sirke de eklesen<a id="GBS.0086.03"></a> daha da güzel olurmuş” gibi bir şey söylüyorsak, bilelim ki çocuğumuzun ihtiyacı olan pratik onayı ona vermiyoruz. </p>
				<p>İlk bakışta en doğru şeyi söylediğimizi düşünüyor olabiliriz; yaptığından dolayı hem onu övüyor, hem de eksiklerini söylüyoruz. Sadece övsek eksiklerini nasıl görecek? Aslında niyetimiz çocuğumuzun yeterliliğini artırmak. Ama bu arada unuttuğumuz, çocuğumuzun yaşı. Yedi sekiz<a id="GBS.0086.04"></a> yaşlarındaki çocuğun bir yetişkin gibi salata yapamayacağını atlıyoruz. O yaştaki bir çocuğun yapabileceğinin en iyisini yaptığını düşünsek, takdir etmekle yetiniriz. İlk denemesinde ondan mükemmel bir aşçı olmasını beklemek haksızlıktır. Zaman içinde daha iyisini yapmayı zaten öğrenecek. Övgümüzü salatanın “mükemmelliğine” değil, davranışına, salata yapmak için harcadığı emeğe, paylaşma isteğine<a id="GBS.0086.05"></a> ve katılımcılığına yöneltmeliyiz. </p>
				<p>Övgüyle birlikte bile olsa eksiklerini söylememiz çocukta sadece, “Annem/babam yeteri kadar beğenmedi, yeteri kadar iyi yapamadım” duygusunu yaratır. Çocuğa sık sık benzer tepkiler vermemiz halinde ise, onun eksiklerini aşmasına yardımcı olmadığımız gibi, mükemmeliyetçiliğin temellerini de atmış oluruz. Çocuğumuzun bilincine şu düşünceyi yerleştiririz: “Yeteri<a id="GBS.0087.01"></a> kadar mükemmel yapamadım, daha mükemmel yapmalıyım.” Zaten yetişkin bir mükemmeliyetçinin zihninde de bu düşünce dolanıp durur. </p>
				<p>İlkokula başlamış çocuğunun, kaşık elinde peşinden koşturan ya da ayakkabısını giydiren anneler vardır. Sınıf öğretmenleri bilirler, çocuğuna yemek yedirmek için sınıf kapılarında nöbet tutan anneler bile vardır. Bu annelerin çocukları, yaşlarına uygun sorumluluk<a id="GBS.0087.02"></a> verilmeden büyüdükleri için pratik onayın ne olduğunu da pek bilmezler. </p>
			</div>
			
			<div>
				<h1>Sosyal Onay</h1>
				<p>Sosyal onay varlığımızın kabulüdür. Bunun için bir şeyler yapmamız, bir şeyler başarmamız gerekmez. Sadece varlığımızın, özgünlüğümüzün, biricikliğimizin onaylanmasını isteriz. Sosyal onay esas olarak niteliğimizle ilgilidir. Sahip olduğumuz nitelikler kendimize olan saygımızı ne ölçüde yükseltiyorsa<a id="GBS.0087.03"></a> çevremizden o ölçüde sosyal onay alırız. Hangi niteliklere sahipsek o nitelikleri ortaya koyan davranışlar sergileriz. </p>
				<p>Duyarlı davranışlar gösteriyorsak duyarlılığın; kararlı davranışlar gösteriyorsak kararlılığın; özverili davranıyorsak özverinin; tutarlı davranıyorsak tutarlılığın; adil davranıyorsak adilliğin; verici davranıyorsak vericiliğin; sözümüze sadık olabiliyorsak güvenilirliğin<a id="GBS.0087.04"></a> ya da sık sık yalan söylüyorsak yalancılığın; tutarsız davranıyorsak tutarsızlığın; duyarsız davranıyorsak duyarsızlığın; kararsız davranıyorsak kararsızlığın bizi niteleyen özellikler olduğunu söyleyebiliriz. Kendimize ne ölçüde saygı duyacağımız da bu özelliklerimizle belirlenir. Kendimize duyduğumuz saygı kadar kendimize değer verir, kendimizi severiz. </p>
				<p>Başkaları da en fazla kendimize<a id="GBS.0087.05"></a> duyduğumuz saygı kadar bize saygı duyabilir, kendimize verdiğimiz değer kadar bizi değerli bulabilir. </p>
				<p>Sosyal onay bir anlamda kendimize verdiğimiz değerin onaylanmasıdır. Kendimize verdiğimiz değer düşükse, nafile bir şekilde başkalarının bunu telafi etmesini isteriz. Sosyal onay dilenciliği de burada başlar. Değersizliğimizi yeterliliğimizle kapatmaya çalışırız. Kendimizi biraz daha değerli<a id="GBS.0088.01"></a> hissedebilmemiz için yaptığımız her şeyin onaylanmasını bekleriz. Çevrenizde bu tip insanlara rastlamışsınızdır. Sizi evlerine yemeğe davet ederler ve daha yemeğin tadına bile bakmanıza fırsat vermeden hemen sorarlar: “Nasıl olmuş, beğendin mi?” Sofrada bulunan bütün yemekler için fikrinizi söylemek zorunda hissedersiniz kendinizi. </p>
			</div>
			
			<div>
				<h1>Eleştiri</h1>
				<p><em>Suçlayıcının </em>yaptığı aslında eleştiridir;<a id="GBS.0088.02"></a> kendisinde yetersizlik duygusunu harekete geçiren bir tepkiyi eleştirmektedir. Bunu yaparken içine düştüğü yanlışsa, davranışı değil kişiyi hedef almasıdır. Bir başka deyişle davranışla o davranışı gösteren kişiyi özdeşleştirmesidir. Bu tarz bir eleştiri ise karşı tarafta sadece “Haksızlığa uğradım” duygusu yaratır. Daha önce de değindiğim gibi, davranış değiştirilebilir ama kendimizi<a id="GBS.0088.03"></a> nasıl değiştirebiliriz? (Değişim dediğimiz şey, sadece fikirlerimizde, bakış açımızda, değer yargılarımızda ve davranışlarımızda gerçekleşebilir.)</p>
				<p>Eğer eleştiri doğrudan davranışı hedef alırsa “haksızlığa uğramışlık” duygusu yaratmayacağı gibi, karşımızdaki kişiye davranışını gözden geçirme fırsatı da verir. </p>
				<p>Yetersizlik duygumuzu kışkırtan bir tepki aldığımızda davranışı değil de, kişiyi<a id="GBS.0088.04"></a> eleştirmemiz, karşı tarafın tepkisine neden olur. Karşımızdaki, <em>yumoşluğu </em>kişilik özelliği haline getirmiş biri değilse, davranışıyla özdeşleşmeyi kabullenmez. Bu tarz bir eleştirinin kabulü, kişinin davranışının değil, kendisinin bir hata olduğunu kabul etmesi anlamına gelir. Eleştirinin sonuç vermemesi yetersizlik duygusunu daha da güçlendirir. Yetersizlik duygusunu aşmak için gösterilen her<a id="GBS.0088.05"></a> tepki bu duygunun daha da artması gibi bir sonuç yaratır. </p>
				<p>Başkalarını bizden daha yetersiz hissettirerek kendi yeterliliğimizi yükseltemeyiz. Kimse kendisini yetersiz hissettiren birinin eleştirisini dikkate almaz; aksine, çoğu kez farkında bile olmadan, “Ben senden daha yeterliyim” çekişmesi içine sürüklenir.</p>
				<p>Davranışı eleştirdiğimizde ise, karşı tarafın bunu dikkate alma olasılığı<a id="GBS.0089.01"></a> yüksektir. O an için alamasa da daha sonra dikkate alacaktır. Davranışının hatalı olduğunu kabul etmesi bizim yeterlilik duygumuzu da artırır.</p>
				<p><em>Akış iletişiminde</em> yapmamız gereken, dikkatimizi yanlış bulduğumuz davranışa yöneltmektir ama sadece bununla da yetinmemeli, öneride de bulunmalıyız. Bir şeyin yanlışlığını söyleyerek bırakmak karşımızdakinin zihninde, “Peki, o zaman bunun doğrusu ne?”<a id="GBS.0089.02"></a> sorusunu yaratır. Eleştiriyi öneriyle tamamlamak <em>akış iletişiminin</em> unutulmaması gereken bir özelliğidir. Tabii unutmamamız gereken bir diğer nokta da, bu eleştiriyi yaparken karşımızdaki kişiye kendisini değerli bulduğumuzu hissettirebilmektir. Zaten eleştirimizi de onu değerli bulduğumuz için, daha yeterli bir insan haline gelmesini istediğimiz için yapmalıyız. Onu değerli bulduğumuz için kendisine<a id="GBS.0089.03"></a> zaman ayırdığımızı görebilmesini bir şekilde sağlamalıyız.</p>
				<p><em>Suçlayıcı, kişiyi hedef alır; akış iletişimindeki kişiyse davranışı hedef alır.</em></p>
			</div>
			
			<div>
				<h1>Bilgilendirmek</h1>
				<p><em>Bilgisayar</em> için duygular zayıflığın göstergesi olduğundan, <em>bilgisayar</em> değersizliğini gizlemek için duygularını göstermez; değersizliğini bilgisinin ardına gizlemeye çalışır. Bilgi vermekle o kadar meşguldür ki, kendisini<a id="GBS.0089.04"></a> dinleyip dinlenmediklerini bile fark edemez. Tamamen kendi düşüncelerine odaklanmıştır. </p>
				<p>Bir <em>bilgisayarla </em>sohbet etmek neredeyse imkansızdır. Çünkü <em>bilgisayar</em>, sohbeti, kendisinin konuştuğu başkalarının dinlediği bir şey olarak algılar. Dinlemesini bilmez, dinlerse duygularının harekete geçeceğinden ve değersizliğinin anlaşılacağından korkar. </p>
				<p><em>Bilgisayarın</em> özünde yaptığı, bilgi vermektir.<a id="GBS.0089.05"></a> <em>Akış iletişiminde</em> de bir konuda bilgi vermek gerekebilir. Bilgi verirken <em>bilgisayardan</em> farklı olarak duygularımızı gizlemeye ihtiyaç duymayız. İletişimde duygularımızın katkısı büyüktür. Duygularla iletişim kurduğumuzda etkiselliğimiz artar. Duyguların içine yedirildiği sözcükler gücüne güç katar. Karşımızdakinin bilgimizden etkilenmesi değerlilik duygumuzu geliştirir. </p>
				<p>Ayrıca bilgi verme<a id="GBS.0090.01"></a> ihtiyacı, ne kadar bilgili olduğumuzu gösterme amacını taşıdığı sürece bizi itici bulmalarından başka bir sonuç vermez. Amacımız sadece bilgimizi karşımızdakiyle paylaşmak olmalıdır. Bu yaklaşım hem kendimizi değerli hissetmemize, hem de başkaları tarafından değerli bulunmamıza yol açar. </p>
				<p>Bizi değerli kılan, ne kadar bilgili olduğumuz değil, bilgimizi nasıl değerlendirdiğimizdir.</p>
				
				<p class="margined"><em><a id="GBS.0090.02"></a>Bilgisayar, ne kadar bilgili (değerli) olduğunu kanıtlamak için bilgi verir; akış iletişimindeki kişiyse gerekli olduğunu düşündüğü için bilgi verir. </em></p>
			</div>
			
			<div>
				<h1>Konuyu değiştirmek</h1>
				<p><em>Kaçakların</em>, yetersizlikleriyle yüzleşmemek için kaçtıklarını ya da konuyu değiştirdiklerini söylemiştik. Oysa sorunlardan kaçması, konuyu değiştirmesi yetersizlik duygusunu daha da aşağıya çekmekten başka<a id="GBS.0090.03"></a> bir sonuç vermez. Sorundan kaçmak sorunu yok etmeyecektir. </p>
				<p>Ne kadar yeterli olursak olalım her soruna anında çözüm üretemeyebiliriz. Bir noktada tıkandığımızı hissedebilir, biraz düşünmeye ihtiyaç duyabiliriz. İşte bu noktada akış iletişimindeki kişinin seçimi farklı olur. Çözümsüz görünen bir durumla karşılaştığında kaçmak ya da kısır bir tartışmayı sürdürmek yerine konuyu değiştirmeyi<a id="GBS.0090.04"></a> seçer. Ama bunu yaparken inisiyatif alır, konunun tıkandığını, daha fazla sürdürmenin anlamsız olduğunu açıklar. Farklı bir zamanda, daha sakin bir ortamda tekrar tartışmanın çözüm getireceğine karşı tarafı ikna eder. </p>
				<p>Bir sorunun tıkanması, çözüm bulunamaması akış iletişimindeki kişiyi yetersiz hissettirmez. Koşullar çözüm için uygun değilse tartışmayı kesmeyi bilir. O çözüm odaklıdır, eninde<a id="GBS.0090.05"></a> sonunda çözüme ulaşacağını bilir. Bu gibi zor anların yaratıcılığı geliştirdiğini unutmaz. Başarısız olduğu durumlarda vazgeçmek ya da kaçmak yerine uygun zamanı ve koşulları yaratmaya odaklanır.</p>
				<p><em>Kaçak, sorundan kaçmak için konuyu değiştirir; akış iletişimindeki kişiyse sorunu çözmek için konuyu değiştirir. </em></p>
				
				<p class="margined">Görüldüğü gibi akış iletişimin temelinde hem kendimizi, hem karşımızdakini<a id="GBS.0091.01"></a> daha değerli ve daha yeterli hissettirme anlayışı yatmaktadır. Yalnızca kendimizi değerli ve yeterli hissetme amacı taşıyan yaklaşım bizi manipülasyona sürükler. Ağzımızdan çıkan her söz, verdiğimiz her tepki karşımızdakinin de en az bizim kadar değerli ve yeterli olduğu duygusunu içermelidir. İşte o zaman her iki tarafı da geliştiren akış iletişiminde oluruz. </p>
			</div>
			</div>
		</div>
	<div style="display:none;"><a id="GBS.0091.02"></a></div>
</body>
</html>