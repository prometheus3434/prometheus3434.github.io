<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
	
	<title>İletişimde Ustalaşmak</title>
	<link href="../Styles/main.css" rel="stylesheet" type="text/css"/>

</head>
<body xmlns:epub="http://www.idpf.org/2007/ops" class="chapter" epub:type="chapter" id="chapter-5">
<div style="display:none;"><a id="GBS.0052.01"></a></div>
	<div>
		<h1>5 <span>SEMPATİ VE EMPATİ</span></h1>
		<p>Sempati ve empati iletişimde çok önemli iki kavram olmasına karşın konunun uzmanları dışında bu kavramları doğru algılayan çok az kişi olduğunu rahatlıkla söyleyebiliriz. Anlamlarını tam bilmesek de iletişim sırasında her iki kavrama da ihtiyaç duyduğumuz anlar olur. Bunlardan özellikle empati kavramı pek bilinmez. Eğer bu iki kavramın ne anlama geldiğini doğru kavrar<a id="GBS.0052.02"></a> ve yerli yerinde kullanırsak iletişimde ustalaşma doğrultusunda çok önemli bir gelişme kaydederiz. Kısaca ne anlama geldiklerine değinelim. </p>
		<div>
			<h1>Sempati </h1>
			<p>Sempati, karşımızdaki kişiyle duygu ve düşünce bakımından tam bir örtüşme halidir. Sempati duyduğumuzda sempati duyduğumuz kişiyle duygularımız aynıdır; o üzülüyorsa üzülür, seviniyorsa seviniriz. Düşüncelerimiz onun düşünceleriyle paraleldir;<a id="GBS.0052.03"></a> haksızlığa uğradığını düşünüyorsa biz de öyle düşünürüz, hak ettiğini düşünüyorsa biz de buna katılırız. Zaten onun gibi     hissedebilmemiz için onun gibi düşünüyor olmamız gerekir. </p>
			<p>Konuyu “sempati sözcüğünden türetilen “sempatizan” sözcüğüyle örneklersek anlamı biraz daha açıklığa kavuşturabiliriz. Örneğin; bir futbol takımına sempati duyan biri o takımın sempatizanıdır. Sempati duyduğu<a id="GBS.0052.04"></a> takımın maçını izlerken, ister stadyumda, ister televizyon başında olsun, sahadaki oyuncu gibi heyecan duyar. Takımı yenilirse futbolcular gibi o da üzülür, galip gelirse futbolcuların coşkusuna katılır. Kimi zaman sevincini sokaklara taşır. Sempatizanlığın aşırı hali fanatizmdir.</p>
			<p>Sempatide, sempati duyduğumuz kişiyle tam bir uyum içinde oluruz. Ama bu, bizim sağlıklı düşündüğümüz anlamına<a id="GBS.0052.05"></a> gelmez. Karşımızdakine hak verirken onun doğru düşünüp düşünmediğini dikkate alamayız. Onun doğru ya da yanlış yaptığını bile sorgulama ihtiyacı duymayız; sadece ona hak veririz. </p>
		</div>
		
		<div>
			<h1>Empati </h1>
			<p>Empatiyi anlatmak için kullanılan bir Kızılderili deyimi vardır: “Karşımızdakinin ayakkabısı içinde yürümek.” Ne var ki bu söz genellikle, karşımızdaki gibi düşünmek ve onun hissettiklerini hissetmek<a id="GBS.0053.01"></a> şeklinde yorumlanır. Oysa bu sempatinin açıklamasıdır, empatinin değil. </p>
			<p>Empati, sadece karşımızdaki kişinin ne düşündüğünü ve ne hissettiğini anlayıp bunu ona bildirmektir. Bunu en sağlıklı şekilde yapabilmenin yolu da bir an için karşımızdaki kişinin ayakkabılarını giymekten geçer. Empati, olaylara onun gözüyle bakıp, onun ne düşünüp ne hissettiğini anlayabilmektir.</p>
			<p>Ona hak vermeyebiliriz<a id="GBS.0053.02"></a> hatta onu hatalı buluyor olabiliriz; o an onun duygularına ortak olmayız ama onu anlarız; ne düşündüğünü, ne hissettiğini anlarız, sadece anlarız. Onu yargılamadan, neden öyle davrandığını anladığımızı hissettiririz.</p>
			<p>Karşımızdaki kişinin ayakkabılarının içinde yürümek, olaylara onun bakış açısıyla bakıp onun hislerini ve düşüncelerini anlamaya çalışmaktır; yoksa empatiye ihtiyacı olan birine<a id="GBS.0053.03"></a> “Senin yerinde olsaydım, şöyle davranırdım” demek değildir. Ama bu kavramı pek iyi bilmediğimiz için çoğu kez böyle söyleyerek empati kurduğumuzu sanırız. Hiçbir şey söylemeden sadece yanında otursak daha iyi. Çünkü bu durumda en söylenmeyecek söz budur. </p>
			<p>Karşımızdakinin ayakkabısı içinde yürümekle, onun yerinde olmayı aynı şey zannediyoruz. Oysa gerçekten onun yerinde olduğumuzda bizim seçimimiz<a id="GBS.0053.04"></a> farklı olabilir. Bu da doğaldır çünkü biz ondan farklı bir kişiyiz. </p>
			<p>Şayet, “Senin yerinde olsaydım” sözü, “ben de aynı şekilde davranırdım” şeklinde bitmiyorsa karşımızdakine sadece, “Seçimin yanlış” mesajını verir. </p>
			<p>“Karşımızdakinin ayakkabısı içinde yürümek” sözü doğru kavrandığında, onun yaptığı seçimin nedenlerini anlamamız açısından bir anlam kazanır. Bir an için bile olsa dünyaya<a id="GBS.0053.05"></a> onun gözlükleriyle bakabildiğimizde onun bu seçimi neden yaptığını daha iyi anlarız. Bu bize doğru gelmeyebilir. Ona hak vermeyebiliriz. Ama neden böyle davrandığını anlarız. Bu anlayışı karşımızdakine ilettiğimiz anda ise onunla empati kurmuş oluruz.</p>
			<p>Eğitimlerdeki gözlemlerimden yola çıkarak, insanların empatiyi bilmedikleri için büyük sorunlar yaşadığını söyleyebilirim. En yakın aile ilişkilerinde<a id="GBS.0054.01"></a> iletişim kazalarının yol açtığı hasarlar empati kurulamadığı için onarılamıyor. Annesine, babasına ya da kardeşlerine kırılmış olan bir kişi onlarla empati kuramadığı için üzüntüsünü ya da öfkesini yıllarca içinde taşıyor. Gerçi, duyguyla kayda geçmiş bu tür kasetler duygular ifade edilmeden çözülemez ama empatiyi karşımızdakine hak vermek olarak algıladığımızda çözüm yollarını da tümden<a id="GBS.0054.02"></a> tıkamış oluyoruz. </p>
			<p>Ne yapıyor olursak olalım yaptığımız şeyi o an bize en doğru geldiği için yapıyoruz. Bir an sonra yanlış bir seçim yaptığımızı fark edebiliriz. O zaman da bize en doğru gözüken ne ise onu yaparız. Tüm yaşamımız yaptığımız seçimlerin ürünüdür. Zaman zaman sevdiklerimizin bize zarar veren seçimleri de olabilir. Eğer uğradığımız her haksızlıkta bize bunu yapanları yaşamımızdan<a id="GBS.0054.03"></a> çıkararak kendimizi yalnızlığa mahkum etmek istemiyorsak, empatiyi öğrenmek ve ilişkilerimizde kullanmak zorundayız. </p>
			<p>Yaşamımız boyunca hak vermediğimiz ne çok şeyle karşılaşıyoruz. İletişimi sağlıklı kuramadığımız için de içimizde bir duygu çöplüğü biriktiriyoruz. Affedemediğimiz insanlarla yaşamı paylaşmak zorunda kaldığımızda sadece onlara değil kendimize de dünyayı zindan ediyoruz. </p>
			<p><a id="GBS.0054.04"></a>İletişimde hem sempati hem empati gerektiren anlar vardır. Sevdiğini kaybettiği için ağlayan bir kişiyi teselli etmek için söylenen ve iyi niyetle söylendiğinden de kuşku duyamayacağımız, “Üzülme” ya da “Ağlama” gibi sözler aslında ne kadar da anlamsızdır. Empati kuramadığımız için çoğu kez benzer durumlarda benzer sözler çıkar ağzımızdan. O anda karşımızdaki kişiye, “Beni anlamıyor” duygusunu yoğun<a id="GBS.0054.05"></a> bir şekilde yaşatırız. </p>
			<p>Sınıfta öğretmeni tarafından azarlandığı için eve üzgün dönen çocuğumuza, en iyimser durumda bunun için üzülmemesini söyleyebiliyoruz. Bize, bazı ebeveynlerin, “Kim bilir ne yaptın da azar işittin” demesinden daha sağlıklı gelebilir bu ama arada çok da büyük bir fark yoktur. Birinde çocuğa anlaşılamamışlık duygusu yaşatırız, diğerinde haksızlığa uğramışlık duygusu.<a id="GBS.0055.01"></a> İkisinde de olumsuz duygularla baş başa bırakıyoruz çocuğu.</p>
			<p>Bu duruma empatiyle yaklaşabilsek çocuğumuzun içinde bulunduğu duygu durumunu kolaylıkla algılayabiliriz. Bir an için onun ayakkabıları içinde aynı olayı yaşadığımızı düşünelim. Büyük bir olasılıkla onurumuzun kırıldığını, küçük düştüğümüzü hissederdik. Demek ki çocuğumuzun o an hissettiği duygular aşağı yukarı bunlar. Bunları ona<a id="GBS.0055.02"></a> söyleyebiliriz. Böyle bir durumda bu duygular içinde olmanın doğal olduğunu anlatabiliriz. Varsa çocukluğumuzda yaşadığımız benzer bir olayı aktarır, o zamanlar bizim de böyle hissettiğimizi söyleyebiliriz. Böyle davrandığımızda çocuğumuzun “anlaşılmak” ihtiyacını karşılamış oluruz. Kendisini bize her zamankinden daha yakın hisseder. </p>
			<p>Yetişkinlerin de çocuklar kadar anlaşılmaya ihtiyacı vardır.<a id="GBS.0055.03"></a> Kendimizi ve başkalarını anlamak için anlayış kazanmak, aynı zamanda olgunlaşmanın da göstergesidir.</p>
			<p>İlişkilerinize bir bakın. Sevdiklerinizle ne kadar derin bir ilişki içindesiniz? </p>
			<p>Kendinizi onlara ne kadar yakın hissediyorsunuz? </p>
			<p>Onlara karşı ne kadar açıksınız? (Partnerinizle ilişkinizde buna fantezileriniz de dahil.)</p>
			<p>Onlar size ne kadar yakın?</p>
			<p>Onlarla bir arada olmaktan<a id="GBS.0055.04"></a> ne kadar keyif alıyorsunuz? </p>
			<p>Onlar sizinle olmaktan ne kadar keyif alıyor?</p>
			<p>Onlarla uzun sohbetler yapabiliyor ve bundan zevk alıyor musunuz? </p>
			<p>Onlar sizinle sohbetten hoşlanıyor mu? </p>
			<p>Bu sorular, ilişkinizin derinliği hakkında size bir fikir verebilir. İnsanlar kendilerini anlayan insanlarla bir arada olmak isterler. Onlara kendilerini yakın hissederler. </p>
			<p>Empatinin olmadığı ilişkiler<a id="GBS.0055.05"></a> yüzeyseldir. Bu tür ilişkiler insana doyum vermez. En derin sohbetler geyik muhabbetinin ötesine geçemez. </p>
			<p>Empatik olmayan insan sempatik de değildir. Karizması yoktur. Çekici bulunmaz. İnsanların üzerinde etki yaratamaz. Uzun ilişkilerde onunla konuşacak konu bulmakta zorlanırsınız. Onu bencil olarak bile algılayabilirsiniz. </p>
			<p>Bazen empatiyle sempatiyi öylesine iç içe yaşarız ki empatinin<a id="GBS.0056.01"></a> ne zaman yerini sempatiye bıraktığını anlayamayız. </p>
			<p>Bir gün bir arkadaşımın yirmili yaşlardaki oğlunun öldüğü haberini aldım. Haberi bana ileten kişi, arkadaşımın “Saim’le konuşmak istiyorum, Saim’i bulun bana” dediğini söyledi ve hemen aramamın iyi olacağını belirtti. Böyle söylemese de ilk yapacağım şey zaten onu aramak olurdu. Uzun yıllardır tanıdığım, sevdiğim bir arkadaşımdı. Oğlu İstanbul’da<a id="GBS.0056.02"></a> ölmüştü ama arkadaşım Ankara’da oturuyordu. Telefona çıktığında sesini bile tanımakta zorlandım; sanki bir ceset konuşuyordu. O an tek ihtiyacı anlaşılmaktı. Hem oğlunu küçüklüğünden beri tanıyordum, hem benim de aynı yaşlarda bir oğlum vardı. Onu çok iyi anlıyordum. Belli ki etrafındaki insanlar üzülmemesi için onu teselli etmeye çalışıyordu. Böyle bir durumda bir insan nasıl teselli olur.<a id="GBS.0056.03"></a> Sakinleştirmeye, yatıştırmaya çalışmak ya da dikkatini başka şeylere çevirmeye kalkışmak yaşamak zorunda olduğu, acısını aşmak için tutması gereken yas aşamasını erteletmekten başka ne işe yarar. </p>
			<p>Telefonda uzun uzun konuştuk, hıçkırıklarla bana oğlunun nasıl öldüğünü anlattı. İçinde bulunduğu çaresizlik durumunu ben de yaşadım, isyanına ben de katıldım. Konuşmaya empatiyle başlamış, sempatiyle<a id="GBS.0056.04"></a> bitirmiştim. Ertesi gün İstanbul’da olacaktı, bir sonraki gün de oğlunu toprağa verecektik. Sabah erkenden buluştuk bütün günü birlikte geçirdik. Gece geç saatlere kadar onunla sadece oğlunu konuştuk. Bazen hayattayken yaptığı komiklikleri hatırlayıp kahkahalarla güldük, yeri geldi katıla katıla ağladık; birlikte kayıp acısını doya doya yaşadık. </p>
			<p>Günün sonuna geldiğimizde artık gülmekten ve<a id="GBS.0056.05"></a> ağlamaktan yorgun düşmüştük. Bir ara arkadaşım bana, “Saim, gülmek ve ağlamak bana çok iyi geldi, sanki içimdeki yumru çözüldü. Kendimi hafiflemiş hissediyorum ama daha oğlumu toprağa vermeden bu kadar güldüğüm için ilerde suçluluk duymam değil mi?” diye sordu. Ona bunun son derece sağlıklı olduğunu, gün boyu oğlunu andığımızı, onun ölümünden sonra bile bizi güldürebilecek kadar esprili bir çocuk<a id="GBS.0057.01"></a> olduğunu söyledim.</p>
			<p>Arkadaşım başsağlığı ziyaretine gelen herkese oğlunun ölüm öyküsünü yeniden anlatmak zorunda kalıyor ve hıçkırıklara boğuluyordu. Ziyaretçilerin içinden onu sakinleştirmeye çalışanlar olduğunda arkadaşıma hissettirmeden onlara engel oluyordum. Acısını ertelememeli, doya doya yaşamalıydı. </p>
			<p>Böyle bir durumdaki birini sakinleştirmeye çalışmak kadar saçma bir şey olamaz.<a id="GBS.0057.02"></a> Çünkü ifade edemesek de acı içimizdedir; boşaltamadığımız sürece de bize acı vermeye devam eder.</p>
			<p>Aslında bu, ilişkilerimizde empatiye ne kadar yer verdiğimizi de gösteriyor. Kayıp acısı yaşayan bir kişi önce kendisinin anlaşılmasını (empati), sonra acısının paylaşılmasını (sempati) ister. İyi niyetle de olsa üzülmemesi doğrultusunda yapacağımız her telkin onda anlaşılmadığı ve acısının paylaşılmadığı<a id="GBS.0057.03"></a> duygusunu yaratır. Eğer acısını bastırırsa yıllar geçse de bu acıdan kopamaz. Acısı yaşamla arasında adeta bir duvar olur ve gerektiği gibi yaşama katılamaz. Yaşamdan tat alamaz, acısı onu bir an bile bırakmaz. Bir an için unutup biraz neşelense bundan suçluluk duyar. Kendisini kederli bir dünyaya hapseder. </p>
		</div>
		
		<div>
			<h1>Duygular Yaşamın Pusulalarıdır</h1>
			<p>İnsan, sonradan yanlış olduğunu gördüğü<a id="GBS.0057.04"></a> şeyler için pişmanlık duyabilir belki ama duygularını ifade etmenin neresi yanlış olabilir ki! İster gülerek, ister ağlayarak, duygularımızı ifade etmekte yanlış hiçbir şey yoktur. Ayrıca birikmiş duygularımızı boşaltabilmemiz için topu topu dört yol vardır: gülmek, ağlamak, orgazm ve kızmak.</p>
			<p>Kızgınlık, ilk bakışta bize olumsuz gibi gözükse de birikmiş duyguları ifade etmenin çok yararlı bir<a id="GBS.0057.05"></a> yoludur. Yıkıcı, tahrip edici bir şekilde değil ama doğru ifade edildiğinde bizi çok olumlu şeyler yapmak için motive eder. Örneğin; yolda giderken yere tüküren, sümküren ya da çöp atan bir adam -kadınlar genellikle bu tür şeyler yapmadıkları için özellikle adam diyorum- görürüz ve yaptığına kızarız. Yakasına yapışıp davranışının çirkin olduğunu yargılayıcı bir ifadeyle söyleyerek de kızgınlığımızı<a id="GBS.0058.01"></a> ifade edebiliriz, ki bu durumda hiç hoşlanmayacağımız tepkilerle karşılaşma ihtimalimiz çok yüksektir ya da yumuşak bir şekilde uyarmayı tercih edebiliriz. Bu kızgınlık belki de bizim bir çevre örgütünün faaliyetlerine katılmamıza neden olabilir.</p>
			<p>Ya da bir nedenle bir sokak çocuğuna kötü davranan bir adam gördüğümüzde, adamı dövmeye kalkacağımıza, sokak çocuklarının sorunlarıyla ilgilenen<a id="GBS.0058.02"></a> örgütsel bir faaliyete katılabiliriz. Kızgınlığımızı, öfkemizi nasıl ifade edeceğimiz çok önemlidir; yıkıcı da olabiliriz, yapıcı da, seçim bizim. </p>
			<p>Bazen yanlış ifade edilmiş bir kızgınlıktan sonra duyduğumuz pişmanlık bile çok önemli dersler çıkarmamıza yardımcı olabilir. Benim yaşadığım böyle iki deneyimim var. İkisi de oğlum Memed’in sayesinde oldu. Daha doğru bir ifadeyle, dersi Memed’den<a id="GBS.0058.03"></a> aldım. </p>
			<p>Memed bir yaşına daha yeni girmişti. Yürümenin keyfini almıştı ama yüksekliği üç parmağı bulmayan mutfaktaki eşikten geçmek için yine de emeklemeyi tercih ediyordu. Sevimli, şirin ve uysal bir çocuktu. O gün evde ikimiz yalnızdık. Altı temizdi, karnı da toktu ama buna rağmen durmadan ağlıyordu. Henüz konuşamadığı için derdini de anlatamıyordu tabii. Ne yaparsam yapayım bir türlü susturamıyordum<a id="GBS.0058.04"></a> ve sinirlerim giderek daha çok geriliyordu; iyiden iyiye kızmaya başlamıştım. Önünde eğildim ve oğluma “Ne istiyorsun, derdin ne?” diye bağırdım. Sanki cevap verebilirmiş gibi. Aptalca bir soruydu. Bağırmam üzerine ağlamasının şiddeti de arttı tabii. Daha fazla dayanamayıp yanağına küçük bir tokat attım. Benim için küçüktü ama o yaştaki bir çocuk için kim bilir ne büyüktü. Oğlum hiç<a id="GBS.0058.05"></a> beklemediğim bir tepki gösterdi; boynuma sarıldı ve hıçkırıklarla ağlamaya devam etti. O anda yaptığımdan utandım; derdini anlatamayan küçücük bir çocuğa şiddet uygulamış, onu korkutarak susturmak istemiştim. O ise minicik kollarıyla sıkı sıkı boynuma sarılmış sevgisini hissettirmişti. </p>
			<p>Ben de ona sarıldım, öpüp kokladım, beni anlamasa da defalarca özür diledim. Hayatımda oğluma attığım ilk<a id="GBS.0059.01"></a> ve son tokattı bu. O günden sonra ne zaman dayak yiyen bir çocuk görsem hemen bunu önlemeye çalışırım. </p>
			<p>Aslında çocuklarımızı döverken sandığımız gibi onları eğitmiyor, sadece kendi öfkemizi dindirmeye çalışıyoruz. Bir yetişkin olarak aynı davranışa maruz kaldığınızı düşünün; sizi tokatlayan bir kişiye karşı ne hissedersiniz? Yediğiniz tokat size yanlışınızı gösterir mi? </p>
			<p>Ben çocuğumu<a id="GBS.0059.02"></a> dövmüyorum diyebilirsiniz, eğer ceza veriyorsanız onun da yanlış olduğunu size söylemeliyim. O da kızgınlığımızın zararlı bir ifadesidir. </p>
			<p>Oğlum Memed’in dört beş yaşlarında verdiği bir başka dersten de bunu öğrendim. </p>
			<p>Yine evde ikimizden başka kimse yoktu. Salonda tek başına oynuyordu. Çocukların merakı sınırsızdır. Bilmedikleri bir dünyayı keşfetmek için her şeyi denemekten çekinmezler.<a id="GBS.0059.03"></a> Her çocuk gibi Memed de çok meraklıydı. Kendisine ilginç gelen bir şeyi eline geçirdi mi onunla saatlerce oynardı. O gün de salondaki mumları keşfetmişti. Anlaşılan onlarla neler yapabileceğini merak ediyordu. Uzun süre sesi çıkmayınca ben de merak edip yanına gittim. Meğer mumların halıya sürtüldüğünde ne tür bir iz bırakacağını merak ediyormuş. Halıdaki lekeleri görünce tepem attı. Onun merakını<a id="GBS.0059.04"></a> gidermesinin faturasını biz ödeyecektik. İçimden onu pataklamak geldi ama bunu yapamazdım çünkü daha önce kendime bu konuda söz vermiştim. Fakat ceza verebilirdim. Yaptığı yanlışı öğrenmesi ve bir daha tekrarlamaması gerekirdi. Sinirli bir şekilde, “Hemen odana git! Akşama kadar odanda kalacaksın, oyuncaklarınla oynaman yasak, akşam yemeği de yemeyeceksin, cezalısın!” dedim. Tabii kös kös odasına<a id="GBS.0059.05"></a> gitti. Ben de dayağı hak ettiği halde onu dövmediğim için kendimi kutladım. Oğlumu eğitmek için elimde cezadan başka bir yaptırım gücüm de yoktu. Bu ceza onun aklını başına getirir, bir daha böyle şeyler yapmazdı. </p>
			<p>Bir süre sonra kapı çalındı. Kapıyı açtım; gelen Memed’in annesi, ilk eşimdi. Kapıyı Memed’in değil de benim açmış olmamdan bir tuhaflık olduğunu anlamıştı. Bilirsiniz, o yaşlarda<a id="GBS.0060.01"></a> çocuklar zil çaldığında kapıyı açmaya bayılırlar. Bizde de kapı çalındığında Memed eğer evdeyse ve uyumuyorsa bu işi kimseye bırakmazdı. </p>
			<p>Eşimin, Memed yerine karşısında beni görmesinden doğan şaşkınlığı endişeye dönüşmeden olan biteni anlattım. Memed’le konuşmak için yanına gitti. Bir süre sonra döndüğünde neler konuştuklarını ve cezanın Memed üzerindeki etkisini merak ediyordum. Çünkü o<a id="GBS.0060.02"></a> güne kadar verdiğim ilk cezaydı bu. Memed annesine hala unutmadığım şu sözü söylemişti: “Ama bu haksızlık! Ben tek bir suç işledim, babam bana bir sürü ceza verdi.” Oğlum bu kez de cezanın öğretici değil, ödetici bir şey olduğunu bana göstermişti. Haklıydı; hiç de adil davranmamıştım. </p>
			<p>Cezayı verirken, “Bu, Memed’in doğru şeyleri öğrenmesi, hata yaptığında bunun bir bedeli olduğunu kavraması<a id="GBS.0060.03"></a> için gerekliydi” gibi düşüncelere sığınırken, gerçekte bu düşüncelerin altına gizlediğim duygunun, öfkemi yatıştırmak olduğunu; Memed’e, yaptığının bedelini ödetmek olduğunu gördüm.</p>
			<p>Evet, ceza eğitmek için değil, bedel ödetmek için verilir. Peki geriye ne kalıyor? Dayak yok, ceza yok, bizi kızdırdıklarında ne yapacağız o zaman? İşte sorunun cevabı: Bize nasıl davranacağını çocuğumuza biz öğretiriz.<a id="GBS.0060.04"></a> </p>
		</div>
	</div>
<div style="display:none;"><a id="GBS.0060.05"></a></div>
</body>
</html>