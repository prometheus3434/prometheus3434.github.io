<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		
		<title>İletişimde Ustalaşmak</title>
		<link href="../Styles/main.css" rel="stylesheet" type="text/css"/>

	</head>
	<body xmlns:epub="http://www.idpf.org/2007/ops" class="introduction" epub:type="introduction">
<div style="display:none;"><a id="GBS.0006.01"></a></div>
		<div>
      <h1>GİRİŞ <span>İLETİŞİM ÇAĞININ VEBASI: <br/>İLETİŞİMSİZLİK</span></h1>
			<p>Günümüz dünyasında yalnızlık duygusu ve yalnızlık duygusunun sonucu yaşanan depresyon yüzyıl öncesine kıyasla çok daha yaygın. İletişim okyanusundan son damlasına kadar yararlanıyoruz; gün boyu cep telefonlarıyla konuşuyor, mesajlar yolluyor, bilgisayarlar aracılığıyla saatlerce hiç tanımadığımız insanlarla çetleşiyor ama bütün bu kalabalığın<a id="GBS.0006.02"></a> arasında yine de kendimizi okyanusun ortasında ceviz kabuğundan teknemizde yapayalnız buluyor ve yapayalnız hissediyoruz. Bu arada da antidepresan ilaçların kullanımı korkutucu boyutlara tırmanıyor.</p>
			<p>Ne var ki, iletişim denince hala aklımıza ilk gelen birtakım aygıtlar oluyor; telefon, televizyon, radyo, bilgisayar, şimdilerde pek bir önemi kalmasa da mektup ve herhalde artık kimsenin başvurmadığı<a id="GBS.0006.03"></a> telgraf aracılığıyla sağlanan haberleşme olarak düşünüyoruz iletişimi; bir olayı, bir durumu, bir fikri bir yere iletmekten ibaret olduğunu sanıyoruz. Sözlüklerde de bunun dışında bir anlamı belirtilmiyor zaten. </p>
			<p>Durum böyle olunca birçok insanda “iletişim” sözcüğü mekanik çağrışımlar uyandırıyor. Kendi elimizle yarattığımız teknoloji krallığının maiyetindeki insan-makineler haline dönüştükçe<a id="GBS.0006.04"></a> iletişim çağının temel sorununun iletişim(sizlik) olduğunu görmekte de zorlanıyoruz. İşin daha da üzücü yanı iletişim kurmayı bilmediğimizi bilmiyoruz. İletişim kurmayı bilmediğimizi inkar ediyoruz, sonra da sıkça yanlış anlaşılmaktan şikayet ediyoruz.</p>
			<p>Bilgi akışındaki tıkanıklıkların, Pekin’de kanat çırpan kelebek misali, büyük bir fırtınaya yol açmasının neredeyse anlık bir mesele olduğu<a id="GBS.0006.05"></a> iş dünyasında iletişimsizlik, şirketlerin ve çalışanların verimini tahminlerin ötesinde etkileyip düşürüyor.</p>
			<p>Kadın erkek ilişkilerinde iletişimsizlik tarafları yıpratıyor, birbirinden koparıyor, ilişkinin dipsiz kuyularına öfke tohumlarını ilk elden ekiyor.  </p>
			<p>Sosyal yaşamda iletişimsizlik, doğru zamanda doğru yerde olabilme ve doğru kişilerle tanışabilme olasılığımızın yolunu tıkayan koca<a id="GBS.0007.01"></a> bir kaya gibi önümüzde dikiliyor; bizi yalnızlığa mahkum ediyor.</p>
			<p>Peki ya kendimizle iletişimimiz? Doğrusu en çok kendimizle iletişim(sizlik) halindeyiz; kendimizin en acımasız düşmanı, en ağır eleştirmeni, en mesnetsiz suçlardan hüküm giydiren yargıcı olarak! Kendimizle iletişim kuramamak bizi kendimize yabancılaştırıyor; duygularımızı tanıyamaz hale getiriyor. </p>
			<p>Yine de kendimizle ve başkalarıyla<a id="GBS.0007.02"></a> kurduğumuz iletişimi sağlıklı hale getirmek için emek harcamaya pek gönüllü değiliz. Sıkça “kolay” yolu seçiyoruz; ya duygularımızı bastırıyor ya da duygusal patlamalar yaşıyoruz.</p>
			<p>İletişim çatışmalarının sebebinin fikir ayrılıkları olduğunu düşünürüz çünkü iletişimde ön planda olan fikirlerdir. Oysa iletişim çatışmalarının asıl kaynağı, arka planda kalan, dikkatimizi çekmeyen duygulardır.<a id="GBS.0007.03"></a> Sıradan bir konuyu tartışırken bile bir anda tepkisel biri haline gelebilmenizin sebebi, öfke, çaresizlik, umutsuzluk ya da kızgınlık gibi bir duygunun içine girmenizdir. Bu durumda iletişim çatışmasına doğru sürüklenmeniz neredeyse kaçınılmazdır. Arka planda bir duygu yaratmadığında fikirlerin farklı olması sorun yaratmaz; uzlaşırsınız ya da uzlaşamazsınız ama karşınızdakiyle bir çatışmaya girmezsiniz.<a id="GBS.0007.04"></a> </p>
			<p>İletişim kazaları tıpkı trafik kazalarına benzer ve emin olun kaza her zaman “Geliyorum!” der. Duygularınızı sağlıklı bir şekilde nasıl ifade edeceğinizi, daha da önemlisi duygularınızı nasıl yöneteceğinizi bilmiyorsanız her türlü ilişkinizin bir sonraki dönemecinde sizi yeni bir iletişim kazasının bekliyor olması çok muhtemeldir. </p>
			<p>Biz ne kadar dikkatli, uyanık ve usta bir sürücü olursak<a id="GBS.0007.05"></a> olalım öyle bir an gelir ki, karşımızdakinin hatasından kaçamayabiliriz. Kabul. Ama bu, başımıza gelebilecek kazaları en aza indirme ve en az hasarla atlatma becerisine ve iradesine sahip olduğumuz gerçeğini değiştirmez. Başkalarıyla iletişim kurarken hangi tepkimizin hangi etkiye yol açıp bizi ve ilişkilerimizi nasıl bir sonuca ulaştıracağını önceden kestirebiliriz.  </p>
			<p>Bütün sürücülerin trafik<a id="GBS.0008.01"></a> kurallarına uyduğu bir ortamda, “hayatta kalmak” için onca manevra yapmak zorunda olmazdık, öyle değil mi? Herkesin iletişim kurallarına uyduğu bir ortamda da “anlaşılmak” için bin bir takla atmamıza gerek olmazdı. Böyle bir dünyada yaşamıyoruz ama şu andan itibaren böyle bir dünyayı yaratmaya başlayabiliriz. </p>
			<p>İletişimde ya da trafikte sıfır hata zordur ama imkansız değildir. İnsanız, bazen<a id="GBS.0008.02"></a> yanlış olduğunu bilsek de tahrik olup kuralları çiğniyor ve kazaya zemin hazırlayabiliyoruz. Karşımızdakinin bir sözünden ya da davranışından tahrik olup tepkisel davranabiliyor ve ilişkimizin yara almasına neden olabiliyoruz. Hafif iletişim kazaları hayatımızda önemli sarsıntılar yaratmaz ama kaza ne kadar büyükse bedeli de o kadar büyük olur; bazen bir işi, bir dostu, bir sevgiliyi kaybetmemize<a id="GBS.0008.03"></a> neden olabilecek kadar büyük olur. Sonradan üzülmek, keşke daha dikkatli olsaydım, o hatayı yapmasaydım diye dövünmekse kaybedileni asla geri getirmez. </p>
			<p>Yanılmıyorsam Özgüven Eğitimi sırasındaydı; bir katılımcı başından geçen ve beni de oldukça etkileyen bir olayı anlatmıştı. Yaşadığı kentte arabasıyla giderken önüne çıkan yaşlıca bir adama çarpmış ama zamanında frene bastığı için ciddi bir<a id="GBS.0008.04"></a> yaralanma olmamıştı. Yaşlı adam küçük birkaç sıyrıkla kazayı atlatmıştı. Kendisi de daha sonra durumunu öğrenmek için adamı evinde ziyaret etmişti. Yaşlı adamın o zaman söylediği bir sözden çok etkilenmişti: </p>
			<p>“Trafikte hızlı gitmek herkesin kolaylıkla yapabildiği bir şeydir, asıl zor olan yavaş gitmektir. Sen herkesten farklı ol, zor olanı başar.” </p>
			<p>İlk bakışta çok sıradan bir söz gibi<a id="GBS.0008.05"></a> geliyor değil mi? Ne var ki, “sürüden biri olmamak” hiçbir zaman sıradan bir şey değildir. Yaşlı adamın bu sözleri beni o denli etkilemişti ki, bugün bile trafikte sürüden biri olduğumu fark ettiğim anda; kendimi biraz tahrik olmuş ve hız sınırını ihlal etmek üzereyken yakaladığım anda aklıma bu sözler gelir ve hemen toparlanırım. </p>
			<p>Bazen bize çok basit gelen bir söz hayatımızı değiştirebilir.<a id="GBS.0009.01"></a> Bu, hayatı nasıl algıladığımız ve nasıl yaşadığımızla doğrudan ilişkilidir. Yüzeysel bakıyorsak yüzeysel yaşarız ve yaşlı adamın söylediğine benzer sözler duyduğumuzda bunların bizdeki etkisi de yüzeyde kalır, dolayısıyla da çabuk silinir. Yaşamdaki zenginliği, insanlardaki derinliği, sözlerdeki bilgeliği ne ölçüde algılayabiliyorsak bunun bizdeki etkisi de o ölçüde derin, o ölçüde kalıcı olacaktır.<a id="GBS.0009.02"></a> </p>
			<p>Bu kitapla amaçladığım da, kendinizde, herkeste ve her şeyde varolan derinliği görebilmeniz. Yaşadığınız her olayın sizde olumlu bir iz bırakması, deneyime dönüşmesi. Yukarıda bahsettiğim kişinin başına gelen olayda olduğu gibi, olumsuz bir olaydan bile yaşamınızın akışını olumlu yönde değiştirecek sonuçlar çıkarabilmeniz. Başka bir deyişle bu kitap sizi iki seçenekle baş başa bırakmayı hedefliyor:<a id="GBS.0009.03"></a> Ya iletişim kazalarıyla kolunuzu, bacağınızı, pardon eşinizi dostunuzu kıracak, yavan, mutsuz, doyumsuz, yüzeysel bir hayat yaşayacaksınız ya da hayatın anlamını kavramış, kendine ve topluma yararı olan bir birey olacaksınız. Seçim sizin. Ama unutmayın, seçimimiz ne olursa olsun sonuçlarından başkaları da etkileniyor.</p>
</div>
		
	<div style="display:none;"><a id="GBS.0009.04"></a></div>
</body>
</html>