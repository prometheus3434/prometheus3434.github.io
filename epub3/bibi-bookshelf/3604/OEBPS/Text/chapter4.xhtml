<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		
		<title>İletişimde Ustalaşmak</title>
		<link href="../Styles/main.css" rel="stylesheet" type="text/css"/>

	</head>
	<body xmlns:epub="http://www.idpf.org/2007/ops" class="chapter" epub:type="chapter" id="chapter-4">
<div style="display:none;"><a id="GBS.0038.01"></a></div>
			<div>
      <h1>4 <span>ETKİSEL İNSAN, TEPKİSEL İNSAN</span></h1>
	
			<p>Hangi çağda, hangi toplum içine doğduysak o toplumun ve dönemin kültürel değerleriyle donanırız. İçine doğduğumuz koşullar bizi yoğurur ve şekillendirir. Köleci bir toplumda bir köle olarak dünyaya gelseydik bir köle gibi düşünecek ve bir köle gibi yaşayacaktık. Feodal bir toplumda bir aristokrat çocuğu olarak doğsaydık bir aristokrat gibi yetiştirilecek,<a id="GBS.0038.02"></a> bir aristokrat gibi düşünecek ve bir aristokrat gibi yaşayacaktık. Ya da başka bir ifadeyle, nasıl yaşıyorsak öyle düşünecektik. Sınıfsal konumumuza uygun olarak toplumda oluşmuş değerleri sahiplenecek ve hayatımızı bu değerlerle yaşayacaktık. </p>
			<p>Bugün ekonomik açıdan çok zor bir durumda kalsak ve biri çıkıp bizim efendiliğimize soyunsa, bize ihtiyaçlarımız karşılığında bir kölelik anlaşması<a id="GBS.0038.03"></a> teklif etse; bundan sonraki yaşamımızı bir köle olarak geçirmeyi kabul eder miyiz? Köleci toplumda doğan bir köle olsaydık seçim şansımız bile olmayacaktı. </p>
			<blockquote>
			<p><strong>Yaşadığın gibi düşünmek</strong></p>
			<p><strong>Düşündüğün gibi yaşamak</strong></p>
			</blockquote>
			
			<p>Tarihin her döneminde insanlığın büyük çoğunluğu yaşadığı gibi düşünmüştür. Ama mutlaka böyle olmak zorunda değildir. <strong><em>Düşündüğümüz gibi yaşayabiliriz</em></strong>. Tarihin tekerleğini<a id="GBS.0038.04"></a> ileriye doğru döndürmüş insanlara baktığımızda bunların ortak özelliğinin toplumsal “doğrulara” karşı çıkmak olduğunu söyleyebiliriz; bu insanlar düşündükleri gibi yaşamışlardır. Eğer bu tür insanlar olmasaydı belki hala dünyanın bir tepsi gibi düz olduğunu sanacaktık. </p>
			<blockquote>
			<p>Yaşadığınız gibi mi düşünüyorsunuz?</p>
			<p>Düşündüğünüz gibi mi yaşıyorsunuz?</p>
			</blockquote>
			
			<p>Bu bakımdan sahip olduğumuz düşüncelerin<a id="GBS.0038.05"></a> kaynağı çok önemlidir. Düşüncelerimiz bize nereden geldi? Okuyarak, araştırarak, sorgulayarak ve bize doğru geldikleri için mi benimsedik bunları, yoksa ilişkiler içinde her gün yeniden üretildikleri ve toplumda kabul gördükleri için mi? </p>
			<p>Yaşadığımız gibi düşünüyorsak zaten düşüncelerimiz, duygularımız ve davranışlarımızda bir uyumdan, bir tutarlılıktan bahsedemeyiz. Çünkü bu toplumun ve bu<a id="GBS.0039.01"></a> çağın değerleri kar elde etme üzerine kurulmuştur. İnsan sağlığı açısından en önemli sektör olan ilaç sanayi bile sağlık odaklı değil, kar odaklıdır. Bu alanda yapılan araştırmaları finanse eden ilaç firmalarının tek amacı vardır; kar etmek. Örneğin; araştırmalar sırasında kanseri tedavi eden bir ilaç bulunduğunu ve tek bir hapla her türlü kanserin iyileştiğini varsayalım. Bu durumda hiçbir ilaç<a id="GBS.0039.02"></a> firmasının bu ilacı üretmeyeceğinden emin olabilirsiniz. En iyimser yaklaşımla, çok küçük dozlarla uzun süre alınması gereken bir hale dönüştürerek piyasaya sürülecektir. Karlı olmayan hiçbir ürün piyasaya sürülmez. </p>
			<p>Yaşamımızı düşündüğümüz gibi şekillendiriyorsak, en azından buna çaba harcıyorsak, o zaman düşünce, duygu ve davranış arasındaki tutarlılığa da özen göstermeliyiz. Ayrıca düşünce,<a id="GBS.0039.03"></a> duygu ve davranış/tepki arasındaki ilişkiden yola çıkarak iletişim kazalarını da önleyebiliriz. Burada dikkat etmemiz gereken basit bir iletişim formülüdür. </p>
			
			
			<p class="formula"><strong>OLAY x TEPKİ = SONUÇ</strong></p>
			
			<p>Karşılaştığımız her olaya (söze ya da davranışa) bir tepki veririz, bu da ortaya bir sonuç çıkarır. O an için neden o tepkiyi verdiğimizi hiç düşünmeyiz. Tepkimizin sonunda nasıl bir durumla karşılaşacağımızı<a id="GBS.0039.04"></a> çoğu kez kestiremeyiz. Gün boyu ne tür olaylarla karşılaşacağımızı, ne tür davranışlara maruz kalacağımızı düşünmeyiz bile. Tepki vermemizi gerektiren durumlarda genellikle olayın kendisi bizim tepkimizi de belirler. Güzel davranışlarla karşılaştığımızda bundan hoşlanır, olumlu tepki veririz. Beğenmediğimiz davranışlara verdiğimiz tepkiler ise olumlu olmayacaktır. Bu bize doğal gelir çünkü<a id="GBS.0039.05"></a> bizde hoş duygular uyandırmayan olaylara hoş tepkiler vermemiz beklenemez. Gün boyu verdiğimiz tepkiler bizi şaşırtacak kadar çoktur. Hele sürekli başkalarıyla iletişim halinde olduğumuz bir işte çalışıyorsak, işimiz bizi insanlarla yüz yüze getiriyorsa verdiğimiz tepkilerin sayısı daha da artar.</p>
			<p>Verdiğimiz tepkilerin ne kadarı istediğimiz sonuçları doğuruyor? Beklemediğimiz sonuçlarla karşılaştığımızda<a id="GBS.0040.01"></a> ne yapıyoruz? Belki bazen yanlış tepki verdiğimizi düşünüyoruz. Ama çoğu kez karşımızdakini suçluyoruz. </p>
			
			<blockquote>
			<p>“Bana öyle davranmasaydın sana bağırmazdım.” </p>
			<p>“Beni çileden çıkardın.”</p>
			<p>“Beni kırdın, bunun için sana öyle davrandım.”</p>
			<p>“Moralimi bozdun.”</p>
			<p>“Neşemi kaçırdın.”</p>
			<p>“Durup dururken olay çıkarıyorsun.”</p>
			<p>“Sen asla adam olmazsın.”</p>
			</blockquote>
			
			<p>Yukarıdaki sözleri işittiğimizde<a id="GBS.0040.02"></a> tepkimiz nasıl olur? “Haklısın, bütün suç bende” mi deriz, yoksa haksızlığa uğramış insan tepkisi mi veririz? Kabul etmek gerekir ki çoğu kez haksızlığa uğramış hissine kapılır ve savunmaya geçeriz. Sadece savunmada kalsak yine iyi, hemen ardından saldırmaya başlarız. Burada sıkça kullandığımız saldırı cümlemiz de, “Sen asıl kendine bak!” olur.</p>
			<p>Güzel sözler işittiğimizde ya da hoşumuza giden<a id="GBS.0040.03"></a> davranışlarla karşılaştığımızda bizim tepkimiz de olumlu olur. </p>
			
			<blockquote>
			<p>“Bugün çok şıksın.”</p>
			<p>“Bana destek olduğun için minnettarım.”</p>
			<p>“Çocuğa davranışın çok hoştu.” </p>
			<p>“Sana saygım her geçen gün biraz daha artıyor.”</p>
			<p>“Seninle çalışmak çok keyifli.”</p>
			<p>“Sen değerli bir insansın.”</p>
			</blockquote>
			
			<p>Bu sözleri işittiğimizde kendimizi iyi hissederiz. </p>
			<p>Buradan şu sonucu çıkarabiliriz:<a id="GBS.0040.04"></a> Bizi iyi hissettiren de kötü hissettiren de diğer insanlardır. Mutluluğumuz ya da mutsuzluğumuz başka insanların bize davranışlarına bağlıdır. Ne vahim bir durum! Bu durumda bizim yapabileceğimiz fazla bir şey yoktur. Başkalarının bize layık gördüğü hayatı yaşamak zorundayız demektir.</p>
			<p>Bu tabii ki doğru değil. İstemediğimiz hayatı yaşamak zorunda değiliz. Başkalarının davranışlarının üzerimizdeki<a id="GBS.0040.05"></a> etkisini yadsıyamayız ama bunların bizim hayatımızı belirlemesine izin verip vermemek bizim seçimimizdir. </p>
			<p>Eğer tepkilerimizi olaylar belirliyorsa istemediğimiz sonuçlarla karşılaşmamız da kaçınılmazdır. Eğer sonuca odaklanarak bir tepki verirsek, hoş olmayan sürprizlerle karşılaşmaz, istediğimiz sonuca ulaşırız. </p>
			<p>Şimdi yukarıda sözünü ettiğim formüle geri dönelim ve buradaki sözcüklerin<a id="GBS.0041.01"></a> yerine rakamsal değerler koyalım:  </p>
			<p>Örneğin, 10 sayısıyla ifade edilebilecek bir olayla karşılaştığımızı düşünelim. Bizim istediğimiz ise 50 sayısıyla ifade edilebilecek bir sonuç olsun. Bu durumda vermemiz gereken tepkinin sayısal karşılığı 5 olmalıdır. Eğer bizim tepkimizi belirleyen olayın kendisiyse istediğimiz sonucu almamız tesadüflere kalmıştır. Olay tarafından belirlenen tepkimiz 8<a id="GBS.0041.02"></a> ise sonuç 80 çıkacaktır; 7 ise 70; 6 ise 60 çıkacaktır.</p>
			<p>Etkisel insanla tepkisel insan arasındaki fark da burada ortaya çıkar. Etkisel insan, tepkilerini, elde etmek istediği sonucu düşünerek verir; tepkisel insan ise olaya bakarak.</p>
			
			<div>
      <p class="margined"><strong>Tepkisel İnsan</strong></p>
		
			<p class="formula"><strong>Olay x Tepki = Sonuç</strong></p>
		
			<p><strong>10 x 8 = 80</strong></p>
			<p><strong>10 x 7 = 70</strong></p>
			<p><strong>10 x 6 = 60</strong></p>
			
			<p class="margined">Görüldüğü gibi olay tarafından belirlenen<a id="GBS.0041.03"></a> tepkilerimiz bizi istemediğimiz sonuçlara götürüyor.</p>
			</div>
			<div>
      <p class="margined"><strong>Etkisel İnsan</strong></p>
			
			<p class="margined">İstediğimiz 50 sonucunu almamız için 5 sayısıyla ifade edilen tepkiyi vermek zorundayız. </p>
			
			<p class="top-margined-bottom"><strong>10 x 5 = 50 </strong></p>
			
			<p>Bu formülün hiç de pratik olmadığını, hatta hayata uymadığını düşünebilirsiniz. Bir nedenle üzerimize hışımla gelen biriyle kavga etmemizi ve kendimizi zor duruma düşürmemizi önleyecek tepkiyi<a id="GBS.0041.04"></a> bulmak yaratıcılık gerektirir. Tabii biz yaratıcılığımızı harekete geçirinceye kadar suratımızın ortasına yumruğu yemiş de olabiliriz. Ama tepkisel davrandığımızda (tepkimiz olay tarafından belirlendiğinde) durumumuzun farklı olacağının garantisi yoktur. </p>
			<p>Yine İletişim ve İlişkiler Eğitimi sırasında bir katılımcının yıllar önce şahit olduğu ve bizimle paylaştığı bir olayı burada size aktarmak<a id="GBS.0041.05"></a> istiyorum. Bana kalırsa etkisel insan olmanın ne anlama geldiğini çok iyi açıklayan bir örnektir bu.</p>
			<p>Bize bu olayı anlatan kişi bir gün yakın bir arkadaşı ve arkadaşının babasıyla birlikte arabayla bir yere gidecektir. Arabayı arkadaşının babası kullanmaktadır. Trafikte giderlerken bir sebeple asabi bir sürücü kendilerine fena halde kızar ve ilk fırsatta önlerine geçip ani bir şekilde frene<a id="GBS.0042.01"></a> basıp durur. Bizimkiler de durmak zorunda kalırlar. Burnundan soluyan sürücü arabasından ana avrat küfür ederek (ne tür sözler söylediğini sizin yaratıcılığınıza bırakıyorum) iner ve bizimkilerin arabasına doğru ilerler. Katılımcı dostumuzun arkadaşının babasıysa cebinden bir kağıt çıkarır, bir şeyler yazar ve sonra sakince arabadan iner. Üzerine hışımla gelen adamın eline kağıdı tutuşturur. Kağıtta<a id="GBS.0042.02"></a> bir telefon numarası (elbette uydurma bir numara) yazmaktadır. Sonra asabi sürücünün gözlerinin içine bakarak şöyle der: “Niyetinde ciddiysen iyi pazarlık yapmalısın çünkü annem pahalı orospudur.” Bunları söyledikten sonra da dönüp arabaya biner. Bu duruma nasıl bir tepki vereceğini kestiremeyen, elindeki kağıda şaşkınlıkla bakan adamı geride bırakıp kahkahalarla oradan uzaklaşırlar. </p>
			<p>Bu örnek<a id="GBS.0042.03"></a> bazılarımızın ahlak ve espri anlayışıyla bağdaşmayabilir ama buradaki yaratıcılığa sanırım şapka çıkarmayacak kimse yoktur.</p>
			<p>Tabii ki bu uç bir örnek ama yaratıcılığımızın sınırsızlığını göstermesi açısından oldukça iyi bir örnek. Biz benzer bir durumla karşılaşsak büyük bir olasılıkla iki seçenek arasına sıkıştığımızı sanırız: Ya aynı şekilde karşılık vermek ya da alttan almak; ki bu durumda<a id="GBS.0042.04"></a> yumruktan kurtulsak da yediğimiz küfürlerden kaçışımız olmayacaktır. Her iki durumda da canımızın sıkılmasını, moralimizin bozulmasını önleyemeyiz. Sadece bununla sınırlı kalsa yine iyi (en fazla o gün için bir süre keyfimiz kaçmış olur) ama daha büyük bedellerle de karşılaşabiliriz. Bizim de tepkisel davranmamız halinde birimiz kendini hastanede ya da mezarda diğerimiz ise hapishanede bulabilir.<a id="GBS.0042.05"></a> </p>
			<p>Tepkisel insan, yaşam içinde ne ile karşılaşacağını kestiremediğinden keyifle başladığı günü mutsuz bir şekilde kapatabilir. Eşinin söylediği bir söz onu çileden çıkarabilir, işinde karşılaştığı bir sorun onun canını sıkabilir. İçinde bulunduğu koşullar ve iletişim kurduğu insanlar onun mutlu ya da mutsuz olmasını tayin eder.</p>
			<p>Sıradan bir insan neredeyse her gün küçük de olsa bir iletişim<a id="GBS.0043.01"></a> kazasına uğrar. Belki bir kısmına tepkisini göstermez, duygusunu bastırır ve içine atar. Özellikle iş hayatında bizi kızdıran bir durumla karşılaştığımızda duygularımızı bastırma yolunu seçeriz. Böyle durumlarda seçimsiz olduğumuzu düşünür, kendimizi çaresiz hissederiz. İki seçenek (duygularımızı bastırmak ya da tepkisel davranmak) arasında kıstırıldığımızı hissederiz. Tepkisel davranmayıp duygularımızı<a id="GBS.0043.02"></a> bastırma yolunu seçtiğimizde duygusal bir birikime yol açarız. Kime ne zaman patlayacağımızı hiç bilemeyiz. Kendimize de zarar veririz çünkü kendimize olan saygımızı zedeleriz. Özgüvenimizi zayıflatır, kendimizi pasif kılarız. Bedenimiz de bundan payına düşeni alır; bastırılmış, ifade edilmemiş duygular çeşitli hastalıklara yol açar. </p>
			<p>Bedeli karşımızdakine ödetmek istediğimizde ise tepkisel<a id="GBS.0043.03"></a> davranırız. Ama bu durumda da kendimize zarar vermekten kurtulamayız. Ya sevdiğimiz bir insanı kırdığımız için üzülür ya dövdüğümüz çocuğumuzu üzdüğümüz için vicdan azabı çekeriz. Belki bir dostu, bir sevgiliyi kaybedebiliriz. Tepkisel davranışın başımıza ne tür belalar açacağını önceden kestiremeyiz.</p>
			<p>Hayata geniş açıdan bakabilirsek her durumda ikiden fazla seçeneğimiz olduğunu görürüz. </p>
<a id="GBS.0043.04"></a>
			<p>Etkisel insan duygularının sorumluluğunu üstlenmiştir. Başına gelen olaylardan dolayı başkalarını suçlamaz. Yaşamının kendi seçimlerinin sonucu olduğunu, her durumda ikiden fazla seçenek bulunduğunu bilir. Beğenmediği durumlarla karşılaştığında etrafta suçlayacak birilerini aramaz, sorunu nasıl aşacağına odaklanır; bir başka deyişle çözüme odaklanır. </p>
			<p>Odaklandığımız şey ne ise zihnimizde<a id="GBS.0043.05"></a> kendisini yeniden üretir. İstersek bu, düşünmek istemediğimiz bir şey olsun; odaklandığımız sürece o düşünceden kurtulamayız. Neye odaklanırsak onu üretiriz.</p>
			<p>Sevgiliniz tarafından terk edildiğinizi düşünün. Ona kızar ve unutmak istersiniz. Unutma isteğiniz ne kadar güçlüyse onu zihninize o kadar sağlam yerleştirirsiniz. Bataklıktaki bir insanın her çırpınışta biraz daha gömülmesi gibi bir<a id="GBS.0044.01"></a> şeydir bu. Aslında çırpınışlar bataklıktan kurtulmak içindir ama bu çabanın onu biraz daha dibe çekmekten başka bir sonucu yoktur. </p>
			<p>Çözüme odaklandığımızda mutlaka bir çıkış yolu buluruz. Çünkü bu kez zihnimiz çözüm için faaliyettedir ve çözümden başka bir şeyle ilgilenmez. Yaşam bizim karşımıza çözümü olmayan bir sorun çıkarmaz. Çünkü çözümü olmayan bir şeyin kendisi sorun olamaz. Sorundan<a id="GBS.0044.02"></a> bahsedebilmemiz için çözüm kaçınılmazdır. Bu tıpkı ölümden söz edebilmemiz için yaşamın gerekliliği gibi bir şeydir. Yaşam olmasa ölüm diye bir şey olabilir miydi? Her şey ancak kendi zıddıyla var olabilir. Zıddı yoksa kendisi de yoktur. Çözüm yoksa sorun da yoktur. Sorun varsa çözümü de vardır. Bütün mesele bizim soruna değil çözüme odaklanabilmemizdir. </p>
			</div>
			<div>
      <h1>Ya Sorunun Bir Parçası<a id="GBS.0044.03"></a> Oluruz ya da Çözümün</h1>
			<p>Soruna takılıp kalmak bizi dibe çekerken çözüme odaklanmak bizi geliştirir. Çözüm için zihnimizi zorlarken farkında olmadan yaratıcılığımızı da geliştiririz. Bu, kaslarımızı geliştirmek için ağırlık çalışmamıza benzer. Hayatın karşımıza çıkardığı zorluklar, sıkıntılar belki bizi bunaltır ama aynı zamanda “zihin kaslarımızı” da geliştirir. Ağırlık altında zorlanan kaslarımızdan<a id="GBS.0044.04"></a> farkı yoktur sorunlar karşısında zorlanan zihnimizin.</p>
			<p>Bu hayatı, beslenmesine özen göstermeyen diyabetli gibi yaşıyoruz. “Neden ben? Niçin benim başıma geliyor?” diye hayıflanmakla geçiyor ömrümüz. Ama bu isyan sık sık şeker komasına girmemizi engellemiyor. Olaya farklı bakabilsek, diyabet bizim uzun ve sağlıklı bir yaşam sürmemiz için bir şans olabilir. O güne kadar sağlığımıza göstermediğimiz<a id="GBS.0044.05"></a> özeni gösterebilir, bunu diyabete borçlu olduğumuzu düşünebiliriz. </p>
			<p>Diyabetli bir kişi durumunu ilk öğrendiğinde büyük olasılıkla dünyası kararır. Kendisini yaşamının sonuna kadar çıkaramayacağı bir etiketle damgalar. Artık eskisi gibi özensiz beslenme “lüksü” yoktur; bunu bilir. Bu durumda kendisine acımayı da seçebilir, sağlıklı bir yaşam için talihsizliğini şansa çevirmeyi de.</p>
			
			</div>
<a id="GBS.0045.01"></a>
			<div>
      <h1>Hayatımızın Kalitesini Bakış Açımız Belirler</h1>
			<p>Gördüğünüz gibi her şey bakış açımıza bağlı olarak değişir. Bireysel ya da toplumsal beğenmediğimiz koşulları değiştirmek için ne kadar çaba harcıyoruz? Ah vah edip kaderimize mi yanıyoruz? Peki, bu neyi değiştiriyor? Bizim için bizim hayatımızı kim değiştirecek? Kendimiz için bir şey yapmıyorsak, bizim için kim, neden yapsın? </p>
			<p>Mutsuz<a id="GBS.0045.02"></a> bir ilişkiyi sürdürmeyi seçerken bunun sorumlusu neden partnerimiz oluyor? Mutsuz olan biziz, yanlış seçim yapan biziz. </p>
			<p>Sık sık yargılandığımız, sık sık aşağılandığımız, kendimizi değersiz hissettiğimiz ilişkiler içinde bizi tutan ne? Koşullar mı? Ekonomik zorluklar mı? Yoksa çocuklar mı? </p>
			<p>Peki, koşullarsa koşullarınızı değiştirmek için ne yapıyorsunuz? Ekonomik zorluklar mı? Hiç siyasi<a id="GBS.0045.03"></a> tercihlerinizi gözden geçirmeyi denediniz mi? Yoksa bugüne kadar size hizmet etmeyen partileri mi desteklediniz? Çocuklar mı sizi yerinizde çakılı tutan? Siz çocuk olsaydınız birlikte ama mutsuz bir anne babayı mı, yoksa ayrı ama mutlu bir anne babayı mı tercih ederdiniz?</p>
			<p>Beğenelim ya da beğenmeyelim yaşamımız kendi doğru ve yanlış seçimlerimizin sonucudur. Yaşamımızın geride kalan kısmını<a id="GBS.0045.04"></a> da yine kendi seçimlerimiz belirleyecek. Geçmiş geride kaldı ama geleceği değiştirme gücü elimizde. Yaşamımızın yüzde yüz sorumluluğunu üstlenerek geleceğimizi istediğimiz gibi şekillendirebiliriz. Sadece kendi yaşamımızı güzelleştirmekle kalmaz, çocuklarımıza da savaşsız, sömürüsüz güzel bir dünya bırakabiliriz.</p>
			<p>Tepkisel insandan etkisel insan olmaya geçiş, koyunluktan birey olmaya geçiştir.<a id="GBS.0045.05"></a> </p>
			<p>Seçim sizin; bu hayatı şikayet ederek, sızlanarak, suçlayarak da yaşayabilirsiniz, kendinizi ve toplumu istediğiniz hayata adım adım taşıyarak da.</p>
			<p>Olaylara verdiğimiz tepkinin niteliği kadar niceliği de önemlidir. Bu, bizim neredeyse sınırsız seçenek üretebileceğimiz anlamına gelir.</p>
			<p>Etkisel insan gününü planladığı gibi geçirebilir. İlişkilerinde güven verir. Manipülasyonlara kapalı<a id="GBS.0046.01"></a> olduğu gibi kendisi de manipülasyon yapma gereği duymaz. Kendisi dahil kimseyi suçlamaz. Hatalarından ders almasını bilir. Bu nedenle aynı hataları tekrarlamaz. Ama kendine hata yapma şansı tanır. Yeni hatalara açıktır.</p>
			
			</div>
			<div>
      <h1>Sadece Kendinizi Değiştirebilirsiniz</h1>
			<p>Etkisel insan, mutluluğun gidilecek bir yer değil, bir yol olduğunu ve aynı yoldan bir daha geçemeyeceğini bilir. Yolda<a id="GBS.0046.02"></a> giderken her anının hakkını verir. Etkisel insan kendisinden başka kimseyi değiştiremeyeceğini bilir. Bu nedenle insanları değiştirmeye çalışmaz. Sadece kendi gelişimine odaklanır. Çünkü bilir ki kendisi değişirse başkalarıyla ilişkisi de değişikliğe uğrayacaktır.</p>
			<p> Başkalarını değiştirmeye çalışmak gibi imkansız bir düş için harcayacağımız enerjinin yarısı kadar enerjiyi kendimizi değiştirmek<a id="GBS.0046.03"></a> için harcasak, hayatımızda köklü değişiklikler yapma gücünü ve becerisini de kazanırdık. </p>
			<p>Hayır! Eşimizi, sevgilimizi, anne babamızı, hatta çocuğumuzu değiştiremeyiz. Ne kadar uğraşırsak uğraşalım. Yine de insanlık tarihinin başından beri insanlar bu imkansız misyonun peşinden koşuyorlar. Ne kadar yorucu, tüketici ve sonuçsuz bir çaba!</p>
			<p>Evet sadece kendimizi değiştirerek herkesle ilişkimizi<a id="GBS.0046.04"></a> değiştirebiliriz. Bizde ortaya çıkacak her değişiklik ilişkilerimizde karşılığını bulacaktır. Değişim niceliksel bile olsa bir farklılık yaratır. Belki dünden bugüne hissedemeyiz ama değişiriz. Dönüşüm dediğimiz niteliksel değişimi ise fark ederiz, sadece biz de değil etrafımızdaki herkes fark eder geçirdiğimiz dönüşümü. </p>
			<p>Bu hayatı tepkisel bir insan olarak yaşarken, bilinçli bir çabayla kendimizi<a id="GBS.0046.05"></a> adım adım değiştirebilir ve etkisel bir insan haline getirebiliriz. Tepkisel insandan etkisel insana geçiş bir dönüşümdür.</p>
			<p>Nedense bu konuyu eğitimlerde işlerken insanların zihninde böyle bir dönüşümün çok zor, hatta imkansız olduğu şeklinde bir düşünce beliriyor. Bu, olaya nasıl baktığımıza bağlı olarak değişir. Bir şeyi (bu bir alışkanlık da olabilir) değiştirmenin zor olduğunu düşünüyorsak<a id="GBS.0047.01"></a> bu doğrudur; işimiz gerçekten zordur. Çünkü kendi zihnimizde yarattığımız engelleri aşmak yaşamın karşımıza çıkardığı engelleri aşmaktan daha zordur. Kolay olduğunu düşündüğümüzde zihinsel engelleri kaldırmış oluruz. Bu durumda geriye sadece dış engeller kalır. Amacımızın gerçeklere teğet geçen bir yanı varsa ona ulaşmamamız için bir neden de yoktur. Bu açıdan baktığımızda, dönüşüm bir kere başladı<a id="GBS.0047.02"></a> mı, artık geriye dönüş de yoktur. Bu, tıpkı kanala girmiş bir bebeğin doğumuna benzer; bu noktadan sonra artık geriye dönüş yoktur. </p>
			<p>Doğum sancılıdır diye kadınlar nasıl doğurmaktan vazgeçmiyorsa ve bu hayatın yadsıyamayacağımız bir gerçeğiyse, yaşamın “zorlukları” karşısında da dönüşümden vazgeçilemez. Yeter ki dönüşüm için gerekli değişim sürecini yaşayalım. Anne karnında gelişimini tamamladıktan<a id="GBS.0047.03"></a> sonra doğan bir bebek gibi biz de kendimizi doğurabiliriz.</p>
			<p>Bebeğin, doğması için dokuz ay on gün gibi bir süre sabırla gelişim sürecini tamamlaması gerekir. Ama sonunda yaşamla ödüllendirilir. Etkisel insana dönüştüğümüzde bizi de bekleyen büyük bir ödül var: Hayatımızı dilediğimizce yaşayabilmek. Üstelik bunun için dokuz ay on gün beklememize de gerek yok. Bazıları uzun bir zamana yayarken<a id="GBS.0047.04"></a> bazıları çok kısa bir sürede gerçekleştirir bu dönüşümü. Bu süreyi kısaltmak bizim elimizdedir.</p>
			<p>Eğitimlerimize katılan iki kız kardeşten büyüğü eğitimi tamamlarken küçüğü yeni başlamıştı; hem de ablasının ısrarıyla. Çok daha geriden başlamasına rağmen hızla gelişti ve ablasını geçti. Birkaç günlük bir eğitimle çevresindeki herkesin dikkatini çekecek kadar bir gelişme kaydetmişti. İlk bakışta<a id="GBS.0047.05"></a> iki kardeş aynı özveride bulunuyordu. İkisi de çalışıyor ve İstanbul dışında yaşıyordu. Eğitim için hafta sonları İstanbul’a geliyor ve pazar günleri geç vakitte dönüyorlardı. İkisi de insanın kendisine yatırım yapmasının değerini biliyordu. Aynı ebeveyne sahiptiler. Koşullar benzerdi ama arkadan gelen öndekini geçmişti. Sanki açıklaması zor bir durumla karşı karşıyayız. </p>
			<p>Hayat düz bir çizgiden<a id="GBS.0048.01"></a> ibaret olsaydı belki bu ve benzeri durumları daha kolay açıklardık. Ama değil, iyi ki de değil. Çünkü hayatın tadı inişli çıkışlı olmasındadır. Benzer gibi gözüken hayatlar aslında ne kadar da farklıdır. Minik minik bile olsa yaptığımız değişik seçimler yaşam yolumuzun inişlerini çıkışlarını belirler ve hiçbirimizinki aynı değildir. Bize çok önemsiz gözüken yaptığımız farklı bir seçimin bile<a id="GBS.0048.02"></a> yaşamımızda ne büyük değişikliklere yol açacağını kestiremeyiz. </p>
			<p><em>Rastlantının Böylesi</em> (<em>Sliding Door</em>) adlı bir film izlemiştim. Bize önemsiz gibi gözüken seçimlerin ileriki yaşamımızda ne büyük sonuçlara yol açtığını göstermesi açısından ilginç bir filmdi. </p>
			<p>Sevgilisiyle birlikte yaşayan bir kadın işinden dönerken birkaç dakika gecikince bir sonraki banliyö trenine biner. Eve geldiğinde<a id="GBS.0048.03"></a> sevgilisi tarafından karşılanır. Gözümüzün önünde mutlu bir tablo vardır. Kısa bir süre sonra evlenirler. Yıllar geçer ve karşımızda mutsuz bir ev kadını vardır. </p>
			<p>Film yine başa döner. Bu kez kadın işinden erken çıkar ve daha önce kaçırdığı treni yakalar. Bu kez eve geldiğinde sevgilisini bir kadınla sevişirken bulur. Dünyası kararır. Sevgilisini kapı dışarı eder. Bir süre kendini salar ve<a id="GBS.0048.04"></a> mutsuz bir şekilde yaşar. Ama sonunda kendisini toparlar, başarılı ve kendine güvenli bir iş kadını olur. Gerçi filmin bu versiyonunda aynı erkekle tekrar yolları kesişir. Film, kaderden kaçılamaz gibi bir mesaj vermek istemiş olabilir ama bizim ilgilendiğimiz yer burası değil. Ayrıca kaderden kaçabiliriz. Bizi mutsuz eden insanları bir daha hayatımıza almayacak şekilde yaşamımızdan çıkarabiliriz.<a id="GBS.0048.05"></a> Yaptığımız seçimlerle yaşamımızı biz belirleriz. </p>
			<p>Bu filmde asıl ilginç olan, önemsiz gibi gözüken bir seçimin ileride ne büyük farklılıklara yol açabildiğidir. </p>
			<p>Treni kaçırmak bize bir seçim gibi gözükmeyebilir. Bilinçli bir seçim olmayabilir ama bir ihmal, bir özensizlik olduğu tartışılamaz. Düşünmeden ya da farkında bile olmadan yaptığımız seçimler bize pahalıya patlayabilir. Seçimlerimizin<a id="GBS.0049.01"></a> muhtemel sonuçlarını kestirmek zorundayız. </p>
			<p>İşte tepkisel insanla etkisel insan arasındaki fark burada ortaya çıkar. Tepkisel insan, seçtiği tepkilerin ne tür sonuçlar doğuracağını düşünmez. İstemediği, düşünmediği sonuçlar karşısında pişmanlıklar yaşar. Hayatı bir bütün olarak etkisel yaşayabilseydik, herhalde sözlüklerde “keşke” diye bir sözcük olmazdı. </p>
			<p>Geride kalmış hayatınıza bakın,<a id="GBS.0049.02"></a> ne kadar “keşke”niz var? “Keşke”lerinizin çokluğu oranında tepkisel yaşadığınızdan emin olabilirsiniz. Şu anda arzuladığınız hayatı yaşamadığınızdan emin olabilirsiniz. İçinde bulunduğunuz durumu istediğiniz kadar rasyonalize edin, kendinizi haklı çıkarın. Bu, gerçeği değiştirmez, sadece işinize geldiği gibi yorumladığınızı gösterir. </p>
			<p>Yaşamınızda hoşnut olmadığınız şeylerin tümü olaylar tarafından<a id="GBS.0049.03"></a> belirlenen tepkilerinizin ürünüdür. Tepkileriniz arzuladığınız sonuçlar tarafından belirlenseydi şu an istediğiniz hayatı yaşıyor olurdunuz. Eğer bir bütün olarak susturmadıysanız vicdanınızın sesini dinleyin, size rasyonalize ettiğiniz yanlış seçimlerinizi göstersin. </p>
			<p>Ne yazık ki çoğumuz seçimlerimizin (tepkilerimizin) sorumluluğunu üstlenmiyoruz. Düşünce, duygu ve davranış tutarsızlığı içinde<a id="GBS.0049.04"></a> yaşıyoruz. Bir başka deyişle yalan yaşıyoruz. Söylediğimiz yalanlardan çok, yaşadığımız yalanlar yıpratıyor, mutsuz ediyor bizi. Şikayet etmekte üstümüze yok ama beğenmediğimiz koşulları değiştirmek için parmağımızı bile oynatmak istemiyoruz. Yaşanan adaletsizliği görüyor ama ses çıkarmıyoruz. Yükselen değerlerle yükseleceğimizi sanıyor ama insani değerleri yitirdiğimizin, alçaldığımızın farkına<a id="GBS.0049.05"></a> bile varmıyoruz. </p>
			
			</div>
			<div>
      <h1>Körler Ülkesinde Gören Olmak</h1>
			<p>Körler ülkesine düşen birinin başından geçenleri anlatan bir hikaye vardır: </p>
			<p>Bir yamaçtan yuvarlanan adam kendisini körler ülkesinde bulur. Ülkede yaşayan bir grup insan adamı bulur ve bir eve getirirler. Gece olunca hiç ışık yakılmaz çünkü ülkede herkes doğuştan kördür. Görmediklerinden onlar için gece gündüz fark etmez.<a id="GBS.0050.01"></a> Evlerinin içini, işlerinin yolunu ezberlemişlerdir. Hiçbir sorun yaşamadan hayatlarını sürdürürler. Gören adam ise gece olup da her yeri karanlık bastığında önünü göremez ve sağa sola çarparak sık sık sakatlanır. Ülkenin ileri gelenleri bunda bir tuhaflık olduğunu düşünürler. Normal bir insanın sağa sola çarpmadan yolunu bulabilmesi gerekir. Bu duruma bir hastalığın neden olabileceği ihtimali ağırlık<a id="GBS.0050.02"></a> kazanmaktadır. Bu arada adam ülkenin en güzel kızına aşık olur. Kız da adamın bu durumuna üzülmektedir. Evlenmeden önce adamın tedavi olmasında ısrar eder. Sonunda bu sorunun nedenini öğrenmek ve çaresini bulmak için ülkenin en bilge kişisine gidilir. Bilge, adamın sorununun kafasının ortasında bulunan göz denilen iki urdan kaynaklandığını söyler. Eğer bu gözler alınırsa adamın hiçbir sorunu<a id="GBS.0050.03"></a> kalmayacak, herkes gibi sağlığına kavuşacaktır. Adamın yaşadığı tüm sorunların kaynağında her şeyi görmesi yatmaktadır. Bu yüzden körler ülkesindeki yaşama ayak uydurmakta zorlanmaktadır. O da herkes gibi görmekten vazgeçerse toplumun uyumlu bir ferdi haline gelebilecektir. </p>
			<p>Hikayenin gerisini anlatmaya gerek yok sanırım; buraya kadar olan bölümü, içinde yaşadığımız dünyaya fazlasıyla benziyor<a id="GBS.0050.04"></a> zaten. Bu hikayede olduğu gibi biz de görmeden yaşamaya zorlanmıyor muyuz? Gözümü açtığımız her sabah, elimize aldığımız gazetelerle başlıyor ikiyüzlülük; gün içinde, kurduğumuz ilişkilerle; akşam da televizyonla devam ediyor. Sistemin bize benimsetmeye çalıştığı yükselen değerleri eleştirsek de gündelik ilişkilerde bu değerlerin üreticisi olmaktan kurtaramıyoruz kendimizi. Sevmediği halde sevdiğini<a id="GBS.0050.05"></a> söyleyen, hoşlanmadığı halde hoşlanıyormuş gibi davranan, sevdiği insanlara özen göstermeyen, inanmadığı değerleri savunuyormuş gibi yapan, inandığı değerleri savunamayan, kendisini olduğundan fazla gösteren ikiyüzlü bir hayat sürüyoruz. Sadece yalan söylemiyor, <em>yalan yaşıyoruz</em>. </p>
			<p>Birileri bize yaşama dair görüşlerimizi sorduğunda ciddi ciddi hayat felsefemizi anlatabiliyoruz; ama çoğu kez<a id="GBS.0051.01"></a> ağzımızdan çıkanı kulağımız duymuyor. “En hoşlanmadığınız şey nedir?” sorusunu, “Yalandan hiç hoşlanmam” ya da “Bekletilmekten hiç hoşlanmam” diye yanıtlıyor kimileri. Demek yalandan ya da bekletilmekten hoşlananlar da var. Peki, bu sözü söyleyen kişiye, “Sen hiç yalan söylemedin mi?” ya da “Hiç randevuna geç kalmadın mı?” diye sorulsa cevabı ne olur acaba? </p>
			<p>Ya da “Bir insanda aradığınız en<a id="GBS.0051.02"></a> önemli özellik nedir?” sorusunu, “Dürüstlük” diye yanıtlayabiliyoruz. </p>
			<p>Aslında bu yanıtlarda üstü örtülü bir şekilde verilmek istenen mesaj, söz konusu kişinin kendisinin öyle biri olduğu; yalan söylemeyen, randevularına sadık olan ve dürüst biri olduğu mesajıdır. </p>
			<p>Bir an için kendinizi bu sözlerle değerlendirin; yaşamınız bunlara ne kadar uygun? Dürüst olduğunuzu düşünüyor musunuz? Eğer<a id="GBS.0051.03"></a> hayatınızda bir kere bile düşünce, duygu ve davranış tutarsızlığı içinde olduysanız kabul edin ki dürüstlük konusunda tutarlı değilsiniz. Hiç mi yalan söylemediniz, hiç mi randevunuza gecikmediniz? </p>
			<p>Durumu abarttığımı, idealize ettiğimi; gündelik yaşamda bu tutarsızlıkların kaçınılmaz olduğunu; koşulların bizi zorladığını düşünüyor olabilirsiniz. Tabii ki böyle düşünmekte serbestsiniz. Bu<a id="GBS.0051.04"></a> sizin yaşamınız. Onu ne kadar dürüst, ne kadar tutarlı ve ne kadar duyarlı yaşayacağınıza siz karar vereceksiniz. Ama yalan yaşadığınız her anın sizden neler çaldığını unutmayın. Sadece size dayatılan hayatı yaşamakla kalmıyor, insanlığınızdan da uzaklaşıyorsunuz. Ölümünüzden yirmi yıl sonra torununuzun bile adınızı hatırlayamayacağı sıradan bir hayatı yaşamak istiyorsanız seçim sizin. </p>
			<p>Eğitimlerimizde<a id="GBS.0051.05"></a> dedesinin ya da büyükannesinin adını hatırlayamayan o kadar çok kişi çıkıyor ki, insan inanmakta zorlanıyor. Bundan dolayı suçluluk duyanlar oluyor. Bunun belki bir kısmı bizim vefasızlığımızla ilgili ama büyük kısmı adını kalıcı kılamayanların sorumluluğu.</p>
			</div>
</div>
	<div style="display:none;"><a id="GBS.0051.06"></a></div>
</body>
</html>