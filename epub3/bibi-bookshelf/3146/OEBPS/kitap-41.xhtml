<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-41</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-9"><st c="0">SON GÜN</st></p>
			<p id="toc_marker-9-1"><st c="8">Zor Zamanlar İçin Ev Yapımı Bir Paraşüt</st></p>
			<p xml:lang="en-GB"><span xml:lang="tr-TR"><st c="48">Güne erken başlamaya karar vermiştim. </st><st c="87">Şafak sökerken saatimin alarmı çaldı ve zihnim derhal “Bu saatte kalkılır mı? </st><st c="165">Daha dersin başlamasına çok var. </st><st c="198">Yat uyu!” dedi.</st></span></p>
			<p xml:lang="en-GB"><span xml:lang="tr-TR"><st c="213">Müthiş derecede uykum olmasına rağmen doğruldum. </st><st c="263">Kahvemi içtikten sonra bisikletime atlayıp –evet, lastiğini tamir ettirmiştim– Mama Nono ile karşılaştığım parka gittim. </st><st c="384">Her zamanki yerime oturdum, gözlerimi kapattım ve kısa bir meditasyon denemesi yaptım. </st><st c="471">Çok başarılı olduğum söylenemezdi. </st><st c="506">Zihnime düşünceler hücum etmişti, ama bunun cesaretimi kırmasına izin vermeyecektim. </st><st c="591">Mama Nono bu durumun özellikle yeni başlayanlar için gayet doğal olduğunu ısrarla belirtmişti.</st></span></p>
			<p xml:lang="en-GB"><span xml:lang="tr-TR"><st c="685">On dakika kadar meditasyon yaptıktan sonra bankta öylece oturdum. </st><st c="752">Bu defa kuşların şarkılarına kulak vermeye kararlıydım. </st><st c="808">Çok keyifli değildim, ruh halim hâlâ sıkıntılı ve kasvetliydi. </st><st c="871">Öte yandan artık bunu dert etmiyordum. </st><st c="910">Canım sıkkınsa sıkkındı, büyütecek bir şey yoktu... </st><st c="962">Elbet içsel dünyam sonsuza dek böyle kalmayacaktı ve bir noktada eski halime dönecektim. </st><st c="1051">O zamana dek hayatımı askıya almaktansa harekete geçmeye ve günlük işlerimi, egzersizlerimi kendimi zorlayarak da olsa yapmaya karar vermiştim.</st></span></p>
			<p xml:lang="en-GB"><span xml:lang="tr-TR"><st c="1194">Parkta biraz daha oyalandıktan sonra fırına uğrayıp ekmek aldım. </st><st c="1260">Yol boyunca ekmeğin sıcaklığını ve kokusunu hissetmeye, duyularımın hepsini uyanık bir dikkatle kullanmaya çalıştım. </st><st c="1377">Eve girdiğimde hemen güzel bir kahvaltı sofrası kurmayı planlıyordum, ama çalışma masamın önünden geçerken zihnimde bir şimşek çaktı. </st><st c="1511">Kafamın içinden hızla cümleler akıp geçiyordu.</st></span></p>
			<p xml:lang="en-GB"><span xml:lang="tr-TR"><st c="1557">Masama oturdum, bilgisayarımı açtım. </st><st c="1595">O meşhur boş sayfa karşımda belirdi. </st><st c="1632">Bir süre bakıştık. </st><st c="1651">Sonra elim yavaşça klavyeye doğru uzandı ve aklımdan geçenleri hızla yazmaya başladım. </st><st c="1738">Romanımın adını hâlâ bulamamıştım, ama artık bunu hiç umursamıyordum.</st></span></p>
			<p xml:lang="en-GB"><span xml:lang="tr-TR"><st c="1807">Bittiği zaman elbet bir isim bulurdum. </st><st c="1847">Öyle değil mi?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1861">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1865">“Hoş geldiniz” dedi Mama Nono. </st><st c="1897">“Bugün yedinci ve son dersimizi yapacağız. </st><st c="1940">Size biraz zihninizin bakımı ve beslenmesinden bahsetmek ve bazı tavsiyelerde bulunmak istiyorum.”</st></span></p>
			<p xml:lang="en-GB"><span xml:lang="tr-TR"><st c="2038">“Hapishane konusu yine açılmayacak besbelli” diye söylendi Madam Bobogel. </st><st c="2113">Büsbütün beter, perişan bir haldeydi. </st><st c="2151">Yine o aynı felaket kılıkta oturuyordu. </st><st c="2191">Yorgun, bıkkın ve moralsiz görünüyordu. </st><st c="2231">Üstelik saçı başı pislik içindeydi ve gözlerinin altında mor halkalar vardı. </st><st c="2308">Belli ki gece hiç uyumamıştı. </st><st c="2338">“Bu acınacak derecede uydurma kursa katılmak için bir servet ödediğimi düşündükçe kutsal aklımı oynatacak gibi oluyorum!”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2459">“Bana bir parça güvenin sevgili madam” dedi Mama Nono. </st><st c="2515">“Biraz sabırlı olursanız bugün burada sorunlarınızın büyük ölçüde çözüleceğini göreceksiniz. </st><st c="2608">Ayrıca kurs boyunca anlattığım bütün diğer konular gibi bugün vereceğim bilgiler de hayatınız boyunca, en çok da zor zamanlarınızda işinize yarayacak.”</st></span></p>
			<p xml:lang="en-GB"><span xml:lang="tr-TR"><st c="2759">“İstemez!” diye bağırdı Madam Bobogel. </st><st c="2799">“Buram buram çürümüş balık kokan tavsiyeleriniz sizin olsun! </st><st c="2860">Bana hapishaneden kaçmayı öğretin!” Sesinde tehlikeli bir delilik tınısı vardı. </st><st c="2940">Belki de hakikaten kutsal aklını oynatıyordur diye düşündüm, tedirgin oldum.</st></span></p>
			<p xml:lang="en-GB"><span xml:lang="tr-TR"><st c="3016">Mama Nono ona sakin ve sıcak bir gülümsemeyle karşılık vermekle yetindi ve hemen derse başladı. </st><st c="3113">“Disiplinli bir zihin, dünyada en nadir bulunan şeydir” dedi. </st><st c="3175">“İnsanların büyük çoğunluğu düşünce yasalarını bilmezler. </st><st c="3233">Zihinlerini başka yönlere çekip, iyi, güzel ve zarif düşüncelere odaklanmayı beceremezler. </st><st c="3324">Eğitimsiz bir zihin, açık bir pencerenin önünde yanan mum gibi her türlü rüzgârdan kolayca zarar görür ve dışsal etkiler yüzünden kolayca sağa sola savrulur.</st></span></p>
			<p xml:lang="en-GB"><span xml:lang="tr-TR"><st c="3481">Zihnini tanımayan insanların iradeleri son derece zayıftır; kendilerine zarar verecek bir arzuya ya da ilkel bir dürtüye direnemezler. </st><st c="3617">Kendi üzerlerinde neredeyse hiç hükümleri yoktur. </st><st c="3667">Zihinlerinde bir arzu uyandığı zaman hemen onu buyur ederler ve arzulanan nesneyi kovalayıp, kendilerini mutlu etmeye çalışırlar. </st><st c="3797">Küçücük şeylerin onları tatmin edebileceğine inanırlar. </st><st c="3853">Zihinsel enerjilerini bu şekilde dışsal şeylere odaklayarak, bomboş ve anlamsız şeyleri kovalayarak ziyan edip dururlar.</st></span></p>
			<p xml:lang="en-GB"><span xml:lang="tr-TR"><st c="3973">Aslında arzular kendi başlarına tamamen zararsızdırlar. </st><st c="4030">Onlar doğru veya yanlış değillerdir ve sizin verdiğiniz yöne göre size dost ya da düşman olabilirler. </st><st c="4132">Bir fincan kahveye duyulan arzu masum bir arzudur ve kolayca tatmin edilebilir. </st><st c="4212">Öte yandan zihin arzulanan şeye düşkünleşip, onsuz kalmaya katlanamaz hale gelirse arzular zihni zehirlemeye başlar. </st><st c="4329">Zihin bir nesneye veya kişiye takıntılı bir biçimde bağlandığı zaman onu her açıdan çekici ve kusursuz olarak algılamaya başlar. </st><st c="4458">Bu noktada zihin için arzuladığı şeye sahip olmak bir mecburiyete dönüşür.</st></span></p>
			<p xml:lang="en-GB"><span xml:lang="tr-TR"><st c="4532">Bir arzunun yanlış yönetilmesi şu şekilde gerçekleşir: Önce, bir arzunun size mutluluk getireceğine dair yanlış bir düşünce zihne girer. </st><st c="4670">Sonra zihin bu düşünceyi sever, ona inanır ve onu hayal gücüyle besleyip büyütür. </st><st c="4752">Zihin yanlış düşünceyi sürdürmekten keyif aldığı için onun kalmasına razı olup, içeride tutar. </st><st c="4847">Zihnin içine buyur edilen ve orada barınmasına izin verilen yanlış düşünce gittikçe güçlenir ve zamanla zihnin onu tutmasına gerek bile kalmaz çünkü artık o, zihne büyük bir kuvvetle tutunmuştur. </st><st c="5043">Bu noktada arzuları kovmak çok zor hale gelmiştir ve size çok büyük hasar verebilirler.</st></span></p>
			<p xml:lang="en-GB"><span xml:lang="tr-TR"><st c="5130">Arzuladığınız her şeyi elde etmeniz elbette mümkün değildir. </st><st c="5192">Neyse ki arzularınızın kölesi olmanın dışında bir seçeneğiniz daha vardır: Zihninizi eğitmek. </st><st c="5286">Zihninizi eğitmek istiyorsanız eski, başıboş ve faydasız düşünce alışkanlıklarınızın yerine iyi düşünce alışkanlıklarını koymanız gerekiyor. </st><st c="5427">Bu çok kolay bir iş değildir, çünkü eski alışkanlıklar direnirler ve tekrar tekrar ortaya çıkmaya çalışırlar. </st><st c="5537">Eski kötü düşünceler, ‘Bizi kovamazsın’ derler. </st><st c="5585">‘Bunca zamandır burada kalmamıza izin verdin. </st><st c="5631">Artık burası bizim evimiz oldu ve evimizi terk etmeyeceğiz. </st><st c="5691">Burada kalmaya hakkımız var!”</st></span></p>
			<p xml:lang="en-GB"><span xml:lang="tr-TR"><st c="5720">Cesaretiniz kırılmasın. </st><st c="5745">Gayretle çalışmayı sürdürürseniz kötü düşünceleriniz zaman içinde seyrekleşecekler ve sonunda hepsi yok olup gidecekler. </st><st c="5866">Eğitimsiz bir zihin yaramaz bir çocuk gibidir ve her gün disipline edilirse zamanla yavaş yavaş kontrolünüz altına girer.</st></span></p>
			<p xml:lang="en-GB"><span xml:lang="tr-TR"><st c="5987">Zihninizi doğru düşüncelerle doldurursanız sizi mutluluğa ve özgürlüğe kavuşturacak sağlıklı zihinsel alışkanlıklar edinebilirsiniz. </st><st c="6121">En derindeki benliğinizi –yani benim patron olarak adlandırdığımı– daima aklınızda tutun. </st><st c="6211">Kendinizi hatırlayın, uyanık olun ve hayatınızı zekice yaşayın.”</st></span></p>
			<p xml:lang="en-GB"><span xml:lang="tr-TR"><st c="6275">Bir an durakladı, sonra “Bir okurumuz soru sormak istiyormuş” dedi. </st><st c="6344">“Buyurun, sizi dinliyoruz.”</st></span></p>
			<p xml:lang="en-GB"><span xml:lang="tr-TR"><st c="6371">“Merhaba” dedi okur. </st><st c="6393">“Henüz dersin başında araya girip böldüğüm için kusura bakmayın, ama bu benim için çok önemli bir soru. </st><st c="6497">Uzun yıllardır sigara içiyorum ve birçok defa bırakmayı denedim, ama bir türlü başaramıyorum. </st><st c="6591">Bana bu konuda verebileceğiniz bir tavsiye var mı?”</st></span></p>
			<p xml:lang="en-GB"><span xml:lang="tr-TR"><st c="6642">Madam Bobogel yüzünü buruşturdu, “Acınacak derecede zavallı ve pespaye bir soruyla vaktimizi çaldığınız için kâinatın sizden hesap soracağını bilemeyecek kadar gariban olmanız çok üzücü” dedi. </st><st c="6836">“Ayrıca ağaçlarda sallanan çıplak maymunlar gibi edepsiz bir zihniniz var besbelli.”</st></span></p>
			<p xml:lang="en-GB"><span xml:lang="tr-TR"><st c="6920">Mama Nono bu sızlanmalara aldırış etmedi, soruyu yanıtlamaya koyuldu. </st><st c="6991">“Bağımlılıktan kurtulmak kolay değildir, ama muhakkak başarılması gerekir. </st><st c="7066">Başarana kadar denemeye devam etmelisiniz. </st><st c="7109">Başarısızlık abidesi olsanız bile yılmadan, tekrar tekrar denemelisiniz.</st></span></p>
			<p xml:lang="en-GB"><span xml:lang="tr-TR"><st c="7181">Denemeyi lütfen ertelemeyin, ‘Yavaş yavaş bırakacağım’ diyerek zihninizin sizi kandırmasına, bahaneler üretmesine izin vermeyin. </st><st c="7311">Ateşin içine düşerseniz, yavaş yavaş mı çıkarsınız? </st><st c="7363">Yanlış eylemlerinizi ve size zarar veren şeyleri hemen bırakın.</st></span></p>
			<p xml:lang="en-GB"><span xml:lang="tr-TR"><st c="7426">Bağımlılıktan kurtulmaya çalışırken işe zihinsel tutumunuzu değiştirmekle başlayın. </st><st c="7511">‘Bağımlılık kötüdür’ ve ‘Bağımlı olduğum için ben kötü biriyim’ gibi yargılayıcı düşünceleri zihninizden atın. </st><st c="7622">Bunlar sizin cesaretinizi kırmaktan, enerjinizi boşa harcamaktan ve yolunuzu tıkamaktan başka bir işe yaramazlar. </st><st c="7736">Bağımlılığa sert ve yargılayıcı bir şekilde değil, dostça ve biraz hafife alan bir tavırla yaklaşın. </st><st c="7837">Hemen silahlarınızı çekip dövüşmeye başlamaya hazırlanmayın. </st><st c="7898">Bağımlılıktan kurtulmaya çalışmadan önce bağımlılık duygusunu uyanık bir şekilde izleyin ve onu tanımaya çalışın.</st></span></p>
			<p xml:lang="en-GB"><span xml:lang="tr-TR"><st c="8011">Normalde eliniz pakete kendiliğinden gider, içinden bir sigara alır ve yakar. </st><st c="8090">Sigara içilir, biter ve siz bir sigara içmiş olduğunuzu ancak belki onu söndürürken fark edersiniz. </st><st c="8190">Esasen zihinsel tavrınız değişmediği sürece bir şeyi yapmanızla yapmamanız arasında pek bir fark yoktur. </st><st c="8295">Hatta belki sigarayı da bırakabilirsiniz, ‘Eskiden sigara içiyordum, artık içmiyorum’ diyebilirsiniz. </st><st c="8397">Yüzeyde bir değişiklik olmuştur, bir davranış değişikliği olmuştur, ama zihinsel yapıda bir değişiklik olmamıştır. </st><st c="8512">Kendine zarar veren şeylere bağımlı olmaya yatkın zihin yapısı değişmemiştir ve tehlike ortadan kalkmamıştır. </st><st c="8622">Bu durum, ya sigaraya yeniden başlayacağınızın ya da onun yerine başka bir şey koyacağınızın habercisidir. </st><st c="8729">Belki de yeni bir kötü alışkanlık edinmezsiniz, ama sahte kişiliğiniz her zamankinden daha huysuz ve geçimsiz bir hale gelir. </st><st c="8855">Bu da yeterince kötüdür.</st></span></p>
			<p xml:lang="en-GB"><span xml:lang="tr-TR"><st c="8879">Bir dahaki sefere içinizde bir sigara yakma dürtüsü uyandığında mekanik olarak hareket etmeyin ve hemen elinizi pakete atmayın. </st><st c="9008">Durun, kendinizi hatırlayın ve nefesinize odaklanın. </st><st c="9061">On on beş nefes arası duraklayıp, kendinizi izleyin. </st><st c="9114">Sizi sigaraya doğru iten alışkanlık enerjisini ve içinizi kaplayan huzursuzluk duygusunu, bir an evvel sigarayı içinize çekmek için nasıl sabırsızlandığınızı izleyin. </st><st c="9281">Bütün dikkatinizi hislerinize yöneltin. </st><st c="9321">Bu şekilde izleyip nefes çalışması yaptıktan sonra isteğiniz hâlâ aynı şiddette devam ediyorsa ve dürtüye dayanamayacak</st></span></p>
			<p xml:lang="en-GB"><span xml:lang="tr-TR"><st c="9440">gibiyseniz kendinize izin verin ve bir sigara yakın. </st><st c="9494">Fakat bütün hareketleri bilinçli bir şekilde yapın, sigaradan aldığınız her nefesin tamamen farkında olun.</st></span></p>
			<p xml:lang="en-GB"><span xml:lang="tr-TR"><st c="9600">Eğer isteğinizde azalma olduysa, direnin ve henüz yakmayın. </st><st c="9661">İzlemeye devam edin. </st><st c="9682">Dikkatinizi bağımlılık enerjisine çevirdiğinizde kendinizi önce vahşi bir ata binmiş gibi hissedeceksiniz, ama siz onun üzerinde durduğunuz sürece güçleneceksiniz ve at evcilleşecek. </st><st c="9865">Sigara yakma isteği geçtiyse, yani dayanılmaz bir şekilde, kriz halinde istemiyorsanız sigara yakmayın. </st><st c="9969">Bir sonraki dürtüyü bekleyin. </st><st c="9999">Atlattığınız her kriz sizi güçlendirirken, alışkanlık enerjinizi zayıflatacak.</st></span></p>
			<p xml:lang="en-GB"><span xml:lang="tr-TR"><st c="10077">Zihniniz size her ‘Sigara yak’ dediğinde hemen itaat etmeyin. </st><st c="10140">Uyanın, kendinizi hatırlayın ve kendinizi izleyin. </st><st c="10191">Önemli olan mekanik hareket etmeye son vermeniz ve tüm dikkatinizle orada olmanızdır. </st><st c="10277">Yani sigara kendi kendini içmemeli. </st><st c="10313">Bir de dalga dalga gelen alışkanlık enerjisinden korkmamalısınız. </st><st c="10379">Sakin ve açık bir zihinle hatta hevesli ve meraklı bir şekilde krizin gelmesini beklemelisiniz. </st><st c="10475">‘Eyvah, canım sigara isteyecek...’ ‘Yapamayacağım...’ ‘Bu haksızlık...’ veya ‘Sigarasızlığa dayanamam...’ ‘Bir krizi daha atlatamam...’ gibi düşünceler üretmeyin. </st><st c="10638">Bir kriz baş gösterdiğinde, dürtü oluştuğunda yalnızca onunla ilgilenin. </st><st c="10711">Uyanın, nefesinize odaklanın. </st><st c="10741">Her kriz sizin için güzel bir çalışma fırsatıdır. </st><st c="10791">İyi değerlendirin. </st><st c="10810">‘Bir sonraki krizi nasıl atlatacağım, ondan sonrakini nasıl atlatacağım, önümüzdeki haftayı, bir sonraki ayı nasıl atlatacağım?’ diye düşünmeyin. </st><st c="10956">Önemli olan tek şey şu anda olanla yüzleşmeniz, onunla doğru şekilde başa çıkmanızdır.</st></span></p>
			<p xml:lang="en-GB"><span xml:lang="tr-TR"><st c="11042">Bir süre sigara içmemeyi başarırsanız, ama bir gün bir tane içerseniz sakın eski zihinsel alışkanlıklarınıza teslim olup, hemen pes etmeyin. </st><st c="11184">Yoldan çıkmış olabilirsiniz, ama bu başladığınız noktaya geri döndüğünüz anlamına gelmez. </st><st c="11274">Yalnızca yoldan çıktınız. </st><st c="11300">Büyütmeyin ve yola geri girin. </st><st c="11331">Hepsi bu.</st></span></p>
			<p xml:lang="en-GB"><span xml:lang="tr-TR"><st c="11340">Eğitimsiz zihin sürekli kendini eğlendirmeye çalışır ve her an oyuncak peşindedir. </st><st c="11424">Ne yazık ki bu oyuncaklar çoğunlukla sizin sağlığınızı bozan ve ilerlemenizi engelleyen şeylerdir. </st><st c="11523">Zihnini izleyen ve tanıyan kişi, onun sevinçlerinden zevk almayı öğrenir ve kendini yıkıp yaralayacak zevklerin peşinde koşmayı bırakır.</st></span></p>
			<p xml:lang="en-GB"><span xml:lang="tr-TR"><st c="11659">Uyanan ve kendini hatırlayan insan sürekli oyuncaklar tarafından avutulma gereği duymaz. </st><st c="11749">O, kendi zayıflığını görür ve kendi kendisinin üstüne yükselmenin yollarını öğrenir.”</st></span></p>
			<p xml:lang="en-GB"><span xml:lang="tr-TR"><st c="11834">“Bir sorum daha olacak” dedi okur. </st><st c="11870">“İlk dersinizden beri sizi dikkatle takip ettim. </st><st c="11919">Eğer doğru anladıysam, anlattıklarınızdan şu sonuç çıkıyor: Zihnini eğitmeyen kişi hayatını yanlış bir biçimde yaşayarak çöpe atar. </st><st c="12051">Doğru mu? </st><st c="12061">Eğer durum buysa, karşısına bu öğreti çıkmayan kişi perişan olmaya mahkûm mudur?”</st></span></p>
			<p xml:lang="en-GB"><span xml:lang="tr-TR"><st c="12142">“Zihnini eğitmeyen kişi, kendini bilmeden yaşar ve kendini bilmeden ölür” dedi Mama Nono. </st><st c="12233">“Zihnini tanımayan kişi hayatı boyunca kendi varlığının potansiyelini tam olarak anlayamaz ve hayatın ona sunduğu olanakları doğru değerlendiremez. </st><st c="12381">Zihnini doğru kullanamayan kişinin kendisiyle, çevresiyle ve hayatla olan ilişkisi daima çatışmalı olacaktır. </st><st c="12491">Kişinin, zihniyle olan ilişkisinin bozuk olduğunu kendiliğinden idrak etmesi oldukça zor bir şeydir. </st><st c="12592">İlk etapta kişi kendisine yol gösterecek birine muhtaçtır, çünkü daha evvel de belirttiğim gibi insanın kör noktası kendisidir. </st><st c="12720">İnsan, hayatında yolunda gitmeyen şeylerin sorumluluğunu daima dışarıdaki şartlara, rastlantılara, talihe ve hatta kadere yükler. </st><st c="12850">İnsanın dönüp de kendine bakması ve kendisinde bazı eksiklikler olduğunu görmesi, kendini tanımadığını ve zihni hakkında hiçbir şey bilmediğini kabul etmesi çok nadir karşılaşılan bir durumdur. </st><st c="13044">Böyle vakalar milyonda bir olsa da görülür ve kişi zihnini keşfe çıkmaya kendiliğinden karar verir. </st><st c="13144">Zihnini keşfetmeye karar veren kişi de doğru yöntemleri uygulamak için burada aktardığım bilgilere ve daha fazlasına sahip olmalıdır. </st><st c="13278">Aksi takdirde ilerleme çok yavaş gerçekleşir. </st><st c="13324">Burada sizinle paylaştığım bilgiler binlerce yıl evvel keşfedilmiş, üzerinde çalışarak mükemmelleştirilmiş, yazılı ve sözlü olarak öğretmenlerden öğrencilere aktarılmış çok kıymetli bilgilerdir. </st><st c="13519">Bu bilgilere ulaşmak artık hiç zor değil. </st><st c="13561">Meditasyon yapmayı öğrenmek isteyen bir insan yüzlerce kitap bulabilir. </st><st c="13633">Öte yandan meditasyon yapma yöntemlerini kendi kendine geliştirmeye çalışmak yersizdir ve böyle bir çaba yalnızca zaman kaybı olacaktır.”</st></span></p>
			<p xml:lang="en-GB"><span xml:lang="tr-TR"><st c="13770">Okur, yanıt için teşekkür ettikten sonra Mama Nono bize döndü ve dersi anlatmaya devam etti.</st></span></p>
			<p xml:lang="en-GB"><span xml:lang="tr-TR"><st c="13863">“Zihniniz huzursuzsa ve onun huzursuzluğunu kontrol altına almak istiyorsanız, öncelikle onun neden huzursuz olduğunu bilmelisiniz” dedi. </st><st c="14002">“Huzursuzluk, zihnin saflığını bozan şeylerden kaynaklanmaktadır. </st><st c="14068">Zihin ne kadar safsa, onu anlamak ve eğitmek de o kadar kolay olur.</st></span></p>
			<p xml:lang="en-GB"><span xml:lang="tr-TR"><st c="14135">Zihninizi neyle beslediğinize dikkat edin. </st><st c="14179">Tıpkı kas yapmak isteyenlerin protein aldığı gibi, zihnini iyileştirmek ve ona zarafet kazandırmak isteyenler de doğru besinleri almalıdırlar. </st><st c="14322">Bazı şeyler zihni arındırır, bazıları ise kirletirler. </st><st c="14377">Bütün boş vakitlerinizi televizyon seyrederek, gazete okuyarak ve internette dolaşarak geçiriyorsanız, zihniniz abur cuburla dolar.</st></span></p>
			<p xml:lang="en-GB"><span xml:lang="tr-TR"><st c="14508">Zihninizin içine koyduğunuz şeyler konusunda seçici olun ve onun çarpıklıklarını, saflığını bozan şeyleri giderin. </st><st c="14624">Bütün düşünceleriniz, bütün konuşmalarınız ve bütün eylemleriniz daima zihninizi etkiler ve şekillendirir. </st><st c="14731">Eğer besininiz zehirliyse, düşünceleriniz de zehirli olur. </st><st c="14790">Yanlış besinleri alıp bunun sonucunda ortaya çıkan yanlış düşünceleri bastırmaya çalışmanızın hiçbir faydası yoktur. </st><st c="14907">Kendinize ve başkalarına zarar veren davranışlarda bulunuyorsanız, kibirli, öfheli ve kıskançsanız, yalan söylüyor ve çevrenizdeki kişileri aldatıyorsanız, boş tartışmalara girme alışkanlığınız varsa ve başkalarının hatalarını bulmaya hevesliyseniz zihninizin karanlık tarafını besliyorsunuz demektir. </st><st c="15209">O zaman zihniniz esnekliğini yitirir ve donuklaşır. </st><st c="15261">Yaşam enerjiniz doğru bir şekilde akmamaya başlar; neşesiz, cansız ve mutsuz olursunuz.</st></span></p>
			<p xml:lang="en-GB"><span xml:lang="tr-TR"><st c="15348">Eğer besininiz safsa, düşünceleriniz de saf olur. </st><st c="15399">Sevgi ve şefkat zihninizi temizler, arındırır. </st><st c="15446">Zihninizi eğitmeye başladığınızda bilerek iyi şeyler düşünün ve kendinizi incelikli düşüncelerle donatın. </st><st c="15552">Düşüncelerinizde daima samimi, temiz ve dürüst olun. </st><st c="15605">Kötü düşüncelerden özellikle kaçının. </st><st c="15643">Onları bastırmaya çalışmayın, ama dikkatinizi onlardan çekin ve güzel düşüncelere yöneltin. </st><st c="15735">Zarif düşüncelerin yardımıyla, kaba düşünceleri temizleyin. </st><st c="15795">Duyularınız aracılığıyla hangi besinleri aldığınıza da çok dikkat edin. </st><st c="15867">Korkutucu, vahşi ve şiddet dolu görüntülerden zihninizi titizlikle koruyun. </st><st c="15943">Çevrenizdeki insanların söyledikleri şeyleri ayıklamadan yutmayın. </st><st c="16010">Etrafınızda hakaret dolu konuşmalar, kabaca tartışmalar veya kötü dedikodular oluyorsa onlara dikkatinizi vermeyi reddedin.</st></span></p>
			<p xml:lang="en-GB"><span xml:lang="tr-TR"><st c="16133">Zihninizde yararsız bilgileri boşuna depolamayın. </st><st c="16184">Ona unutmayı öğretin ve size faydası olmayan şeylerin hepsini unutun. </st><st c="16254">Böylece dağınık düşünceleriniz bir araya toplanır ve yeni bir zindelik, taze bir zihinsel kuvvet kazanırsınız.</st></span></p>
			<p xml:lang="en-GB"><span xml:lang="tr-TR"><st c="16364">Zihninizi rahat ve gerilimsiz tutmaya özen gösterin. </st><st c="16418">Gerçekler sizi korkutmasın. </st><st c="16446">Gerçekler gözlemlenmek için vardırlar ve onları tarafsızca izlemeyi başarabilirseniz, sizi asla korkutamazlar. </st><st c="16557">Gerçekler korkunç değildir, ama onlara sırtınızı dönüp kaçmak isterseniz o zaman korkunçlaşırlar.</st></span></p>
			<p xml:lang="en-GB"><span xml:lang="tr-TR"><st c="16654">Endişelerinizi bir andan diğerine, bir saatten diğerine taşımayın. </st><st c="16722">Hepsinin gitmesine izin verin ve bu özgürlüğü bir kez olsun tadın. </st><st c="16789">Nefes alır gibi rahat ve sakin bir şekilde yaşayın. </st><st c="16841">Sadece sakin bir zihinden büyük şeyler doğar ve endişeli bir zihin hiçbir zaman sakin olamaz.</st></span></p>
			<p xml:lang="en-GB"><span xml:lang="tr-TR"><st c="16934">Başkalarının telkinlerinden kolayca etkilenmeyin ve kendi bireysellik duygunuzu muhafaza edin. </st><st c="17030">Zayıf zihinli biri, güçlü zihinli birinin telkinlerine kolayca teslim olur. </st><st c="17106">Kuvvetli bir telkin sizi hemen o anda etkilemese de, zihninize bir tohum atar. </st><st c="17185">Zihninize kimlerin, ne tür tohumlar attığına dikkat edin, çünkü zihnin toprakları çok verimlidir. </st><st c="17283">Her tohum ileride bir gün muhakkak filizlenir. </st><st c="17330">Kendinizi, zihni eğitimsiz olan kişilerin bilinçsiz ve kötü telkinlerinden dikkatle koruyun.</st></span></p>
			<p xml:lang="en-GB"><span xml:lang="tr-TR"><st c="17422">Eğitimsiz zihin olumsuzluğa mıknatıs gibi çekilmeye meyillidir. </st><st c="17487">Söylenmeye, sızlanmaya, dünyadan, çevreden ve kendinizden şikâyet etmeye başladığınızda uyanın ve kendinizi hatırlayın. </st><st c="17607">Zihniniz sıkıntı ve kasvet yüklü bir döngüye girdiğinde onunla işbirliği yapmayın. </st><st c="17690">Karanlık düşüncelere kapılıp umutsuzluğa düşerseniz ilham verici düşüncelere odaklanın. </st><st c="17778">Zihninizi sevinçle dolduran şeyleri düşünün. </st><st c="17823">Gülümseyin, şarkı söyleyin, bir ağacın altında meditasyon yapın, bir bebeği kucağınıza alın, çimenlere uzanıp gökyüzünü izleyin, yağmurda yürüyün. </st><st c="17970">Kendinize seslenin, yüksek sesle isminizi haykırın ve ‘Burada mısın?’ diye sorun. </st><st c="18052">Yüksek sesle yanıt verin, ‘Buradayım’ deyin, kahkaha atın. </st><st c="18111">‘Zihninin tuzaklarına düşme!’ deyin. </st><st c="18148">‘Peki, düşmeyeceğim!’ diye yanıtlayın. </st><st c="18187">Size iyi gelen ne varsa yapın ve sizi ele geçiren olumsuz duygudan hızlıca kurtulun.</st></span></p>
			<p xml:lang="en-GB"><span xml:lang="tr-TR"><st c="18271">Hayatınızdaki zorluklara aşırı üzülmeyin ve yolunuza engel olarak dikildiğini düşündüğünüz şeylerle savaşmayın. </st><st c="18384">Hayat bazen acılar ve ıstıraplar getirir. </st><st c="18426">Bu gerçeği içselleştirin ve hayatı bütün yönleriyle, koşulsuz olarak kabul edin. </st><st c="18507">Büyük kederler karşısında güçlü, dayanıklı ve sabırlı olun. </st><st c="18567">Kendinize zorbalık etmeyin ve kendinizi harap etmeyin, çünkü bu yalnızca zaman ve enerji kaybıdır.</st></span></p>
			<p xml:lang="en-GB"><span xml:lang="tr-TR"><st c="18665">Zihnin oyunlarına ve kışkırtmalarına ve sahte kişiliğin ayartmalarına karşı her an tetikte olun. </st><st c="18763">Karmaşık ve çelişkili bir şekilde yaşamayın, kendinizi duygusal ve zihinsel zorluklara sokmayın. </st><st c="18860">Her ne yapıyorsanız onu derin bir uyanıklıkla yapın ve tamamen onun içinde olun. </st><st c="18941">Yemek yerken yalnızca yemek yiyin, çalışırken yalnızca çalışın ve dinlenirken yalnızca dinlenin. </st><st c="19038">Hayatınızı sadeleştirmek için gayret gösterin ve içsel olarak çok yalın olun. </st><st c="19116">Zihninizi küçük şeylerle meşgul etmeyin, abes konuların fazla üstünde durmayın.</st></span></p>
			<p xml:lang="en-GB"><span xml:lang="tr-TR"><st c="19195">İnsanların büyük çoğunluğu hayatlarını zevk peşinde koşarak geçirirler. </st><st c="19268">Onların ufukları çok sınırlıdır ve çok küçük hayatlar yaşarlar. </st><st c="19332">Kendilerine has psikolojik sorunları, küçük üzüntüleri ve küçük sevinçleri vardır. </st><st c="19415">Kendilerini asla anlamazlar, sorunlarından özgür kalamazlar ve yaşamlarının sonuna kadar kederlerinin ötesine geçemezler. </st><st c="19537">Zengin, fakir, ünlü, eğitimli, eğitimsiz, başarılı veya başarısız milyonlarca insan birbirlerinden çok farklı olmayan, sıradan hayatlar yaşarlar. </st><st c="19683">İnsanların yaşamları arasındaki farklılıklar yalnızca yüzeyseldir, görünüştedir. </st><st c="19764">Bir insan yaptığı işte olağanüstü iyi olabilir, büyük bir bilimadamı, çok ünlü bir sanatçı olabilir ve bütün bunlara rağmen içsel olarak çok sıradan bir yaşam sürüyor olabilir. </st><st c="19941">Tüm dünyadaki insanlara çocukluklarından itibaren iyi olmaları, sevgi dolu olmaları, çalmamaları ve yalan söylememeleri gerektiği öğretilir. </st><st c="20082">Fakat hiç kimse bir çocuğa kötülüklerden nasıl sakınacağını, içsel iyilik haline nasıl ulaşacağını öğretmez. </st><st c="20191">Kendini nasıl tanıyacağını ve zihnini nasıl eğiteceğini bilmeyen bir çocuk, büyüdüğü zaman dünyadaki milyonlarca sıradan insandan biri olmaya mahkûmdur.</st></span></p>
			<p xml:lang="en-GB"><span xml:lang="tr-TR"><st c="20343">Kendinize, gelecekte nasıl bir insan olmak istediğinizi sorun. </st><st c="20407">Zihninizle, kalbinizle, tüm varlığınızla sıradan olmak mı istersiniz? </st><st c="20477">Yoksa kendinizi tanımayı ve bu sayede zarifçe, duyarlılıkla olgunlaşmayı mı tercih edersiniz?</st></span></p>
			<p xml:lang="en-GB"><span xml:lang="tr-TR"><st c="20570">İnsanın kendini yok etme ve yeniden yaratma gücü vardır ve tercihini istediği yönde kullanabilir; bu onun kendine karşı olan sorumluluğudur. </st><st c="20712">Kendini tanımak ve daha öteye taşımak isteyen kişinin bu işi tek başına başarması, kendisinin ışığı olması gereklidir. </st><st c="20831">Bu konuda dışarıdan yardım alması, kaçıp başkalarına sığınması mümkün değildir. </st><st c="20911">Kendini bilmek isteyen insanın kaçıp sığınabileceği tek yer, yine kendi benliğidir. </st><st c="20995">Eğer kendinizi tanımak istiyorsanız, kendinize bir yön tayin etmeniz ve o yönde büyük bir kararlılıkla, azimle ve disiplinle çalışmanız gerekiyor. </st><st c="21142">Bir hedef veya amaç değil –çünkü onları kovalayarak acı çekersiniz– ama bir yön belirlemeniz gerekiyor. </st><st c="21246">Ve yönünüzü bir kez belirlediğiniz zaman bir kalabalık içinde insanların arasından yolunuzu bulup geçebildiğiniz gibi, hayatınızın içinde de genel doğrultunuzu kaybetmeden öylece olayların arasından geçip, sizi kendi benliğinize götüren yolu bulabilirsiniz.</st></span></p>
			<p xml:lang="en-GB"><span xml:lang="tr-TR"><st c="21503">İnsanlar hayatları boyunca eğer zihinleri disiplinli olsaydı asla yapmayacakları bir sürü aptalca eylemde bulunurlar ve sonra onlar yüzünden kendilerini berbat hissederler. </st><st c="21677">Oysa uyanık olan ve kendi zihninden haberdar olan kişi, bu tür saçmalıklardan sonsuza dek özgür kalır.</st></span></p>
			<p xml:lang="en-GB"><span xml:lang="tr-TR"><st c="21779">Zihninizin içine girip onu tanır ve onun işleyiş mekanizmasını öğrenirseniz onu kontrol edebilmeye başlarsınız. </st><st c="21892">Zihnin, zihnin kendisi tarafından kontrol edilmesi gerekir ve zihni kontrol etmekte çektiğiniz zorlukları yaratan da zihninizin ta kendisidir. </st><st c="22035">Sabırla, zekice ve sistematik bir şekilde çalışırsanız bir süre sonra zihniniz sizin sözünüzü dinlemeye, koyduğunuz yerde durmaya başlayacaktır.</st></span></p>
			<p xml:lang="en-GB"><span xml:lang="tr-TR"><st c="22179">Zihin eğitimi bir çocuk oyunu değildir; yaşam boyu sürecek olan bir çalışmadır. </st><st c="22260">Bir gün hevese kapılıp zihninizi eğitmeye karar verir ve ertesi gün vazgeçerseniz hiçbir ilerleme kaydedemezsiniz. </st><st c="22375">Ama eğer çalışmaya devam ederseniz, bütün zorlukların üstesinden gelir ve her şeye değer bir kazanım elde edersiniz.</st></span></p>
			<p xml:lang="en-GB"><span xml:lang="tr-TR"><st c="22491">O, sizin kendi benliğinizdir ve hiç kuşkusuz bu dünyadaki en kıymetli hazinedir.”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="22573">“Dertlerimi bilmediniz Çekti  imi görmediniz Bana fırsat vermediniz</st></span></p>
			<p xml:lang="en-GB"><span xml:lang="tr-TR"><st c="22640">Sayenizde yaşamadım yıllar.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="22669">Selahattin Cesur</st></span></p>
		</div>
	<div id="charCountTotal" value="22686"></div></body>
</html>
