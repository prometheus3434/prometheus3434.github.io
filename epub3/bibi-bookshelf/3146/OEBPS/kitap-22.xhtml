<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-22</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-5"><st c="0">Dikkatini  Verdi  in Şeye Direnemezsin</st></p>
			<p xml:lang="en-GB"><span xml:lang="tr-TR"><st c="37">“Fiziksel acı meydana çıktığı zaman ona karşı direnmek, ondan kaçmaya ve kurtulmaya çalışmak yerine, ‘Pekâlâ, hadi gel’ deyin ve onu kabul edin” dedi Mama Nono. </st><st c="199">“Merak etmeyin, bu tutumla acıyı kendiniz çağırmış, şahsen davet etmiş olmuyorsunuz. </st><st c="284">Acı kendiliğinden geldi ve siz enerjinizi onunla çatışarak heba etmek istemiyorsunuz çünkü bunun hiçbir işe yaramayacağını artık biliyorsunuz.</st></span></p>
			<p xml:lang="en-GB"><span xml:lang="tr-TR"><st c="426">Nefesinize odaklanın ve kendinizi hatırlayın. </st><st c="473">Zihninizden geçen düşünceleri ve duyguları yalnızca izleyin. </st><st c="534">Zihinsel tepkinize kapılmayın, duygularınıza kapılmayın, düşünceleriniz hakkında düşünmeyin. </st><st c="627">Bütün dikkatinizi acıya yöneltin. </st><st c="661">Direnmeyin. </st><st c="673">Direnç gösterirseniz acıyı adeta bulunduğu yere kilitlemiş olursunuz. </st><st c="743">Dikkatinizi acıya vermek, ona direnmenize mâni olur çünkü dikkatinizi verdiğiniz şeye direnemezsiniz. </st><st c="845">Zihin bu iki şeyi aynı anda yapamaz. </st><st c="882">Ona ya direniyor olursunuz –ki bu onun hakkında düşünceler veya duygular üreterek olur– ya da dikkat ediyor olursunuz.</st></span></p>
			<p xml:lang="en-GB"><span xml:lang="tr-TR"><st c="1000">Karşı koymak, acıyı bulunduğu yere kilitler. </st><st c="1046">Karşı koymayın, ekstra acılar eklemeden var olan acınızla kalın. </st><st c="1111">Acıyla itişmeyin, acı hakkında düşünmeyin, acıya kızmayın, acı çektiğiniz için kendinize kızacak nedenler –çok çalıştığım için yoruldum ve o yüzden hasta düştüm gibi– bulmayın, acı çektiğiniz için üzülmeyin, acı çektiğiniz için kendinize acımayın ve acıdan korkmayın. </st><st c="1379">Yalnızca acıya odaklanın, ona bütün dikkatinizle bakın ve onu inceleyin. </st><st c="1452">Gevşeyin. </st><st c="1462">Öncelikle acı duyduğunuz bölgenin etrafındaki gerginliği azaltın. </st><st c="1528">Daha sonra bedeninizin her yanını tarayın ve saptadığınız bütün gergin noktaları gevşetip, rahatlatın.</st></span></p>
			<p xml:lang="en-GB"><span xml:lang="tr-TR"><st c="1630">Gevşemenin ardından bir kez daha acınıza odaklanın ve onu incelemeye devam edin. </st><st c="1712">Acı neye benziyor? </st><st c="1731">Bir rengi var mı? </st><st c="1749">Bir şekli var mı? </st><st c="1767">Sızlıyor mu, yanıyor mu, kaşınıyor mu? </st><st c="1806">Büyük mü yoksa küçük mü? </st><st c="1831">Tek bir noktada mı toplanmış yoksa dağınık mı? </st><st c="1878">Keskin mi, yumuşak mı yoksa diken gibi batıyor mu? </st><st c="1929">Derinde mi yoksa yüzeyde mi? </st><st c="1958">Hareket ediyor mu? </st><st c="1977">Hep aynı şiddette mi yoksa azalıp artıyor mu? </st><st c="2023">Kısacık anlar için bile olsa tamamen yok oluyor mu?</st></span></p>
			<p xml:lang="en-GB"><span xml:lang="tr-TR"><st c="2074">İncelemenizin sonunda acının sabit durmadığını, değişken olduğunu keşfedeceksiniz. </st><st c="2158">Yer ve şekil değiştirdiğini, bazen tamamen kaybolduğunu göreceksiniz. </st><st c="2228">Acının sonsuza dek aynı şekilde sürüp gitmediğini kendiniz gözlemlemek içinizi rahatlatacaktır. </st><st c="2324">Acıyı daha yakından tanımaya başladığınızda acı sizi daha az korkutacak ve onunla olan ilişkiniz değişmeye başlayacak.</st></span></p>
			<p xml:lang="en-GB"><span xml:lang="tr-TR"><st c="2442">Kimi zaman dikkati acıdan başka bir yere odaklamak da işe yarar. </st><st c="2508">Bunu yaparken acıdan kaçmaya çalışmıyorsunuz. </st><st c="2554">Acının varlığını görüyor ve kabul ediyor, ama dikkatinizi acının olmadığı yerlere yönlendiriyorsunuz. </st><st c="2656">Yine başınızın ağrıdığını varsayalım. </st><st c="2694">Ağrımayan yerler nereler? </st><st c="2720">Bedeninizi tarayın ve dikkatinizi ağrımayan yerlerde gezdirin. </st><st c="2783">Ayaklarınızdan başlayarak yukarı doğru çıkabilir, ağrıya yaklaştığınızda tekrar aşağı inebilirsiniz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2883">Yapabileceğiniz bir başka çalışma da ağrıyan yerinizi bir bebek gibi kucağınıza alıp, sevgi gösterdiğinizi hayal etmektir. </st><st c="3007">Kendinize karşı daima şefhatli olmanız gerekir. </st><st c="3055">Başkalarına gösterdiğiniz anlayış ve şefhati kendinizden esirgemeyin. </st><st c="3125">Sevdiğiniz biri acı çekerken onu yargılamazsınız. </st><st c="3175">Kendinize de aynı hassasiyeti göstermelisiniz. </st><st c="3222">Sonuçta siz de sevdiğiniz birisiniz. </st><st c="3259">Öyle değil mi?</st></span></p>
			<p xml:lang="en-GB"><span xml:lang="tr-TR"><st c="3273">Acı çekerken uyanık kalmayı başarırsanız, kendi hakkınızda çok şey öğrenebilirsiniz. </st><st c="3359">Örneğin acı çekerken kendinizi yargılamaya meyilli olduğunuzu keşfedebilirsiniz. </st><st c="3440">Veya acıya hiç aldırmıyormuş gibi yapmaya, çok güçlü görünmeye çalışıyor olabilirsiniz. </st><st c="3528">Her ikisi de acıyı yok saymak ve acıdan kurtulmak için geliştirdiğiniz yöntemlerdir. </st><st c="3613">Bunların bir işe yaramadıklarını görüp, terk etmeniz gerekmektedir.</st></span></p>
			<p xml:lang="en-GB"><span xml:lang="tr-TR"><st c="3680">Hiçbir koşulda, acıya onun size verdiğinden daha çok şey geri vermeyin. </st><st c="3753">Bacağınız ağrıyorsa, bacağınız ağrıyordur. </st><st c="3796">O kadar. </st><st c="3805">Acıdan hoşlanmamak, acıyla ilgili korkulara kapılmak, acıyı yargılamak ve acı hakkında düşünmek, acıya onun size verdiğinden fazlasını geri vermektir. </st><st c="3956">Acıyı çekmek yeterlidir.</st></span></p>
			<p xml:lang="en-GB"><span xml:lang="tr-TR"><st c="3980">Farz edin ki içinde bulunduğumuz salon çok soğuk ve siz soğuktan hiç hoşlanmıyorsunuz...”</st></span></p>
			<p xml:lang="en-GB"><span xml:lang="tr-TR"><st c="4070">“İşte donmaya başladım!” dedi Madam Bobogel. </st><st c="4116">“Neler oluyor? </st><st c="4131">Üzerime doğru buz gibi hava üfleyen klimalar devreye sokuldu, besbelli! </st><st c="4203">Bunu bana neden yaptınız? </st><st c="4229">Yoksa burada bir çeşit hipnoz mu yapılıyor? </st><st c="4273">Sonsuz Işık’ın tek elçisi olduğum için telkinlere çok açık olduğum unutuluyor mu? </st><st c="4355">Saf ve tertemiz varlığım kirletilmeye mi çalışılıyor? </st><st c="4409">Sizde hiç kozmos korkusu yok mu?”</st></span></p>
			<p xml:lang="en-GB"><span xml:lang="tr-TR"><st c="4442">“Sakin olun sevgili madam” dedi Mama Nono. </st><st c="4486">“Bu evde hiç klima yok ve salon bayağı sıcak. </st><st c="4532">Lütfen nefesinize odaklanın, kendinizi hatırlayın ve uyanık kalın. </st><st c="4599">Bedeninizi tarayın, üşümeyen yerlerinizi tespit edin.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4653">Madam Bobogel yüzünü ekşitti, “Tuhaf, ama kutsal vücudumun büyük bir bölümü artık üşümüyor gibi” dedi. </st><st c="4757">“Burada bir çeşit büyü mü yapılıyor? </st><st c="4794">Sonsuz Işık’ın tek elçisi olduğum için büyülenmeye çok yatkın olduğum unutuluyor mu?”</st></span></p>
			<p xml:lang="en-GB"><span xml:lang="tr-TR"><st c="4879">“Sıradan zihin, konforunu bozan durumlara onlar daha gerçekleşmeden evvel itiraz eder ve onlara karşı direnmeye başlar” dedi Mama Nono. </st><st c="5016">“Zihninizin size koyduğu sınırlar tecrübe alanınızı müthiş derecede kısıtlar. </st><st c="5094">Soğuktan hoşlanmayan biriyseniz soğuk yerlere gitmemeye çalışır, olabilecek her şekilde soğuktan kaçınırsınız. </st><st c="5205">İçinde bulunduğunuz ortam size konforlu gelen ısının birazcık bile altında olsa, acı ve ıstırap çekersiniz. </st><st c="5313">Bütün yaşamınızı size konforlu gelen alanlarda yaşama-</st></span></p>
			<p xml:lang="en-GB"><span xml:lang="tr-TR"><st c="5367">ya çalışmaktan ve hoşlanmadığınızı düşündüğünüz şeylerden kaçınmaktan vazgeçmelisiniz. </st><st c="5455">Zihninizdeki sınırlar yüzünden kendinizi sayısız tecrübeden mahrum ediyorsunuz. </st><st c="5535">Zihniniz size ‘Çok soğuk’ veya ‘Çok sıcak’ dediğinde hemen inanmayın. </st><st c="5605">Durun, nefesinize odaklanın ve bedeninizi tarayın. </st><st c="5656">Bedeniniz zihninizle aynı fikirde mi? </st><st c="5694">Gerçekten üşüyor musunuz? </st><st c="5720">Eğer gerçekten üşüyorsanız bütün dikkatinizi üşüme hissine verin ve onu inceleyin. </st><st c="5803">Durum dayanamayacağınız kadar kötü mü? </st><st c="5842">Yoksa zihninizin bir abartısıyla mı karşı karşıyasınız? </st><st c="5898">Hemen karar vermeyin, ezbere tepki vermeyin. </st><st c="5943">Size acı ve rahatsızlık veren şeylerle karşılaştığınızda onlardan kaçmaya, onları bastırmaya, onlarla dövüşmeye ve onları yok etmeye çalışmayın. </st><st c="6088">Zihniniz soğuk havayı sevmemeye ve ona karşı direnmeye şartlanmış olabilir. </st><st c="6164">Programın, şartlanmanın, devreye giren alışkanlık enerjisinin farkına varın.”</st></span></p>
			<p xml:lang="en-GB"><span xml:lang="tr-TR"><st c="6241">Bu sırada Madam Bobogel nedense yine bana dik dik bakmaya başlamıştı. </st><st c="6312">En sonunda dayanamayıp Mama Nono’nun sözünü kesti. </st><st c="6363">“Zihnimin hoşuna gitmeyen durumlar karşıma çıktığında onlara derim ki...” dedi. </st><st c="6443">“Defolun hoşuma gitmeyen durumlar! </st><st c="6478">Bana gelmeyin! </st><st c="6493">Karması kokuşmuş şu yazar bozuntusuna gidin! </st><st c="6538">Hem, onun evinde yüzme havuzu var!”</st></span></p>
			<p xml:lang="en-GB"><span xml:lang="tr-TR"><st c="6573">“Yüzme havuzu mu?” diye sordum. </st><st c="6606">“Bugün de bunu buldu!</st></span></p>
			<p xml:lang="en-GB"><span xml:lang="tr-TR"><st c="6627">Her güne yeni bir eziyet icat ediyor!”</st></span></p>
			<p xml:lang="en-GB"><span xml:lang="tr-TR"><st c="6666">Mama Nono, aramızda geçen atışmalara aldırış etmedi ve anlatmaya devam etti:</st></span></p>
			<p xml:lang="en-GB"><span xml:lang="tr-TR"><st c="6743">“Zihin tutunduğu şeyleri bıraktıkça, zihne tutunan şeyler de onu bırakırlar” dedi. </st><st c="6827">“Yılmadan ve vazgeçmeden yapılan doğru çalışmayla zihin yavaş yavaş onu şartlayan bütün düşünce ve duygulardan kurtulur.</st></span></p>
			<p xml:lang="en-GB"><span xml:lang="tr-TR"><st c="6947">Şuna çok dikkat etmenizi istiyorum: Çektiğiniz fiziksel acı sona erdiğinde hemen uykuya dalmayın. </st><st c="7046">Bir ağrı veya acı çekerken size o durum sona erdiğinde, ağrı veya acı dindiğinde mutlu olacaksınız gibi gelir. </st><st c="7157">Başka hiçbir şeye gerek yoktur, başka koşul ve ön şart yoktur. </st><st c="7220">Başınız ağrıyorsa, mutluluk baş ağrısının olmamasıdır. </st><st c="7275">Acının yokluğu mutluluk için yeterlidir. </st><st c="7316">Derken ağrınız diner ve ağrıyı çekerken kendinize söylediğiniz her şeyi unutursunuz. </st><st c="7401">Ağrının yokluğu artık mutluluk için kendi başına katiyen yeterli değildir. </st><st c="7476">Mutluluk için yine zihninizin hazırladığı o bildik listeye, yani ‘hoşlandığım şeyler,</st></span></p>
			<p xml:lang="en-GB"><span xml:lang="tr-TR"><st c="7561">hoşlandığım kişiler ve hoşlandığım durumlar’ listesine körü körüne bağlı kalınması gerekmektedir.</st></span></p>
			<p xml:lang="en-GB"><span xml:lang="tr-TR"><st c="7659">Bundan daha azı zihninizi memnun etmeyecek ve o da sizin mutlu olmanıza izin vermeyecektir.”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="7752">“Sevmek korkulu rüya yalnızlık büyük acı Hangi kapıyı çalsam karşımda buruk acı.”</st></span></p>
			<p xml:lang="en-GB"><span xml:lang="tr-TR"><st c="7834">Türkân Şoray</st></span></p>
		</div>
	<div id="charCountTotal" value="7847"></div></body>
</html>
