<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2"><st c="0">İLK GÜN</st></p>
			<p id="toc_marker-2-1"><st c="8">Berrak, Burada mısın?</st></p>
			<p xml:lang="en-GB"><span xml:lang="tr-TR"><st c="30">“Bildiğiniz gibi kursumuz bir hafta sürecek. </st><st c="76">Sizler için en zor gün bu ilk gün olacak, çünkü dakikalar geçtikçe sıkılmaya başlayacaksınız. </st><st c="170">Zihniniz burada olmaya karşı direnç gösterecek. </st><st c="218">Geçmişe, geleceğe, planlara ve hayallere dalıp gidecek, buradan uzaklaşacaksınız. </st><st c="300">Bu yüzden, ara sıra isminizi söyleyeceğim ve ‘Burada mısınız?’ diye soracağım. </st><st c="379">Sizi uyandırmak ve içinde bulunduğumuz ana geri getirmek için.</st></span></p>
			<p xml:lang="en-GB"><span xml:lang="tr-TR"><st c="441">Aynı şey senin için de geçerli sevgili okur. </st><st c="487">Evet, senden bahsediyorum. </st><st c="514">Şu anda elinde bu kitabı tutan kişi! </st><st c="551">Sen de bu kursun bir katılımcısısın ve derslerde anlatacağım bütün egzersizleri senin de bizimle beraber yapman gerekiyor. </st><st c="674">Doktorun verdiği reçeteyi başucuna koyarak iyileşemezsin. </st><st c="732">İlacı yutman gerekiyor! </st><st c="756">Senin zihnin de direnç gösterecek. </st><st c="791">Sıkılacaksın, canın başka şeyler yapmak isteyecek, hatta belki kitabı bir kenara fırlatıp atacaksın. </st><st c="892">Eğer böyle yaparsan zihnini çok sevindirmiş olursun, çünkü zihnin bu kitabı okumanı hiç istemiyor. </st><st c="991">Şimdi o, rahatının bozulacağını anladığı için bütün numaralarını sergilemeye hazırlanıyor. </st><st c="1082">Kursa gelmeye üşenecek, kurstayken sıkılacak, seni bütün bunların saçma ve gereksiz olduğuna inandırmak için her şeyi yapacak. </st><st c="1209">‘Burada ne işin var?’ diyecek. </st><st c="1240">‘Şu anda arkadaşınla sohbet ediyor olabilirdin, sinemada harika bir macera filmi izliyor olabilirdin, hâlâ uyuyor ve nefis bir rüya görüyor olabilirdin, sosyal medyada neler olup bittiğine bakıyor olabilirdin, sevgilinle buluşabilirdin...’</st></span></p>
			<p xml:lang="en-GB"><span xml:lang="tr-TR"><st c="1479">Umarım onun sesine kulak vermez, çalışmayı yarım bırakmaz, sabreder ve kursun sonuna dek bizimle beraber kalırsın. </st><st c="1595">Dersler hoşuna gitmezse ve anlatılanlar aklına yatmazsa en kötü ihtimalle birkaç gün kaybetmiş olursun. </st><st c="1699">Öte yandan, burada söylenenler senin içsel dünyanda bir karşılık bulursa ve bir değişim başlarsa, paha biçilemez bir şey kazanmış olursun. </st><st c="1838">Bu, oynamaya değer bir kumar gibi görünüyor, öyle değil mi? </st><st c="1898">Hem demin saydıklarımızı, yani sinemaya gitmeyi, arkadaşınla sohbet etmeyi, sosyal medyada neler olduğunu kontrol etmeyi zaten hep yapıyorsun. </st><st c="2041">Biraz değişik bir şeyler yapmanın ne sakıncası olabilir?</st></span></p>
			<p xml:lang="en-GB"><span xml:lang="tr-TR"><st c="2097">Burada bulunduğunuz süre boyunca tüm dikkatinizi bana vermenizi istiyorum. </st><st c="2173">Söylediklerimi kabul etmekte veya reddetmekte acele etmeyin. </st><st c="2234">Benimle aynı fikirdeyseniz, ‘Zaten bildiğim bir şey anlatılıyor’ havasına girersiniz ve yeni bir bilgi edinebilmeniz mümkün olmaz. </st><st c="2365">Benimle aynı fikirde değilseniz, söylediklerime katılmıyorsanız, beni dinlemek yerine zihninizden itirazlarınızı sıralamaya başlar ve ben sustuğumda vereceğiniz cevapları hazırlamakla uğraşırsınız. </st><st c="2563">Her iki durumda da hiçbir şey öğrenilemez. </st><st c="2606">Lütfen, kendi düşünceleri ve belleği tarafından sınırlanmamış, çok uyanık bir zihinle, açık ve tarafsız bir dikkatle dinlemeye çalışın. </st><st c="2742">Sıkılıp pencereden dışarıya bakmaya başlarsanız veya benim söylediklerim yerine kendi düşüncelerinizi dinlerseniz, yeni bir şey duyamazsınız. </st><st c="2884">Normalde, sohbet ederken bile yaptığınız budur: Kendi düşüncelerinizi dinlemek. </st><st c="2964">Zihniniz gevezelik ediyorsa, kıyaslama yapıyorsa, yargılıyorsa ve ‘Bu doğru, şu yanlış’ diyorsa, o zaman bir başkasını dinlemiyorsunuzdur. </st><st c="3103">İnsanlar genellikle birbirlerini dinlemezler, dinliyormuş gibi yaparlar. </st><st c="3176">Siz onlara bir şey anlatırken, onların zihinlerinde binlerce değişik düşünce kaynaşmaktadır. </st><st c="3269">Hiçbir zaman orada değillerdir. </st><st c="3301">Onlar daima uykudadır.</st></span></p>
			<p xml:lang="en-GB"><span xml:lang="tr-TR"><st c="3323">Önyargılarınızı ve beraberinizde taşıdığınız teorileri bırakmaya hazırsanız, devam edelim. </st><st c="3415">Başlamadan evvel şunu da ekleyeyim: Burada yapacağımız çalışma egzotik bir şey değildir. </st><st c="3504">Tuhaf vizyonlar, ışıklar görmek veya doğaüstü mucizeler yaşamak gibi sıra dışı sonuçlar almak istiyorsanız yanlış yerdesiniz.” Bu sözler üzerine Madam Bobogel homurdandı. </st><st c="3675">Mama Nono bir an durakladı, ama sonra aldırış etmeden konuşmaya</st></span></p>
			<p xml:lang="en-GB"><span xml:lang="tr-TR"><st c="3738">devam etti:</st></span></p>
			<p xml:lang="en-GB"><span xml:lang="tr-TR"><st c="3750">“Şimdi, eğer mutluysanız sağ elinizi, mutsuzsanız sol elinizi havaya kaldırmanızı rica ediyorum.”</st></span></p>
			<p xml:lang="en-GB"><span xml:lang="tr-TR"><st c="3848">Durdum, Madam Bobogel’e baktım. </st><st c="3881">Onun da benim gibi sol eli havadaydı.</st></span></p>
			<p xml:lang="en-GB"><span xml:lang="tr-TR"><st c="3918">“Pekâlâ...” dedi Mama Nono. </st><st c="3947">“Şimdi mutsuzluğunuzun bulunduğu yeri parmağınızla gösterin.”</st></span></p>
			<p xml:lang="en-GB"><span xml:lang="tr-TR"><st c="4008">Elimizi kaldırmış, öylece duruyorduk. </st><st c="4047">Ben, ‘Bu numarayı zaten biliyorum çünkü daha evvel gördüm’ havasındaydım ve daha dersin başında Madam Bobogel’e karşı üstünlük kazandığım için keyfim yerine gelmişti.</st></span></p>
			<p xml:lang="en-GB"><span xml:lang="tr-TR"><st c="4213">“Elbette, mutsuzluğunuzun yerini gösteremediniz” diye devam etti Mama Nono. </st><st c="4290">“Çünkü mutsuzluğunuz zihninizin içindedir ve hayatınızın ipleri de zihninizin elindedir. </st><st c="4379">Sizi, zihniniz yönetir. </st><st c="4403">İşte bu yüzden, hayatınızın kontrolünü zihninize teslim etmiş olduğunuz için, zihninizi tanımanız gerekmektedir. </st><st c="4516">Bundan daha önemli hiçbir şey yoktur.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="4553">İnsanın ıstıraplarının kaynağı zihnindedir. </st><st c="4598">Eğer üzgün veya stresliyseniz, bunun kaynağı zihindedir. </st><st c="4655">Eğer âşık olduysanız ve ayaklarınız yerden kesildiyse, bu da zihinden kaynaklanır. </st><st c="4738">Acı ve zevk, zihnin tecrübeleridir. </st><st c="4774">Zihni ne kadar iyi tanırsak, bizi tutsak eden, yaralayan ve mutlu olma kabiliyetimizi yok eden zihinsel durumlardan özgürleşme ihtimalimiz o kadar yükselir. </st><st c="4931">Şimdiki işleyiş haliyle, eğitimsiz, sıradan bir zihin asla neşe ve mutluluk kaynağı olamaz, çünkü içi karmakarışık, kaotik, cehennem gibidir.</st></span></p>
			<p xml:lang="en-GB"><span xml:lang="tr-TR"><st c="5072">İnsan, kendisi hakkında büyük bir cehalet içindedir. </st><st c="5126">Hayatınızın yolunda gitmeyişi, kendinizi tanımayışınızın doğal bir neticesidir. </st><st c="5206">Kendiniz hakkında bilginiz olmadığı zaman, hayatınız kaptanı küp gibi sarhoş olan bir gemi gibi seyreder.</st></span></p>
			<p xml:lang="en-GB"><span xml:lang="tr-TR"><st c="5311">Şunu çok iyi bilmelisiniz: Siz, zihniniz değilsiniz.”</st></span></p>
			<p xml:lang="en-GB"><span xml:lang="tr-TR"><st c="5365">Durdu, yüzlerimizi inceledi. </st><st c="5395">“Berrak, burada mısın?” diye sordu. </st><st c="5431">İçten içe daha bir keyiflenmiştim. </st><st c="5466">Zihnim olmadığımı daha evvel işitmiş olmanın, bu büyük sırra Madam Bobogel’den önce ortak edilmiş olmanın verdiği ayrıcalık hissinin tadını çıkarıyordum.</st></span></p>
			<p xml:lang="en-GB"><span xml:lang="tr-TR"><st c="5619">“Evet...” dedim sırıtarak. </st><st c="5647">“Buradayım!” “Sevgili madam, burada mısınız?”</st></span></p>
			<p xml:lang="en-GB"><span xml:lang="tr-TR"><st c="5692">Madam Bobogel dudağını büzdü, “Aslında böylesine cahilce bir soruyu yanıtsız bırakmam gerekirdi” dedi. </st><st c="5796">“Ama merakınızı gidermek için size bir cevap bahşedeceğim. </st><st c="5855">Evet, buradayım!”</st></span></p>
			<p xml:lang="en-GB"><span xml:lang="tr-TR"><st c="5872">“Güzel!” dedi Mama Nono. </st><st c="5898">“Umarım sen de hâlâ buradasındır sevgili okur!”</st></span></p>
			<p xml:lang="en-GB"><span xml:lang="tr-TR"><st c="5945">Durdu, soluklandı. </st><st c="5965">Sonra devam etti:</st></span></p>
			<p xml:lang="en-GB"><span xml:lang="tr-TR"><st c="5982">“Zihniniz bir araçtır” dedi. </st><st c="6012">“Onu nasıl kullanacağınızı öğrenmeniz gerekiyor. </st><st c="6061">Bedeninizi nasıl kullanacağınızın öğretilmiş olduğu gibi, zihninizi nasıl kullanacağınızın da size öğretilmesi gerekiyor. </st><st c="6183">Zihnin gerçek doğasında sınırsız bir kapasite ve sonsuz bir özgürlük vardır. </st><st c="6260">Sıradan bir insan zihni ise sınırlanmış, şartlanmış ve bozulmuş bir haldedir.</st></span></p>
			<p xml:lang="en-GB"><span xml:lang="tr-TR"><st c="6337">Gökyüzünde asılı duran boş bir vazo düşünün. </st><st c="6383">Gözlerinizi kapatın ve bu görüntüyü zihninizde canlandırın. </st><st c="6443">Engin, mavi, sonsuz bir gökyüzünde küçük, kırılgan, daracık bir vazo... </st><st c="6515">Gökyüzü, zihnin gerçek doğasıdır. </st><st c="6549">Vazo, sıradan zihin ile zihnin gerçek doğasını birbirinden ayırır. </st><st c="6616">Sizin, o vazoyu kırmanız ve sıradan zihninizdeki sınırları ortadan kaldırmanız gerekiyor. </st><st c="6706">Vazonun içinde hapsolan her şeyi serbest bırakmanız gerekiyor. </st><st c="6769">Neredeyse her insan hayatı boyunca en az bir defa kısa süreli bir uyanıklık yaşar. </st><st c="6852">Uyku halinden çıkış tesadüfen gelişir, vazoda tesadüf eseri bir çatlak oluşur ve bir an için zihnin ger-</st></span></p>
			<p xml:lang="en-GB"><span xml:lang="tr-TR"><st c="6956">çek doğasıyla karşılaşırsınız. </st><st c="6988">Kimi zaman buna güzel bir müzik veya büyüleyici bir günbatımı sebep olur. </st><st c="7062">Birdenbire müthiş bir huzur duyar, her şeyin tam olması gerektiği gibi olduğunu hisseder ve yaşadığınız o anın içine tamamen yerleşir, o anı neredeyse yudum yudum içersiniz. </st><st c="7236">Ne yazık ki bu tecrübe tesadüf eseri ortaya çıktığı için kalıcı olmaz ve hemen gider, yerini her zamanki duygu ve düşünce karmaşasına bırakır.</st></span></p>
			<p xml:lang="en-GB"><span xml:lang="tr-TR"><st c="7378">Zihinden, biyolojik ve işlevsel açıdan yetersiz olduğu bir görevi yerine getirmesi istenmiştir: Hayatı yönet! </st><st c="7489">Aslında zihnin bir hizmetkâr olması gerekir, patron değil.”</st></span></p>
			<p xml:lang="en-GB"><span xml:lang="tr-TR"><st c="7548">İşte yine önceden duyduğum bir konu açılmıştı! </st><st c="7596">Madam Bobogel’den daha bilgili olmanın zevkini çıkarıyordum.</st></span></p>
			<p xml:lang="en-GB"><span xml:lang="tr-TR"><st c="7656">Mama Nono, konuşmayı sürdürüyordu: “Zihinden patron olması talep edilir ve bu talep, zihnin sırtına kaldıramayacağı bir yük bindirir. </st><st c="7791">Zihin, bu talebe yanıt veremeyeceğini bilir. </st><st c="7836">Bu yüzden her şeyin tahmin edilebilir, kontrol edilebilir ve tekrarlarla dolu olmasını ister. </st><st c="7930">Hayatlarınızı nasıl yönettiğine dikkat etmemenizi ister. </st><st c="7987">Zihinsel merkezin bütün amacı kontrolü kaybetmemektir. </st><st c="8042">Kontrolü kaybetmemek için düşünceyi kullanır ve durmaksızın düşünce üreterek, yaşamın her anını ve her alanını düşüncelerle doldurur. </st><st c="8176">Düşünce hiç durmaz, yargılar, entrika çevirir, planlar ve her durumu maniple etmeye çalışır.</st></span></p>
			<p xml:lang="en-GB"><span xml:lang="tr-TR"><st c="8268">Zihin, patron olması gerektiğini, hayatın yönetiminin kendi üzerine kaldığını anlayınca çareyi etrafı izlemekte ve başkalarının hayatlarını nasıl yönettiklerini gözlemleyerek, onları taklit etmekte bulur. </st><st c="8474">Zihnin körelmesinin nedenlerinden biri de taklittir. </st><st c="8527">Zihin, çevresindeki kişilerin beğendiklerini beğenmeyi, onların korktuğu şeylerden korkmayı öğrenir. </st><st c="8628">Kalıtımdan kaynaklanan eski hafızası ve taze doldurduğu kayıtlardan kaynaklanan yeni hafızası ile yaşar; gelenek, görenek ve alışkanlıklara göre hareket eder. </st><st c="8787">Sizin, içinize başkaları tarafından yerleştirilmiş, eski, depolanmış, ödünç alınmış inanç sistemlerine göre hareket etmenizi, topluma uyum sağlamanızı ister. </st><st c="8945">Uyum sayesinde zihin kendini güvende hisseder. </st><st c="8992">Sıradan zihin yeni, genç ve taze bir zihin değildir. </st><st c="9045">Eski, kullanılmış ve köhnemiş bir zihindir çünkü çağlar boyu nesilden nesile aktarılan düşünce kalıplarını alır ve kendini onlarla doldurur. </st><st c="9186">Bu yüzden hayatın her yönüne geçmişten gelen fikirlerle yaklaşır, değişik bir biçimde yaklaşamaz.</st></span></p>
			<p xml:lang="en-GB"><span xml:lang="tr-TR"><st c="9283">Zihin yönetimi ele geçirdiğinde, kendine kolayca, rahatsız edilmeden, şüphe duymadan çalışabileceği, iyi işleyen bir rutin kurar. </st><st c="9414">Herkesin zihni kendine has bir kayıt yapar ve kendine has bir dizi bedensel, duygusal ve düşünsel alışkanlıklar geliştirir. </st><st c="9538">Kişi, tekrar edip duran bu sınırlı repertuvarın dışına çıkamaz. </st><st c="9602">Zaten, kendi durumunun katiyen farkında olmadığı için yani kendi iradesinin dışında gelişen alışkanlıkların kölesi olduğunu bilmediği için, alışkanlıklarının dışına çıkması gerektiğini de anlayamaz. </st><st c="9801">Alışkanlıklar tekrar ettikçe daha da çok kök salarlar. </st><st c="9856">‘Alışkanlık enerjisi’ diye adlandıracağımız bir kuvvet kazanırlar. </st><st c="9923">Bu yüzden onların dışına çıkmak gittikçe daha da zorlaşır. </st><st c="9982">Zihnin nasıl alışkanlıklar yoluyla uyuşmak istediğini ve daha sonra da rahatsız edilmek istemediğini kendiniz de kolayca gözlemleyebilirsiniz. </st><st c="10125">Etrafınızdaki yetişkinleri dikkatle izlerseniz, zihinlerinin rahatsız edilmek istemediğini görürsünüz. </st><st c="10228">Bir de kendinize bakın. </st><st c="10252">Oyalanacak hiçbir şey olmadan tek başınıza kalmayı bir deneyin. </st><st c="10316">Ne kadar kısa süre içinde kendinizden kaçıp, ne olduğunuzu unutmak istediğinize şaşıracaksınız. </st><st c="10412">Hatıralara dalmak, televizyonu veya bilgisayarı açmak, çalışmaya sığınmak, koşup sinemaya gitmek, birilerine telefon etmek ve daha başka yöntemlerle dikkatinizi kendinizden başka bir tarafa çeker... </st><st c="10611">Bunları yaparak ‘uykuya’ dalarsınız. </st><st c="10648">Böylelikle asla değişemez ve zihninizin size çizdiği sınırların içinde hapsolmuş vaziyette, sınırlı ve dar bir alanda, aynı düşünce ve hareketleri tekrar ederek ömrünüzü ‘uykuda’ geçirirsiniz.”</st></span></p>
			<p xml:lang="en-GB"><span xml:lang="tr-TR"><st c="10841">“Öylelerini iyi bilirim” diye söylendi Madam Bobogel. </st><st c="10896">“Acınacak derecede tembel oldukları için bütün günlerini uykuda geçirirler. </st><st c="10972">Odalarının içi kullanılmış, bayat havayla dolar ve buram buram çürümüş balık kokusu etrafa yayılır. </st><st c="11072">Sonsuz Işık’a şükürler olsun ki ben günde en fazla dört, bilemedin beş saat uyurum.”</st></span></p>
			<p xml:lang="en-GB"><span xml:lang="tr-TR"><st c="11156">“Lütfen sessiz olun Madam Bobogel!” diye çıkıştım. </st><st c="11208">“Yersiz yorumlarınızla dersi bölüyorsunuz!”</st></span></p>
			<p xml:lang="en-GB"><span xml:lang="tr-TR"><st c="11251">“Gördüğüm kadarıyla sizin zihniniz pek gariban bir kayıt yapmış” dedi bana dönüp, “Sefil alışkanlıkların pençesinde perişan olmuşsunuz. </st><st c="11388">Buna rağmen bir kitap yazmaya teşebbüs edecek kadar cüretkâr oluşunuz gülünç doğrusu. </st><st c="11474">Çok yazık!”</st></span></p>
			<p xml:lang="en-GB"><span xml:lang="tr-TR"><st c="11485">Ters bir şey söylememek için dişlerimi sıktım. </st><st c="11533">Mama Nono hiçbir sorun yokmuş gibi, kaldığı yerden devam etti:</st></span></p>
			<p xml:lang="en-GB"><span xml:lang="tr-TR"><st c="11595">“Zihin fabrika gibi aynı şeyleri üretir” dedi. </st><st c="11643">“Belli bir düşünceye, belli bir duyguya eğilimliyseniz, ondan yapmaya alışır. </st><st c="11721">Alışkanlıklar yerleştikten sonra kişi, onların dikte ettikleri şeyleri yapmaya mecbur kalır. </st><st c="11814">Yinelenen her düşünce, her eylem daha çok güçlenir ve kişiyi tamamen ele geçirir. </st><st c="11896">Kişi, alışkanlıklarından ve koşullanmalarından kaynaklanan bir hapishaneye kapatılmış olduğu halde özgür olduğunu düşünmeye ve tüm hareketlerinin kendi iradesiyle gerçekleştiğini zannetmeye devam eder.”</st></span></p>
			<p xml:lang="en-GB"><span xml:lang="tr-TR"><st c="12098">“Nihayet hapishanelerden bahsedilmeye başlandığına memnun oldum” dedi Madam Bobogel, ekşimiş bir surat ifadesiyle. </st><st c="12214">“Konu asla oraya gelmeyecek zannetmeye başlamıştım ve sıkıntıdan kutsal aklımı oynatmak üzereydim!”</st></span></p>
			<p xml:lang="en-GB"><span xml:lang="tr-TR"><st c="12313">Mama Nono, bu sözlere de aldırış etmedi ve anlatmaya devam etti: “Zihnin içinde neredeyse aralıksız süregelen, korku temelli bir gevezelik vardır. </st><st c="12461">Zihin her şeye yorum yapmaya, her şeyi eleştirmeye, ayıplamaya ve hayatınızdaki her bir eylemi, insanı, olayı ve koşulu yargılamaya programlanmıştır. </st><st c="12611">Bütün bunlar yetmezmiş gibi bir de kişinin kendi kendisini yargılamasına da programlanmıştır. </st><st c="12705">Üstelik beden ölçüsünü bilir, ama zihin ölçüsüzce hareket eder. </st><st c="12769">Onun istekleri, kaprisleri sayısız ve sınırsızdır. </st><st c="12820">Aynı zamanda kibirli ve bencildir, yalnızca kendini düşünür, bir politikacı gibi kurnazdır, şüphecidir, başkalarına hiç güvenmez ve hilekârdır. </st><st c="12964">Daima şikâyet eder ve yaygaracıdır!”</st></span></p>
			<p xml:lang="en-GB"><span xml:lang="tr-TR"><st c="13000">Kendimi daha fazla tutamadım ve “Bu zihnin hiç mi iyi bir tarafı yokmuş arkadaş!” diye söylendim.</st></span></p>
			<p xml:lang="en-GB"><span xml:lang="tr-TR"><st c="13098">“Şu haliyle yok” dedi Mama Nono. </st><st c="13132">“Eğitimsiz ve disiplinsiz kaldığı sürece düşünceleriniz vahşi atlar gibi, duygularınız da ağaçlarda sallanan maymunlar gibi kontrolsüzdür. </st><st c="13271">Düşüncelerinizle özdeşleşmeyi ve duygularınızın kölesi olmayı bırakmanız gerekiyor.”</st></span></p>
			<p xml:lang="en-GB"><span xml:lang="tr-TR"><st c="13355">“Yani her düşündüğüme inanmamalıyım, öyle mi?” diye sordum.</st></span></p>
			<p xml:lang="en-GB"><span xml:lang="tr-TR"><st c="13415">“Evet!” dedi Mama Nono. </st><st c="13440">“Aynen öyle!” Gülümsedi.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="13464">“Saçma sapan yorumlarınızla dersi kaç defa böldünüz, ben artık sayamıyorum doğrusu Berrak Hanım” dedi Madam Bobogel. </st><st c="13582">“Sizin yüzünüzden bir türlü ilerleyemiyor, hapishaneden kaçma bölümüne gelemiyoruz! </st><st c="13666">Zihniniz ağaçlarda sallanan maymunlar gibi kontrolsüz besbelli. </st><st c="13730">Buna rağmen bir kitap yazmaya teşebbüs edecek kadar cüretkâr oluşunuz gülünç doğrusu. </st><st c="13816">Çok yazık!”</st></span></p>
			<p xml:lang="en-GB"><span xml:lang="tr-TR"><st c="13827">Bu lafları duyunca kan beynime sıçradı. </st><st c="13868">Bir hışımla Madam Bobogel’e döndüm, tam ağzıma geleni söylemeye hazırlanırken, Mama Nono yeniden konuşmaya başladı:</st></span></p>
			<p xml:lang="en-GB"><span xml:lang="tr-TR"><st c="13983">“Zihnin meşgul olmadığı bir an bile yoktur” dedi. </st><st c="14034">“O daima yoğun ve kalabalıktır; yağmur gibi gelen düşüncelerle doludur. </st><st c="14106">Zihin hiç ara vermeden düşünce üretir, siz onlara dikkat etmediğiniz zamanlarda bile! </st><st c="14192">Zihninizi biraz gözlemleyin ve ne kadar hareketli olduğunu kendiniz görün. </st><st c="14267">Birkaç dakika durup, zihninize şöyle bir bakarsanız, onun pire gibi durmadan aşağı yukarı, sağa sola sıçradığını fark edebilirsiniz. </st><st c="14400">Düşüncelerin nedensiz gelip gittiğini ve gelip giden düşüncelerin aralarında hiçbir bağlantı olmadığını da göreceksiniz. </st><st c="14521">Zihnini eğitmemiş olan herkes rasgele düşünme kurbanıdır. </st><st c="14579">Zihin fabrikasına her çeşit başıboş düşünce gelip gider. </st><st c="14636">Hiçbir ritim, hiçbir tutarlılık yoktur. </st><st c="14676">Yalnızca büyük bir kaos ve kargaşa hüküm sürer. </st><st c="14724">Eğitimsiz bir zihni, genellikle aynı anda dört beş düşünce meşgul eder. </st><st c="14796">Aileye dair düşünceler, işe dair düşünceler, bedensel düşünceler, önceki gün söylenmiş bir söz, yiyecek ve içecek düşünceleri, umut ve beklenti, çocukluk devrenizden bir anı, para bulmak için bir çeşit plan, bir intikam düşüncesi, tuvalete gitmek, banyo yapmak ve başka şeyler.</st></span></p>
			<p xml:lang="en-GB"><span xml:lang="tr-TR"><st c="15073">Eğer zihni dikkatle izlerseniz pek çok düşüncenin süreksiz olduğunu da görürsünüz. </st><st c="15157">Zihin amaçsızca, rasgele oradan oraya dolaşır. </st><st c="15204">Tek bir konuyu ele alıp bir dakika için bile olsa düzenli ve sistematik bir şekilde yalnızca onunla kalıp, onu düşünemezsiniz.”</st></span></p>
			<p xml:lang="en-GB"><span xml:lang="tr-TR"><st c="15331">Durakladı.</st></span></p>
			<p xml:lang="en-GB"><span xml:lang="tr-TR"><st c="15342">“Hadi, deneyin!” dedi. </st><st c="15366">“Şu anda hayatınızdaki en önemli mesele nedir? </st><st c="15413">İşiniz mi? </st><st c="15424">Sağlığınızla ilgili bir şey mi? </st><st c="15456">Parasız mısınız? </st><st c="15473">Karasevdaya mı tutuldunuz?</st></span></p>
			<p xml:lang="en-GB"><span xml:lang="tr-TR"><st c="15499">Sizin için hayati önem taşıyan bir konuyu veya kişiyi seçin. </st><st c="15561">Gözlerinizi kapatın ve bir dakika boyunca yalnızca onu düşünmeye çalışın. </st><st c="15635">Araya başka bir düşüncenin girmesine müsaade etmeyin. </st><st c="15689">Başka bir düşünce geldiği anda, bir dakikalık sayacı yeniden başlatmanız gerekiyor. </st><st c="15773">Lütfen sen de bir dakikanı ayırıp bu denemeyi yap sevgili okur. </st><st c="15837">Yalnızca tarifleri okuyarak yemek pişirmeyi öğrenemezsin. </st><st c="15895">Mutfağa girmen gerekiyor.”</st></span></p>
			<p xml:lang="en-GB"><span xml:lang="tr-TR"><st c="15921">Düşüneceğim konuyu belirlemiştim. </st><st c="15956">Başka bir ülkeye taşınma fikrim vardı. </st><st c="15995">Bu, çok önemli bir meseleydi ve bir dakika boyunca düşünmeye kesinlikle değerdi! </st><st c="16076">Telefonumun alarmını bir dakika sonra çalacak şekilde ayarladım, düğmeye bastım ve yalnızca bu konuya odaklanabileceğime inanarak, gözlerimi kapadım. </st><st c="16226">Yaklaşık on saniye boyunca seçtiğim konudan sapmamayı başardım, ama birdenbire içimde bir merak uyandı: Acaba Madam Bobogel bu egzersizi yapmayı becerebiliyor muydu?</st></span></p>
			<p xml:lang="en-GB"><span xml:lang="tr-TR"><st c="16391">Gözlerimi açtım. </st><st c="16409">Bu kadar başarısız olmak moralimi bozmuştu. </st><st c="16453">Madam Bobogel’e baktım. </st><st c="16477">Gözlerini yummuş, yüzünde huzurlu bir ifadeyle lotus pozisyonunda oturuyordu. </st><st c="16555">İyice keyfim kaçtı. </st><st c="16575">Alarmı tekrar kurdum, derin bir nefes aldım ve yeniden başladım. </st><st c="16640">Bu defa başka bir düşüncenin zihnime girmesi birkaç saniye bile sürmedi, çünkü zaten ilk andan itibaren “Madam Bobogel bile yapabiliyor, ama ben yapamıyorum” diye düşünmüş ve bu düşünceyi zihnimden atmayı kesinlikle becerememiştim.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="16871">Son bir kez denemeye karar verdim, alarmı tekrar kurdum. </st><st c="16929">Gözlerimi kapattım, odaklanmaya çalıştım, nafile. </st><st c="16979">Bu kez “Umarım başka bir şey düşünmemeyi başarabilirim” düşüncesinden başka bir şey düşünememiştim. </st><st c="17079">Anlaşılan, durumum tamamen ümitsizdi!</st></span></p>
			<p xml:lang="en-GB"><span xml:lang="tr-TR"><st c="17116">Kederli gözlerle Mama Nono’ya baktım, anlayışlı ve şefhatli bir bakışla karşılık verdi. </st><st c="17205">“Yapamaman çok doğal” diye fısıldadı. </st><st c="17243">“Üzülecek bir şey yok. </st><st c="17266">Başarısız olmadın. </st><st c="17285">Zaten yapamayacağını görmen için denedik. </st><st c="17327">Zihninin ne kadar kontrol dışı olduğunu anlaman için.”</st></span></p>
			<p xml:lang="en-GB"><span xml:lang="tr-TR"><st c="17381">Madam Bobogel minderinde kıpırdandı, gözlerini açtı, “Acınacak derecede cılız iradeli olduğunuz için bir dakika boyunca tek bir konuda düşünemiyorsunuz besbelli Berrak Hanım” dedi. </st><st c="17563">“Ne yazık ki bu sizi bir kitap yazmaya kalkışmaktan alıkoymuyor. </st><st c="17628">Yazık doğrusu...” Yüzünü ekşitip, dudaklarını büktü.</st></span></p>
			<p xml:lang="en-GB"><span xml:lang="tr-TR"><st c="17680">Öfheden kuduruyordum, ama hiçbir şey söyleyemedim. </st><st c="17732">Demek o sersem, şişko zihnini benden daha iyi kullanıyordu ha! </st><st c="17795">İşte buna katlanamazdım. </st><st c="17820">Kurs bitmeden evvel muhakkak onu alt etmem gerekiyordu. </st><st c="17876">Üstelik hâlâ lotus pozisyonunda oturuyordu! </st><st c="17920">Çıldıracak gibiydim.</st></span></p>
			<p xml:lang="en-GB"><span xml:lang="tr-TR"><st c="17940">“Tek bir düşünceyle kalmak, eğitimsiz bir zihin için çok zordur” dedi Mama Nono. </st><st c="18022">“Aynı şekilde, eğitimsiz bir zihin şimdiki anda birkaç saniyeden fazla kalmakta da olağanüstü güçlük çeker. </st><st c="18130">Araya çeşitli düşünceler girer ve sizi geleceğe veya geçmişe, hayallere veya planlara sürükler. </st><st c="18226">Aslında şimdiki an, sizin bulunmak istediğiniz en son yerdir. </st><st c="18288">Hayal dünyasına girmek, düşüncelere dalmak size daha cazip gelir. </st><st c="18354">Zaten bunu yapmaya çok alışıksınızdır ve “alışkanlık enerjiniz” sizi şimdiki andan çıkmaya zorlar. </st><st c="18453">Böylelikle siz bulunduğunuz zaman ve mekânda yalnızca görüntü olarak var olursunuz. </st><st c="18537">Esasen bambaşka zamanlarda, bambaşka yerlerde gezip duruyorsunuzdur. </st><st c="18606">Olduğunuz yere geri döndüğünüz, uyanık kaldığınız anlar tesadüfidir, yok denecek kadar azdırlar. </st><st c="18703">Bu yüzden yaşadığınız anda nadiren berrak ve net bir nitelik bulunur. </st><st c="18773">Genellikle şimdiki an sizin için biraz bulanık, sisli, hatta bir parça rüya gibidir. </st><st c="18858">Bunun sebebi, daima uykuda olmanızdır. </st><st c="18897">Ne yazık ki siz, bir uyurgezersiniz.”</st></span></p>
			<p xml:lang="en-GB"><span xml:lang="tr-TR"><st c="18934">“Hapishaneden kaçma yöntemlerinin anlatılacağı vaat edilmişti!” diye söylendi Madam Bobogel. </st><st c="19028">“Oysa devamlı uykudan bahsediliyor! </st><st c="19064">Kutsal asabım bozuluyor, paramı geri isteyip burayı terk etmem an meselesidir!”</st></span></p>
			<p xml:lang="en-GB"><span xml:lang="tr-TR"><st c="19143">Mama Nono, bu sitemlere hiç kulak asmadı. </st><st c="19186">İstifini bozmadan devam etti:</st></span></p>
			<p xml:lang="en-GB"><span xml:lang="tr-TR"><st c="19215">“İnsanlar son derece trajik bir varoluşun içinde yaşıyorlar. </st><st c="19277">Derinlerde bir yerde geçmişte her ne yapmışlarsa, gelecekte de aynısını yapacakları şüphesini taşıyorlar. </st><st c="19383">Tüm geçmişlerinin boşa gitmiş olduğundan korkuyorlar ve bugünün de ellerinden kaçmakta olduğunu sezinliyorlar. </st><st c="19494">Sorunu tam olarak teşhis edemeseler de, şimdiki zamanda asla var olamamanın kederi içlerinde birikiyor. </st><st c="19598">İnsan daima geçmişte yaşar ve olayların ancak onlar bir anı haline geldiğinde farkına varabilir. </st><st c="19695">İnsan, hep kendisinin bir adım gerisinden gelir. </st><st c="19744">Hatta öfhesini ve üzüntüsünü bile duygu fırtınası geçip gittikten sonra tam anlamıyla idrak eder. </st><st c="19842">Ne yazık ki bu sonradan gelen idrak da yarım yamalak, kusurlu ve eksiktir.</st></span></p>
			<p xml:lang="en-GB"><span xml:lang="tr-TR"><st c="19916">O halde ne yapmak gerekir?</st></span></p>
			<p xml:lang="en-GB"><span xml:lang="tr-TR"><st c="19943">Her şeyden evvel mevcut durumunuzla yüzleşmeniz, onu kesin ve net olarak anlamanız ve kabul etmeniz gerekiyor. </st><st c="20055">İnsan, uykudadır. </st><st c="20073">Özgür bir iradesi olduğuna ve kendisi üzerinde kontrol sahibi olduğuna inanır, ama bu bir masaldır. </st><st c="20173">Yalnızca ‘uyanık’ kişilerin özgür iradesi olabilir. </st><st c="20225">Uyurgezer vaziyette bulunanlar mekanik hareket etmeye, geçmişten gelen alışkanlıklarını bir robot gibi tekrarlamaya mecburdurlar. </st><st c="20355">Onların her hareketleri ve tepkileri öngörülebilir hareketler ve tepkilerdir. </st><st c="20433">Bir düğmeye basarsınız, şunu yapar. </st><st c="20469">Bir başkasına basarsınız, bunu yapar. </st><st c="20507">Hepsi belli, hepsi otomatik, hepsi kayıtlıdır. </st><st c="20554">Kibar davranırsanız kibarlaşır, bağırırsanız hemen o da size bağırır. </st><st c="20624">Olaylar ve durumlar karşısında ezberindeki yanıtlardan başkasını vermeyi bilmez. </st><st c="20705">Başka yanıtlar verme ihtimali olduğunu dahi bilmez. </st><st c="20757">Hayata karşı yeni, kendine özgü ve tümüyle orijinal bir tepki üretme şansı sıfırın altındadır. </st><st c="20852">Bunu yapabilmesi için önce uyanması gerekmektedir.”</st></span></p>
			<p xml:lang="en-GB"><span xml:lang="tr-TR"><st c="20903">Bir süre sessiz kaldık. </st><st c="20928">Son söyledikleri epeyce moralimi bozmuştu. </st><st c="20971">Ciddileşmiş, suratımı asmıştım.</st></span></p>
			<p xml:lang="en-GB"><span xml:lang="tr-TR"><st c="21002">Mama Nono yüzümdeki ifadeye bakıp, neşeli bir kahkaha attı. </st><st c="21063">“Bu ne karamsarlık böyle!” dedi. </st><st c="21096">“Ortada üzülecek bir şey yok. </st><st c="21126">Bugünkü vaziyetin dünden çok daha iyi, çünkü içinde bulunduğun durum aynen anlatıldı. </st><st c="21212">Bir mahkûm olduğunu, hapishanede olduğunu artık biliyorsun. </st><st c="21272">Hayattaki en önemli gerçeklerden birin, ‘ben’ dediğin şeyin bedenin ve zihnin, duyguların ve düşüncelerin olmadığını öğrendin. </st><st c="21399">Bu kadarı bile acıdan ve ıstıraptan bir parça özgürleşmeni sağlayacaktır.”</st></span></p>
			<p xml:lang="en-GB"><span xml:lang="tr-TR"><st c="21473">“Sürekli aynı şeyler konuşuluyor!” diye homurdandı Madam Bobogel. </st><st c="21540">“Gel gelelim hapishaneden nasıl kaçılacağı konusu bir türlü açılmıyor. </st><st c="21611">Kutsal sabrım taşmak üzere!”</st></span></p>
			<p xml:lang="en-GB"><span xml:lang="tr-TR"><st c="21639">Mama Nono hiç oralı olmadan devam etti. </st><st c="21680">“Peki, çoktan alışkanlıkların esiri olmuş bir zihin, alışkanlıklarından kurtulabilir mi?”</st></span></p>
			<p xml:lang="en-GB"><span xml:lang="tr-TR"><st c="21769">Göz göze geldik. </st><st c="21787">“Elbette!” dedi, gülümsedi. </st><st c="21815">Bu yanıt içimi biraz olsun rahatlatmıştı.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="21856">“Hayal deryasına ben bazı bazı Dalmasam bir türlü, dalsam bir türlü.”</st></span></p>
			<p xml:lang="en-GB"><span xml:lang="tr-TR"><st c="21926">Necdet Atılgan</st></span></p>
		</div>
	<div id="charCountTotal" value="21941"></div></body>
</html>
