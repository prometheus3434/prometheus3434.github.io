<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-35</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8"><st c="0">ALTINCI GÜN</st></p>
			<p id="toc_marker-8-1"><st c="12">Sakin ve Telaşsız Bir “Tek Başınalık”</st></p>
			<p xml:lang="en-GB"><span xml:lang="tr-TR"><st c="50">Madam Bobogel minderine yerleştikten sonra yüzünü ekşitti ve “Nirdoş bugün bize katılamayacak çünkü çok hasta” dedi. </st><st c="168">Durdu, biraz düşündü, suratını iyice astı. </st><st c="211">“Ne yazık ki kendisi nankörlük hastalığından mustarip. </st><st c="266">Yüce madamının sırlarını ifşa etme hastalığına tutulmuş, besbelli.”</st></span></p>
			<p xml:lang="en-GB"><span xml:lang="tr-TR"><st c="333">Mama Nono oralı olmadı, hemen derse başladı. </st><st c="379">“Belki biliyorsunuzdur” dedi. </st><st c="409">“Metallerin bile dinlenmeye ihtiyacı vardır, çünkü onlar bile yorulurlar. </st><st c="483">Bu durumda zihninizin incelikli ve zarif mekanizmasının hiç yorulmayacağını varsaymanız doğru mu? </st><st c="581">Siz onu yıllar boyunca hiç kapatmadan, sürekli kullanıyorsunuz. </st><st c="645">Üstelik bomboş şeyler için enerjisini harcıyorsunuz; gereksizce ve yararsızca! </st><st c="724">Zihninizi nasıl kapatacağınızı bilmiyorsunuz. </st><st c="770">O hep açık ve yetmiş yıl, seksen yıl boyunca aralıksız işliyor. </st><st c="834">Gece gündüz, hatta siz uyurken bile hiç dinlenmeden çalışıyor. </st><st c="897">Bazı insanların zihni o kadar yorgun ki sırf bu yüzden akıllarını yitiriyorlar.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="976">Eğer zihninizi biraz dinlendirebilseydiniz, eğer onu her gün kısacık bir süre için bile olsa tek başına bırakabilseydiniz canlanırdı ve çok daha verimli olurdu. </st><st c="1138">Bedeninizi sık sık dinlendirir, yıkayıp temizler ve tatile çıkarırsınız, ama zihninizin de dinlenmeye ve temizlenmeye ihtiyacı olabileceği hiç aklınıza gelmez.</st></span></p>
			<p xml:lang="en-GB"><span xml:lang="tr-TR"><st c="1297">Meditasyona ‘En Büyük Öğretmen’ denilir ve bu şanlı isim ona boşuna verilmemiştir. </st><st c="1381">Meditasyon zihniniz için soğuk bir duş gibidir. </st><st c="1429">Onu yıkar, temizler, kendine getirir. </st><st c="1467">Bu sayede algılarınız açılır, anlayış kapasiteniz artar ve zihniniz daha esnek bir hale gelir. </st><st c="1562">Zamanla kalbinizdeki sevgi ve şefhat ortaya çıkar, mükemmel bir ebeveyn veya örnek bir hoca gibi hoşgörülü, anlayışlı, bilge olursunuz. </st><st c="1698">Hepiniz sevginin ne kadar gerekli ve önemli olduğunu biliyorsunuz; kendinize ve başkalarına sevgi dolu olmaları yönünde sürekli telkinlerde bulunuyorsunuz. </st><st c="1854">Ne yazık ki sevgi, ‘Sevgi dolu olmalıyız’ diyerek ortaya çıkarılabilen bir duygu değildir. </st><st c="1945">Sevgi, kendini anlamaktan doğar. </st><st c="1978">Kendi doğasına dair derin bir anlayışa kavuşan kişi, affedebilme özgürlüğünü kazanır. </st><st c="2064">Kendini anlayan kişi, kendini geçmişe dönük olarak ve geleceği kapsayarak affeder. </st><st c="2147">Kendini tüm kalbiyle affedebilen kişi, başkalarını, hayatı ve ölümü de affeder. </st><st c="2227">Tüm insanların acılarıyla, korkularıyla, yaralarıyla, hatalarıyla, arzularıyla ve sevilme, beğenilme ihtiyaçlarıyla kendisine benzediğini gören kişi hoşgörüyle, sevgiyle ve şefhatle dolar. </st><st c="2416">Meditasyon minderi, sizi bu anlayışa götürecek olan yerdir. </st><st c="2476">Orada kişinin zihniyle ilişkisi sonsuza dek değişir. </st><st c="2529">Meditasyon sizi efendi, zihni köle yapar.</st></span></p>
			<p xml:lang="en-GB"><span xml:lang="tr-TR"><st c="2570">Meditasyon yapmak için mindere otururken sahip olduğunuz zihin yapısıyla, meditasyon bittiğinde sahip olduğunuz zihin yapısı aynı değildir. </st><st c="2711">Siz genellikle bunun kısa vadede farkına varmazsınız, ama her oturuşta sahte kişiliğinizle olan ilişkiniz de değişir. </st><st c="2829">Meditasyon, sahte kişiliğin kibrini yakıp, küle dönüştürür. </st><st c="2889">Ayrıca, meditasyon sayesinde hayatın zorluklarına daha kolay katlanabilecek, her şeyi büyük bir özgüven ve cesaretle karşılayabilecek güce kavuşursunuz. </st><st c="3042">Yaşamla daha uyumlu hale geldiğiniz için korkularınız ve endişeleriniz azalır, neşeniz ve sevinciniz artar. </st><st c="3150">Meditasyon yapmanın esas amacı mutlu olmak değil, kendini tanımaktır. </st><st c="3220">Öte yandan kendine yakından bakan, karanlık tarafıyla barışan, geçmişin yükünü taşımayı bırakan ve kişiliğinin sahte olduğunu anlayan kişi zaten mutluluk ve huzurla dolar. </st><st c="3392">Yani mutluluk ve huzur, meditasyonun yan ürünleridir. </st><st c="3446">Elbette her zamanki gibi söylediklerimin gerçek olup olmadığını görmek için kendi üzerinizde denemek zorundasınız. </st><st c="3561">Yemeğin tarifini okuyarak karnınızı doyuramazsınız. </st><st c="3613">Mutfağa girmeniz ve yemeği pişirip yemeniz gerekiyor. </st><st c="3667">Yeri gelmişken senin de mutfağa girmen gerektiğini hatırlatayım sevgili okur.</st></span></p>
			<p xml:lang="en-GB"><span xml:lang="tr-TR"><st c="3744">İnsanlar dışarıya bakmaya o kadar şartlanmışlardır ki içsel dünyalarından korkarlar ve içeri bakmamak için ellerinden geleni yaparlar. </st><st c="3880">Kendilerini işle, her türlü eğlenceyle ve kuru gürültüyle doldururlar. </st><st c="3951">Dış dünya kaotiktir, karmaşıktır, dinamiktir, uyarıcılarla doludur. </st><st c="4019">Siz dünyada hüküm süren kargaşaya alışmış olduğunuz için sessizlikten ve hareketsizlikten korkarsınız. </st><st c="4122">Kendinizi izlemek, zihninizin doğasını anlamaya çalışmak yapmak istediğiniz en son şeydir.</st></span></p>
			<p xml:lang="en-GB"><span xml:lang="tr-TR"><st c="4212">Oysa meditasyon yapmanın ne kadar kolay olduğunu ve size ne kadar iyi geleceğini bilseydiniz, bir an bile tereddüt etmeden, hemen başlardınız. </st><st c="4356">Meditasyon yapmak çok rahatsız bir pozisyonda hissiz ve düşüncesiz bir halde, transa geçip oturmak değildir. </st><st c="4465">Tuhaf enerjiler ve gizli mantralarla da uğraşacak değiliz. </st><st c="4524">Öncelikle, meditasyon sırasında düşüncesiz kalmaya çalışmanız gerektiğine dair bir inancınız varsa, onu tamamen unutun. </st><st c="4644">Zihninizi düşüncelerden arındırmaya değil, zihninizin ne tür düşünceler ürettiğini anlamaya çalışıyorsunuz.</st></span></p>
			<p xml:lang="en-GB"><span xml:lang="tr-TR"><st c="4751">Meditasyon bir rahatlama tekniği de değildir. </st><st c="4798">Meditasyon yapmak için rahat ve gevşemiş olmak bir önkoşuldur, ama meditasyon bundan çok daha fazlasıdır. </st><st c="4904">Meditasyon bir çeşit trans ya da hipnoz değildir. </st><st c="4954">Bilincinizi askıya almaya, zihninizi karartmaya veya gerçeklerden kaçmaya çalışmıyorsunuz. </st><st c="5045">Aksine, gerçekleri bütün çıplaklığıyla görmeye hazırlanıyorsunuz.</st></span></p>
			<p xml:lang="en-GB"><span xml:lang="tr-TR"><st c="5110">Meditasyon demek, sakin, sessiz ve rahat bir şekilde oturup nefesin yardımıyla zihni izlemek demektir. </st><st c="5214">Zaten günlerdir bunu anlatıyorsun derseniz, haklısınız. </st><st c="5270">Size meditasyonu günlük hayatınızda nasıl yapabileceğinizi, kendinizi nasıl izleyeceğinizi anlattım. </st><st c="5371">Şimdi aynı şeyi bulaşık yıkarken, araba kullanırken veya biriyle sohbet ederken değil, otururken yapacaksınız. </st><st c="5482">Kendinizi hatırlamaya ve uyanık kalmaya alışık olmadığınız için buna özel bir vakit ayırırsanız, günün keşmekeşi içinde uyanık kalmanız daha kolay olacaktır. </st><st c="5640">Meditasyon gün içinde yapacağınız kendini izleme çalışmalarına destek olur, uyanık olmanın ne anlama geldiğini idrak etmenizi sağlar ve uyanık kalabildiğiniz süreyi uzatır.</st></span></p>
			<p xml:lang="en-GB"><span xml:lang="tr-TR"><st c="5812">Sakin ve telaşsız bir tek başınalık halinde, nefese odaklanarak zihni seyretmeye meditasyon denir. </st><st c="5912">Meditasyon minderinde siz bütün dünyayı ardınızda bırakırsınız. </st><st c="5976">Dikkatinizi kendi özel, küçük dünyanızdan alıp, zihninizin sonsuzluğuna verirsiniz. </st><st c="6060">Kaygılarınıza, korkularınıza, hayatla mücadelenize, çatışmalarınıza, kızgınlıklarınıza, arzularınıza ve beklentilerinize en azından meditasyon süresi boyunca veda edersiniz. </st><st c="6234">Basit, sade ve rahat bir şekilde, olduğunuz gibi, hiçbir maske takma gereği duymadan kendinizle baş başa kalırsınız. </st><st c="6351">Oturup, nefesinize odaklanırsınız ve dikkatinizi zihninizin içine çevirirsiniz. </st><st c="6431">Zihninize, ‘Gel...’ dersiniz. </st><st c="6461">‘Gel, tanışalım!’</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6478">Meditasyondaki zihinle ne yapılır? </st><st c="6514">Hiçbir şey! </st><st c="6526">Zihninizin şimdiki hali bulanık ve kirli, çamurlu su gibidir. </st><st c="6588">Siz onu karıştırmayıp kendi haline bırakırsanız çamur dibe çöker. </st><st c="6654">Eğitimsiz bir zihin su gibidir, en ufak bir sallanışta titrer. </st><st c="6717">Zihin eğitildikçe kıvamı bal gibi olur ve aynı bal gibi hareket etmeye başlar. </st><st c="6796">Yani, ne kadar karıştırılırsa karıştırılsın hemen hareketsizliğe döner.</st></span></p>
			<p xml:lang="en-GB"><span xml:lang="tr-TR"><st c="6867">Meditasyon yaparken zihninize hiçbir şey dayatmayın, yük olmayın. </st><st c="6934">Özel bir hazırlık yapmayın, büyük beklentilere kapılmayın, törenselliğe kaçmayın. </st><st c="7016">Meditasyon yaptığınız fikrini bile kafanızdan atın. </st><st c="7068">Yalnızca zihninizle baş başa kalın ve onu izleyin. </st><st c="7119">Kendinize sığınarak oturun. </st><st c="7147">Annesinin kucağında oturan bir bebek gibi oturun. </st><st c="7197">Meditasyon, zihni eve getirmektir. </st><st c="7232">Eve dönmenin sevinciyle, neşeli bir zihinle oturun.</st></span></p>
			<p xml:lang="en-GB"><span xml:lang="tr-TR"><st c="7283">Bir şeyle kıyaslamadan, bir şey beklemeden sadece oturun ve bırakın zihniniz ne istiyorsa yapsın. </st><st c="7382">Meditasyon zihninizle buluşup tanışmak için ayırdığınız özel vakittir. </st><st c="7453">Birisiyle tanışmak istediğinizde onu bir yerde buluşup kahve içmeye çağırırsınız. </st><st c="7535">Öyle değil mi? </st><st c="7550">Siz de aynı şekilde zihninizi meditasyon minderine çağırıyorsunuz. </st><st c="7617">Oturup zihninizle biraz vakit geçireceksiniz çünkü onu tanımak istiyorsunuz. </st><st c="7694">Sessiz kalın ve bırakın yeni arkadaşınız nereye isterse sürüklensin. </st><st c="7763">Canı size ne anlatmak istiyorsa onu anlatsın. </st><st c="7809">Siz konuşmayın, hiçbir yorum yapmayın, onu yargılamayın. </st><st c="7866">Eğer onun sözünü keserseniz bir iletişim kurulamaz. </st><st c="7918">Düşüncelerinize kapılıp giderseniz, nefesinizi kullanarak kendinizi geri çağırın. </st><st c="8000">Zamanla zihninizle olan dostluğunuz ilerleyecek ve birbirinizin güvenini kazanacaksınız. </st><st c="8089">O zaman zihniniz sizin sözünüzü dinlemeye başlayacak. </st><st c="8143">Onun şefhatli, sevgi dolu ve sadık bir dost olduğunu göreceksiniz. </st><st c="8210">Çamurlar dibe çökünce, yani zihnin karışıklığı ortadan kalkınca onun ne kadar bilge olduğunu anlayacaksınız. </st><st c="8319">Ondan korkmayı bırakacak, onunla işbirliği yapmaya başlayacaksınız.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="8386">Meditasyon yapmak bu hayatta kendinize vereceğiniz en büyük armağandır çünkü sadece meditasyon sayesinde gerçek doğanızı keşfedebilirsiniz.</st></span></p>
			<p xml:lang="en-GB"><span xml:lang="tr-TR"><st c="8526">Meditasyon yaparken oturuş pozisyonunuz sağlam ve dengeli olmalı. </st><st c="8593">Minderde oturuyorsanız, bağdaş kurun. </st><st c="8631">Sandalyede oturuyorsanız bağdaş kurmayın, ayak tabanlarınız yerle temas etsin. </st><st c="8710">Mümkün olduğu kadar dik durmaya çalışın. </st><st c="8751">Başınızın tepe noktasına bağlanan bir ipin sizi yukarıya, tavana doğru çektiğini hayal edin. </st><st c="8844">Omurganızı dik tutun. </st><st c="8866">İç organlarınız, kaslarınız ve kemikleriniz omurganızın çevresinde bir elbisenin askıya yerleştiği gibi yerleşsinler. </st><st c="8984">Duruşunuz önemlidir, çünkü bedenin duruşuyla zihnin tutumu arasında büyük bir bağlantı vardır. </st><st c="9079">Bedeniniz hareket etmeden sessizce oturmaya alışkın olmadığı için kıpırdanmaya, dönüp durmaya çalışacaktır. </st><st c="9187">Zihin ve beden birbirine bağımlı olduğu için bedeniniz kıvranırken, zihninizin de kıvrandığından emin olabilirsiniz. </st><st c="9304">Nefesinizi ve bedeninizi sakinleştirdiğiniz zaman zihniniz de durulur. </st><st c="9375">Bu bilgiyi zihninizin huzursuz olduğu zamanlarda hatırlayın ve bedeninizi sakinleştirerek, zihninizi yatıştırın.</st></span></p>
			<p xml:lang="en-GB"><span xml:lang="tr-TR"><st c="9487">Eğer hareket etme ihtiyacı hissederseniz ve kendinize mâni olamayıp hareket ederseniz muhakkak bilinçli ve uyanık bir şekilde hareket edin. </st><st c="9628">Mekanik ve otomatik hareketlere izin vermeyin. </st><st c="9675">Burnunuzu kaşıyorsanız, bunu burnunuzu kaşıdığınızı bilerek yapın. </st><st c="9742">Eliniz kendi kendine burnunuza gitmesin. </st><st c="9783">Tüm hareketlerinizin farkında olun.</st></span></p>
			<p xml:lang="en-GB"><span xml:lang="tr-TR"><st c="9818">Nefesin yalnızca farkında olmanız gerekiyor. </st><st c="9864">Özel bir şekilde nefes almaya çalışmayın. </st><st c="9906">Nefes normal ritminde devam etsin. </st><st c="9941">Siz onu takip edin.</st></span></p>
			<p xml:lang="en-GB"><span xml:lang="tr-TR"><st c="9960">Gözlerinizi hafifçe yumun. </st><st c="9988">Etrafta sesler varsa duyun, ama dinlemeyin. </st><st c="10032">Bazı sesleri ısrarla işitiyorsanız onlara dikkatinizi veriyorsunuz demektir. </st><st c="10109">Dikkatinizi oradan çekin.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="10134">Kendinizi izlemeye başladığınız ilk zamanlarda olduğu gibi, meditasyon yapmaya yeni başladığınızda da size zihniniz birdenbire azgınlaşmış, vahşileşmiş gibi gelebilir. </st><st c="10303">Eğer böyle bir şey gözlemlerseniz korkuya kapılmayın. </st><st c="10357">Bir sorun yok, her şey yolunda. </st><st c="10389">Zihniniz yeni karışmış değil, o zaten hep böyle karışıktı. </st><st c="10448">Bunun farkına varmanız sadece sizin dinginleştiğinizi ve sonunda düşüncelerinizin ne kadar gürültülü olduğunu anladığınızı gösterir.</st></span></p>
			<p xml:lang="en-GB"><span xml:lang="tr-TR"><st c="10580">Zihninizin bir okyanus olduğunu ve düşüncelerinizin de onun içinde yükselip kaybolan dalgalar gibi olduğunu daha evvel konuşmuştuk. </st><st c="10713">Siz onu izlemeye başladığınızda zihniniz sakinleşir ve yavaşlar. </st><st c="10778">Dalgalar daha seyrek oluşur ve daha az yükselirler. </st><st c="10830">Bir süre sonra fırtınalar tamamen diner, ortalık yatışır ve siz okyanusun içinde gönlünüzce yüzebilmeye başlarsınız. </st><st c="10947">Düzenli bir şekilde meditasyon yapmaya devam ederseniz derinlere dalıp, inciler çıkarabildiğiniz bir zaman da gelecektir. </st><st c="11069">Acele etmeyin. </st><st c="11084">Sabırlı olun ve meditasyona ne kadar vakit ayırmış olursanız olun, sanki bütün gün vaktiniz varmış gibi bir zihinsel tavır takının. </st><st c="11216">Beş dakikanız bile olsa, hiçbir şeyi zorlamayın. </st><st c="11265">Meditasyon bir bilim değildir, bir sanat değildir, o bir hünerdir. </st><st c="11332">Bütün hünerler gibi meditasyon yapma hüneriniz de yavaş yavaş ilerleyip gelişecektir. </st><st c="11418">Başlangıçta eski zihinsel alışkanlıklarınız devam edecektir ve düşünceleriniz büyük bir süratle akacaktır, ama bu sizi hiç endişelendirmesin. </st><st c="11560">Oturma süreniz arttıkça zihniniz boşalmaya ve düşünceleriniz yavaşlamaya başlar. </st><st c="11641">Eğer tembellikten ötürü veya başka bir bahaneyle vazgeçmez ve düzenli olarak meditasyon yapmaya devam ederseniz, o eninde sonunda sizin sahte kişiliğinizi güneşte bırakılmış bir buz kütlesi gibi eritecektir.</st></span></p>
			<p xml:lang="en-GB"><span xml:lang="tr-TR"><st c="11848">Meditasyon yapmanın en zor tarafı mindere oturmaktır. </st><st c="11903">Tembellik ağır basar, zihin bahaneler üretir, yapılacak işler icat edilir. </st><st c="11978">Birdenbire, tam da meditasyona oturacakken evi temizlemeniz, çiçekleri sulamanız veya yemek yapmanız gerektiğini hatırlarsınız. </st><st c="12106">Çok yoğunsunuzdur ve zihninize ayıracak hiç vaktiniz yoktur. </st><st c="12167">Aslında bu yoğunluk, kılık değiştirmiş bir çeşit tembelliktir. </st><st c="12230">Zihninizi izlemeye üşendiğiniz için başka işler yaratarak kaçmaya çalışırsınız. </st><st c="12310">Meditasyon için yirmi dakika şart değildir. </st><st c="12354">Beş dakika bile başlangıç seviyesi için yeterlidir. </st><st c="12406">Hatta her gün yirmi dakika ayırmanız zor olduğu için, bence beş dakika yapın. </st><st c="12484">Böylece ‘Vaktim yok’ bahanesini öne sürerek kendinizi kandırmanız daha zor olur. </st><st c="12565">Herkesin kendisine ayıracak beş dakikası muhakkak vardır.</st></span></p>
			<p xml:lang="en-GB"><span xml:lang="tr-TR"><st c="12622">Meditasyon yapmak için mükemmel bir yer aramaktan vazgeçin. </st><st c="12683">Bu vakit kaybıdır ve meditasyona başlamamak için zihninizin bulduğu bir kaçış yöntemidir. </st><st c="12773">Meditasyonu her yerde yapabilirsiniz. </st><st c="12811">Üstelik kimileri sessiz olsun diye dağlara kaçar ve orada da kuşların, böceklerin sesinden rahatsız olurlar. </st><st c="12920">Önemli olan zihninizin tutumudur. </st><st c="12954">Meditasyon yapmak için günün belli bir saatini belirleyin ve hep aynı saatte oturmaya çalışın, ama belirlediğiniz saatte oturamadığınız günleri bunu bahane ederek boş geçirmeyin. </st><st c="13133">O günlük başka bir saatte meditasyon yapıverin. </st><st c="13181">Arada sırada istisnalar elbette olabilir.</st></span></p>
			<p xml:lang="en-GB"><span xml:lang="tr-TR"><st c="13222">Zihninizin aşırı gergin olduğu zamanlarda, mesela birisiyle kavga ettiyseniz hemen kavganın ardından meditasyona oturmayın. </st><st c="13347">Biraz yatışmayı, sakinleşmeyi bekleyin. </st><st c="13387">Gerekirse önce bir yürüyüş yapın. </st><st c="13421">Uykunuz varken meditasyona oturmayın. </st><st c="13459">Öncesinde bir duş alıp, daha zinde bir şekilde oturmaya çalışın. </st><st c="13524">Aksi takdirde minderde uyuyakalma ihtimaliniz yüksektir. </st><st c="13581">Eğer canınız meditasyon yapmak istemiyorsa, meditasyonun faydalarını anlatan bir kitaba göz atın. </st><st c="13679">Size neden oturmanız gerektiğini hatırlatıp, ilham verecektir.</st></span></p>
			<p xml:lang="en-GB"><span xml:lang="tr-TR"><st c="13741">Birçok kişi de sıkıcı olacağını düşündüğü için meditasyon yapmaz. </st><st c="13808">‘Yani orada hiç kıpırdamadan, hiçbir şey yapmadan oturacağım. </st><st c="13870">Öyle mi?’ diye sorarlar. </st><st c="13895">Bu düşünce onları ürkütür.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="13921">Onların zihinleri bir çocuğunki gibidir; şu veya bu şekilde eğlendirilmeden bir dakika bile duramayacak hale gelmişlerdir. </st><st c="14045">Oysa meditasyon yaparken kavuştukları sükûneti günlük yaşamlarının kaotik haliyle kıyasladıklarında, ‘İyi ki oturmuşum!’ diyeceklerdir. </st><st c="14181">Eğer sıkılma korkusunu atlatıp meditasyon yapmaya başlarsanız gerçekte sıkıcı olan tek şeyin zihninizde tekrar eden düşünceler olduğunu göreceksiniz. </st><st c="14331">Aynı düşünce kalıpları zihninizde dönüp dururlar ve bunu fark etmenin tek yolu zihninizi izlemektir. </st><st c="14432">İzleme süreci bir başladı mı, zaten durmak istemeyeceksiniz. </st><st c="14493">Zihninizle dostluk kurmanın tadına varacağınız için meditasyona uyguladığınız direnç de kaybolacak.</st></span></p>
			<p xml:lang="en-GB"><span xml:lang="tr-TR"><st c="14592">Hayatlarında hiç meditasyon yapmamış kişilerin akıllarında meditasyona ait fikirler vardır ama bu fikirler gerçekle örtüşmezler. </st><st c="14722">Bütün bu fikirlerin terk edilmesi ve meditasyona önyargısız bir şekilde oturulması gerekir. </st><st c="14814">Eğer siz hayalinizden meditasyona dair bir şeyler uydurursanız, o zaman ‘Meditasyon çok zor!’ deyip, vazgeçersiniz. </st><st c="14930">Bütün beklentileri bir kenara bırakın ve yalnızca oturun.</st></span></p>
			<p xml:lang="en-GB"><span xml:lang="tr-TR"><st c="14987">Bir de, meditasyonu sık sık yapma alışkanlığına kavuştuğunuzda ‘Ben büyük bir meditasyon ustası oldum’ diye düşünüp kibirlenmemelisiniz. </st><st c="15125">Bu tarz düşünceler sahte kişiliğinizin incelikli oyunlarından ibarettir. </st><st c="15198">Unutmayın ki meditasyonu, iyi meditasyon yapmak için veya başkalarından daha iyi meditasyon yapmak için yapmıyorsunuz. </st><st c="15317">Kendinizi tanımak ve zihninizin işleyiş mekanizmasını anlamak için yapıyorsunuz.”</st></span></p>
			<p xml:lang="en-GB"><span xml:lang="tr-TR"><st c="15398">Bu sırada Madam Bobogel’in yüzüne bir gülümseme yayıldı. </st><st c="15456">“Çok büyük bir meditasyon ustasıyım” diye mırıldandı. </st><st c="15510">“Evet, kuşkusuz öyleyim! </st><st c="15535">Sonsuz Işık’a şükürler olsun ki dünyanın en büyük meditasyon ustasıyım.”</st></span></p>
			<p xml:lang="en-GB"><span xml:lang="tr-TR"><st c="15607">Sonra dönüp bana baktı. </st><st c="15632">“Bu gariban daha oturmayı bile bilmiyor” dedi. </st><st c="15679">“Utanmasa yere düşmemek için minderine tutunacak. </st><st c="15729">Buna rağmen bir kitap yazmaya kalkışacak kadar cüretkâr olması çok acıklı doğrusu. </st><st c="15812">Yazık!”</st></span></p>
			<p xml:lang="en-GB"><span xml:lang="tr-TR"><st c="15819">Mama Nono, “Bir okurumuz soru sormak istiyormuş” diyerek araya girdi. </st><st c="15890">“Buyurun, sizi dinliyoruz.”</st></span></p>
			<p xml:lang="en-GB"><span xml:lang="tr-TR"><st c="15917">“Merhaba, ben meditasyon yaparken bazen korkuya kapılıyorum. </st><st c="15979">Korku birdenbire ve nedensiz ortaya çıkıyor. </st><st c="16024">Sizce bu korku nereden kaynaklanıyor ve nasıl üstesinden gelebilirim?” “Meditasyon sırasında ansızın korkuya kapılmak, sık rastlanılan bir durumdur” dedi Mama Nono. </st><st c="16189">“Düşünceler ilk olarak bilinçaltında ortaya çıkarlar ve bir düşünce yığınının duygusal yükü bazen düşünce henüz kendini bilinç düzeyinde göstermeden evvel sızıntı yapar. </st><st c="16359">Yani siz düşünceyi düşünmeden evvel ona eşlik eden duyguyu hissedersiniz. </st><st c="16433">Aslında bu yalnızca meditasyon sırasında değil, günlük hayatınızda da ara sıra başı-</st></span></p>
			<p xml:lang="en-GB"><span xml:lang="tr-TR"><st c="16517">nıza gelir, ama fark etmezsiniz. </st><st c="16551">Aniden ve sebepsiz bir korku duyarsınız veya kendinizi birdenbire üzgün, melankolik, yıkık, umutsuz ya da tam tersi neşeli, umut dolu hissedersiniz. </st><st c="16700">Görünürde bu duyguları tetikleyecek bir neden yoktur. </st><st c="16754">Neden, bilinçaltında oluşmakta olan düşüncede yatar.</st></span></p>
			<p xml:lang="en-GB"><span xml:lang="tr-TR"><st c="16806">Ortaya çıkan duyguya kapılmadan sakin bir şekilde zihninizi izlemeye devam ederseniz, bir süre sonra altta yatan kendini gösterecektir. </st><st c="16943">Nedensiz oluşmuş gibi görünen duygular kimi zaman kıpırdanıp ortaya çıkmaya hazırlanan bir anıdan da kaynaklanıyor olabilir. </st><st c="17068">Bazen de korkunun nedeni yalnızca hepinizin ortak korkusu olan ‘bilinmeyen korkusu’ olabilir. </st><st c="17162">Duyguların kaynakları ne olursa olsun meditasyon yapmak size bütün duyguları onlara kapılmadan ve onlar tarafından yere serilmeden, rahatça taşımayı öğretir.”</st></span></p>
			<p xml:lang="en-GB"><span xml:lang="tr-TR"><st c="17320">“Çok teşekkür ediyorum” dedi okur. </st><st c="17356">“Müsaade ederseniz bir sorum daha var.”</st></span></p>
			<p xml:lang="en-GB"><span xml:lang="tr-TR"><st c="17395">“Elbette.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="17406">“Ben meditasyon yapmaya başlayalı üç yıl oldu ve bu süre boyunca neredeyse her gün düzenli olarak meditasyon yaptım, ama bana zihnimde pek bir değişim olmuş gibi gelmiyor. </st><st c="17579">Acaba sonuçlar ne zaman kendini gösterecek?”</st></span></p>
			<p xml:lang="en-GB"><span xml:lang="tr-TR"><st c="17623">“Meditasyonu, sonuç peşinde koşmadan yalnızca meditasyon yapmanın keyfine varmak için yapmalısınız. </st><st c="17724">Öte yandan şunu da unutmamalısınız: Zihninizde bir değişim olmadığını zannetmeniz, bunun doğru olduğu anlamına gelmez. </st><st c="17843">Sonuçlar her zaman sizin görüş alanınızın içinde olmayabilirler. </st><st c="17908">Meditasyon yapan kişilerin zihni onlar farkında olmasalar bile muhakkak bir değişim geçirirler. </st><st c="18004">Meditasyon yapanların düşünceleri berraklaşır, duyguları incelir ve davranışları saf ve zarif bir hale gelir.”</st></span></p>
			<p xml:lang="en-GB"><span xml:lang="tr-TR"><st c="18114">“Teşekkürler” dedi okur.</st></span></p>
			<p xml:lang="en-GB"><span xml:lang="tr-TR"><st c="18139">“Bir okurumuzun daha sorusunu yanıtlayalım, sonra ilerleyelim” dedi Mama Nono. </st><st c="18219">“Buyurun.”</st></span></p>
			<p xml:lang="en-GB"><span xml:lang="tr-TR"><st c="18229">“Merhaba, ben birkaç aydır düzenli olarak meditasyon yapıyorum ve bazı arkadaşlarım bu yüzden beni bencil olmakla suçluyorlar. </st><st c="18357">Dünyaya sırtını dönerek bir odaya kapanmak ve orada yalnızca kendinle ilgilenerek vakit geçirmek egoist bir davranışmış. </st><st c="18478">Öyle diyorlar. </st><st c="18493">Bu konuda ne düşünüyorsunuz?”</st></span></p>
			<p xml:lang="en-GB"><span xml:lang="tr-TR"><st c="18522">“Dışarıdan bakıldığında meditasyon yapmak, onun anlamını ve amacını bilmeyen kişilere bencilce bir aktivite gibi görünebilir. </st><st c="18649">Her şeyden uzaklaşıp içine dönmüş bir kişi minderinin üzerinde rahat bir vaziyette, hiç kıpırdamadan öylece oturuyor. </st><st c="18767">Bunun dünyaya nasıl bir faydası dokunabilir? </st><st c="18812">Bu kişinin amacı nedir? </st><st c="18836">Daha iyi biri olmak için mi meditasyon yapıyor? </st><st c="18884">Niyeti buysa, dışarı çıksın ve fakirleri doyursun veya bir hastaneye gidip kan bağışlasın ya da barınaklardaki hayvanlara battaniye götürsün.</st></span></p>
			<p xml:lang="en-GB"><span xml:lang="tr-TR"><st c="19025">Elbette bir insan daima varlığıyla bütün canlılara elinden geldiği kadar yardım etmelidir. </st><st c="19117">Bu çok açık bir gerçektir ve tartışmanın gereği yoktur. </st><st c="19173">Ancak meditasyon yapmayı, yardım eylemleriyle kıyaslamak anlamsız bir yaklaşımdır. </st><st c="19256">Her şeyden evvel, kişiyi meditasyon yapmaya sevk eden nedenleri bir gözden geçirelim. </st><st c="19342">Kişi, kendini izlemeye ve içindeki öfheyi, bencilliği, önyargıları, kötü niyeti, kıskançlıkları, kısacası kendi karanlık taraflarının tamamını olduğu gibi görmeye karar verdiğinde ve bunu yapacak cesareti topladığında meditasyon yapmaya başlar. </st><st c="19587">Bu, başlı başına saygıdeğer bir girişimdir çünkü kişinin kendi içindeki pislikle, çirkinlikle yüzleşmesi kolay bir şey değildir. </st><st c="19716">Zihnini izleyerek kendisiyle yüzleşen kişi, içinde başkalarına karşı sevgi ve şefhat duymasını engelleyen ne varsa hepsini birer birer keşfeder ve ortadan kaldırır. </st><st c="19881">Kendini bencillikten kurtarma çabası, bencilce bir çaba değildir. </st><st c="19947">Yalnızca bunu başarabilen kişiler başkalarına gerçek anlamda sevgi, şefkat ve anlayış gösterebilirler.</st></span></p>
			<p xml:lang="en-GB"><span xml:lang="tr-TR"><st c="20049">Üstelik kendini hatırlamak, zihnini izlemek ve uyanmak bir insanın hayatta yapabileceği en önemli şeydir ve bunu başarmaya çalışırken, gerekirse bencil olmanıza da izin vardır. </st><st c="20227">Uykuda olan bir kişi istese de iyilik yapamaz. </st><st c="20274">Çoğu zaman onun iyilik diye yaptığı şey, daha çok ıstırap yaratmaktan başka bir işe yaramaz. </st><st c="20367">Bunun nedeni basittir: Uykuda olan kişi tamamen bilinçsizdir ve kördür. </st><st c="20439">Hayatını koşulların bir kurbanı olarak, mekanik olarak yaşar. </st><st c="20501">Şu anda içinde yaşadığımız dünya savaşlarıyla, ıstıraplarıyla, fakirliğiyle, yıkımlarıyla, perişanlığıyla ve bütün acımasızlığıyla tamamen uykuda olan insanların eseridir.</st></span></p>
			<p xml:lang="en-GB"><span xml:lang="tr-TR"><st c="20672">Kendini tanımayan bir kişinin zihni karmakarışıktır. </st><st c="20726">Karışık bir zihin, bozuk olan toplumsal yapıyı düzeltemez ve daha iyiye doğru bir değişimi gerçekleştiremez çünkü zaten kendisi karışıktır. </st><st c="20866">Uykuda olan bir kişi sosyal yapıyı kendi karmaşasına, kendi kısıtlı, dar ideallerine ve fikirlerine dayanarak değiştirmeye kalkışırsa yalnızca daha fazla zulme ve daha fazla sefalete yol açar, çünkü zihnini doğru şekilde kullanmayan insanların eylemlerinde bayağılık ve cinnet vardır.</st></span></p>
			<p xml:lang="en-GB"><span xml:lang="tr-TR"><st c="21150">Dünyadaki yoksulluğun kaynağı zihnini kötü kullanan, uykuda olan insanların açgözlülüğüdür. </st><st c="21243">Yoksullukla mücadele ederek yoksulluk yok edilemez. </st><st c="21295">Yoksulluğa sebep olan açgözlülüğün görülmesi ve kökünden sökülüp atılması gereklidir. </st><st c="21381">Savaşların nedeni bireysel saldırganlıktır. </st><st c="21425">Herkes kendi içindeki saldırganlıkla yüzleşirse savaşlar otomatikman sona erer. </st><st c="21505">Hayvanlara zulmedilmesinin, doğanın yok edilmesinin nedeni insanın içindeki vahşettir. </st><st c="21592">İnsan uyandığı zaman, kendi yarattığı vahşet kâbusundan da uyanır.</st></span></p>
			<p xml:lang="en-GB"><span xml:lang="tr-TR"><st c="21658">Dünyaya ve insanlara gerçekten faydalı olmak istiyorsanız, uyanın! </st><st c="21726">Diğer tüm meseleler ikinci derecede önemlidir. </st><st c="21773">Uyanmak için kendinize zaman ve imkân yaratmanız gerekiyorsa ve bunun için bencilce davranmanız gerekecekse öyle yapın. </st><st c="21893">Tıpkı uçakta önce kendi oksijen maskenizi takmanız gerektiği gibi, öncelikle kendinizi uyandırmanız gerekiyor. </st><st c="22004">Şu anda siz kendiniz yardıma muhtaç bir haldesiniz. </st><st c="22056">Siz ancak kendini  zi kurtardıktan sonra, kendi ayaklarınızın üzerinde durmaya başladığınızda başkalarına yardım edebilirsiniz. </st><st c="22183">Bırakın diğer insanlar sizi eleştirsinler, hakkınızda kötü şeyler düşünsünler ve söylesinler. </st><st c="22277">Başkalarının ne düşündüğüyle hiçbir zaman ilgilenmeyin. </st><st c="22333">Değerli vaktinizi buna harcamayın. </st><st c="22368">Uykuda olanlar, bencilliğin tanımını bile doğru yapamazlar. </st><st c="22428">Bir gül, çiçek açtığı zaman bencilce mi hareket etmiş olur? </st><st c="22488">Sizin de çiçek açmanız gerekiyor. </st><st c="22522">Bu yüzden size bencil diyenler olacaktır. </st><st c="22564">Bırakın desinler. </st><st c="22582">Siz yalnızca kendi içinizdeki kötülüğü attıktan sonra başkalarına gerçekten yardım edebilirsiniz.”</st></span></p>
			<p xml:lang="en-GB"><span xml:lang="tr-TR"><st c="22680">“Teşekkür ederim” dedi okur. </st><st c="22710">“Son bir sorum olacak. </st><st c="22733">Bazen meditasyon yaparken düşüncelerime kapılıp gidiyorum ve bunu fark edip kendimi geri getirmem çok zaman alabiliyor.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="22852">Meditasyonumu bozduğum zaman üzülüyorum ve kendimi sorguluyorum. </st><st c="22918">Sizce başkaları da meditasyon yaparken benim gibi zorluk çekiyor mu, yoksa ben beceriksizin teki miyim?”</st></span></p>
			<p xml:lang="en-GB"><span xml:lang="tr-TR"><st c="23022">“İnsanın kendini yargılamaya ne kadar şartlanmış olduğunu daha evvel konuşmuştuk” dedi Mama Nono. </st><st c="23121">“Meditasyon yapan kişiler de bu şartlanmadan muaf değildir. </st><st c="23181">Zihnin zararlı alışkanlıklarını ortadan kaldırmak zaman alır. </st><st c="23243">Meditasyon yapan herkes bazen kendini yetersiz bulur ve ‘Düşüncelerim hakkında düşünmemeyi beceremiyorum...’ ‘Nefesime odaklanamıyorum...’ veya ‘Hareket etmeden oturamıyorum...’ diyerek kendini eleştirir. </st><st c="23448">Üstelik meditasyon yapan kişi kendini yargılamaması gerektiğini bilen biridir. </st><st c="23527">Bu yüzden sıkıntısı ikiye katlanır, çünkü mevcut problemlerinin üstüne bir de ‘Kendimi eleştiriyorum’ eleştirisi eklenmiştir.</st></span></p>
			<p xml:lang="en-GB"><span xml:lang="tr-TR"><st c="23652">Zihninizde beliren her yeni düşünce, eleştiri veya yargı şimdiki anla aranıza biraz daha mesafe girmesine yol açar. </st><st c="23769">Meditasyon sırasında zihninizde kendinize yönelik olumsuz düşünceler ortaya çıkmaya başladığını fark ederseniz, hemen şu uygulamayı yapın:</st></span></p>
			<p xml:lang="en-GB"><span xml:lang="tr-TR"><st c="23907">Kendinize, ‘Gözlerimi yumdum ve nefesime odaklanıyorum’ deyin. </st><st c="23971">İçinizden söylemeniz yeterlidir, ama odaklanmakta çok zorluk çekiyorsanız yüksek sesle de konuşabilirsiniz. </st><st c="24079">‘Nefes alırken, nefes aldığımın farkındayım. </st><st c="24124">Nefes verirken, nefes verdiğimin farkındayım. </st><st c="24170">Ayak tabanlarımın farkındayım. </st><st c="24201">Ayak tabanlarıma gülümsüyorum. </st><st c="24232">Şimdiki anda kalıyorum ve bedenime gülümsüyorum. </st><st c="24281">Saçlarımın farkındayım. </st><st c="24305">Saçlarıma gülümsüyorum.’</st></span></p>
			<p xml:lang="en-GB"><span xml:lang="tr-TR"><st c="24329">Bu şekilde bütün vücudunuzu tarayın ve her bölgeye beşer nefes boyunca ayrı ayrı gülümseyin. </st><st c="24423">Bir rahatsızlığınız varsa o bölgede daha uzun kalabilirsiniz. </st><st c="24485">Bedeninizde ve içsel dünyanızda gördüğünüz her şeyi kabul edin, hepsine gülümseyin. </st><st c="24569">İyi ve kötü ayrımı yapmayın, yargılamayın. </st><st c="24612">Midenizde hâlâ duran öğlen yemeğine de gülümseyin, patronunuza duyduğunuz öfheye de gülümseyin, meditasyon yapmayı beceremediğinize dair düşüncenize de gülümseyin, ameliyattan kalma dikiş izlerinize de gülümseyin, yüzünüzdeki kırışıklıklara da gülümseyin. </st><st c="24868">Kendinize gülümseyin, kendinize şefhat gösterin ve minderinizde annesinin kucağında oturan bir bebek gibi oturun. </st><st c="24982">Bu egzersiz zamanla kendinizi yargılama alışkanlığınızın kırılmasını sağlayacaktır.”</st></span></p>
			<p xml:lang="en-GB"><span xml:lang="tr-TR"><st c="25066">Madam Bobogel bu sırada gözlerini yummuş, sayıklarcasına kendi kendine konuşuyordu. </st><st c="25151">Yüzünde tuhaf bir sırıtışla, “Çok derin meditasyonda olduğumun fakındayım” diyordu. </st><st c="25235">“Çok derin meditasyonuma gülümsüyorum. </st><st c="25274">Pek yüce bir madam olduğumun farkındayım. </st><st c="25316">Pek yüce bir madam oluşuma gülümsüyorum. </st><st c="25357">Sonsuz Işık’ın tek elçisi olduğumun farkındayım. </st><st c="25406">Sonsuz Işık’ın tek elçisi oluşuma gülümsüyorum.”</st></span></p>
			<p xml:lang="en-GB"><span xml:lang="tr-TR"><st c="25454">Sonra gözlerini yavaşça açtı ve bana dönüp, “Yanımdaki garibanın bir kitap yazmaya kalkışmış olduğunun farkındayım” dedi. </st><st c="25577">“Buram buram çürümüş balık kokan bu cüretkâr girişime gülümsüyorum.”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="25645">“Bu hazan yine kalbim maziden daha kırık Gönül boş, gözüm yaşlı,  duda  ımda hıçkırık.”</st></span></p>
			<p xml:lang="en-GB"><span xml:lang="tr-TR"><st c="25731">Zeki Müren</st></span></p>
		</div>
	<div id="charCountTotal" value="25742"></div></body>
</html>
