<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-15</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-3"><st c="0">İKİNCİ GÜN</st></p>
			<p id="toc_marker-3-1"><st c="11">Zihniniz İflah Olmaz Bir Hırsızdır, Sizden Şimdiki Anı Çalar</st></p>
			<p xml:lang="en-GB"><span xml:lang="tr-TR"><st c="72">“Bu sabah nasıl uyandınız?” diye sordu Mama Nono. </st><st c="123">“Keyifli mi, endişeli mi, bıkkın mı, karamsar mı? </st><st c="173">Belki de yüreğinize hiç yoktan bir yalnızlık acısı çökmüştü?”</st></span></p>
			<p xml:lang="en-GB"><span xml:lang="tr-TR"><st c="234">Durdu, bize baktı. </st><st c="254">İkimiz de yanıt vermedik. </st><st c="280">Devam etti: “İnsan için kendi duygularının ve düşüncelerinin geliş-gi-</st></span></p>
			<p xml:lang="en-GB"><span xml:lang="tr-TR"><st c="350">dişleri daima bir muammadır. </st><st c="380">Duygular ve düşünceler andan</st></span></p>
			<p xml:lang="en-GB"><span xml:lang="tr-TR"><st c="408">ana değişirler ve bir sonraki düşüncenizin veya duygunuzun ne olacağını asla kestiremezsiniz. </st><st c="503">Sabah uyandığınızda kendinizi nasıl hissedeceğinizi rastlantılar belirler. </st><st c="578">Duygusal çarkınızın ibresi döner, bir yerde durur ve o güne damgasını vuracak olan hissiyatınız ortaya çıkar. </st><st c="688">Bu, tıpkı kumar oynamak gibidir. </st><st c="721">Acaba bugün rahatsız bir zihne mi denk geldiniz, mutlu bir zihne mi, öfheli bir zihne mi yoksa sevgi dolu bir zihne mi? </st><st c="841">Zihin kimi zaman karmakarışık ve kapkaranlık, kimi zaman da berrak ve aydınlık olabilir. </st><st c="930">Siz güne başlarken zihninizi hangi halde bulursanız, ona razı olmanız gerekmektedir. </st><st c="1015">Seçim sizin elinizde değildir, işiniz tesadüflere kalmıştır.</st></span></p>
			<p xml:lang="en-GB"><span xml:lang="tr-TR"><st c="1075">Günleriniz, zamansızca ve kontrolünüz dışında ortaya çıkan düşünceler ve onların getirdiği ıstıraplarla, endişelerle dolu olarak geçer. </st><st c="1212">Bu mekanizmanın farkına varan ve durumunun vahametini anlayan kişinin zihninin üzerinde egemenliğini kurması, kontrolü ele alması gerekir. </st><st c="1351">Aksi takdirde kişi daima zihninin onun adına belirlediği düşüncelerin ve ruh hallerinin insafına kalır.</st></span></p>
			<p xml:lang="en-GB"><span xml:lang="tr-TR"><st c="1454">‘İnsan, bedenini yakından tanımalı ve egzersizler yaparak kaslarını çalıştırmalıdır’ diyecek olursam, hepiniz bana hak verirsiniz. </st><st c="1586">Bu, bariz bir gerçektir. </st><st c="1611">‘İnsan, zihnini yakından tanımalı ve egzersizler yaparak zihnini çalıştırmalıdır’ diyecek olursam, şaşırırsınız. </st><st c="1724">Zihninizin işleyişini anlamak ve onu eğitmek fikri sizlere neden bu kadar yabancıdır? </st><st c="1810">Oysa zihin, sizin mutluluğunuzun ve mutsuzluğunuzun anahtarını elinde tutar. </st><st c="1887">Mutlu ve huzurlu olmak isteyen bir kişi zihnini tanımak ve onun huylarını öğrenmek mecburiyetindedir.</st></span></p>
			<p xml:lang="en-GB"><span xml:lang="tr-TR"><st c="1988">Siz, bedeniniz değilsiniz. </st><st c="2016">Siz, zihniniz değilsiniz. </st><st c="2042">Bedeniniz ve zihniniz, sizin elinizdeki araçlardır. </st><st c="2094">Her ikisini de akıllıca kullanmanız gerekmektedir. </st><st c="2145">Şu anki disiplinsiz haliyle zihniniz sizin dostunuz değildir. </st><st c="2207">Bir konuya odaklanmak istersiniz, zihin bambaşka şeyler düşünür ve sizinle işbirliği yapmaz. </st><st c="2300">Stresten kaçınmak istersiniz, ama kaygı verici düşünceler başınıza üşüşür ve geceleri sizi uyutmaz. </st><st c="2400">Zihin huzursuz, çalkantılı, güçlü ve dik başlıdır. </st><st c="2451">Ivır zıvıra tutunur, kendini çöplerle doldurur. </st><st c="2499">Hoşuna giden şeylere sıkıca yapışır, hoşuna gitmeyen her şeyle vahşice dövüşür, onları itip uzaklaştırmaya çalışır. </st><st c="2615">Zihniniz sizinle bir oyuncak gibi oynar ve sizi kandırmayı hiç aralıksız sürdürür.</st></span></p>
			<p xml:lang="en-GB"><span xml:lang="tr-TR"><st c="2697">Zihninizin yalnızca bir mekanizma, biyolojik bir bilgisayar olduğunu asla unutmamalısınız. </st><st c="2789">Onun kendine ait bir zekâsı yoktur. </st><st c="2825">Onun sayısız becerileri vardır, fakat zekâsı yoktur. </st><st c="2878">O, bir makinedir, bir robottur. </st><st c="2910">Zihninizi kullanın, ama onun tarafından kullanılmayın. </st><st c="2965">Hayatınızın kontrolünü bir makineye teslim etmeyin. </st><st c="3017">Eğer dizginleri bu düzensiz ve disiplinsiz zihninizin eline bırakacak olursanız, sizi kesin ve kaçınılmaz olarak mutsuzluklara sürükler. </st><st c="3154">Zihniniz iflah olmaz bir hırsızdır, sizden şimdiki anı çalar. </st><st c="3216">İşte bu yüzden –zihniniz sizden şimdiki anı çaldığı için– ne yaptığınızın, ne düşündüğünüzün, ne hissettiğinizin farkında olmadan, uyurgezer ve sefil bir halde, ikinci el bir yaşam sürdürürsünüz.”</st></span></p>
			<p xml:lang="en-GB"><span xml:lang="tr-TR"><st c="3412">“Kazıklandım ve paramı geri istiyorum!” diye bağırdı Madam Bobogel. </st><st c="3481">“Bu şarlatanlık, buram buram çürümüş balık kokan maskaralık canıma yetti! </st><st c="3555">Hapishaneden kaçmayı öğreneceğim vaat edilmişti!”</st></span></p>
			<p xml:lang="en-GB"><span xml:lang="tr-TR"><st c="3604">“Lütfen biraz sabırlı olun sevgili madam” dedi Mama Nono. </st><st c="3663">“Size gerekli olan her şeyi öğreneceksiniz.”</st></span></p>
			<p xml:lang="en-GB"><span xml:lang="tr-TR"><st c="3707">“Evet ama ne zaman?” diye sordu Madam Bobogel. </st><st c="3755">“İşte, bir günümüz daha bomboş laflarla heba olup gidiyor. </st><st c="3814">Hesap defterlerim incelemeye alındı ve her an başıma pek tatsız işler açılabilir. </st><st c="3896">Beni tutuklamaya kalkarlarsa karmalarının çürüyeceği gerçeğini... </st><st c="3962">Yine de hapishaneden kaçmayı çok acil olarak öğrenmem... </st><st c="4019">Sonsuz Işık’ın tek elçisi olduğum unutulduğu için... </st><st c="4072">Kutlu mutlu aklımı oynatmak üzereyken...”</st></span></p>
			<p xml:lang="en-GB"><span xml:lang="tr-TR"><st c="4113">Mama Nono, Madam Bobogel’in bitmek bilmeyen sızlanmalarına kulağını tıkadı ve anlatmayı sürdürdü:</st></span></p>
			<p xml:lang="en-GB"><span xml:lang="tr-TR"><st c="4211">“Kendini hatırlamak, kendi zihnini ve düşünce biçiminizi anlama sürecidir. </st><st c="4287">Eğer kendi düşünme biçiminizi anlamazsanız, her ne düşünürseniz düşünün pek bir anlam taşımaz. </st><st c="4382">Uyku halinden çıkabilmek ve uyanık kalabilmek için bedeninizde, zihninizde ve çevrenizde neler olup bittiğine bütün dikkatinizi vermeniz gerekiyor. </st><st c="4530">Otururken, konuşurken sahip olduğunuz her bir düşüncenin, bedeninizin aldığı şekillerin ve verdiğiniz her bir tepkinin farkında mısınız?</st></span></p>
			<p xml:lang="en-GB"><span xml:lang="tr-TR"><st c="4666">Gelin, bir deneme yapalım. </st><st c="4694">Bu defa gözlerinizi kapatmayın. </st><st c="4726">Nefesinize odaklanın ve beş dakika boyunca bedeninizin içindeki varlığınıza, teninizdeki hislere, etrafınızdaki  seslere, bulunduğunuz yerdeki ışığa, ısıya, neme ve çevrenin genel durumuna bütün dikkatinizi vermeye çalışın. </st><st c="4949">Bunu yaparken aynı zamanda zihninizden geçen düşünceleri de izleyin. </st><st c="5018">Zihninizin ince ayrıntılarını, ani dönüşlerini, sıçrayışlarını, sürekli oynamaya devam ettiği oyunları, kurduğu hayalleri ve yarattığı tasarımları izleyin. </st><st c="5174">Orada öylece karışmadan, mesafeli, içine girmeden, yalnızca bir kurgu, içsel bir film izler gibi izleyin. </st><st c="5280">Zihninize çirkin düşünceler gelirse, kendinizi eleştirmeyin. </st><st c="5341">Eleştiri başlarsa, izleme bitmiş ve düşünme başlamış olur. </st><st c="5400">Lütfen, sen de bizimle beraber bu çalışmayı yap, sevgili okur. </st><st c="5463">Hadi başlayalım!”</st></span></p>
			<p xml:lang="en-GB"><span xml:lang="tr-TR"><st c="5480">Mama Nono’nun dediklerini yapmayı denedim, ama bu defa da pek başarılı olduğum söylenemezdi. </st><st c="5574">Özellikle düşüncelerimi izlemekte çok zorlanıyordum. </st><st c="5627">Pes etmedim. </st><st c="5640">Kendimi bir düşüncenin peşine takılıp gitmiş bulduğumda hemen yeniden odaklanmaya çalıştım. </st><st c="5732">Süre doldu.</st></span></p>
			<p xml:lang="en-GB"><span xml:lang="tr-TR"><st c="5743">“Düşünceler müthiş bir hızla üst üste yığılırlar” dedi Mama Nono. </st><st c="5810">“Bu yüzden onların her an farkında olmak çok zordur. </st><st c="5863">Zihninizi izleme çalışmalarınızı artırdıkça, düşüncelerinizi izlemek sizin için daha kolay bir hale gelecektir.”</st></span></p>
			<p xml:lang="en-GB"><span xml:lang="tr-TR"><st c="5975">Durakladı.</st></span></p>
			<p xml:lang="en-GB"><span xml:lang="tr-TR"><st c="5986">“Bir okurumuz soru sormak istiyormuş” dedi. </st><st c="6031">“Sizi dinliyoruz.” “Zihnimin içinden hiç hoşlanmadığım düşünceler gelip geçiyor. </st><st c="6112">Bunlardan bazıları çok ısrarcılar ve bir gün içinde defalarca belirebiliyorlar. </st><st c="6192">Bu düşüncelerin gerçekten bana hiçbir</st></span></p>
			<p xml:lang="en-GB"><span xml:lang="tr-TR"><st c="6229">zararı dokunmuyor mu?”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6252">“Siz onlarla özdeşleşmediğiniz sürece düşüncelerinizin size hiçbir zararı dokunamaz” dedi Mama Nono. </st><st c="6354">“Bir düşünce zihninizde belirdi diye onu düşünmek mecburiyetinde değilsiniz. </st><st c="6431">Size sıkıntı veren, hoşlanmadığınız düşüncelerle ilgilenmeyin; onlara dikkatinizi vermeyi reddedin. </st><st c="6531">Kaç defa gelirlerse gelsinler, fark etmez. </st><st c="6574">Siz dikkatinizi vermezseniz, eninde sonunda yok olup gideceklerdir. </st><st c="6642">Kendinize şunları sık sık hatırlatın: ‘Ben, düşüncelerim değilim...’ ‘Ben, bu düşünceleri üreten zihin değilim...’ ‘Ben bu zihni izleyenim...’ ”</st></span></p>
			<p xml:lang="en-GB"><span xml:lang="tr-TR"><st c="6786">Soruyu soran okur tekrar söze girdi: “Geçen gün okuduğum bir kitapta, bir Japon düşünür şöyle diyordu: ‘Evinizin ön kapısını ve arka kapısını açık bırakın. </st><st c="6943">Düşüncelerin gelip gitmelerine izin verin. </st><st c="6986">Yalnızca, onlara çay ikram etmeyin.’ ”</st></span></p>
			<p xml:lang="en-GB"><span xml:lang="tr-TR"><st c="7024">“Çok doğru!” dedi Mama Nono. </st><st c="7054">“Bu güzel alıntı için teşekkür ederiz.”</st></span></p>
			<p xml:lang="en-GB"><span xml:lang="tr-TR"><st c="7093">Madam Bobogel homurdandı, “Tipik bir yanlış alıntı!” diyerek, suratını ekşitti. </st><st c="7174">“Bu sözler bir Japon düşünüre değil, bana ait. </st><st c="7221">Amuda Kalkarak Asla! </st><st c="7242">kitabımdan alınmış.”</st></span></p>
			<p xml:lang="en-GB"><span xml:lang="tr-TR"><st c="7262">Sustu, meydan okuyan gözlerle beni tepeden tırnağa süzdü. </st><st c="7321">Demek, taktik değiştirmişti! </st><st c="7350">Düşünmüş taşınmış ve başarı-</st></span></p>
			<p xml:lang="en-GB"><span xml:lang="tr-TR"><st c="7378">sız bir kitap yazdığı gerçeğini kabul etmeye karar vermişti. </st><st c="7440">Bu,</st></span></p>
			<p xml:lang="en-GB"><span xml:lang="tr-TR"><st c="7443">restimi gördüğü anlamına geliyordu. </st><st c="7480">Ne yazık ki elimde ona karşı kullanabileceğim başka bir koz yoktu. </st><st c="7547">O halde, yeniden bana hakaretler yağdırmaya başlaması an meselesiydi! </st><st c="7617">Tüylerimin ürperdiğini hissettim.</st></span></p>
			<p xml:lang="en-GB"><span xml:lang="tr-TR"><st c="7650">Mama Nono hâlâ aynı okurla konuşuyordu. </st><st c="7691">“Kendini hatırlama çalışmasını ne kadar sık yaparsanız, kendinizi düşünce ve duyguyla özdeşleştirme eğiliminiz o kadar azalır. </st><st c="7818">Hiç yılmadan, azimli ve kararlı bir şekilde çalışmayı sürdürün. </st><st c="7882">Zamanla, zihninizin oyunlarının azaldığını, düşüncelerinizin seyrekleştiğini ve yavaşladığını göreceksiniz.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7990">Madam Bobogel bana dik dik bakmayı sürdürüyordu. </st><st c="8040">Gözlerimi kaçırdım.</st></span></p>
			<p xml:lang="en-GB"><span xml:lang="tr-TR"><st c="8059">“Sırada bir başka okurumuz var” dedi Mama Nono. </st><st c="8108">“Sorusunu alalım.”</st></span></p>
			<p xml:lang="en-GB"><span xml:lang="tr-TR"><st c="8126">“Merhaba. </st><st c="8137">Benim biraz aklım karıştı. </st><st c="8164">Sürekli düşüncelerimi izlemem gerektiğinden bahsediyorsunuz. </st><st c="8225">Peki, izleyeyim ama bu hiçbir zaman düşünmemem gerektiği anlamına mı geliyor?” Madam Bobogel nihayet bakışlarını üzerimden çekti ve bir hışımla okura dönüp, sanki soru kendisine yöneltilmiş gibi, “Acınacak derecede ahmakça sorunuza bir cevap bahşedeyim” dedi. </st><st c="8485">“Sizin katiyen, hiçbir zaman ve hiçbir koşulda düşünmemeniz gerekiyor çünkü düşünemeyecek kadar gariban ve ağaçlarda sallanan maymunlar kadar perişan bir zihin yapınız olduğu besbelli. </st><st c="8670">Ayrıca karmanızın çürümüş balık koktuğuna dair</st></span></p>
			<p xml:lang="en-GB"><span xml:lang="tr-TR"><st c="8716">izlenimlerim...”</st></span></p>
			<p xml:lang="en-GB"><span xml:lang="tr-TR"><st c="8733">Mama Nono, Madam Bobogel’in sözünü kesti ve okura dönüp, “Üzerinde düşünülmesi gereken bir şey olduğunda düşünün” dedi. </st><st c="8854">“Ama işiniz bittikten sonra düşünceyi hemen kenara koyun. </st><st c="8912">Kullanıp, kaldırın. </st><st c="8932">Eğitimsiz bir zihnin düşüncelerinin temeli sağlam değildir. </st><st c="8992">Temeliniz güçlü olmadığı için düşünceleriniz de net, güçlü ve belirgin değillerdir. </st><st c="9076">Zihninizin kaynamasına izin vermeyin; düşüncelerinizi netleştirmeye çalışın. </st><st c="9153">Tek bir düşünce dalgasının yükselip durmasını sağlamaya çalışın. </st><st c="9218">O anda ele aldığınız ana konuyla hiçbir ilgisi olmayan bütün yabancı düşüncelere karşı kayıtsız kalın. </st><st c="9321">Siz tek bir konuyu düşünmeye çalışırken önemsiz ve ilgisiz düşünceler araya girecektir. </st><st c="9409">Onları kovmaya çalışmayın çünkü ne kadar kovmaya çalışırsanız, o kadar çok geri dönerler. </st><st c="9499">Onlarla çatışmak, onlara yalnızca daha fazla kuvvet kazandırır. </st><st c="9563">Enerjinizi ve iradenizi boşa harcamış olursunuz. </st><st c="9612">Kayıtsız kalıp, sakince yok olmalarını beklerseniz geçip gideceklerdir. </st><st c="9684">İtmeye ve zorla uzaklaştırmaya çalışırsanız, kalır ve direnirler. </st><st c="9750">Zihninize hiçbir zaman ve hiçbir koşulda eziyet etmeyin. </st><st c="9807">Onu saldırgan olmadan, şefhatle izleyin. </st><st c="9848">Bir çocuğu izleyen yaşlı ve bilge adam benzetmesini hep anımsayın.</st></span></p>
			<p xml:lang="en-GB"><span xml:lang="tr-TR"><st c="9914">Düşünceyle işiniz bittiğinde, düşünce âleminde daha fazla kalmayın ve orada gereksiz vakit harcamayın. </st><st c="10018">Düşünceleriniz hakkında düşünmeyin, geçmiş ve gelecek hakkında düşünmeyin. </st><st c="10093">Duştayken yalnızca duş alın, bulaşık yıkarken yalnızca bulaşık yıkayın ve yemek yerken yalnızca yemek yiyin. </st><st c="10202">Bütün bunları yaparken, düşüncelere dalıp gitmeyin. </st><st c="10254">Dalıp gittiğinizi fark ederseniz, nefesi kullanarak kendinizi geri getirin.”</st></span></p>
			<p xml:lang="en-GB"><span xml:lang="tr-TR"><st c="10330">Okur teşekkür edip ayrıldı. </st><st c="10359">Mama Nono bize döndü: “Duygularınızın ve düşüncelerinizin yanı sıra şunları da her</st></span></p>
			<p xml:lang="en-GB"><span xml:lang="tr-TR"><st c="10441">an izlemeyi bir alışkanlık haline getirmeye çalışmalısınız:  duruşunuz, hareketleriniz, mimik ve jestleriniz, ses tonunuz. </st><st c="10564">Dikkatinizi, bedeninizin hareketlerine de odaklamanız gerekiyor.”</st></span></p>
			<p xml:lang="en-GB"><span xml:lang="tr-TR"><st c="10629">Bu defa soru soran ben oldum. </st><st c="10660">“Sadece dikkat etmek nasıl bir fark meydana getiriyor?” dedim. </st><st c="10723">“Bunu anlamakta zorluk çekiyorum.”</st></span></p>
			<p xml:lang="en-GB"><span xml:lang="tr-TR"><st c="10757">“Dikkatin değerini küçümseme” dedi Mama Nono. </st><st c="10804">“İnsanların dikkat çekebilmek için neler yapabildiğini bir düşün. </st><st c="10870">Bir kişiye dikkatini verirsen kendini önemli hisseder, dikkatini esirgersen morali bozulur, özgüveni sarsılır. </st><st c="10981">Herkes devamlı ve çeşitli şekillerde başkalarının dikkatini ele geçirmek için uğraşır. </st><st c="11068">Dikkat, sizin sahip olduğunuz en kıymetli şeydir, ama onu hep yanlış yerlere yönelterek boşa harcarsınız. </st><st c="11174">Kendi zihniniz dışında her şeye dikkat edersiniz. </st><st c="11224">Zihin, dikkatinizi ona yöneltmemeniz için özel bir çaba harcar çünkü o sizin üzerinizdeki hâkimiyetini çok basit bir araçla kazanmıştır: Gözlemlenmemekle. </st><st c="11379">Zihniniz, gözünüzü ona çevirmenizi istemediği için ilginizi sürekli dışarıdaki kişilere, olaylara ve nesnelere yöneltir.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="11499">Böylece dikkatinizi bomboş konularla çarçur edip, tüketmenizi sağlar. </st><st c="11570">Doğru yere yönlendirilmiş ve düzgün bir şekilde odaklanmış dikkatin, dönüştürücü bir gücü vardır. </st><st c="11668">Kontrolü kaybetmekten korkan zihin, kendini hatırlama çalışması yapmanızdan ve düşüncelerinizi izlemenizden hiç hoşlanmaz. </st><st c="11791">Bu tür çalışmalara var gücüyle direnir. </st><st c="11831">Bu kurstan alacağınız bilgilere sahip olmanızı da istemiyor, çünkü burada onun sırlarını açığa çıkarıyoruz.”</st></span></p>
			<p xml:lang="en-GB"><span xml:lang="tr-TR"><st c="11939">“Demek öyle ha!” dedim. </st><st c="11964">“Zihniniz sizin arkadaşınız değil demekte çok haklıymışsın!”</st></span></p>
			<p xml:lang="en-GB"><span xml:lang="tr-TR"><st c="12024">“Yine aynı yanıtı vereyim” dedi Mama Nono. </st><st c="12068">“Şu haliyle, yani eğitimsiz ve disiplinsizken zihniniz sizin arkadaşınız değildir. </st><st c="12151">İnsan, düşlerle çevrilidir. </st><st c="12179">İnsanın bir an evvel uykudan kalkması ve hayatının kontrolünü kendi ellerine alması gerekmektedir. </st><st c="12278">Bunu başarabilmek için en çok ihtiyaç duydu ğu şey dikkattir. </st><st c="12340">Zihin her zaman eski kanallarında akmak, kendi çalışma şeklini ve kendi alışkanlıklarını sürdürmek ister. </st><st c="12446">Alışkanlıklar çok köklü, çok güçlüdür. </st><st c="12485">Zihnin krallığını sarsmak ve onu tahttan indirmek için alışkanlıklarınızı büyük bir dikkatle gözlemlemeniz ve kendi iradenizi ortaya koyarak onları değiştirmeye çalışmanız gerekiyor. </st><st c="12668">Aslında sizin her hareketiniz, her düşünceniz ve her tepkiniz alışkanlıklardan doğar. </st><st c="12754">Siz, tümüyle alışkanlıklarınızın pençesindesiniz. </st><st c="12804">Alışkanlıkların sizin üzerinizde kurdukları hâkimiyetin ne boyutta olduğunu, kendinizi izlemeye başladığınız zaman daha iyi kavrayacaksınız.</st></span></p>
			<p xml:lang="en-GB"><span xml:lang="tr-TR"><st c="12944">Alışkanlıkları kırmak müthiş derecede zor olduğu için çalışmaya önce küçük alışkanlıklarla başlamalısınız. </st><st c="13052">Mesela, birisi size ‘Nasılsın?’ diye sorduğu zaman daima ‘İyiyim. </st><st c="13118">Sen nasılsın?’ diye karşılık veriyorsanız, bir dahaki sefere otomatik cevabınızı vermeden evvel birkaç saniye durun. </st><st c="13235">Nefes alın, kendinizi hatırlayın ve bambaşka bir şey söyleyin. </st><st c="13298">Ne söyleyeceğinizi şimdiden zihninizde hazırlamayın. </st><st c="13351">Eğer şimdiden kararlaştırırsanız ezbere verilen bir yanıtı ezbere verilen bir başka yanıtla takas etmiş olursunuz. </st><st c="13466">Oysa kendinizi hatırlayıp duraklarsanız o anın içinden doğan yepyeni ve taptaze bir yanıt verebilirsiniz. </st><st c="13572">Alışkanlıklarınızı izlerken içinizde dönüştürücü bir ateş yanmaya başlayacak. </st><st c="13650">Uyanık kaldığınız süreleri uzatarak bu ateşi hep yanık tutmalı, beslemeli ve büyütmelisiniz. </st><st c="13743">O ateşin yardımıyla siz yavaş yavaş eski ve ezbere alınmış davranış kalıplarınızın dışına çıkacak ve yeni bir şeyler yapmaya başlayacak-</st></span></p>
			<p xml:lang="en-GB"><span xml:lang="tr-TR"><st c="13879">sınız. </st><st c="13887">O zaman zihniniz size pençesini daha az geçirebilecektir.” Durdu. </st><st c="13953">“Burada mısınız?” diye sordu. </st><st c="13983">Başımızı sallayıp, onayladık. </st><st c="14013">“Umarım sen de hâlâ buradasındır sevgili okur” dedi. </st><st c="14066">Sonra elini cebine attı ve küçük bir taş çıkardı. </st><st c="14116">“Buna benzer bir şey bulun. </st><st c="14144">Avucunuzun içine rahatça sığabilecek bir şey. </st><st c="14190">O, sizin dikkatinizi temsil edecek. </st><st c="14226">Onu bütün bir gün boyunca elinizin içinde tutmanızı istiyorum. </st><st c="14289">Bir dakika duralım ve herkes kendi objesini bulup, eline alsın. </st><st c="14353">Ertelemek yok. </st><st c="14368">Buldunuz mu? </st><st c="14381">Güzel. </st><st c="14388">Şu andan itibaren, akşam yatağa gidene kadar avucunuzun içinde dursun. </st><st c="14459">Onun orada oluşu size sürekli kendini-</st></span></p>
			<p xml:lang="en-GB"><span xml:lang="tr-TR"><st c="14497">zi hatırlatacak ve uyanık kalmanızı sağlayacak.”</st></span></p>
			<p xml:lang="en-GB"><span xml:lang="tr-TR"><st c="14546">Ben, kalemlerimden birinin silgisini koparıp, elime almıştım. </st><st c="14609">Madam Bobogel hâlâ bir şey bulamamıştı. </st><st c="14649">Bakınıp duruyordu. </st><st c="14668">Mama Nono, kendi taşını ona uzattı. </st><st c="14704">“Buyurun, bunu kullanın sevgili madam” dedi. </st><st c="14749">Madam Bobogel, teşekkür etmeye tenezzül etmeden taşı kaptı.</st></span></p>
			<p xml:lang="en-GB"><span xml:lang="tr-TR"><st c="14808">Derin bir iç çektim. </st><st c="14830">Mama Nono’nun bu korkunç kadına böylesine şefhatli, kibar ve özenli davranmasını bir türlü içime sindiremiyordum.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="14943">“Taşa geçer kendime geçmez sözüm Ben yalnızım, ben yalnızım, yalnızım.”</st></span></p>
			<p xml:lang="en-GB"><span xml:lang="tr-TR"><st c="15015">H. </st><st c="15019">Münir Ebcio lu</st></span></p>
		</div>
	<div id="charCountTotal" value="15033"></div></body>
</html>
