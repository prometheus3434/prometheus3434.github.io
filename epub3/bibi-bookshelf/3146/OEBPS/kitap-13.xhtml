<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2-4"><st c="0">Tüm Dünyada Üç Buçuk Satan Romanınız...</st></p>
			<p xml:lang="en-GB"><span xml:lang="tr-TR"><st c="40">“Bir gün bir roman yazacak olsam bugüne kadar yazdıklarımın en iyisi olurdu” diye homurdandı Madam Bobogel. </st><st c="149">Minderine yerleştiği andan beri sözüm ona kendi kendine konuşuyordu, ama bu cümleyi özellikle benim işitebileceğim yükseklikte bir sesle söylemişti. </st><st c="298">Anlaşılan, bana karşı takındığı düşmanca tavırda bugün de en ufak bir azalma olmayacaktı. </st><st c="388">Dönüp, yüzüne dik dik baktım. </st><st c="418">Aldırış etmedi. </st><st c="434">Üzerine yine dünkü aynı perişan kıyafetleri giymişti. </st><st c="488">Mırıldanmaya devam etti: “Konuşan tavus kuşu olurmuş gibi... </st><st c="549">Bir görünüp bir kaybolan kediler ve daha başka acayiplikler... </st><st c="612">Sayıları başından geçen adamlar ve sayısız rezillikler... </st><st c="670">Sayıları kıçında çıkan adamlar ve utanç verici garabetler... </st><st c="731">Gülünç bile olmayan gariban kurgusu...”</st></span></p>
			<p xml:lang="en-GB"><span xml:lang="tr-TR"><st c="770">Henüz ders başlamamıştı. </st><st c="796">Mama Nono, bize çay getirmek üzere mutfağa gitmişti. </st><st c="849">Onun yokluğunu fırsat bilerek Madam Bobogel’e okkalı bir cevap yapıştırmaya karar verdim.</st></span></p>
			<p xml:lang="en-GB"><span xml:lang="tr-TR"><st c="938">“Bir gün bir roman yazacak...” diye söyleniyordu. </st><st c="989">Aniden araya girdim.</st></span></p>
			<p xml:lang="en-GB"><span xml:lang="tr-TR"><st c="1009">“Yazdınız Madam Bobogel” dedim, sert bir tonla. </st><st c="1058">Şaşırıp, sustu. </st><st c="1074">“Bir gün bir kitap yazdınız! </st><st c="1103">Korkarım, bugüne kadar yazdıklarınızın en iyisi de olamadı.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1163">Yüzünde boş bir bakışla öylece kalakaldı. </st><st c="1206">Kısa bir duraklamadan sonra toparlandı ve “Neden bahsettiğinizi anlayamadım doğrusu” deyip, omuz silkti. </st><st c="1311">“Sonsuz Işık’ın tek elçisi olan yüce bir madama böyle iftiralar atabildiğinize göre sizde hiç kozmos korkusu yok. </st><st c="1425">Kâinat bana yapılan kötülüklerin hesabını...”</st></span></p>
			<p xml:lang="en-GB"><span xml:lang="tr-TR"><st c="1470">Tekrar sözünü kestim. </st><st c="1493">“Amuda Kalkarak Asla!” dedim. </st><st c="1523">Gözleri fal taşı gibi açıldı. </st><st c="1553">Bu defa büsbütün neye uğradığını şaşırmıştı. </st><st c="1598">“Tüm dünyada üç buçuk satan romanınızın ismi...”</st></span></p>
			<p xml:lang="en-GB"><span xml:lang="tr-TR"><st c="1646">Suratını ekşitip, dudağını büzdü. </st><st c="1681">“Kozmik bir yalan!” diyerek, başını öte yana çevirdi.</st></span></p>
			<p xml:lang="en-GB"><span xml:lang="tr-TR"><st c="1734">“Üçünü kendiniz almıştınız, birini de kitaba bir göz atmak için karıştırırken buruşturduğu için satın almak zorunda kalan bir kişi. </st><st c="1867">Ancak, o pazarlık ederek kitabın satış fiyatının yarısını ödemişti.”</st></span></p>
			<p xml:lang="en-GB"><span xml:lang="tr-TR"><st c="1935">Kızarıp bozarmaya başlamıştı. </st><st c="1966">Bu sırada yüzünde aydınlık bir gülümseme ile Mama Nono salona girdi. </st><st c="2035">“Herkese tekrar günaydın!” dedi, cıvıldayan bir sesle. </st><st c="2090">Tam zamanında gelmiş, bana verecek bir cevap bulamayan Madam Bobogel’in imdadına yetişmişti. </st><st c="2183">Kurabiyeler, kekler ve sandviçlerle dolu bir tepsiyi ortamızda duran sehpaya bıraktı. </st><st c="2269">“Belki kahvaltı etmemişsinizdir diye düşündüm!” dedi.</st></span></p>
			<p xml:lang="en-GB"><span xml:lang="tr-TR"><st c="2322">Madam Bobogel hırsla tepsiye saldırıp, bir avuç dolusu kurabiyeyi ağzına tıkıştırdı. </st><st c="2408">Henüz ona yaşattığım şoku atlatamamıştı ve öfhesini yemek yiyerek bastırmaya karar vermiş gibi görünüyordu. </st><st c="2516">Kurabiyeleri birkaç saniye içinde yuttuktan sonra büyük bir iştahla sandviçlere yöneldi. </st><st c="2605">Onun bu halini izlerken içimden kıs kıs gülüyordum.</st></span></p>
			<p xml:lang="en-GB"><span xml:lang="tr-TR"><st c="2656">Mama Nono bana kuşku dolu bir bakış attıysa da hiç açık vermedim. </st><st c="2723">Önce havalara baktım, sonra gayet sakin bir tavırla ayağa kalkıp, tepsideki çaydanlıktan kendime bir fincan çay doldurdum. </st><st c="2846">Madam Bobogel şimdilik suspus olmuştu. </st><st c="2885">Anlaşılan kursun ikinci günü, benim için ilkinden daha zevkli geçecekti.</st></span></p>
		</div>
	<div id="charCountTotal" value="2957"></div></body>
</html>
