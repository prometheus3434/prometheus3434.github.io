<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-25</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6-2"><st c="0">İnsan En Az Kendini Tanır</st></p>
			<p xml:lang="en-GB"><span xml:lang="tr-TR"><st c="26">“Her insanın zihninde muhakkak kendisiyle ilgili bir imge vardır ve her insan o imgenin kesin, doğru ve isabetli olduğuna inanır. </st><st c="157">Ne yazık ki gerçek bundan çok uzaktır. </st><st c="196">Gerçekte, insanın en az tanıdığı kişi kendisidir. </st><st c="246">Kendinize dair bildiğinizi zannettiğiniz şeylerin çok büyük bir bölümü hatalıdır. </st><st c="328">Duygularınızı doğru anlamazsınız, zihninizde oluşan düşünce kalıplarını tanımazsınız; kendi sesinizi bile tanımaz, hatta duyunca şaşırır ve rahatsız olursunuz. </st><st c="488">Kendinizi tanımaya ve anlamaya çalışırsanız elinizdeki verilere başvurursunuz, ama o verilerin tamamı sübjektif ve hatalıdır. </st><st c="614">Dolayısıyla ulaştığınız neticelerin tümü de hatalı olur.</st></span></p>
			<p xml:lang="en-GB"><span xml:lang="tr-TR"><st c="670">İnsanın zihninde kendine dair bir duygusal, fiziksel ve entelektüel imge vardır, ama bunlar son derece yanlış, çarpık, hatalı imgelerdir. </st><st c="809">İnsan gerçekte neye benzediğini, çevresindekilerin onu nasıl gördüğünü hiç bilmez. </st><st c="892">Genelde yakın çevresi, onu kendisini tanımladığından daha doğru tanımlar. </st><st c="966">Üstelik insanın olduğunu zannettiği şey, olmayı hayal ettiği şey ve gerçekte olduğu şey birbirinden çok farklıdır. </st><st c="1081">Sürekli çatışan bu imgeler, insanın kendini üstün hissedip kibirlenmesi veya aşağılık hissine kapılıp kendini küçük görmesine yol açar. </st><st c="1217">İnsan ömrü boyunca bu iki uç arasında bir sarkaç gibi gidip, gelir.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="1284">Bir insanın kendisi hakkında hiçbir şey bilmediğini görmesi, anlaması ve bu gerçeği içine sindirip kabul edebilmesi çok güçtür. </st><st c="1413">Aslında insanın bundan şüphelenmesi bile son derece zordur. </st><st c="1473">Kişinin kendini tanıma yolunda atacağı ilk adım, kendini hiç tanımadığını cesurca ve samimiyetle itiraf etmesi ve bu gerçekle yüzleşmesidir.</st></span></p>
			<p xml:lang="en-GB"><span xml:lang="tr-TR"><st c="1613">Kendinizi hiç tanımamanızın en önemli nedeni, kendinizi asla izlememiş olmanızdır. </st><st c="1697">Siz daima başkalarıyla ilgilenirsiniz. </st><st c="1736">Diğerlerini izlemek dururken kendinizi izlemek aklınıza bile gelmez, bunu hiç umursamazsınız. </st><st c="1830">Size, ihtiyacınız olan her şey bir başkasında varmış gibi gelir. </st><st c="1895">Trajik olan şey şudur: Başkası da ihtiyacı olan her şeyin sizde olduğunu zanneder. </st><st c="1978">Bu zincirleme bir kazaya dönüşür ve tüm insanlar ömürlerini birbirlerini izleyerek, birbirlerinin peşinden koşarak geçirirler. </st><st c="2105">Hiç kimse durup kendine bakmaz.</st></span></p>
			<p xml:lang="en-GB"><span xml:lang="tr-TR"><st c="2136">Bu yüzden insanların başkaları hakkındaki fikirleri, kendileri hakkındakilerden daha isabetlidir. </st><st c="2235">Bunun doğru olup olmadığına bir bakalım. </st><st c="2276">Gevşeyin, nefesinize odaklanın ve çok iyi tanıdığınız birini düşünün, bütün dikkatinizi ona yöneltin. </st><st c="2378">Eşiniz, sevgiliniz, anneniz, kardeşiniz, çok yakın bir arkadaşınız veya çocuğunuz...</st></span></p>
			<p xml:lang="en-GB"><span xml:lang="tr-TR"><st c="2462">Şimdi, o kişiyle ilgili objektif ve dürüst bir soruşturmaya başlayalım. </st><st c="2535">İçinizden şu soruların yanıtlarını vermeye çalışın: Seçtiğiniz kişinin en büyük hayali nedir? </st><st c="2629">Güvenilir biri midir? </st><st c="2651">Hiç yalan söyler mi? </st><st c="2672">Sadık bir dost mudur? </st><st c="2694">Ciddi midir? </st><st c="2707">Zeki midir? </st><st c="2719">Bencil midir? </st><st c="2733">Tembel midir? </st><st c="2747">Hayatta olmak istediği yerde midir? </st><st c="2783">Kendini şımartan biri midir? </st><st c="2812">Kendini beğenmiş midir? </st><st c="2836">Bütün kalbiyle sevdiği biri var mıdır? </st><st c="2875">Uğrunda her şeyi göze alacağı, kendini büyük tehlikelere atacağı biri var mıdır? </st><st c="2956">Hayatının bir anlamı, bir amacı var mıdır? </st><st c="2999">Ölürken ona yaşaması için ekstra bir yıl verseler, bu süreyi nasıl kullanır? </st><st c="3076">Hayata karşı kızgın veya kırgın mıdır? </st><st c="3115">Topluma herhangi bir şekilde faydalı mıdır? </st><st c="3159">Bir gününü nasıl geçirir? </st><st c="3185">Gece uyumadan evvel gününü gözden geçirir mi yoksa hiç umursamadan uykuya mı dalar? </st><st c="3269">Başkalarının onun hakkında neler düşündüğü sorulsa, isabetli bir şekilde yanıtlayabilir mi? </st><st c="3361">Kafası karışık mıdır? </st><st c="3383">Eleştirildiği zaman öfhelenir mi? </st><st c="3417">Kendine karşı nazik, şefhatli ve sevgi dolu mudur? </st><st c="3468">Hatalı olduğu zamanlarda özür dileyebilecek kadar güçlü müdür? </st><st c="3531">Genellikle keyifli mi yoksa sıkıntılı mıdır? </st><st c="3576">Nefret ettiği birileri var mıdır? </st><st c="3610">Nefret ettiği kişileri sözleriyle bir yılan gibi soktuğu olmuş mudur? </st><st c="3680">Hiçbir zaman kendisinin nasıl bir insan olduğunu merak edip, kendisini izlemiş midir?</st></span></p>
			<p xml:lang="en-GB"><span xml:lang="tr-TR"><st c="3765">Soruları, seçtiğiniz kişiyi düşünerek yanıtlamayı bitirdikten sonra kendinize yöneltin. </st><st c="3854">Kendinize karşı olabildiğince dürüst ve objektif olmaya çalışın. </st><st c="3919">Kendinizi yargılarken, başkalarını yargılarken başvurduğunuz aynı kanıtlara başvurmanız ve aynı yöntemleri uygulamanız gereklidir. </st><st c="4050">Kendinize dair sahip olduğunuz imgeleri bir kenara koymalı, sübjektif fikirlerinizi tamamen terk etmelisiniz. </st><st c="4160">Aksi takdirde bugüne kadar hep yapmış olduğunuz gibi kendinizi kandırmaktan başka bir sonuç elde edemezsiniz.</st></span></p>
			<p xml:lang="en-GB"><span xml:lang="tr-TR"><st c="4269">Sahte kişilik rastlantısal bir şeydir, dışsal etkilerle oluşur. </st><st c="4334">Zihninizin üzerine yapışan bir grup düşüncelerden ve tepkilerden ibarettir. </st><st c="4410">İnsan, onu gerçek zanneder, kendisi zanneder ve sahte kişiliğin içine sıkışır, hapsolur. </st><st c="4499">İnsanın ıstıraplarının esas kaynağı, sahte kişiliğe yapışıp tutunması ve onu hayatının en önemli, en kıymetli şeyi haline getirmesidir.</st></span></p>
			<p xml:lang="en-GB"><span xml:lang="tr-TR"><st c="4634">Sahte kişilik bir illüzyondan ibarettir, kandırma gayretidir. </st><st c="4697">O yalnızca başka insanların ihtiyaçlarını gidermek için yaratılmıştır. </st><st c="4768">Kibar, zarif, ince, rafine, terbiyeli ve derin olmaya çalışır. </st><st c="4831">Zaman içinde kendine yeni dekorlar, yeni süsler de yaratır. </st><st c="4891">Kendini allayıp pullamakta üstüne yoktur. </st><st c="4933">İnsan, kendisinin sahte kişilik olduğunu zannettiği ve onun şekline büründüğü için sahte kişilik de gerçekmiş gibi görünür. </st><st c="5057">Nasıl bir çömleğin içindeki boşluk çömleğin şekline, hacmine ve kokusuna sahipmiş gibi görünürse, sahte kişilik de gerçekten varmış gibi görünür. </st><st c="5203">Tabii, bunu idrak etmek çok zorlu bir iştir.</st></span></p>
			<p xml:lang="en-GB"><span xml:lang="tr-TR"><st c="5247">Kişiliğinizin sahte olduğunu, zihninizin uydurmacası olduğunu ve sizi kısıtlamaktan, mutsuz etmekten başka hiçbir işe yaramadığını anladığınız zaman, özgürlüğe doğru büyük bir adım atmış olursunuz.</st></span></p>
			<p xml:lang="en-GB"><span xml:lang="tr-TR"><st c="5445">Kendinizi bildiniz bileli elinizi yumruk yapmış, sıkmış ve ömür boyu öyle gezmiş ve yumruğunuzun içinde bırakamayacağınız kadar hayati önem taşıyan bir şey olduğunu zannetmişsinizdir. </st><st c="5630">Yumruğunuzu o kadar sıkmışsınızdır ki eliniz acımış, elinizin acısı kolunuza kadar çıkmış, gerginlik bütün vücudunuzu kaplamıştır. </st><st c="5761">Yıllar bu şekilde akıp geçmiştir. </st><st c="5795">Bir gün unutur ve yumruğunuzu açıp bakarsınız: Avucunuz bomboştur!</st></span></p>
			<p xml:lang="en-GB"><span xml:lang="tr-TR"><st c="5861">Eğer sahte kişiliğin kölesi olmaktan kurtulmak istiyorsanız, böyle bir kişinin aslında var olmadığını anlamanız gereklidir. </st><st c="5986">Size baskı yapan, sizinle oyunlar oynayan, her buyruğunu yerine getirdiğiniz o kişi yalnızca bir anılar ve alışkanlıklar demetidir. </st><st c="6118">Bu gerçeği görmeniz, tüm şartlanma ve koşullanmalardan özgür kalmayı arzu etmeniz ve cesurca harekete geçmeniz gerekmektedir.</st></span></p>
			<p xml:lang="en-GB"><span xml:lang="tr-TR"><st c="6243">Burada mısınız? </st><st c="6260">Ya sen sevgili okur?</st></span></p>
			<p xml:lang="en-GB"><span xml:lang="tr-TR"><st c="6280">Eğer herkes buradaysa, sahte kişiliğin özelliklerini hep beraber inceleyelim...”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="6361">“Sevil de sevme, a  lama a  lat Yoksa zehrolur bu tatlı hayat.”</st></span></p>
			<p xml:lang="en-GB"><span xml:lang="tr-TR"><st c="6423">Turgut Yarkent</st></span></p>
		</div>
	<div id="charCountTotal" value="6438"></div></body>
</html>
