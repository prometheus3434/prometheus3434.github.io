<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-12</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2-3"><st c="0">Hayat Kendini Yaşar</st></p>
			<p xml:lang="en-GB"><span xml:lang="tr-TR"><st c="20">Mama Nono, yeniden anlatmaya koyuldu:</st></span></p>
			<p xml:lang="en-GB"><span xml:lang="tr-TR"><st c="58">“Size ‘Uyanık mısınız?’ diye sorarsam uyanırsınız, ama esas mühim olan uyanık kaldığınız süreyi uzatabilmektir. </st><st c="171">Gün içinde çoğu hareketiniz otomatik olarak gerçekleşir. </st><st c="228">Onları yapan gerçekte siz değilsinizdir, onlar kendi kendilerine olup biterler. </st><st c="308">Bunların bazılarının son derece önemsiz eylemler olduklarını öne sürebilirsiniz, şemsiyeyi kenara bırakmak, ayakkabınızı çıkarmak gibi. </st><st c="444">Bazıları biraz daha önemlidir, araba kullanmak, yemek yapmak gibi, bazılarının ise son derece önemli olduğu söylenilebilir, eşinizle sohbet etmek, çocuğunuzu parka götürmek gibi.</st></span></p>
			<p xml:lang="en-GB"><span xml:lang="tr-TR"><st c="622">Esasen, önemli olan eylemin niteliği değildir. </st><st c="670">Önemli olan şudur: Eğer bir eylem, siz uyku halindeyken mekanik olarak gerçekleşiyorsa, siz o sırada tam olarak yaşıyor sayılmazsınız. </st><st c="805">Şemsiyenizi kenara koyarken veya sevgilinizle sohbet ederken orada değilsinizdir. </st><st c="887">Dışarıdan bakıldığında fiziksel olarak oradaymışsınız gibi, yaşıyormuşsunuz gibi görünürsünüz, ama gerçekte uyku halindesinizdir ve vaktiniz boşa geçmekte, harcanmaktadır. </st><st c="1059">Bu çok acıklı, çok üzüntü verici, müthiş derecede trajik bir gerçektir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1130">Sabah arabanıza biner ve işinize gitmek üzere yola çıkarsınız. </st><st c="1194">Araba kullandığınız anlar önemsiz anlar mıdır? </st><st c="1241">Onlar da sınırlı bir zamana sahip olduğunuz bu kısacık hayatınızın bir parçasıdır. </st><st c="1324">Oysa çoğu zaman arabayı çalıştırdığınız anla, varış noktasına ulaştığınız anın arasındaki zaman dilimi sizin için tamamen kayıptır. </st><st c="1456">Dakikalar siz onları yaşayamadan akıp gider. </st><st c="1501">Siz uykuya geçmişsinizdir, araba kendi kendini kullanmıştır. </st><st c="1562">Hayat yine sizin tarafınızdan yaşanmamıştır. </st><st c="1607">Hayat kendi kendini yaşamıştır.</st></span></p>
			<p xml:lang="en-GB"><span xml:lang="tr-TR"><st c="1638">Siz hareket ederken, konuşurken, yemek yerken ve alışveriş yaparken uyumaya devam edersiniz. </st><st c="1732">Hayat kendi kendine hareket eder, konuşur, yemek yer ve alışveriş yapar. </st><st c="1805">Hayat kendi kendine işe gider, birileriyle flört eder, evlenir, boşanır, çocuk yapar ve çocukları büyütür. </st><st c="1912">Siz, bütün bunlar olurken –kazara veya tesadüfen uyandığınız kısa süreler dışında– hep uyumayı sürdürürsünüz.</st></span></p>
			<p xml:lang="en-GB"><span xml:lang="tr-TR"><st c="2021">Hayat sabırlıdır. </st><st c="2040">Sizin uyanmanızı ve ona katılmanızı bekler. </st><st c="2084">Oysa siz daimi bir uykudasınız. </st><st c="2116">Buna rağmen hayatın boş, sıkıcı, acıklı, acımasız, üzücü olduğunu tekrarlar ve daha başka birçok kötü taraflarını sayar durursunuz. </st><st c="2248">Bunun böyle olduğunu nereden bildiğinizi merak ediyorum. </st><st c="2305">Doğrusu siz hayat üzücüyken bile orada değil, uykudasınız. </st><st c="2364">Eğer üzüntüyü uyanıkken çekmiş olsaydınız, onda farklı bir nitelik olduğunu keşfederdiniz ve üzüntüden bu kadar çok korkuyor olmazdınız. </st><st c="2501">Ama bu başka bir günün konusu...</st></span></p>
			<p xml:lang="en-GB"><span xml:lang="tr-TR"><st c="2533">Bugünün konusuna dönelim. </st><st c="2560">Zihninizde özel bir rüya âlemi var ve gerçek anlamda yaşamaya başlayabilmek için o rüya âlemini terk etmeniz gerekiyor. </st><st c="2680">Peki, bunu nasıl başaracaksınız? </st><st c="2713">Nasıl uyanacaksınız ve nasıl uyanık kalacaksınız? </st><st c="2763">Kendini gözlemlemek çok zordur. </st><st c="2795">Denediğiniz zaman, bunu net bir şekilde görürsünüz. </st><st c="2847">Dikkatiniz sürekli kayar, zihniniz oradan oraya koşar. </st><st c="2902">Alışkanlıklarınızın gücü o kadar fazladır ki sizi tekrar uykuya sürükler. </st><st c="2976">Kendinizi hatırlamanız için desteğe ihtiyacınız vardır; size yardım edebilecek bir şey gereklidir. </st><st c="3075">Daima elinizin altında olan, her an kolayca ulaşabileceğinizden emin olduğunuz bir şey. </st><st c="3163">Geçmişe veya geleceğe gittiğinizde, hayallere veya fantezilere daldığınızda ona tutunup, içinde bulunduğunuz ana geri dönebileceğiniz sağlam ve güvenilir bir şey. </st><st c="3326">Sizce, bu ne olabilir?”</st></span></p>
			<p xml:lang="en-GB"><span xml:lang="tr-TR"><st c="3349">Madam Bobogel, “Gülünç bile olmayan budalaca sorunuza bir yanıt bahşedeceğim” dedi ve doğru yanıtı bildiğinden emin olmanın verdiği coşkuyla haykırdı: “Asa!” Elindeki plastik asayı havaya kaldırmış, sallıyordu.</st></span></p>
			<p xml:lang="en-GB"><span xml:lang="tr-TR"><st c="3560">Mama Nono gülümsedi, “İyi bir denemeydi Madam Bobogel” dedi. </st><st c="3622">“Ama doğru yanıt: nefes!”</st></span></p>
			<p xml:lang="en-GB"><span xml:lang="tr-TR"><st c="3647">“Nefes!” diye düşündüm içimden. </st><st c="3680">Nasıl tahmin edememiştim! </st><st c="3706">Yanıt son derece barizdi. </st><st c="3732">Bu, katilin uşak çıkması gibi bir şeydi! </st><st c="3773">Madam Bobogel’e alaycı bir bakış attım. </st><st c="3813">Gözlerini kıstı ve meydan okuyan bir bakışla karşılık verdi.</st></span></p>
			<p xml:lang="en-GB"><span xml:lang="tr-TR"><st c="3873">Mama Nono, aramızdaki gerginliğe hiç aldırış etmiyordu.</st></span></p>
			<p xml:lang="en-GB"><span xml:lang="tr-TR"><st c="3929">Anlatmaya başladı:</st></span></p>
			<p xml:lang="en-GB"><span xml:lang="tr-TR"><st c="3948">“Kendini hatırlama çalışmasında nefes, sizin daima en büyük yardımcınız olacak. </st><st c="4029">Nefes her zaman orada, elinizin altındadır. </st><st c="4073">Sürekli ve düzenli bir şekilde akar, üstelik bedavadır! </st><st c="4129">Uyanmak için çabalarken, sizin için nefesten daha sadık ve güvenilir bir dost düşünemiyorum. </st><st c="4222">Zihniniz geçmişe veya geleceğe gittiği zaman, içinde bulunduğunuz ana geri dönmek için nefesinize tutunabilirsiniz. </st><st c="4338">Nefes, bir geminin çapası gibi görev yapar ve sizi olduğunuz yere sabitleyerek, düşüncelerinizin dalgalarına kapılıp gitmenize engel olur. </st><st c="4477">Dikkatiniz bir kas gibidir ve siz onu çalıştırdıkça kuvvetlenir. </st><st c="4542">Hani spor salonlarında belli kaslarınızı geliştirmek üzere özel olarak tasarlanmış aletler vardır ya, nefesi de dikkat kasınızı geliştirmek üzere özel olarak tasarlanmış ve içinize yerleştirilmiş bir alet olarak düşünebilirsiniz.</st></span></p>
			<p xml:lang="en-GB"><span xml:lang="tr-TR"><st c="4771">Nefes alıp verdiğinin farkında olmak çok önemli bir beceridir. </st><st c="4835">Dikkatinizi nefese yönelttiğinizde uyku hali sona erer, uyanır ve şimdiki ana dönersiniz. </st><st c="4925">Kişi, nefese odaklandığı zaman bu anda olmak zorundadır. </st><st c="4982">Hem nefesin farkında olup hem de dünde veya yarında olmak mümkün değildir. </st><st c="5057">Siz nefesi hatırlarsınız, nefes de size kendinizi hatırlatır. </st><st c="5119">Nefesi kontrol etmeye çalışmaya gerek yoktur. </st><st c="5165">Yalnızca nefesin farkında olmak yeterlidir. </st><st c="5209">Onu belli bir şekle sokmaya çalışmadan, doğal akışına bırakmalısınız. </st><st c="5279">Tıpkı zihni izlerken müdahale etmediğiniz gibi, nefesinizi de müdahale etmeden, yalnızca izlemeniz gerekiyor. </st><st c="5389">Dikkatinizi nefese odakladığınız anda nefes nasılsa, onu öyle bırakın ve seyredin. </st><st c="5472">Uzun, kısa veya derin oluşuna aldırmayın. </st><st c="5514">Uyanmak ve kendinizi hatırlamak için yaptığınız bütün çalışmalarda amacınız kendinizi ve çevrenizdeki şeyleri değiştirmeye ve kontrol etmeye çalışmadan, her şeyi olduğu gibi algılamaktır.</st></span></p>
			<p xml:lang="en-GB"><span xml:lang="tr-TR"><st c="5701">İnsanın nefes alış biçimiyle içsel durumu birbiriyle yakından ilişkilidir. </st><st c="5777">Eğer kesik ve sık nefesler alıyorsanız, bu genellikle sizin kaygılı, öfheli veya stresli olduğunuz anlamına gelir. </st><st c="5892">Normalde, nefesi doğal akışına bırakmalısınız, ama bir istisna olarak kendinizi çok gergin hissettiğiniz durumlarda nefesi yatıştırmak faydalı olur. </st><st c="6041">Gerekli bulduğunuz zamanlarda birkaç dakika durup, derin ve uzun nefesler almaya çalışın. </st><st c="6131">Böylece sakinleşip, gerginlikten kurtulabilirsiniz.</st></span></p>
			<p xml:lang="en-GB"><span xml:lang="tr-TR"><st c="6182">Nefesi izlerken onu hissetmeli, direkt olarak tecrübe etmelisiniz. </st><st c="6250">Bir deneme yapalım: Gözlerinizi kapatın, elinizi karnınızın üzerine yerleştirin ve tüm dikkatinizi elinizin durduğu noktada toplayın. </st><st c="6384">Karnınızın iniş çıkışını izleyin. </st><st c="6418">Nefes karnınızı doldururkenki gerginliği tamamen hissedin. </st><st c="6477">Nefes boşalırkenki rahatlamayı tamamen hissedin.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6525">Şimdi, odak noktanızı değiştirin ve nefesi burun deliğinizde hissetmeye çalışın. </st><st c="6607">Nefesi içinize çekerken, havanın burun deliklerinizle nasıl temas ettiğini hissedin. </st><st c="6692">Nefesin dokunuşuyla burun deliklerinizin nasıl genişlediğini fark edin. </st><st c="6764">Belki hava içeri girerken bir serinlik, çıkarken bir ılıklık hissi oluşuyordur, belki dudaklarınızın üstünde küçük bir gıdıklanma hissi vardır. </st><st c="6908">Bunların hepsini gözlemleyin.</st></span></p>
			<p xml:lang="en-GB"><span xml:lang="tr-TR"><st c="6937">Nefesi hissederken hangi noktada odaklanmak sizin için daha kolay olduysa, oraya odaklanın. </st><st c="7030">Burun delikleri veya karnınız, hatta belki göğüskafesiniz. </st><st c="7089">Fark etmez. </st><st c="7101">Mühim olan sizin için en uygun noktayı seçmenizdir. </st><st c="7153">Bir yer belirleyin ve nefesi izlerken dikkatinizi oraya verin.</st></span></p>
			<p xml:lang="en-GB"><span xml:lang="tr-TR"><st c="7215">Şimdi, üç dakika boyunca nefesinize odaklanmanızı ve havanın giriş çıkışını takip ederek kendinizi şimdiki anda tutmanızı istiyorum. </st><st c="7349">Bunu yaparken aynı zamanda zihninizi izlemenizi, duygularınızı ve  düşüncelerinizi  gözlemlemenizi istiyorum. </st><st c="7457">Kuşkusuz, birçok defa kendinizi düşünceleriniz hakkında düşünürken bulacaksınız. </st><st c="7538">Tetikte olun, uyanık olun. </st><st c="7565">Savrulup gittiğinizde silkinin ve kendinizi geri çağırın. </st><st c="7623">Kendinizi geri getirmek için nefesi kullanın. </st><st c="7669">Dikkatinizi ona verin ve ona odaklanın. </st><st c="7709">Saatinizi üç dakikaya ayarlayın ve bu çalışmayı yapmayı deneyin. </st><st c="7774">Elbette, senin de yapman gerekiyor sevgili okur. </st><st c="7823">Başlayalım!”</st></span></p>
			<p xml:lang="en-GB"><span xml:lang="tr-TR"><st c="7835">Gözlerimi kapattım, derin bir nefes aldım ve denemeye koyuldum. </st><st c="7900">Zihnimde birçok düşünce belirdi, onların peşinden takılıp gittim, ama Mama Nono’nun dediğini yaptım ve her defasında nefesime odaklanarak şimdiki ana geri döndüm. </st><st c="8063">Üç dakika sonra alarm çaldı, gözlerimi yavaşça araladım.</st></span></p>
			<p xml:lang="en-GB"><span xml:lang="tr-TR"><st c="8119">“İlk denemelerinizde zihninizin azgınlaşıp vahşileştiğini ve düşüncelerin her zamankinden daha fazla kaynadığını zannedeceksiniz” dedi Mama Nono. </st><st c="8266">“Bu, çok doğal bir durumdur ve asla moralinizi bozmamalıdır. </st><st c="8327">Aslında, zihninizin içi her zaman bu kadar kalabalık ve gürültülüydü, ama siz ilk kez gerçekten dikkatinizi vererek içeri bakıyorsunuz. </st><st c="8463">Düşünceler her zamankinden daha fazla üşüşmüş değil, kargaşa her zamankinden daha büyük değil. </st><st c="8558">Yalnızca siz içinizdeki fırtınaya ilk kez yakından bakıyorsunuz.</st></span></p>
			<p xml:lang="en-GB"><span xml:lang="tr-TR"><st c="8622">Başlangıçta pek çok defa kendinizi unutmanız ve düşüncelerinizin ardından gitmeniz de çok doğaldır. </st><st c="8723">Kaybolup gittiğinizi anladığınızda kendinize kızmayın, kendinizi suçlu hissetmeyin. </st><st c="8807">Sabırlı olun ve kendinize zaman tanıyın. </st><st c="8848">Kendinize karşı daima nazik ve şefhatli olun. </st><st c="8894">Düşüncelerinize kapıldığınız zaman sadece nefesinize odaklanın ve kendinizi izlemeye geri dönün.</st></span></p>
			<p xml:lang="en-GB"><span xml:lang="tr-TR"><st c="8990">Dünyanın dört bir yanı, sadece diğerlerini izleyen insanlarla doludur. </st><st c="9062">Onlar, asla kendilerini izlemeyi umursamazlar. </st><st c="9109">Başkalarını izlemeye odaklı yaşam biçiminiz, bugüne kadar size mutluluk getirmedi ve bundan sonra da getirmeyecek. </st><st c="9224">Siz, bugün o kederli çarkın dışına çıkıyorsunuz ve ilk defa hayatınızın iplerini kendi elinize almak için bir girişimde bulunuyorsunuz. </st><st c="9360">‘Artık yeter!’ diyorsunuz. </st><st c="9387">‘Artık eski saçmalıklara katılmıyorum. </st><st c="9426">Zihnimin eski numaralarını yutmayı reddediyorum! </st><st c="9475">Başkalarını değil, kendimi izlemek istiyorum. </st><st c="9521">Kendimi tanımak, zihnimin nasıl işlediğini bilmek istiyorum!’</st></span></p>
			<p xml:lang="en-GB"><span xml:lang="tr-TR"><st c="9582">Harika bir başlangıç yaptınız, sizi tebrik ediyorum. </st><st c="9636">Çalışmalarınız arttıkça zihninizi daha iyi tanıyacaksınız ve zihniniz sizi aldatmakta gittikçe daha âciz hale gelecek. </st><st c="9755">Kendini hatırlama çalışması dikkat kasınızı güçlendirir, zihninizin mevcut sınırlarını genişletir ve zihninizin esnekliğini artırır.</st></span></p>
			<p xml:lang="en-GB"><span xml:lang="tr-TR"><st c="9887">İlk dersimizi bitirmeden önce size bir ödev vermek istiyorum. </st><st c="9950">Ödeviniz, bundan sonra her gece yapmanızı isteyeceğim bir egzersiz. </st><st c="10018">Uyumak üzere yatağınıza yattığınızda, uykuya geçmeden evvel gözlerinizi kapatın ve rahatlayın. </st><st c="10113">Vücudunuzu baştan aşağıya tarayın ve herhangi bir yerde gerginlik varsa tespit edip, giderin. </st><st c="10207">Özellikle çenenizin kasılı olup olmadığına dikkat edin ve yüz kaslarınızı gevşetin. </st><st c="10291">Bir iki dakika için sadece nefesinize odaklanın. </st><st c="10340">Sonra sabah kalktığınız andan, yatağa yatıp bu egzersizi yapmaya başladığınız ana kadar bütün gün boyunca neler yaptığınızı gözünüzde canlandırın. </st><st c="10487">Yataktan kalktığınız anla başlayın. </st><st c="10523">Hangi taraftan kalktınız? </st><st c="10549">Aklınızdan neler geçiyordu? </st><st c="10577">Rüya görmüş müydünüz? </st><st c="10599">Yüzünüzü yıkarken keyfiniz yerinde miydi? </st><st c="10641">Kahvaltıda neler oldu? </st><st c="10664">Dışarı çıkarken önce hangi ayakkabınızı giydiniz? </st><st c="10714">Ofiste neler oldu? </st><st c="10733">Öğlen yemeğinde neler yediniz? </st><st c="10764">Telefonunuz kaç kere çaldı? </st><st c="10792">Kimlerle konuştunuz? </st><st c="10813">Neler söylediniz?</st></span></p>
			<p xml:lang="en-GB"><span xml:lang="tr-TR"><st c="10830">Geçip giden bütün gününüzü, sabah kalkıştan başlayıp sırayla ilerleyerek ve yalnızca aktivitelerinizi değil, gün boyunca zihninizden geçen duygu ve düşünceleri de anımsamaya çalışarak gözden geçirin. </st><st c="11031">Gün boyu neler yaptığınızı, perdede akıp giden bir filmi izler gibi izleyin. </st><st c="11108">Filmle özdeşleşmeden, gördüklerinizi yargılamadan ve kendinizi kınamadan, tarafsızca izleyin. </st><st c="11202">‘Bu yaptığım çok iyi’ demeyin. </st><st c="11233">‘Bu yaptığım çok ayıp’ demeyin. </st><st c="11265">Yorum katmadan, yalnızca izleyin. </st><st c="11299">İlk başlarda gününüzü çok detaylı anımsayamamanız normaldir, ama bu egzersiz dikkatinizi artıracaktır. </st><st c="11402">Bunu bir alışkanlık haline getirdiğinizde gün içinde uyanık kaldığınız, kendinizi hatırladığınız sürenin uzadığını fark edeceksiniz. </st><st c="11535">Egzersizi yaparken uyuyakalırsanız, kendinize kızmayın. </st><st c="11591">Tecrübe kazandıkça daha uzun süreler boyunca odaklanabileceksiniz ve zamanla uykuya dalmadan evvel bütün gününüzü gözden geçirebilmeye başlayacaksınız. </st><st c="11743">Saydığım faydaların yanı sıra, uykuya dalma sorunu yaşayanlar, ‘günü gözden geçirme’ çalışması sayesinde bu sorunlarının ortadan kaybolduğunu görecekler.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11896">Size verdiğim egzersizleri yapmaktan kaçınmayın ve kaytarmayın. </st><st c="11961">Üşengeç olmayın, tembel olmayın. </st><st c="11994">Ertelemeyin. </st><st c="12007">‘Yarın başlarım’ demeyin. </st><st c="12033">Ertelemek, zihnin tipik tuzaklarından biridir. </st><st c="12080">Tuzağa düşmeyin. </st><st c="12097">Zihniniz size, ‘Bugünü boş ver, yarın yaparsın’ dediğinde gülümseyin ve ona ‘Seni duydum, ama sözlerine kulak asmayacağım ve çalışmaya bugün başlayacağım!’ deyin. </st><st c="12260">Kendinizi hatırlamak için, uyanık kalmak için var gücünüzle çabalayın. </st><st c="12331">Bir insanın kendini tanımaktan daha önemli hiçbir işi yoktur, olamaz. </st><st c="12401">Çalışma hakkında söylediklerimi dinlemeniz yeterli değildir, muhakkak uygulama yapmanız gerekiyor. </st><st c="12500">Dikkat kası, egzersizleri yapmadan gelişemez, cılız kalır.</st></span></p>
			<p xml:lang="en-GB"><span xml:lang="tr-TR"><st c="12558">Sen de egzersizleri yapmalısın sevgili okur. </st><st c="12604">Başkalarının çalışmalarını izleyerek, kendi kaslarını geliştiremezsin.”</st></span></p>
			<p xml:lang="en-GB"><span xml:lang="tr-TR"><st c="12675">Minderimde huzursuzca kıpırdandım. </st><st c="12711">Saatlerdir hiç ara vermeden ders yapıyorduk. </st><st c="12756">Yorulmuştum, acıkmıştım ve kafam karışmaya, dikkatim dağılmaya başlamıştı. </st><st c="12831">Üstelik bacaklarım uyuşmuş, fena halde karıncalanmaya başlamıştı. </st><st c="12897">Madam Bobogel’e kaçamak bir bakış attım. </st><st c="12938">Yüzünde bir yorgunluk ifadesi yoktu ve hâlâ gayet rahat bir şekilde lotus pozisyonunda oturuyordu. </st><st c="13037">İyice canım sıkıldı.</st></span></p>
			<p xml:lang="en-GB"><span xml:lang="tr-TR"><st c="13057">Mama Nono, aklımdan geçenleri okumuş gibi birdenbire durdu, “Bugünlük bu kadar yeterli” dedi. </st><st c="13152">“Burada keselim.”</st></span></p>
			<p xml:lang="en-GB"><span xml:lang="tr-TR"><st c="13169">Dersin bittiğini duyunca rahatladım, derin bir nefes aldım. </st><st c="13230">Madam Bobogel ile beraber ayağa kalktık, Mama Nono’nun ardı sıra kapıya doğru ilerledik. </st><st c="13319">Ben mahsus ağırdan alıyordum çünkü Mama Nono ile baş başa kalmak ve Madam Bobogel hakkında konuşmak, şikâyetlerimi sıralamak istiyordum.</st></span></p>
			<p xml:lang="en-GB"><span xml:lang="tr-TR"><st c="13455">Madam Bobogel’i uğurlarken “Beni dikkatle dinlediğiniz için teşekkür ederim sevgili madam” dedi Mama Nono. </st><st c="13563">“Yarın sabah yine aynı saatte bekliyorum.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="13605">Madam Bobogel yüzünü ekşitti, “Bu gariban yarın da burada olacak mı?” diye sordu. </st><st c="13688">Bana doğru hiç bakmamıştı, ama benden bahsettiği gün gibi ortadaydı. </st><st c="13757">“Dersin ilerlemesine mâni oluyor.”</st></span></p>
			<p xml:lang="en-GB"><span xml:lang="tr-TR"><st c="13791">Sinirden mosmor oluverdim.</st></span></p>
			<p xml:lang="en-GB"><span xml:lang="tr-TR"><st c="13818">Döndü, küçümser bir edayla gözlerime baktı ve “Tozlanmasın diye örtülü duran bir mobilyada bile şundan daha çok zekâ pırıltısı vardır!” diye söylendi.</st></span></p>
			<p xml:lang="en-GB"><span xml:lang="tr-TR"><st c="13969">Bu sırada siyah bir limuzin yolun kenarına yanaştı. </st><st c="14022">Arabanın içinden Madam Bobogel’in bir müridi olduğunu tahmin ettiğim ufak tefek bir kadın fırlayıp, telaşla bize doğru koştu. </st><st c="14148">Madam Bobogel müridinin geldiğini görünce derhal bize sırtını dönüp, kendisine uzatılan şemsiyenin altına girdi. </st><st c="14261">İki kadın kol kola, koşar adımlarla limuzine doğru ilerlediler ve sonra simsiyah filmle kaplı camların arkasında kaybolup gittiler.</st></span></p>
			<p xml:lang="en-GB"><span xml:lang="tr-TR"><st c="14392">O şarlatanın Mama Nono’ya veda etmemiş olması iyice tepemi attırmıştı. </st><st c="14464">Bir süre daha kapının eşiğinde durdum, uzaklaşan limuzinin ardından baktım. </st><st c="14540">Sonra Mama Nono’ya döndüm, bıkkın bir sesle, “Madam Bobogel’in geleceğini bilseydim, kursa katılmazdım!” dedim. </st><st c="14652">“Beni müthiş derecede kızdırıyor!”</st></span></p>
			<p xml:lang="en-GB"><span xml:lang="tr-TR"><st c="14686">Mama Nono sessiz kaldı.</st></span></p>
			<p xml:lang="en-GB"><span xml:lang="tr-TR"><st c="14710">“Tam gitmeden evvel ne dediğini duydun mu?” diye sordum, sitemkâr bir tavırla. </st><st c="14790">“Mobilyalardan bile daha aptal olduğumu söyledi!”</st></span></p>
			<p xml:lang="en-GB"><span xml:lang="tr-TR"><st c="14839">Mama Nono yine yanıt vermedi. </st><st c="14870">Yüzüme bakıp, umursamazca gülümsedi.</st></span></p>
			<p xml:lang="en-GB"><span xml:lang="tr-TR"><st c="14906">“Çıkarken söylediklerini duydun mu Mama Nono!” dedim ısrarla. </st><st c="14969">Sesimin gittikçe yükselmesine mâni olamıyordum. </st><st c="15017">“Bir mobilyadan bile daha aptal...”</st></span></p>
			<p xml:lang="en-GB"><span xml:lang="tr-TR"><st c="15052">“Evet, duydum!” dedi Mama Nono ciddi bir sesle. </st><st c="15101">“O sana yalnızca bir kez aptal dedi. </st><st c="15138">Tekrar edip duran sensin!”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="15164">Sustum.</st></span></p>
			<p xml:lang="en-GB"><span xml:lang="tr-TR"><st c="15172">“Başkaları seni bu kadar kolayca kızdırabiliyorsa, kendini daha zor kızdırılabilir hale getirmelisin!” dedi. </st><st c="15282">“Bir kursa seninle beraber kimlerin katılacağını kontrol edemezsin. </st><st c="15350">Madam Bobogel’in neler söyleyeceğini kontrol edemezsin. </st><st c="15406">Dünyada kontrol edebileceğin tek bir şey var: Kendin! </st><st c="15460">Yalnızca kendini ve başkalarına nasıl yanıt vereceğini kontrol edebilirsin.”</st></span></p>
			<p xml:lang="en-GB"><span xml:lang="tr-TR"><st c="15536">Başımı öne eğmiş, mahcup bir şekilde dinliyordum. </st><st c="15587">Devam etti:</st></span></p>
			<p xml:lang="en-GB"><span xml:lang="tr-TR"><st c="15598">“Başkalarıyla meşgul olduğun her an kendini unutmuş olduğun bir andır” dedi. </st><st c="15676">Duraklayıp, gözlerimin içine baktı. </st><st c="15712">“Hem, kendini niçin onunla kıyaslıyorsun?” diye sordu.</st></span></p>
			<p xml:lang="en-GB"><span xml:lang="tr-TR"><st c="15766">İrkildim. </st><st c="15777">Mama Nono’dan hiçbir şey kaçmıyordu. </st><st c="15814">Demek, Madam Bobogel’in lotus pozisyonunda oturabilmesini kıskandığımı da anlamıştı!</st></span></p>
			<p xml:lang="en-GB"><span xml:lang="tr-TR"><st c="15898">“Zihin çok kurnazdır” dedi. </st><st c="15927">“Direnç göstermek için incelikli numaralar bulur. </st><st c="15977">Zihnin seni kıyas yaparak meşgul tutuyor. </st><st c="16019">Onu eğiteceğini anladı ve direniyor. </st><st c="16056">Artık Madam Bobogel’i düşünmeyi bırak ve kendinle ilgilenmeye başla. </st><st c="16125">Madam Bobogel, Madam Bobogel’in sorunu. </st><st c="16165">Sen buraya kendini tanımak için geldin, onu değil.”</st></span></p>
			<p xml:lang="en-GB"><span xml:lang="tr-TR"><st c="16216">“Pekâlâ Mama Nono” dedim, uysal bir tavırla. </st><st c="16262">“Söylediklerini yapmaya çalışacağım. </st><st c="16299">Sana söz veriyorum!” Sonra onu kucaklayıp öptüm ve ders için teşekkür edip, oradan ayrıldım.</st></span></p>
			<p xml:lang="en-GB"><span xml:lang="tr-TR"><st c="16391">Kapıdan çıkmadan evvel kendimi hatırlamayı başarmış ve belki de ömrümde ilk kez ayakkabılarımdan hangisini önce giydiğime dikkat etmiştim.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="16530">“Yıllar yorgun, ben yorgun, boşa geçti seneler Bende hicran yarası, bende bitmez çileler.”</st></span></p>
			<p xml:lang="en-GB"><span xml:lang="tr-TR"><st c="16621">Turhan Taşan</st></span></p>
		</div>
	<div id="charCountTotal" value="16634"></div></body>
</html>
