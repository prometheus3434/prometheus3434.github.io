<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-34</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-7-4"><st c="0">Nefret</st></p>
			<p xml:lang="en-GB"><span xml:lang="tr-TR"><st c="7">“Üzerinizde hâkimiyet sağlayan kuvvetli duygular algılarınızı zedeleyerek ve gerçeği çarpıtmanıza neden olarak, kişileri ve durumları oldukları gibi görmenizi engellerler” dedi Mama Nono. </st><st c="196">“Âşık olduğunuz kişinin bütün kusurlarına karşı körleşip, onu idealize ettiğiniz gibi nefret ettiğiniz kişinin de kusurlarını abartıp, iyi taraflarını yok sayarak zihninizde onu tamamen şeytanlaştırırsınız.</st></span></p>
			<p xml:lang="en-GB"><span xml:lang="tr-TR"><st c="402">Nefret duygusu içinizde bir yangın çıkarır ve o yangın bütün benliğinizi kuşatır, alevleri her tarafınızı sarar. </st><st c="516">Nefret sizi ele geçirdiği zaman kendinize herhangi bir düşmanınızın size verebileceğinden çok daha fazla zarar verirsiniz. </st><st c="639">Onlara zarar verme arzusuyla dolar, intikam planları yaparak gece gündüz kendinizi cayır cayır yakar, zihninizi ve kalbinizi zehirlersiniz. </st><st c="779">İç huzurunuz bozulur, uykularınız kaçar, işlerinizi doğru düzgün yapamaz hale gelirsiniz, asık suratlı ve geçimsiz olursunuz ve bu halinizle sadece kendinizi değil yakınlarınızı da mutsuz edersiniz.</st></span></p>
			<p xml:lang="en-GB"><span xml:lang="tr-TR"><st c="977">Aslında sizin gerçek düşmanınız içinizde büyütüp beslediğiniz öfhe ve nefret duygularıdır. </st><st c="1069">Birisinden nefret etmek demek, ona bağlı kalmak demektir. </st><st c="1127">Siz içinizdeki düşmanlık duygusundan özgür kalana kadar düşmanınızı besler, ona mahkûm bir şekilde yaşarsınız. </st><st c="1238">Düşmanlarınızı daima dostlarınızdan daha fazla düşünürsünüz ve nefret ettiğiniz kişiler sevdiklerinizden daha sık aklınıza gelirler. </st><st c="1371">Onlara karşı ilgisiz kalamazsınız, çünkü onlardan korkarsınız.</st></span></p>
			<p xml:lang="en-GB"><span xml:lang="tr-TR"><st c="1433">Nefretin ve diğer yıkıcı duyguların sizi tutsak etmelerine izin vermeyin. </st><st c="1508">Zihninizin size dayattığı şekilde düşünmek ve hareket etmek zorunda değilsiniz. </st><st c="1588">Bir başka seçeneğiniz var. </st><st c="1615">Dikkatinizi nefret ettiğiniz kişiden çekin ve nefret duygusunun kendisine odaklayın. </st><st c="1700">Nefretinizi bastırmaya çalışmıyorsunuz, sadece onu beslemeden, sakin bir şekilde onunla kalmaya çalışıyorsunuz. </st><st c="1812">Onu izlemeye ve tanımaya çalışıyorsunuz. </st><st c="1853">Düşünceleriniz size bir sürü şey söyleyecekler, düşmanınızın ne kadar korkunç bir hain olduğuna dair konuşmalar yapacaklar. </st><st c="1977">Düşüncelerinizin düşmanınızla ilgili anlattığı şeyler tamamen doğru olsa bile onlara katiyen aldırmayın, dinlemeyin ve ilgilenmeyin. </st><st c="2110">Kendinize, içinizdeki nefreti besleyecek gerekçeler üretmek ve öfhenizi haklı çıkaracak bahaneler bulmakla uğraşmayın. </st><st c="2229">Gerçekleri çarpıtıp kendinize yalan söylüyor olsanız da, yerden göğe kadar haklı olsanız da hiç fark etmez. </st><st c="2337">Siz, nefret duygusu değilsiniz. </st><st c="2369">Siz, zihninizde yükselen nefret duygusuna tanık olansınız. </st><st c="2428">Nefretle özdeşleşmeyin, kıymetli zamanınızı ve enerjinizi hiçbir zaman onu beslemek için kullanmayın. </st><st c="2530">Nefret duygusunun sizi canı istediği zaman ele geçirmesine ve size canının istediği her şeyi yaptırmasına müsaade etmeyin. </st><st c="2653">Zihninizin kışkırtılmasına katiyen izin vermeyin.</st></span></p>
			<p xml:lang="en-GB"><span xml:lang="tr-TR"><st c="2702">Yıkıcı ve güçlü bir duygunun pençesinden kurtulduğunuz zaman geriye dönüp baktığınızda sizi nasıl yönettiğine, bir anda nasıl gözlerinizi kör edebildiğine şaşırırsınız. </st><st c="2872">Bütün o duyguların içinde taşıdıkları enerji sizin yaşam enerjinizdir ve sizin hakkınızdır. </st><st c="2964">O enerjiyi zihninizde fırtınalar çıkarmak yerine mutluluğunuzu ve huzurunuzu artırmak için kullanabilirsiniz. </st><st c="3074">Biraz sabreder, kendinizi hatırlar ve tarafsızca izlerseniz o enerji neşeye, coşkuya, sevgiye ve şefhate dönüştürülmek üzere size kalır. </st><st c="3211">Sizin o enerjiyi sevgiye dönüştürmek için çaba göstermenize gerek yoktur. </st><st c="3285">Nefretinizi tarafsızca gözlemleyip, onu nazikçe bir kenara koyduğunuz zaman kalbinizdeki sevgi bunun doğal bir sonucu olarak, hatta bir yan etki olarak kendiliğinden beslenip büyüyecektir.</st></span></p>
			<p xml:lang="en-GB"><span xml:lang="tr-TR"><st c="3473">Nefretle savaşmayın, nefret hissettiğiniz için kendinize kızmayın, birilerini düşmanınız olarak gördüğünüz için kendinizi yargılamayın ve kendinize ya da çevrenize nefret duygusunun ne kadar kötü bir şey olduğuna dair hikâyeler anlatmayın. </st><st c="3714">Yalnızca nefreti gözlemleyin, onu olduğu gibi görün ve onun sizin dikkatinizin şefhatli bakışı altında eriyip gitmesine izin verin.</st></span></p>
			<p xml:lang="en-GB"><span xml:lang="tr-TR"><st c="3845">Nefretin, zihninize hâkim olmasına izin vermeyin. </st><st c="3896">Zihniniz zengin ve verimli bir toprak gibidir. </st><st c="3943">Sık sık ortaya çıkan ve uzun bir süre orada kalan herhangi bir duygu yabani bir ot gibi zihninizi sarıp, onu ele geçirebilir. </st><st c="4069">Eğer nefret zihninizde kök salarsa, sizin onu atmak için çok uğraşmanız gerekir. </st><st c="4150">Size zarar veren duyguların yayılmalarına fırsat tanımayın, onları beslemeyin. </st><st c="4229">Onlara dikkatinizi vermeyin ve içinizde büyüyebilecekleri alanlar açmayın. </st><st c="4304">Bırakın kurumuş yapraklar gibi dökülüp gitsinler.</st></span></p>
			<p xml:lang="en-GB"><span xml:lang="tr-TR"><st c="4353">Zihninizde birine karşı öfhe veya nefret duygusu ortaya çıktığında öncelikle karşınızdaki kişinin uykuda olduğunu, sahte kişiliğinin bir kuklası gibi hareket ettiğini ve tepkilerinin mekanik olduğunu anımsayın. </st><st c="4565">Ateşi çıkan birinin sayıklamasına kızmadığınız gibi, öfhesine yenik düşen birinin de hakaretlerine aldırış etmeyin. </st><st c="4681">Uykuda olan ve kendini hatırlamayan insanlar aynı yüksek ateşli hastalar gibi şuursuzca hareket ederler.</st></span></p>
			<p xml:lang="en-GB"><span xml:lang="tr-TR"><st c="4785">Davranışları mekanik olan kişi düşüncelerinin ve duygularının esiridir, onların oyunlarına katılmaya ve onlara itaat etmeye mahkûmdur. </st><st c="4921">Zihnini eğitmek için çalışan kişi ise duygularının çaresiz kölesi olmaktan kurtulur. </st><st c="5006">Her zaman, herkes için uyanma ve zihninin kalıplarını kırma şansı vardır. </st><st c="5080">En büyük günahkârlar bile doğru çalışmayla zihinlerini eğiterek çok büyük bir dönüşüm gerçekleştirebilir, onları suç işlemeye zorlayan alışkanlıklarını fethedebilirler.</st></span></p>
			<p xml:lang="en-GB"><span xml:lang="tr-TR"><st c="5248">Aslında dünyada dost ve düşman diye bir şey yoktur. </st><st c="5301">Siz bir insanı zihninizde ‘düşman’ olarak etiketlemediğiniz sürece kimse sizin düşmanınız değildir. </st><st c="5401">Aynı şekilde erdem ve kusur, iyi ve kötü de sadece sizin zihninizdedir. </st><st c="5473">Her insan sırf kendi hayal gücünden, kendi zihinsel eğilimlerinden ve düşünce alışkanlıklarından bir iyi ve kötü, zevk ve acı dünyası yaratır. </st><st c="5616">İyi ve kötü, zevk ve acı nesnelerden, durumlardan veya kişilerden kaynaklanmaz. </st><st c="5696">Bunlar sizin zihninizin tavrına aittir.</st></span></p>
			<p xml:lang="en-GB"><span xml:lang="tr-TR"><st c="5735">Zihnini eğitmeye çalışan kişinin içe bakışı daima devam etmelidir. </st><st c="5803">Dışarıdaki koşullardan şikâyet etmek ve başkalarında hata bulmaya devam etmek, insanın ıstırabını yaratan çarkın döngüsünden çıkmasını engeller. </st><st c="5948">Sizi rahatsız eden durumları ve kişileri kendinizi izlemek ve zihinsel alışkanlıklarınızı fark etmek için bir fırsat olarak görün. </st><st c="6079">Zihninizde hangi duygu ortaya çıkarsa çıksın, onunla özdeşleşmeyin.</st></span></p>
			<p xml:lang="en-GB"><span xml:lang="tr-TR"><st c="6146">Kendini zihniyle ve düşünceleriyle özdeşleştiren kişi, zihninin bütün taleplerini yerine getirmeye çalışır. </st><st c="6255">Böyle davranarak mutluluğa ulaşabileceğini zanneder. </st><st c="6308">Orada burada amaçsızca dolaşan düşüncelerinin peşinden sürüklenen bir insan tutkularının ve zihinsel gerilimlerinin kurbanı olur. </st><st c="6438">Zihnin çeşitli kaprislerine boyun eğerek hiçbir yere varılmaz. </st><st c="6501">Özgürlük, huzur ve mutluluk düşüncelerin diktatörlüğünden kurtularak elde edilir. </st><st c="6583">Öfhe ve nefret gibi yıkıcı duygular sizi sakatlarlar ve karanlıkta bırakırlar. </st><st c="6662">Bu tip duyguları ortadan kaldırmak için uygulamanız gereken yöntem aynıdır: Uyanık ve yargılamayan, şefhatli bir dikkat ile kendinizi gözlemlemek ve mevcut olan durum her ne ise onu bütün kalbinizle kabul etmek. </st><st c="6874">Kendinizi izlerseniz saldırganlığız azalır, çalkantılı duygularınız diner. </st><st c="6949">Duygularınızı bastırmak veya onlara teslim olmaktansa onları gözlemlersiniz ve içinizden ne yükselirse yükselsin büyük bir açıklıkla kabul edersiniz. </st><st c="7099">Bu zihin eğitiminin bir yan ürünü olarak kalbinizdeki şefhat de yavaş yavaş ortaya çıkar.”</st></span></p>
			<p xml:lang="en-GB"><span xml:lang="tr-TR"><st c="7189">Mama Nono sözlerini bitirirken koridordan bir ses duyuldu ve salonun kapısının önünden, Nirdoş Hanım’ın oturduğu mindere yakın olan taraftan beyaz bir gölge hızla geçer gibi oldu.</st></span></p>
			<p xml:lang="en-GB"><span xml:lang="tr-TR"><st c="7369">Gölgenin, tam salon kapısının önünden geçerken, “Nefret kendisinden başka her şeyi öldürür, Oscar Wilde” dediğini işittim ve şaşkınlıkla irkildim.</st></span></p>
			<p xml:lang="en-GB"><span xml:lang="tr-TR"><st c="7516">Nirdoş Hanım benden daha çok şaşırmıştı. </st><st c="7558">“Evin içinde bir tavus kuşu mu var?” diye sordu dehşet içinde. </st><st c="7621">“Sanki koridorda beyaz bir tavus kuşu gördüm! </st><st c="7667">Üstelik konuşuyordu!”</st></span></p>
			<p xml:lang="en-GB"><span xml:lang="tr-TR"><st c="7688">Madam Bobogel suratını ekşitti, “Konuşan bir tavus kuşu mu!” dedi, alaylı bir tonla. </st><st c="7774">“Öyle acayip yaratıklar yalnızca romanlarda olur Nirdoş!” Durakladı, gözlerini bana dikti ve ekledi: “Hem de buram buram çürümüş balık kokan, berbat romanlarda...”</st></span></p>
			<p xml:lang="en-GB"><span xml:lang="tr-TR"><st c="7937">Yanıt vermedim.</st></span></p>
			<p xml:lang="en-GB"><span xml:lang="tr-TR"><st c="7953">“Bugünlük bu kadar yeterli” dedi Mama Nono. </st><st c="7998">“Yarın sabah devam edelim.”</st></span></p>
			<p xml:lang="en-GB"><span xml:lang="tr-TR"><st c="8025">Madam Bobogel’e dönüp “Dersin bittiğine çok sevindim doğrusu” dedim. </st><st c="8095">“Gideyim de kendimi serin sulara bırakayım. </st><st c="8139">Bildiğiniz gibi evimde büyük bir yüzme havuzu var.”</st></span></p>
			<p xml:lang="en-GB"><span xml:lang="tr-TR"><st c="8190">Minderimden kalktım, kapıya doğru yürüdüm. </st><st c="8234">Tam dışa rı çıkmak üzereyken bir kez daha Madam Bobogel’e döndüm. </st><st c="8300">“Hem de kaydıraklı!” dedim, sırıtarak...</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="8340">“Ruhuma gecenin matemi  doldu Ben şimdi derdimle bir kırık ney’im Ümidim kırıldı bir hayal oldu Kimsesiz yollarda kalan gölgeyim.”</st></span></p>
			<p xml:lang="en-GB"><span xml:lang="tr-TR"><st c="8470">Sadettin Kaynak</st></span></p>
		</div>
	<div id="charCountTotal" value="8486"></div></body>
</html>
