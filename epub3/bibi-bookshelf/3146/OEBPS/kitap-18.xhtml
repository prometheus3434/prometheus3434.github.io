<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><st c="0">ÜÇÜNCÜ GÜN</st></p>
			<p id="toc_marker-4-1"><st c="11">Uykudan Kalkın, Lambaları Yakın</st></p>
			<p xml:lang="en-GB"><span xml:lang="tr-TR"><st c="43">O sabah, kursa Madam Bobogel’den daha erken gelmiştim. </st><st c="99">Mama Nono yine mutfaktaydı. </st><st c="127">Kapının zili çaldı. </st><st c="147">“Ben açarım!” diye seslendim.</st></span></p>
			<p xml:lang="en-GB"><span xml:lang="tr-TR"><st c="176">Göz deliğinden baktım. </st><st c="200">Madam Bobogel her zamanki ekşimiş surat ifadesiyle karşımda duruyordu. </st><st c="271">Üzerinde yine aynı pejmürde kılık vardı. </st><st c="312">Üç gün üst üste aynı şeyleri giymesi gerçekten çok tuhaftı. </st><st c="372">Öte yandan, bu kadınla ilgili tuhaf olmayan hiçbir şey yoktu.</st></span></p>
			<p xml:lang="en-GB"><span xml:lang="tr-TR"><st c="433">Sabırsızlandı, zili tekrar çaldı. </st><st c="468">Kapıyı açmadım. </st><st c="484">Kısa bir süre sessiz kalıp bekledim, sonra, “Evde değiliz!” dedim.</st></span></p>
			<p xml:lang="en-GB"><span xml:lang="tr-TR"><st c="550">Şaşırdı. </st><st c="560">Kaşlarını çattı, biraz düşündü. </st><st c="592">“Pekâlâ da evdesiniz!” dedi, plastik asasıyla kapıya sertçe vurdu. </st><st c="659">“Gariban sesiniz duyuldu!”</st></span></p>
			<p xml:lang="en-GB"><span xml:lang="tr-TR"><st c="685">“Yanlış duymuşsunuz!” dedim. </st><st c="715">Kıkırdadım. </st><st c="727">“Burada değiliz!” “Oradasınız, besbelli!” diye bağırdı, kapının ziline  yapıştı.</st></span></p>
			<p xml:lang="en-GB"><span xml:lang="tr-TR"><st c="806">Mama Nono birdenbire yanımda belirdi. </st><st c="845">Bana sert, kınayan bir</st></span></p>
			<p xml:lang="en-GB"><span xml:lang="tr-TR"><st c="867">bakış attı. </st><st c="880">Hemen kenara çekildim.</st></span></p>
			<p xml:lang="en-GB"><span xml:lang="tr-TR"><st c="902">“Hoş geldiniz sevgili madam” dedi, Madam Bobogel’i içeri buyur etti.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="971">Arkamı dönüp kaçar adımlarla salona yürüdüm. </st><st c="1017">Minderime bağdaş kurup oturdum ve dersin başlamasını beklemeye koyuldum.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1089">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1093">Mama Nono söze girdi:</st></span></p>
			<p xml:lang="en-GB"><span xml:lang="tr-TR"><st c="1115">“Kapkaranlık bir ev düşünün” dedi. </st><st c="1151">“Ev sahibi içeride, ama uykuya çekilmiş. </st><st c="1192">Evin bütün lambalarını söndürüp yatmış. </st><st c="1232">Günler geceler geçiyor... </st><st c="1258">Evin ışıkları hiç yanmıyor. </st><st c="1286">Ev sahibi öylesine derin bir uykuda ki asla kalkmıyor. </st><st c="1341">Hırsızların bu durumu fark etmesi ve evin etrafını kuşatması çok zaman almaz. </st><st c="1419">Hırsızlar teker teker içeri girmeye ve evi talan etmeye başlarlar. </st><st c="1486">Onların biri girip diğeri çıkarken ev sahibi olup bitenlerden habersiz bir şekilde uyumayı sürdürür.</st></span></p>
			<p xml:lang="en-GB"><span xml:lang="tr-TR"><st c="1586">Karanlıklar içindeki o ev sizin zihniniz ve günlerini gecelerini uykuda geçiren ev sahibi de sizden başkası değil. </st><st c="1702">Evinize çöken karanlık, bütün haydutlara davetiye çıkarıyor. </st><st c="1763">Evinizin içinde cirit atan hırsızların kim olduğunu sorarsanız, olağan şüpheliler derim: Korkular, ümitler, hayaller, fanteziler, geleceğe dair kaygılar, geçmişe ait pişmanlıklar ve daha binlerce başka şey. </st><st c="1970">Bu duruma bir son vermeniz gerekiyor. </st><st c="2008">Uykudan kalkmanız ve lambaları yakmanız gerekiyor. </st><st c="2059">Bir evin ışıkları yanıyorsa, hırsızlar oraya gelmekten çekinirler.</st></span></p>
			<p xml:lang="en-GB"><span xml:lang="tr-TR"><st c="2125">Hayatınızın büyük bir bölümünü uyurgezer vaziyette yaşadığınız için size kendinizle dünya arasında aşılamaz bir duvar, görünmeyen bir engel varmış gibi gelir. </st><st c="2285">Tuhaf bir tatminsizlik duygusu içinizden hiçbir zaman eksik olmaz. </st><st c="2352">Kendinizle çevrenizdeki kişiler arasında, kendinizle çevrenizdeki nesneler arasında, kendinizle çevrenizde meydana gelen olaylar arasında hep bir uzaklık hissedersiniz. </st><st c="2521">Dışarıdaki dünya daima biraz bulanık, hatta bir parça rüya âlemi gibidir.</st></span></p>
			<p xml:lang="en-GB"><span xml:lang="tr-TR"><st c="2594">Aynı bedeninizin organlarının ürettiği çeşitli salgılar ve hormonlar gibi, düşünceleriniz de zihninizin salgılarıdır. </st><st c="2713">Zihniniz hiç durmadan düşünceler üretir, siz de bütün enerjinizi bu düşünceler hakkında düşünmeye harcarsınız. </st><st c="2824">Düşüncelerinizin çoğu geleceğe veya geçmişe aittirler çünkü zihin şimdiki anda kalamaz. </st><st c="2912">Beden anı yaşar, ama zihin her zaman başka yerdedir. </st><st c="2965">Sizi huzursuz ve mutsuz kılan şey zihninizin sürekli gezinti halinde olmasıdır.</st></span></p>
			<p xml:lang="en-GB"><span xml:lang="tr-TR"><st c="3044">Sıradan zihin geleceğe ve geçmişe gitmeyi sever. </st><st c="3094">Şimdiki an bilinmeyenlerle doludur. </st><st c="3130">Sıradan zihin için en dehşet verici şey bilinmeyendir çünkü eğer gerçekten bilinmiyorsa zihin onun hakkında düşünemez. </st><st c="3249">O, yalnızca bildiği şeyi düşünebilir ve bildiği şey olmuş olandır, yani geçmiştir. </st><st c="3332">Zihin, düşünce üretirken kendi arşivinde sakladığı belgeleri tarar. </st><st c="3400">Onları karıştırır, kesip biçer, değişik bir şekilde yeniden düzenler ve sanki yeni bir şeymiş gibi önünüze çıkarır. </st><st c="3516">Bu işleyiş mekanizması bütün sıradan zihin yapıları için aynıdır. </st><st c="3582">En basit düşünce de, en karmaşık düşünce de bu şekilde meydana gelir.</st></span></p>
			<p xml:lang="en-GB"><span xml:lang="tr-TR"><st c="3651">Zihin yerinde hiç durmaz, ama hareket alanı kısıtlıdır. </st><st c="3708">Ya geriye döner ve çoktan yaşanmış olan bir şeyi tekrar canlandırır, ya da ileriye sıçrar ve geçmişte bildiği bir şeyi geleceğe yansıtarak onun bir kez daha gerçekleştiğini hayal eder. </st><st c="3893">Eskiden yaşanmış bir olayın anısı veya ileride yaşanma ihtimali olan bir olayın hayali, elbette şu anda yaşanmakta olanın yerini tutamaz. </st><st c="4031">Şu anda yaşanan olayda yenilik, tazelik ve canlılık vardır. </st><st c="4091">Eğer kendinizi hatırlamayı ve uyanık kalmayı başarırsanız, şimdiki ana sahip çıkabilirsiniz. </st><st c="4184">Siz uyanırsanız ve şimdiki anın içine yerleşip, onu yaşarsanız, zihniniz gelecek planı yaparak veya geçmişe özlem duyarak dikkatinizi çalamaz.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="4326">Ne yazık ki zamanınızın çok büyük bir bölümü zihninizle beraber bir ileri bir geri hareket ederek harcanıp gidiyor. </st><st c="4443">Bu son derece üzücü bir durum çünkü zihninizin peşinden takılıp gittiğiniz bütün o zamanlar yaşanmamış, kayıp zamanlardır.</st></span></p>
			<p xml:lang="en-GB"><span xml:lang="tr-TR"><st c="4565">Artık zihninizi yanlış kullanmayı bırakın. </st><st c="4609">Yanlışı düzeltmek için geçmişle ve gelecekle uğraşmaktan vazgeçip şimdide yaşamaya başlamanız yeterlidir. </st><st c="4715">Buna ek olarak başka bir şey yapmanız gerekmez. </st><st c="4763">Siz şimdiki ana sahip çıktığınız zaman zihniniz kendi kendini düzeltecektir.”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="4840">“Her  gün yeniden kanar  ba  rımdaki yaralar Bir kırık hayal gibi  içimde  hatıra  var Gönlüm geçmiş günleri  bin  özleyişle  anar Bir kırık hayal gibi içimde hatıra var.”</st></span></p>
			<p xml:lang="en-GB"><span xml:lang="tr-TR"><st c="5003">Zeki Müren</st></span></p>
		</div>
	<div id="charCountTotal" value="5014"></div></body>
</html>
