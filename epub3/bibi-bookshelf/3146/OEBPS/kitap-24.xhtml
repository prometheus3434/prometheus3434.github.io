<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-24</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-6"><st c="0">DÖRDÜNCÜ GÜN</st></p>
			<p id="toc_marker-6-1"><st c="13">Çıldırmış Bir Maymun Sarhoş Olursa...</st></p>
			<p xml:lang="en-GB"><span xml:lang="tr-TR"><st c="51">Madam Bobogel’in tombul başından aşağı tombul bir ter damlası süzüldü. </st><st c="123">“Bu sıcakta klimaların çalıştırılmaması büyük bir skandal doğrusu!” diye söylendi müthiş derece keyifsiz bir sesle. </st><st c="239">“Sonsuz Işık’ın tek elçisi olduğum unutulduğu için bu karması kokuşmuş salonda yavaş yavaş erimeye mahkûm edildim. </st><st c="354">Kâinat bana karşı işlenen suçların hesabını elbette soracaktır.”</st></span></p>
			<p xml:lang="en-GB"><span xml:lang="tr-TR"><st c="418">“Haklısınız sevgili madam” dedi Mama Nono. </st><st c="462">“Bugün gerçekten sıcak bir gün. </st><st c="494">Ne yazık ki size dün de söylediğim gibi evimde klima yok.”</st></span></p>
			<p xml:lang="en-GB"><span xml:lang="tr-TR"><st c="552">Madam Bobogel hiç oralı olmadı. </st><st c="585">“Kursa katılım ücreti olarak bir servet ödedim, gel gelelim cimrilikten ötürü klimalar bile çalıştırılmıyor!” dedi ve homurdanarak ortamızdaki tepside duran kek tabağına doğru uzandı. </st><st c="769">Tabağın boş olduğunu görünce suratını iyice astı.</st></span></p>
			<p xml:lang="en-GB"><span xml:lang="tr-TR"><st c="818">Sonra birden gözlerini benim tabağıma çevirdi ve henüz yemediğim kek dilimine odaklandı. </st><st c="908">Elimi tabağıma siper edip, kekimi koruma altına aldım. </st><st c="963">Kendisi en az dört beş dilim yemişti. </st><st c="1001">Bense sadece incecik bir dilim kesmiştim ve şimdi onu da benden almak istiyordu!</st></span></p>
			<p xml:lang="en-GB"><span xml:lang="tr-TR"><st c="1081">Madamın açgözlü bakışlarına meydan okuyan bir bakışla karşılık verdim. </st><st c="1153">Kekimi kanımın son damlasına kadar koruyacağımı anlamasını istiyordum.</st></span></p>
			<p xml:lang="en-GB"><span xml:lang="tr-TR"><st c="1223">“Size göre hava hoş!” dedi. </st><st c="1252">Bir yandan da parmağının ucuyla tabakta kalan kek kırıntılarını toplayıp, büyük bir iştahla ağzına atıyordu. </st><st c="1361">“Ne de olsa bir yüzme havuzunuz var...”</st></span></p>
			<p xml:lang="en-GB"><span xml:lang="tr-TR"><st c="1400">“Yanılıyorsunuz madam!” dedim sert bir tonla. </st><st c="1447">“İki gündür nedense tek konunuz bu, ama rahat olun. </st><st c="1499">Kıskanmanızı gerektirecek bir durum söz konusu değil, çünkü benim evimde yüzme havuzu filan yok!”</st></span></p>
			<p xml:lang="en-GB"><span xml:lang="tr-TR"><st c="1596">“Bir yüzme havuzunuz var diye hava atmanız çok abes doğrusu” dedi. </st><st c="1664">“Kozmik kraliçelik günlerimde benim malikânemde de bir yüzme havuzu vardı.” Birden gözleri buğulandı. </st><st c="1766">Geçmişe dalıp gitti. </st><st c="1787">Sonra ekledi: “Hem de kaydıraklı...”</st></span></p>
			<p xml:lang="en-GB"><span xml:lang="tr-TR"><st c="1823">Sessiz kaldım.</st></span></p>
			<p xml:lang="en-GB"><span xml:lang="tr-TR"><st c="1838">Toparlandı, bana döndü. </st><st c="1863">“Bu sabah kursa gelmeden evvel havuzunuzda yüzüp, keyif çatmışsınız besbelli” dedi. </st><st c="1947">“Ne yazık ki serin sularda yıkanmak da çürümüş balık kokmanıza mâni olamamış. </st><st c="2025">Üzerinize çöken ezeli ve ebedi garibanlığa rağmen bir kitap yazmaya teşebbüs edecek kadar cüretkâr...”</st></span></p>
			<p xml:lang="en-GB"><span xml:lang="tr-TR"><st c="2127">Sözünü kestim. </st><st c="2143">“Aramızda çürümüş balık gibi kokan biri varsa, o da siz olmalısınız madam!” dedim. </st><st c="2226">“Bugün dördüncü günümüz, ama gördüğüm kadarıyla yine aynı kıyafetleri giymişsiniz. </st><st c="2309">Sizce üzerinizi değiştirmenizin vakti gelmedi mi?”</st></span></p>
			<p xml:lang="en-GB"><span xml:lang="tr-TR"><st c="2359">Madam Bobogel bu soruyu işitince ilk kez gözlerini benden kaçırdı. </st><st c="2427">Yüzü kıpkırmızı olmuştu. </st><st c="2452">Yutkundu, başını önüne eğdi ve tabağında kalan kırıntılarla oynamaya başladı. </st><st c="2530">Aramıza dehşetli bir sessizlik çökmüştü. </st><st c="2571">Söylediklerimin çok ağırına gittiği belliydi. </st><st c="2617">Birdenbire içimi büyük bir üzüntü kapladı, kendimden utandım ve böylesine incitici sözler söylediğim için çok pişman oldum. </st><st c="2741">Üstelik kendime bu deliyi ciddiye almayacağıma dair defalarca söz vermiştim! </st><st c="2818">Yine zihnime hâkim olamamış, öfheme kapılıp mekanik tepkiler vermiş ve atışmanın dozunu kaçırmıştım. </st><st c="2919">Mama Nono benim hakkımda kim bilir neler düşünüyordu. </st><st c="2973">Herhalde onu büyük bir hayal kırıklığına uğratmıştım.</st></span></p>
			<p xml:lang="en-GB"><span xml:lang="tr-TR"><st c="3026">Bana uzun saatler gibi gelen birkaç dakikadan sonra sessizliği bozan Mama Nono oldu.</st></span></p>
			<p xml:lang="en-GB"><span xml:lang="tr-TR"><st c="3111">“Zihni kontrol etmek ne kadar zor!” dedi. </st><st c="3154">“Size çıldırmış bir maymunun hikâyesini anlatmak istiyorum. </st><st c="3214">Çıldırmış maymun, bütün maymunlar gibi doğası itibariyle huzursuz olan bir maymundu, ama başına gelen bazı talihsizlikler yüzünden büsbütün yoldan çıktı. </st><st c="3368">Bir gün arkadaşları onu yakaladılar ve bol bol şarap içirdiler. </st><st c="3432">Sanki yeterince huzursuz değilmiş gibi zavallıyı bir de akrep soktu. </st><st c="3501">Akrep sokunca maymunun hali her zamankinden beter oldu. </st><st c="3557">Hayvancağız acı içinde oradan oraya sıçramaya başladı. </st><st c="3612">Başına gelen işler yetmezmiş gibi bir de içine şeytan girdi ve böylece maymun tamamen çıldırdı.</st></span></p>
			<p xml:lang="en-GB"><span xml:lang="tr-TR"><st c="3707">İnsan zihni bu maymuna benzer; doğası itibariyle sürekli aktif ve huzursuzdur. </st><st c="3787">Bolca içtiği şarap, arzularıdır. </st><st c="3820">Zaten yerinde duramayan zihin, arzularla dolup taşınca, kargaşası iyice artar. </st><st c="3899">Zihni sokan akrep, kıskançlıktır. </st><st c="3933">Kıskançlıkla zehirlendikten sonra zihnin başına son bir felaket daha gelir ve içine şeytan girer. </st><st c="4031">Zihnin içine giren şeytan, kibirdir.</st></span></p>
			<p xml:lang="en-GB"><span xml:lang="tr-TR"><st c="4067">Zihnin etrafı izlediğini, etrafındaki kişilerin hayatlarını nasıl yönettiklerini gözlemlediğini ve onları taklit ettiğini ilk derste konuşmuştuk. </st><st c="4214">Zihin içinde yaşadığı toplumdan, çevresini kuşatan kültürden, gelenek ve göreneklerden, aldığı terbiye ve eğitimden ve bazı başka dış faktörlerden belli unsurları seçer, bir araya getirir ve bir kayıt yapar. </st><st c="4422">Yaptığı o kaydı sizin elinize teslim eder ve ‘Bu sensin. </st><st c="4479">Bunu iyi koru!’ der. </st><st c="4500">Siz, zihnin dediğine körü körüne inanır ve sizin için doldurduğu o kayda sımsıkı sarılırsınız. </st><st c="4595">Onu çok önemser, her şeyin üstünde tutar, ona ‘Benim kişiliğim, benim karakterim’ dersiniz. </st><st c="4687">Sonra da uykuya dalar ve hayatınızın çok büyük bir bölümünü uyurgezer olarak geçirirsiniz. </st><st c="4778">Bütün tepkileri zihin tarafından önceden belirlenmiş mekanik hareketlerden ibaret olan bir uyurgezer...</st></span></p>
			<p xml:lang="en-GB"><span xml:lang="tr-TR"><st c="4881">Zihnin size ‘Bu senin kişiliğin, karakterin’ diyerek yutturduğu şey baştan sona uydurma, tesadüf eseri oluşmuş, sınırlı ve sahte bir kayıttan ibarettir. </st><st c="5035">Bu yüzden ben ona ‘sahte kişilik’ diyeceğim çünkü o her anlamda sahtedir, kurmaca ve kandırmacadır. </st><st c="5135">Siz ise onu kendiniz zanneder, ona bağlılık ve sadakat yemini eder, ömrünüzü ona hizmet ederek, onu korumaya ve yüceltmeye çalışarak geçirirsiniz.</st></span></p>
			<p xml:lang="en-GB"><span xml:lang="tr-TR"><st c="5281">Sahte kişilik, siz çocukken içinize yerleşen alışkanlıklar tarafından yönlendirilir. </st><st c="5367">Onun ‘alışkanlık enerjisiyle’ çalışan davranış biçimlerinden oluşan sınırlı bir repertuvarı vardır ve siz, tekrar edip duran bu sınırlı repertuvarın dışına çıkamazsınız. </st><st c="5537">Size bir özgür iradeniz varmış gibi gelir, oysa kapana kısılmış, ‘sahte kişiliğin’ sınırlarının içine hapsedilmiş bir haldesinizdir ve her şey mekanik işlemektedir.</st></span></p>
			<p xml:lang="en-GB"><span xml:lang="tr-TR"><st c="5701">Siz, dünyayı size zihniniz tarafından dayatılan bu sahte kişiliğin gözünden görür, yorumlarsınız. </st><st c="5800">Bütün hayatınızı sahte kişiliğin istek ve ihtiyaçlarını karşılamaya çalışarak geçirirsiniz. </st><st c="5892">Sahte kişilik sizin yerinize düşünür, sizin adınıza konuşur ve sizin yerinize hareket eder.</st></span></p>
			<p xml:lang="en-GB"><span xml:lang="tr-TR"><st c="5983">Siz, sahte kişilik değilsiniz. </st><st c="6015">Şu anda uykudasınız ve ken di adınıza hareket etmekten tümüyle âcizsiniz. </st><st c="6089">Durumunuzu bütün çıplaklığıyla görebilmeniz için patronu uyandırmanız gerekiyor. </st><st c="6170">Hayatınızı sizin yerinize yaşayan sahte bir kişiliğin eline teslim etmiş olduğunuzu ve iradeden yoksun olduğunuzu görebilmeniz için öncelikle kendinizi tam olarak tanımanız gerekiyor. </st><st c="6354">Bunu başarabilmek için cesur olmanız, kendinize karşı amansızca dürüst olmanız lazım.</st></span></p>
			<p xml:lang="en-GB"><span xml:lang="tr-TR"><st c="6439">Kendinizi olduğunuz gibi –olmayı dilediğiniz gibi değil, başkalarının önünde rol yaptığınız gibi değil ve hayalinizde canlandırdığınız gibi de değil– tam neyseniz o şekilde görmeniz gerekiyor. </st><st c="6633">Bu, çok hoş bir manzara değildir. </st><st c="6667">Çoğunlukla kaba saba, hatta zalim olduğunuzu göreceksiniz. </st><st c="6726">Size delilik gibi gelecek ve başta sizi çok rahatsız edecek, hatta korkutacak. </st><st c="6805">İnsanlar kendilerini tanımayı çoğunlukla şu nedenden ötürü istemezler: İçeriye baktıklarında gördükleri şeyler fazlasıyla şok edici, bunaltıcı, katlanılamaz ve yürek parçalayıcıdır.”</st></span></p>
			<p xml:lang="en-GB"><span xml:lang="tr-TR"><st c="6987">Madam Bobogel lafa karıştı. </st><st c="7016">“Çok eziyetli bir işe kalkışıyoruz, besbelli” diye homurdandı. </st><st c="7079">“Ödülüm ne olacak?” diye sordu. </st><st c="7111">“Sahte olandan kurtulmanın karşılığında ne ödül alacağım?” Mama Nono, “Sahte olandan kurtulmak yeterince iyidir sevgili madam” dedi. </st><st c="7244">“Bu tıpkı temiz olmak gibidir; kendi kendinin ödülüdür.</st></span></p>
			<p xml:lang="en-GB"><span xml:lang="tr-TR"><st c="7299">Gelin, ömrünüz boyunca kendinizi o zannettiğiniz şu sahte kişiliğe yakından bir bakalım çünkü ondan serbest kalabilmeniz için önce onu iyi tanımanız gerekiyor. </st><st c="7460">Sizi içeriye kilitlemiş olan kapıyla, dışarıya bırakacak olan kapı, aynı kapıdır.”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="7542">“Hani bendim yedi renk, hani tende can idim Hani gündüz hayalin, geceler rüyan idim.”</st></span></p>
			<p xml:lang="en-GB"><span xml:lang="tr-TR"><st c="7628">Turgut Yarkent</st></span></p>
		</div>
	<div id="charCountTotal" value="7643"></div></body>
</html>
