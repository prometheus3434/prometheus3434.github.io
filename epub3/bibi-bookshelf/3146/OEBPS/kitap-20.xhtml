<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-20</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4-3"><st c="0">Bir Bekçinin Hazineyi Korudu  u Gibi...</st></p>
			<p xml:lang="en-GB"><span xml:lang="tr-TR"><st c="39">“Zihninizi sadece izlemeniz mucizevi neticeler doğurur” dedi Mama Nono. </st><st c="112">“Ama bunun yanı sıra size zarar veren düşünceleri azaltıp, fayda sağlayan düşünceleri çoğaltmaya çalışmanız da gerekiyor. </st><st c="234">Bu tür bir çalışmayla zihninizin yapısını değiştirebilirsiniz. </st><st c="297">Zihninizde tekrar eden düşünceler ve duygular her gelişlerinde bir iz bırakır, zihninizin kıvrımlarına küçük bir çentik atarlar. </st><st c="426">Atılan küçük çentikler zamanla genişler ve böylece gelip giden o aynı düşünceler ve duygular, kendilerine temelli olarak kalabilecekleri bir yuva oluşturup, zihninize yerleşirler.</st></span></p>
			<p xml:lang="en-GB"><span xml:lang="tr-TR"><st c="605">Kısacası, duygusal ve düşünsel tecrübeleriniz yalnızca onları yaşadığınız anda değil bütün hayatınız boyunca sizi etkileri altına almayı sürdürürler. </st><st c="756">Dikkatiniz bir elektrik süpürgesi gibi çalışır ve onu odakladığınız yerlerdeki her şeyi zihninizin içine çeker. </st><st c="868">Yakın geçmişinize bir göz atın ve dikkatinizin nerelerde gezdiğini düşünün. </st><st c="944">İşinize dair problemler veya sağlığınızla ilgili sorunlar elbette sizi kaygılandırır, ama dikkatinizi muhakkak vermeniz gereken ciddi meselelerin haricinde zihninizin</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1110">içine dolduracağınız şeyler büyük ölçüde sizin seçiminizdir, size bağlıdır. </st><st c="1187">En sık odaklandığınız düşünce ve duygularınız korku, endişe, kaygı ve öfhe temelliyse başınıza uzun vadeli bir iş açıyorsunuz demektir. </st><st c="1323">Öte yandan zihninizin rahat ve esnek olduğu, kendini canlı ve taze hissettiği anlar çoğunluktaysa, bu onu doğru yönde şekillendirdiğiniz anlamına gelir.</st></span></p>
			<p xml:lang="en-GB"><span xml:lang="tr-TR"><st c="1475">Uyanık olur ve kendinizi hatırlarsanız, zihin alanınıza giren düşünceleri ve duyguları denetleyebilir, sizin için zararlı olanlara geçit vermezken, faydalı olanları artırmaya çalışabilirsiniz. </st><st c="1669">Çok büyük olayların peşine düşmeye hiç gerek yoktur. </st><st c="1722">Kalbinizde bir çocuğun gülümsemesinden doğan sıcaklık, bir işi bitirmenin keyfi, bir çiçeğin yaydığı kokunun güzelliği, kucağınızda uyuyan kedinizi okşamak, yorucu bir günün sonunda içilen bir fincan kahve, bir dostunuzla sohbet etmek, deniz kenarında bir yürüyüş...</st></span></p>
			<p xml:lang="en-GB"><span xml:lang="tr-TR"><st c="1988">Size huzur ve mutluluk veren düşüncelerinizi, bir bekçinin hazineyi koruduğu gibi koruyun. </st><st c="2080">Eğer huzurlu düşünceler besliyorsanız tüm dünya size iyi ve güzel görünür, ama eğer sizi huzursuz kılan düşünceler krallıklarını ilan etmişlerse dünya cehenneme dönüşür. </st><st c="2250">Dünya aynı dünyadır, değişen sadece sizin zihin yapınız, onu yorumlama biçiminizdir. </st><st c="2335">Hiçbir koşul sizi kötü düşünceler beslemeye mecbur edemez. </st><st c="2394">Korkularla, kaygılarla, endişelerle, vesveselerle, pişmanlıklarla, acı hatıralarla, kendinize acıyarak, hayal kırıklıklarıyla, huzursuzluklarla, çatışmalarla ve kendi başına gerçekliği olmayan hayali sorunlarla kendinize eziyet etmeyin. </st><st c="2631">Uyanın, düşüncelerinizi denetleyin ve onlarla özdeşleşmeyi kesin. </st><st c="2697">Kendinizi hatırladığınız süre çoğaldıkça, düşünceleriniz azalacaktır.</st></span></p>
			<p xml:lang="en-GB"><span xml:lang="tr-TR"><st c="2766">Şunu hiç unutmayın: Düşünceleriniz ne kadar azalırsa, huzurunuz ve mutluluğunuz o kadar çoğalır. </st><st c="2864">Düşüncelerin az olması, zihin gücünün çok olması anlamına gelir. </st><st c="2929">Bu ikisi ters orantılıdır. </st><st c="2956">Bir saat içinde zihninizde beliren düşüncelerin sayısının ortalama yüz olduğunu varsayalım. </st><st c="3048">Eğer çalışma yaparak bu sayıyı doksana indirmeyi başarırsanız, zihin gücünüz yüzde on oranında artar. </st><st c="3150">Azaltılan her düşünce zihne esneklik ve canlılık kazandırır. </st><st c="3211">Yararsız her düşünce enerji israfıdır. </st><st c="3250">Tek bir düşüncenin bile eksilmesi çok büyük bir kazanımdır, çünkü bir tane düşünce azalınca ikinciyi azaltmak daha kolay olacaktır.</st></span></p>
			<p xml:lang="en-GB"><span xml:lang="tr-TR"><st c="3381">Günün herhangi bir zamanında ve dilediğiniz sıklıkta yapabileceğiniz iki egzersiz anlatayım.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3474">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3478">Birinci egzersiz: Sıradan zihin mutsuzluğa meyillidir. </st><st c="3534">Zihninizde bir mutsuzluk, bir sıkıntı, bir kasvet hissettiğiniz anda durun. </st><st c="3610">Gözlerinizi yumun, nefesinize odaklanın ve kendinizi hatırlayın. </st><st c="3675">Bedeninizi tarayın ve gergin olup olmadığına bakın. </st><st c="3727">Dikkatinizi ayak tabanlarınızdan yukarı, başınızın tepe noktasına kadar yavaş yavaş çıkarın. </st><st c="3820">Rast geldiğiniz bütün gergin noktaları rahatlatın. </st><st c="3871">Özellikle kasılmış yerler varsa, mesela çeneniz kilitlenmiş gibiyse veya dişlerinizi sıkıyorsanız, nefesinizi o bölgeye yollayın. </st><st c="4001">Soluk alıp veren yer sanki çenenizmiş gibi hissedin. </st><st c="4054">Nefesin sakinliğini, ılıklığını ve yumuşaklığını kullanarak kendinizi rahatlatın.</st></span></p>
			<p xml:lang="en-GB"><span xml:lang="tr-TR"><st c="4135">Sabah yataktan kalktığınız andan, şimdi gözlerinizi yummuş duruyor olduğunuz bu ana kadar yaşadığınız şeyleri gözden geçirin ve içlerinde en güzel, en keyifli olan hangisiyse, ona odaklanın. </st><st c="4327">Büyük bir şey olmasına gerek yok. </st><st c="4361">Belki en sevdiğiniz gömleğinizin tertemiz bir şekilde askıda durduğunu görüp sevindiniz ve işe onu giyip gittiniz, belki trafikte biri size yol verdi, belki hoşunuza giden bir mesaj aldınız. </st><st c="4552">Sizi keyiflendiren ve gülümseten her neyse –bir tane muhakkak vardır– onu bulun.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="4632">O duyguyu zihninizde tekrar canlandırın, duygunun büyüyüp tüm bedeninize yayıldığını hayal edin ve bir iki dakika boyunca kendinizi bu duyguyla doldurun.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4786">***</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4790">İkinci egzersiz: Kendinizi ne kadar çok hatırlarsanız, hayatı sıkıcı bulduğunuz anlar o kadar azalır. </st><st c="4893">Uykudan kalkan kişi otomatik pilotta hareket etmekten kurtulmuş kişidir. </st><st c="4966">Uyanık biri kendini kayıp, hayattan kopuk, cansız ve bıkkın hissetmez.</st></span></p>
			<p xml:lang="en-GB"><span xml:lang="tr-TR"><st c="5036">Her gün yapmak zorunda olduğunuz sıkıcı işleri düşünün ve içlerinde en sıkıcı olanı tespit edin. </st><st c="5134">Belki bir köpeğiniz var, onu bütün kalbinizle seviyorsunuz, ama onu gezdirmek size bir eziyet gibi geliyor. </st><st c="5242">Bu işe vakit ayırmayı hiç istemiyorsunuz, ama mecbursunuz.</st></span></p>
			<p xml:lang="en-GB"><span xml:lang="tr-TR"><st c="5300">Köpeğinizi gezdirirken sıkılıyorsunuz, çünkü uykudasınız. </st><st c="5359">Şimdi, bu sıkıcı işi bir de uyanıkken yapın. </st><st c="5404">Nefesinize odaklanın, kendinizi hatırlayın. </st><st c="5448">Köpeğinizin tasmasını takarken tasmanın elinizin içinde yarattığı hissi tümüyle fark edin. </st><st c="5539">Ayakkabılarınızın hangisini önce giydiğinize bakın, kapıyı tutarken elinizi, evden dışarı atılan adımınızı hissedin. </st><st c="5656">Zihninize üşüşen düşüncelerle ilgilenmeyin, hepsine karşı kayıtsız kalın. </st><st c="5730">Bu vakti köpeğinizi gezdirmeye ayırdınız ve sadece onu yapacaksınız. </st><st c="5799">Hiçbir duygu veya düşünce dikkatinizi ele geçiremeyecek.</st></span></p>
			<p xml:lang="en-GB"><span xml:lang="tr-TR"><st c="5855">Sokağa çıktığınızda çevrenize bakın. </st><st c="5893">Varsa etraftaki ağaçları, çiçekleri görün. </st><st c="5936">Eğer yeşillik yoksa taşları ve kaldırımları görün. </st><st c="5987">Attığınız her adımı tamamen bilinçli atın. </st><st c="6030">Uyanık kalın. </st><st c="6044">Zihniniz başka bir yere gittiğinde nefesinize odaklanın ve kendinizi geri getirin. </st><st c="6127">Gökyüzüne bakın. </st><st c="6144">Dikkatinizi bulutlara verin. </st><st c="6173">Güneşli bir günse güneşin bedeninizi nasıl ısıttığını hissedin. </st><st c="6237">Yağmur yağıyorsa üzerinize düşen her damlayı hissedin.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="6291">Çevrenizdeki insanları izleyin. </st><st c="6324">Gördüğünüz şeyler hakkında düşünmeyin, yorum yapmayın. </st><st c="6379">Zihnin alanına girmeyin. </st><st c="6404">Dikkatinizi duyularınıza odaklayın. </st><st c="6440">Kokuları, sesleri, renkleri bütünüyle algılayın.</st></span></p>
			<p xml:lang="en-GB"><span xml:lang="tr-TR"><st c="6488">Uyanık kaldığınız sürece kendinizi neşeli ve canlı hissettiğinizi göreceksiniz. </st><st c="6569">Köpeğinizin bile her zamankinden daha keyifli olduğunu fark ederseniz, şaşırmayın. </st><st c="6652">Size normalde sıkıcı gelen günlük bir işi kendinizi hatırlayarak olağanüstü güzel bir hale getirebilirsiniz. </st><st c="6761">Çöpü dışarı atmak gibi basit bir eylem bile uyanıkken zevkli hale gelir. </st><st c="6834">Çöp torbasını bağlarken ellerinizin hareketlerini hissedersiniz, dışarı çıkarken attığınız her adımı bütünüyle hissedersiniz. </st><st c="6960">Düşüncelere kapılmazsınız. </st><st c="6987">Çöpü atarken, yalnızca çöpü atarsınız ve bu müthiş keyifli bir işe dönüşür.</st></span></p>
			<p xml:lang="en-GB"><span xml:lang="tr-TR"><st c="7062">Can sıkıntısı bile dikkatinizi ona verdiğinizde son derece ilginç bir hale gelir. </st><st c="7145">Deneyin ve görün.”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="7163">“Ne dertler tanıdım kısa ömrümde Yalçındı  dert  da  ım aşamadım ki Ölüp gidece  im günün birinde Yaşımı sormayın yaşamadım ki.”</st></span></p>
			<p xml:lang="en-GB"><span xml:lang="tr-TR"><st c="7288">Selahattin Cesur</st></span></p>
		</div>
	<div id="charCountTotal" value="7305"></div></body>
</html>
