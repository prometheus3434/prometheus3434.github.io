<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1-2"><st c="0">Kozmosa Öyle Küskünüm ki...</st></p>
			<p xml:lang="en-GB"><span xml:lang="tr-TR"><st c="28">Yağmurlu bir gündü. </st><st c="49">Elimdeki şemsiyeye rağmen bayağı ıslanmıştım. </st><st c="95">Mama Nono kapıyı açtı, beni sevinçle karşıladı, sıkıca sarıldık ve içeri girdik.</st></span></p>
			<p xml:lang="en-GB"><span xml:lang="tr-TR"><st c="175">“Ayakkabılarını çıkarabilirsin” dedi. </st><st c="214">“Daha rahat edersin.” Dediğini yaptım. </st><st c="253">Şemsiyemi ayakkabılarımın yanında ku-</st></span></p>
			<p xml:lang="en-GB"><span xml:lang="tr-TR"><st c="290">rumaya bıraktım.</st></span></p>
			<p xml:lang="en-GB"><span xml:lang="tr-TR"><st c="307">“Gel, içeri geçelim. </st><st c="329">Sana bir çay yapacağım, ısınırsın.”</st></span></p>
			<p xml:lang="en-GB"><span xml:lang="tr-TR"><st c="364">Salon küçük ama sıcacık ve sevimliydi. </st><st c="404">Yere birkaç minder atılmıştı, pencere pervazlarının içlerinde mumlar yanıyordu.</st></span></p>
			<p xml:lang="en-GB"><span xml:lang="tr-TR"><st c="483">“Ne kadar güzel kokuyor” diye mutfağa doğru seslendim. </st><st c="539">“Tütsü mü yaktın?”</st></span></p>
			<p xml:lang="en-GB"><span xml:lang="tr-TR"><st c="557">Elinde bir fincan çay ve yüzünde tatlı bir gülümsemeyle döndü, “Evet!” dedi, fincanı uzattı. </st><st c="651">“Sandal ağacı. </st><st c="666">Beğendiğine sevindim.”</st></span></p>
			<p xml:lang="en-GB"><span xml:lang="tr-TR"><st c="688">Minderlere geçip, karşılıklı oturduk. </st><st c="727">Saatine baktı, “İlanda belirttiğim başlangıç vakti geldi” dedi. </st><st c="791">“Sanırım tek öğrencim sen olacaksın.”</st></span></p>
			<p xml:lang="en-GB"><span xml:lang="tr-TR"><st c="828">“Harika!” dedim, sırıttım.</st></span></p>
			<p xml:lang="en-GB"><span xml:lang="tr-TR"><st c="855">O sırada kapı çaldı. </st><st c="877">Bir başka öğrencinin geldiğini düşünüp, bozuldum. </st><st c="927">Mama Nono ile baş başa ders yapacağım diye sevinirken, hevesim kursağımda kalmıştı. </st><st c="1011">Mama Nono kalktı, kapıya gitti. </st><st c="1043">“Hoş geldiniz” dediğini ve birilerini içeri buyur ettiğini işittim. </st><st c="1111">Birkaç kişi miydiler? </st><st c="1133">Daha da bozulmuştum! </st><st c="1154">Kulak kesildim. </st><st c="1170">Kapıdan gelen sesleri dinliyor, gelenlerin nasıl kişiler olduğuna dair kendimce tahminler yürütmeye çalışıyordum.</st></span></p>
			<p xml:lang="en-GB"><span xml:lang="tr-TR"><st c="1283">“Şuna bir sor bakayım, hapishaneden kaçma derslerini kim veriyormuş?” dedi, buyurgan bir kadın sesi. </st><st c="1385">Diğeri, tam işitemediğim bir şeyler mırıldandı. </st><st c="1433">Ötekinin “Bu gariban öğretmen mi olmuş!” diye söylendiğini duyunca zihnimde bir şimşek çaktı.</st></span></p>
			<p xml:lang="en-GB"><span xml:lang="tr-TR"><st c="1526">Madam Bobogel, Konuşmayan Tavus Kuşu Camio romanımdaki karakterlerden birinin ismiydi. </st><st c="1614">Sözüm ona aydınlanmış bir ruhsal rehber olan bu kadın, kendini “Sonsuz Işık” olarak adlandırdığı uydurma bir yaratıcının tek elçisi ilan etmişti ve etrafında topladığı binlerce müridin mallarını mülklerini ellerinden almaya çalışmıştı. </st><st c="1850">Tam bir şarlatandı!</st></span></p>
			<p xml:lang="en-GB"><span xml:lang="tr-TR"><st c="1869">Madam Bobogel nefes almadan konuşuyordu: “Bildiğiniz gibi hesaplarım inceleme altında... </st><st c="1959">Müritlerimden aldığım bağışları bana çok görenler... </st><st c="2012">Sonsuz Işık şahidim olsun ki... </st><st c="2044">Bu serserilerde hiç mi kozmos korkusu yok?...”</st></span></p>
			<p xml:lang="en-GB"><span xml:lang="tr-TR"><st c="2090">Gelen, sahiden Madam Bobogel olabilir miydi? </st><st c="2136">İçimi bir telaş sardı. </st><st c="2159">Konuşulanları pür dikkat dinlemeye devam ettim.</st></span></p>
			<p xml:lang="en-GB"><span xml:lang="tr-TR"><st c="2206">“Sen artık gidebilirsin Tamas” dedi. </st><st c="2244">“Burada bir çeşit maskaralık dönüyorsa kâinat benden çalınan vaktin hesabını soracaktır. </st><st c="2333">Sonsuz Işık şahidim olsun ki ödediğim katılım ücretini faiziyle geri almasını çok iyi bilirim!”</st></span></p>
			<p xml:lang="en-GB"><span xml:lang="tr-TR"><st c="2428">Mama Nono son derece kibar bir şekilde “İlanda da açıkça belirttiğim gibi, katılım ücretsiz Madam Bobogel” dedi.</st></span></p>
			<p xml:lang="en-GB"><span xml:lang="tr-TR"><st c="2541">Bu ismi duyunca başımdan aşağı kaynar sular döküldü. </st><st c="2595">Oturduğum yerden fırlayıp kapıya koştum. </st><st c="2636">İşte karşımdaydı: Kısacık boylu, yusyuvarlak bir kadın... </st><st c="2694">Başına kartondan bir taç takmıştı –bir çocuğun doğum günü partisinde takacağı türden bir şey– ve sağ elinde sıkı sıkıya kavradığı plastik bir asa tutuyordu. </st><st c="2851">Üstü başı dökülüyordu. </st><st c="2874">Kıyafetleri göze batacak kadar eskimişti ve birçok yerlerine yamalar yapılmıştı. </st><st c="2955">Elimde olmadan gözüm aşağıya, ayakkabılarına doğru kaydı. </st><st c="3013">Onlar da son derece yıpranmış, yırtılmaya yüz tutmuş gibi görünüyorlardı. </st><st c="3087">Buna bir anlam veremedim, ama çok da üzerinde durmadım. </st><st c="3143">Böyle paçavralar giyinip gezmek, bu numaracının müritlerine sözüm ona mütevazı bir hayat sürdüğünü ispatlama yöntemlerinden biri olsa gerekti.</st></span></p>
			<p xml:lang="en-GB"><span xml:lang="tr-TR"><st c="3285">Karşılıklı durduk. </st><st c="3305">Manasız bir bakışla beni tepeden tırnağa süzdü, önemsiz biri olduğuma hükmetti. </st><st c="3385">Mama Nono’ya dönüp, “Peki bu maskara kim?” diye sordu, yüzünü ekşiterek. </st><st c="3458">“Yitik ve zavallı biri olduğu besbelli.” Söylenmeye devam etti. </st><st c="3522">“Böylelerini iyi bilirim” diye mırıldandı. </st><st c="3565">“Buram buram çürümüş balık kokarlar.”</st></span></p>
			<p xml:lang="en-GB"><span xml:lang="tr-TR"><st c="3602">“Çürümüş balık mı!” diye çıkıştım. </st><st c="3638">“Ne demek istiyorsunuz siz?”</st></span></p>
			<p xml:lang="en-GB"><span xml:lang="tr-TR"><st c="3666">“Sizi tanıştırmama müsaade edin” diyerek araya girdi Mama Nono. </st><st c="3731">“Kendisi bir yazardır.”</st></span></p>
			<p xml:lang="en-GB"><span xml:lang="tr-TR"><st c="3754">“Yazar mıymış?” diye sordu Madam Bobogel, küstah bir ifadeyle. </st><st c="3818">Bu soruyu da bana değil Mama Nono’ya yöneltmişti. </st><st c="3868">Sanki ben orada değilmişim gibi davranmaya devam ediyordu. </st><st c="3927">“Ne yazmış?”</st></span></p>
			<p xml:lang="en-GB"><span xml:lang="tr-TR"><st c="3939">“Belki romanlarımdan birini okumuşsunuzdur Madam Bobogel!” dedim, imalı bir sesle. </st><st c="4023">“Konuşmayan Tavus Kuşu Camio’yu mesela?”</st></span></p>
			<p xml:lang="en-GB"><span xml:lang="tr-TR"><st c="4063">Keyifsiz bir şekilde dudak büküp, “Konuşmayan Tavus Kuşu Camio” diye tekrarladı. </st><st c="4145">Durdu, düşündü. </st><st c="4161">“Hayal meyal anımsar gibiyim. </st><st c="4191">Bir sabah tüm dünyadaki insanların alınlarında birer sayıyla uyandıkları roman değil miydi o?”</st></span></p>
			<p xml:lang="en-GB"><span xml:lang="tr-TR"><st c="4285">“Evet!” dedim, “Ta kendisi!”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="4314">“Berbat bir hikâyeydi” dedi, burun kıvırdı. </st><st c="4359">“Emeklerinize çok yazık olmuş doğrusu.” Sonra Mama Nono’ya döndü, “Bir gün bir roman yazacak olsaydım, bugüne kadar yazdıklarımın en güzeli olurdu” dedi.</st></span></p>
			<p xml:lang="en-GB"><span xml:lang="tr-TR"><st c="4512">İyice tepem atmıştı. </st><st c="4534">Mama Nono’nun kolundan tuttum, “Bir dakika özel konuşabilir miyiz lütfen?” diye sordum.</st></span></p>
			<p xml:lang="en-GB"><span xml:lang="tr-TR"><st c="4621">Mama Nono yüzümdeki dehşetli ifadeyi görünce, Madam Bobogel’e, “Siz içeri geçip oturun sevgili madam” dedi. </st><st c="4730">“Biz de hemen geliyoruz.”</st></span></p>
			<p xml:lang="en-GB"><span xml:lang="tr-TR"><st c="4755">Madam Bobogel, “Tamam, ama geç kalmayın, çünkü hapishaneden kaçma yöntemlerini acilen öğrenmem gerekiyor!” deyip, sayıklarcasına konuşmayı sürdürerek salona doğru yürüdü. </st><st c="4927">Büyük bir iştahla, aralıksız bir şekilde kendinden bahsediyordu: “Bildiğiniz gibi bir zamanlar kozmosun kraliçesiydim... </st><st c="5048">Beni hapse atacak olurlarsa karmaları kokuşur, çakraları buruşur... </st><st c="5116">İlahi başımda gerçek bir taç taşıdığım vakit tüm dünya önümde diz çökmüştü... </st><st c="5194">Şimdilerde kozmosa küskün olduğum için... </st><st c="5236">Sonsuz Işık’ın elçisi olduğum unutuluyor mu acaba?... </st><st c="5290">Doğuştan gelen kozmik kraliçelik hakkımın çalındığını da hatırlatmak isterim... </st><st c="5370">Kutlu mutlu varlığım... </st><st c="5394">Bana bir sandviç ve çeşitli kurabiyeler ikram edilmeyecekse... </st><st c="5457">Bu kursa katılmak için bir servet ödedim ve...”</st></span></p>
			<p xml:lang="en-GB"><span xml:lang="tr-TR"><st c="5504">Yalnız kaldığımız anda bir hışımla Mama Nono’ya döndüm, “Sevgili madam mı!” dedim sitemkâr bir sesle. </st><st c="5607">“Ciddi olamazsın!”</st></span></p>
			<p xml:lang="en-GB"><span xml:lang="tr-TR"><st c="5625">“Sakin ol!” dedi Mama Nono. </st><st c="5654">Bıyık altından gülmeye devam ediyordu. </st><st c="5693">Anlaşılan, ikimizin tartışması komiğine gitmişti.</st></span></p>
			<p xml:lang="en-GB"><span xml:lang="tr-TR"><st c="5742">“Güldüğüne inanamıyorum!” dedim, küskün bir tavırla. </st><st c="5796">“Onu buradan göndermek zorundasın! </st><st c="5831">Aynı salonda oturmamıza imkân, ihtimal yok. </st><st c="5875">Buna katlanamam!”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="5892">Gözlerimin içine baktı, kıkırdadı. </st><st c="5928">Müthiş derecede canım sıkılmıştı. </st><st c="5962">Çok ters bir bakışla karşılık verdim.</st></span></p>
			<p xml:lang="en-GB"><span xml:lang="tr-TR"><st c="5999">İçeriden Madam Bobogel’in sesi yükseliyordu: “Bu rezil derecede tuhaf ve acınacak derecede küçük salon buram buram çürümüş balık kokuyor!”</st></span></p>
			<p xml:lang="en-GB"><span xml:lang="tr-TR"><st c="6138">“Zor bir kişilik olduğunu kabul ediyorum” dedi Mama Nono, güldüğünü belli etmemeye çalışarak. </st><st c="6233">“Ama buraya hangi amaçla geldiğini unutmamalısın. </st><st c="6283">Hoşlanmadığın durumlara ve hoşlanmadığın kişilere karşı tahammüllü olmayı öğrenirken pratik yapabilmen için ondan daha uygun birini düşünemiyorum. </st><st c="6430">Ekmek yapmak için maya ne kadar gerekliyse, Madam Bobogel de bu kurs boyunca senin için o kadar gerekli.”</st></span></p>
			<p xml:lang="en-GB"><span xml:lang="tr-TR"><st c="6535">Boynumu büktüm. </st><st c="6552">Yardım dileyen gözlerle bakarak “Başka kim olursa razıyım” dedim. </st><st c="6618">“Lütfen! </st><st c="6627">Yeter ki o olmasın!”</st></span></p>
			<p xml:lang="en-GB"><span xml:lang="tr-TR"><st c="6647">Birden ciddileşti. </st><st c="6667">“Çocuk gibi davranma!” dedi otoriter bir sesle. </st><st c="6715">“Daha fazla tartışarak vakit kaybetmeyelim. </st><st c="6759">Dersime katılmak isteyen bir öğrenciyi geri çevirmem söz konusu değil.”</st></span></p>
			<p xml:lang="en-GB"><span xml:lang="tr-TR"><st c="6830">Anlaşılan, hiç umut yoktu. </st><st c="6858">Başımı önüme eğdim ve yenik bir şekilde Mama Nono’nun ardından salona girip, minderime oturdum. </st><st c="6954">Kurs boyunca Madam Bobogel’in oturduğu tarafa hiç bakmamaya karar vermiştim. </st><st c="7031">Kendimi onun orada olmadığına inandırmam ne kadar zor olabilirdi?</st></span></p>
			<p xml:lang="en-GB"><span xml:lang="tr-TR"><st c="7096">“Burası berbat bir yer!” dedi Madam Bobogel. </st><st c="7142">“Kursa katılmak için bir servet ödememiş olsaydım derhal çekip giderdim doğrusu!”</st></span></p>
			<p xml:lang="en-GB"><span xml:lang="tr-TR"><st c="7223">Kendimi tutamadım, “Kursun bedava olduğunu pekâlâ biliyorsunuz!” diye söylendim.</st></span></p>
			<p xml:lang="en-GB"><span xml:lang="tr-TR"><st c="7304">Plastik asasıyla başıma vurdu ve “Paramı nereye harcadığımı benden daha iyi bilecek değilsin!” dedi. </st><st c="7406">“Karması kokuşuk, çakrası buruşuk yazar bozuntusu seni!”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="7462">“Hayal içinde akıp geçti ömrü derbederim Bakıp bakıp da o maziye şimdi ah ederim.”</st></span></p>
			<p xml:lang="en-GB"><span xml:lang="tr-TR"><st c="7545">N. </st><st c="7549">Hilmi Özeren</st></span></p>
		</div>
	<div id="charCountTotal" value="7561"></div></body>
</html>
