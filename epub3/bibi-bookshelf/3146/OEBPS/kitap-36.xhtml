<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-36</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8-2"><st c="0">Aptalca Bencillik, Akıllıca Bencillik</st></p>
			<p xml:lang="en-GB"><span xml:lang="tr-TR"><st c="38">“Zihnini izleyen insan çok beklenmedik ve çok şaşırtıcı bir şeyle karşılaşır” dedi Mama Nono. </st><st c="133">“Zihnine bakan kişi, kalbini keşfeder. </st><st c="172">Kalp daha evvel elbette yok değildir. </st><st c="210">Her insanda sınırsız ve koşulsuz sevgiyle dolu bir kalp vardır, fakat uykuda olan insanların kalpleri sahte kişiliklerinin gölgesinde kalmıştır. </st><st c="355">İnsanın karanlık tarafı, yüreğindeki sevgiyle temas edebilmesine engel olur. </st><st c="432">Bencillik, hırs, kıskançlık, açgözlülük, korkular ve arzular kalple olan iletişim yollarını kapatır. </st><st c="533">Zamanla sevgi ve şefhat kalbin derinliklerine gömülür, ulaşılamaz bir hale gelirler.</st></span></p>
			<p xml:lang="en-GB"><span xml:lang="tr-TR"><st c="617">Zihnini eğiten kişi, kendi karanlık tarafının içinden geçer ve kalbine ulaşır. </st><st c="697">O artık insanları rakip veya düşman olarak değil, tıpatıp kendisine benzeyen, acı çeken ve yaralı varlıklar olarak görür. </st><st c="819">Kendini izleyen kişinin şefhati ve hoşgörüsü zaman içinde çoğalır, bütün canlıları kapsayacak şekilde çevresine yayılır.</st></span></p>
			<p xml:lang="en-GB"><span xml:lang="tr-TR"><st c="939">‘İnsanları sevmelisiniz’ diyerek kimseye sevgi aşılanamaz. </st><st c="999">Sevgi, bir görev değildir ve dışarıdan telkinlerle öğretilemez. </st><st c="1063">Sevgi insanın doğasında vardır, saf ve bozulmamış bir halde keşfedilmeyi, ortaya çıkarılmayı beklemektedir. </st><st c="1171">Onu ortaya çıkarmak için kişinin kendi içine dönüp bakması gerekmektedir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1244">Sahte kişilik size daima aynı şeyi söyler: ‘Mutlu olmak istiyorsan yalnızca kendinle ilgilen ve kendi arzularını tatmin et. </st><st c="1369">Dünyadaki en önemli kişi sensin!’ Bu, sahte kişiliğin kendi varlığını devam ettirebilmek için söylediği büyük bir yalandır ve dünyadaki ıstırapların birçoğu sizin bu yalana inanmanızdan kaynaklanır. </st><st c="1568">İnsanın en büyük hatası kendini fazla önemsemesi ve bencilce davranarak, yalnızca kendine hizmet edip, kendi çıkarlarına göre hareket ederek mutlu olabileceğini zannetmesidir. </st><st c="1744">Bu, bencilliğin aptalca olan türüdür.</st></span></p>
			<p xml:lang="en-GB"><span xml:lang="tr-TR"><st c="1781">Gerçekte yalnızca bencilliğini fethetmiş olan, kendini çok fazla önemsemeyen ve diğer insanlara karşı yüreği şefhatle dolabilen kişi özgürlüğü ve mutluluğu tadabilir. </st><st c="1949">Sahte kişiliğinin boyunduruğundan kurtulan bir insan kendisine olan takıntısından da kurtulur ve böylece kendi kusurlarını inkâr etmeyi, kendini yargılamayı ve kendine acımayı bırakır. </st><st c="2134">Onun artık bir dilenci gibi başka insanlardan sevgi, övgü ve beğeni toplamaya ihtiyacı yoktur. </st><st c="2229">Bunlar çok büyük özgürlüklerdir. </st><st c="2262">Normalde herkes aklını kendisiyle bozmuş vaziyettedir ve sahte kişiliğinin pençesinde olan bir kişi kalbindeki en büyük yeri kendisi zannettiği sahte kişiliğine ayırır. </st><st c="2431">Uyanıp kendini hatırlayan bir insanın kalbi ise otomatikman genişler. </st><st c="2501">Aslında kalp müthiş derecede esnektir; içine evrendeki bütün canlıları sığdırabileceğiniz kadar genişleyebilir.</st></span></p>
			<p xml:lang="en-GB"><span xml:lang="tr-TR"><st c="2612">Sadece kendini düşünen ve her şeyden çok kendini önemseyen bencil bir insan eninde sonunda, kaçınılmaz olarak hayal kırıklığına ve yıkıma uğrayacaktır, çünkü onunki aptalca bencilliktir. </st><st c="2800">Bir de akıllı benciller vardır. </st><st c="2832">Onlar, kendilerini çok önemsemezler ve hayatı çok ciddiye almazlar. </st><st c="2900">İçinde bulundukları koşullar ne olursa olsun mizah duygularını asla yitirmezler ve başarısızlıktan yılmazlar. </st><st c="3010">Bu, kendilerini sevmedikleri anlamına gelmez. </st><st c="3056">Onlar kendilerini akılsızca, kendilerine ıstırap çektirecek şekilde değil, bilgece severler. </st><st c="3149">Kendilerini tanımak ve zihinlerini eğitmek için çaba harcarlar.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3212">Sahte kişiliklerine sıkı sıkıya yapışmayı bırakmışlardır. </st><st c="3271">Böylece hayatın her alanında başarılı olmak adına kendilerini yıpratmazlar, başkalarının hayranlığını kazanmak uğruna çırpınarak vakit kaybetmezler ve başarısız oldukları zaman büyük bir yıkıma uğramazlar. </st><st c="3477">Kendini izleyen kişilerin takındıkları zihinsel tavırlar onlara zarafet kazandırır. </st><st c="3561">Onlar, bütün insanları ve bütün canlıları sevebilmenin zevkini tatmışlardır. </st><st c="3638">Bu zevkin başka arzuların tatmininden daha büyük ve daha kalıcı bir mutluluk getirdiğini gördükleri için kalplerini açık tutmaya ve zihinlerini izlemeye devam ederler. </st><st c="3806">Ayrıca içlerindeki düşmanlık güçlerini de kontrol altına alırlar, çünkü çatışma barındırmayan bir zihnin ne kadar hafif ve neşeli olduğunu da görmüşlerdir. </st><st c="3962">Siz onları kızdırdığınız zaman bile size kızmazlar, çünkü size kızamayacak kadar bencildirler. </st><st c="4057">Zihinlerini öfheyle doldururlarsa kendilerinin zararlı çıkacağını bilirler. </st><st c="4133">Kendi zihinlerini incitmemek uğruna sabırlı ve sakin davranırlar; haklı oldukları zaman bile çatışmaya girmez, kavgaya tutuşmazlar. </st><st c="4265">İnsanları aldatmamak ve incitmemek için büyük bir özen gösterirler. </st><st c="4333">Bu tür davranışların her şeyden çok kendi içsel dünyalarına zarar vereceğinin farkına varmışlardır. </st><st c="4433">İyiliğin daima kötülükten daha değerli bir şey kazandığını, zihinsel huzur kazandığını bilirler. </st><st c="4530">Başkalarının hatalarını da yalnızca kendi huzurlarını korumak için  bile olsa, gönülden affederler.</st></span></p>
			<p xml:lang="en-GB"><span xml:lang="tr-TR"><st c="4628">Kendilerine zarar veren duyguları, kederleri, üzüntüleri, kızgınlıkları, pişmanlıkları ve kırgınlıkları zihinlerinde depolamazlar. </st><st c="4760">Üstelik insanların zihinlerinin nasıl çalıştığını bildikleri için onların incitici sözlerinden ve davranışlarından kolayca alınıp darılmazlar.</st></span></p>
			<p xml:lang="en-GB"><span xml:lang="tr-TR"><st c="4902">Uyanık olan ve kendini hatırlayan kişi başkalarının mutluluğuyla mutlu olabilmeyi öğrenir. </st><st c="4994">Her zaman hakkaniyet li, şefhatli ve merhametli bir şekilde davranmaya çalışır. </st><st c="5074">Bu, bencilliğin akıllı olan türüdür. </st><st c="5111">Lütfen siz de bencil olun, ama bu tarife uyan şekilde, yani iyi yolda. </st><st c="5182">Kendiniz için daima iyi olanı isteyin ve sizin için iyi olan uğrunda çalışıp çabalayın. </st><st c="5270">Sizin için kötü olan şeyleri yapmayı bırakın. </st><st c="5316">Bütün içsel gücünüzü toplayın ve size zarar veren her türlü eylemi sonsuza dek terk edin. </st><st c="5406">Gerçekten iyi olanla, görünüşte iyi olanı ayırt etmeyi öğrenin.</st></span></p>
			<p xml:lang="en-GB"><span xml:lang="tr-TR"><st c="5469">Her an hayatın size sunabileceği bir güzellik ve zarafet işareti için uyanık olun. </st><st c="5553">Mutluluk ile sizin aranızda duran bütün engelleri yok edin ve kendi mutluluğunuzun ustası olun. </st><st c="5649">Varoluş, sevinç denilen kumaştan biçilmiştir. </st><st c="5695">Siz de keyifli, neşeli, sevinçli olun ve her sevincinizi paylaşın. </st><st c="5762">Enerjinizi doğru şekilde kullanın. </st><st c="5797">Mutluluğunuzun hizmetine vermediğiniz enerji, mutsuzluğunuzu besler, çünkü enerjinin muhakkak şu veya bu şekilde harcanması gerekir. </st><st c="5930">Mutluluk, mevcut zihin yapınızla size kendiliğinden gelmez. </st><st c="5990">O, şans eseri gelip, şanssızlıktan ötürü giden bir şey değildir. </st><st c="6055">Mutlu olmanız için kendi üzerinizde çalışmanız, zihninizi eğitmeniz gerekiyor. </st><st c="6134">İçsel çatışmalardan arınmanız ve yaşamla uyumlu bir hale gelmeniz gerekiyor.</st></span></p>
			<p xml:lang="en-GB"><span xml:lang="tr-TR"><st c="6210">Kendinizi içsel mahşerinizden, dedikodularınızdan, şikâyetlerinizden, olumsuzluklarınızdan, intikam planlarınızdan, sonsuzca tekrarlayıp duran ve içsel dengenizi bozmaktan başka bir işe yaramayan psiko-dramalarınızdan arındırın.</st></span></p>
			<p xml:lang="en-GB"><span xml:lang="tr-TR"><st c="6439">Çatışmalar, kavgalar ve tartışmalar zihinsel gerilime neden olur. </st><st c="6506">Zihninizin kışkırtmalarına ve ayartmalarına kapılmayın. </st><st c="6562">Ayartma hiçbir zaman dışarıdan gelmez. </st><st c="6601">Bir şeytan gelip sizi ayartmaz, şeytanlaşan ve öç almak isteyen daima sizin ken di eğitimsiz, disiplinsiz zihninizdir. </st><st c="6720">Öfhe, nefret, kıskançlık  ve bencillik gibi size zarar veren ve zihninizin düşmanı olan duygulardan uzak durduğunuz zaman zihniniz sabunlu suyun içinde tutulan bir giysi gibi temizlenir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="6905">Kişilerin kalbindeki iyiliğe güvenmek, onların iyiliğinin ortaya çıkmasını sağlar. </st><st c="6989">Bakışlarınızı hiçbir zaman insanların içindeki karanlığa ve kötülüğe odaklamayın. </st><st c="7071">Bu, yalnızca kötülüğü güçlendirir. </st><st c="7106">Hiç kimse tamamen ve her zaman kötü değildir. </st><st c="7152">Herkes temel iyilikle ve sevgiyle dolu olmayı hak eder, çünkü bu var olmanın en doğal, en güzel, en sevinçli biçimidir. </st><st c="7272">Mutsuz olan insanlara karşı daima şefhatli olun. </st><st c="7321">‘Etkin şefkat’ kederli olan canlılara hizmet etmek demektir ve başkalarına yardım etmek sizin yüreğinizi genişletir. </st><st c="7438">İnsanlara yardım etmek için şartlar öne sürmemelisiniz ve şefhatinizi bazı kişilere gösterip, diğerlerinden esirgememelisiniz.</st></span></p>
			<p xml:lang="en-GB"><span xml:lang="tr-TR"><st c="7564">Uyanık olan bir insan sadece iyi bir insan değildir, bundan çok daha fazlasıdır. </st><st c="7646">İyi bir insan için iyilik her şeydir; uyanık olan bir insan içinse iyilik sadece bir yan üründür. </st><st c="7744">Kendinizi hatırladığınız ve zihninizi izlediğiniz zaman iyilik sizi bir gölge gibi takip eder. </st><st c="7839">O zaman iyi olmak için bir çaba göstermenize gerek kalmaz çünkü iyilik sizin doğanız olur. </st><st c="7930">Varlığınızdan iyiliğin doğal bir şekilde akması, uyanık olmanın bir yan ürünüdür. </st><st c="8012">Ağaçların yeşil olması gibi siz de iyi olursunuz.”</st></span></p>
			<p xml:lang="en-GB"><span xml:lang="tr-TR"><st c="8062">Mama Nono bir an durakladı. </st><st c="8091">Gözleriyle bizi taradı, hâlâ orada olduğumuzdan ve bütün dikkatimizi ona verdiğimizden emin olmak istiyordu. </st><st c="8200">Madam Bobogel durduk yere biraz homurdandı. </st><st c="8244">Sonra yüzünü ekşitti ve başındaki karton tacı eliyle düzeltti. </st><st c="8307">İlk günden beri başında duran tuhaf tacı hiç çıkarmamış, sağ elinde tuttuğu plastik asayı asla bırakmamıştı. </st><st c="8416">Bir önceki derste giydiği, kendine küçük gelen, pahalı ve şık elbiseleri çıkarmış, yine her zamanki paçavralarına bürünmüştü. </st><st c="8542">Bu sırada onu izlediğimi fark etti ve gözlerini kısıp, meydan okuyan bir bakış attı. </st><st c="8627">Hemen gözlerimi kaçırdım.</st></span></p>
		</div>
	<div id="charCountTotal" value="8652"></div></body>
</html>
