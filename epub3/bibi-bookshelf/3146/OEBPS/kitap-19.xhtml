<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-19</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4-2"><st c="0">Hayaletleri Beslemek Tehlikeli ve Yasaktır</st></p>
			<p xml:lang="en-GB"><span xml:lang="tr-TR"><st c="43">“Sizi endişeli, vesveseli, kaygılı ve mutsuz kılan şey zihninizdir” dedi Mama Nono. </st><st c="128">“Geleceğe dair beklentilerinizin gerçekleşmeme ihtimali sizi kaygılandırır. </st><st c="204">Üstelik ileride başınıza kötü bir şeyler gelmesi olasılığı vardır ve mümkün olan bütün felaket senaryolarını sürekli zihninizde canlandırırsınız. </st><st c="350">Geleceğin getireceklerine dair endişelerinizin yanı sıra geçmişte yaşadığınız acıların, yaptığınız tartışmaların, kayıplarınızın ve hayal kırıklıklarınızın hatıraları da size rahat vermezler. </st><st c="542">Üzücü anılar tekrar tekrar ortaya çıkar, sizi ilk yaşandıkları zaman ettikleri gibi mutsuz ederler.</st></span></p>
			<p xml:lang="en-GB"><span xml:lang="tr-TR"><st c="641">Normalde aynı filmi para verip yüz defa izlemezsiniz, ama aynı kötü hatırayı zihninizde yüz defa...”</st></span></p>
			<p xml:lang="en-GB"><span xml:lang="tr-TR"><st c="742">Madam Bobogel söylenmeye başladı: “Normalde para verip aynı lafları yüz defa dinlemeyiz, gel gelelim bugün de hep daha evvel duyduğumuz... </st><st c="882">Hapishane konusundan eser yok ve... </st><st c="918">Kutsal aklımı oynatırsam kâinata kim hesap verecekmiş... </st><st c="975">Üstelik bu sabah kek de ikram edilmemiş olması... </st><st c="1025">Kurs ücretini geri istemem an meselesiyken... </st><st c="1071">Buram buram çürümüş balık kokan bir ortamda sürünen çok yüce bir madam...”</st></span></p>
			<p xml:lang="en-GB"><span xml:lang="tr-TR"><st c="1145">Mama Nono bu sözlere kulak asmadı, konuşmasına kaldığı yerden devam etti:</st></span></p>
			<p xml:lang="en-GB"><span xml:lang="tr-TR"><st c="1219">“Zihniniz kötü hatıralarınızı tekrar tekrar ortaya çıkarır ve size her defasında aynı sıkıntıyı, aynı üzüntüyü yeniden yaşatır. </st><st c="1348">Rahatsızlık verici bir anı belirdiği anda hemen dikkatinizi ona verir ve üzerinde düşünmeye, yorumlar yapmaya başlarsınız. </st><st c="1471">Mesela, bir arkadaşınızla veya sevgilinizle ettiğiniz kavga birdenbire tekrar ortaya çıkar ve siz ettiğiniz kavganın anısına hemen dört elle sarılır, her şeyi bir kez daha, en baştan yaşamaya başlarsınız. </st><st c="1676">Üstelik bu defa orijinal kavganıza yepyeni pişmanlıklar da eklemişsinizdir: ‘Keşke o bana şöyle dediğinde ben de böyle deseydim...’ ‘Ben öyle deseydim o da böyle derdi. </st><st c="1845">O zaman ben de derdim ki...’</st></span></p>
			<p xml:lang="en-GB"><span xml:lang="tr-TR"><st c="1873">Böylece, hayal gücünüzle süsleyerek güzelce baharatladığınız aynı yemeği bir defa daha yersiniz. </st><st c="1971">Fakat yemek bayat ve zehirlidir. </st><st c="2004">İlk defasında olduğu gibi yine midenize oturacak ve sizi hasta edecektir.</st></span></p>
			<p xml:lang="en-GB"><span xml:lang="tr-TR"><st c="2077">Kimi zaman da geçmişte yaptığınız bir hata, birine söylediğiniz kötü bir söz, onarılmaz zararlar veren kaba bir davranışınız zihninizde canlanır ve sizi ele geçirip, ıstırap çektirmeye başlar. </st><st c="2271">Suçluluk duygusuyla, utançla, pişmanlıkla yanarsınız. </st><st c="2325">Şunu unutmayın ki: Siz düşünceleriniz değilsiniz, davranışlarınız değilsiniz ve bir zamanlar söylemiş olduğunuz sözler de değilsiniz. </st><st c="2459">Bir hata yaptınız, ama o geçmişte kaldı ve onun yol açtığı acıyı her gün yeniden çekmek zorunda değilsiniz. </st><st c="2567">Siz belli bir anıyı ne kadar çok hatırlarsanız, zihniniz de o aynı anıyı tekrar tekrar arşivden çıkarıp önünüze koymaya o denli programlanır. </st><st c="2709">Bu şekilde bir ‘kendine eziyet etme’ alışkanlığınız oluşur. </st><st c="2769">Böylece yavaş yavaş o anıya ve onun beraberinde getirdiği üzüntülü duygulara bağımlı hale gelirsiniz. </st><st c="2871">Dikkat ederseniz çevrenizdeki bazı kişilerin bazı kederlerden zevk alırmış gibi bir halleri olduğunu fark edebilirsiniz. </st><st c="2992">Bunun nedeni bağımlılıklarıdır. </st><st c="3024">Zihinsel bir bağımlılık bir kere oluştuktan sonra müthiş derecede güçlenir. </st><st c="3100">Onu her tekrar edişinizde gücünü daha da artırır, pekiştirir. </st><st c="3162">Bir süre sonra zihinsel bağımlılık sizi tamamen ele geçirir ve üzerinizde neredeyse fiziksel madde bağımlılığı kadar büyük bir hâkimiyet kurar.</st></span></p>
			<p xml:lang="en-GB"><span xml:lang="tr-TR"><st c="3305">Kendinize geçmişte yaptığınız hatalar yüzünden eziyet etmeye bir son vermelisiniz. </st><st c="3389">Acı verici hatıraları düşünmek hiçbir şekilde işinize yaramayan, yalnızca yaşama sevincinizi gölgeleyen, enerjinizi boşa harcayan, anlamsız ve gereksiz bir zihinsel faaliyettir. </st><st c="3567">Bir çocuğun yaptığı bir yanlışı ona defalarca hatırlatmaz, yanlışını sürekli yüzüne vurmazsınız. </st><st c="3664">Kendinize de bir çocuğa yaklaşır gibi yaklaşmalı ve ona göstereceğiniz anlayışı ve şefhati kendinizden asla esirgememelisiniz.</st></span></p>
			<p xml:lang="en-GB"><span xml:lang="tr-TR"><st c="3790">Sizi mutsuz eden travmatik olayların hatıralarını zihninizde defalarca canlandırmayı da bırakmanız gerekiyor. </st><st c="3901">Sevgiliniz sizi kaç defa terk etti? </st><st c="3937">İşinizden kaç defa kovuldunuz? </st><st c="3968">O dayağı kaç defa yediniz? </st><st c="3995">O hakareti kaç defa işittiniz? </st><st c="4026">En yakın arkadaşınız size kaç defa ihanet etti? </st><st c="4074">O kazayı veya hastalığı kaç defa geçirdiniz?</st></span></p>
			<p xml:lang="en-GB"><span xml:lang="tr-TR"><st c="4118">Bir okur sorusu geldi, buyurun sizi dinliyoruz.”</st></span></p>
			<p xml:lang="en-GB"><span xml:lang="tr-TR"><st c="4167">“Merhaba. </st><st c="4178">Bizi üzen anılardan dikkatimizi çekmemiz gerektiğini söylediniz. </st><st c="4243">Yakın zamanda çok sevdiğim bir dostum geçirdiği bir kaza sonucu vefat etti. </st><st c="4319">Onu düşünmek elbette beni çok üzüyor, ama üzüldüğüm için dostumu hatırlamaktan vazgeçecek halim yok. </st><st c="4420">Öyle değil mi?”</st></span></p>
			<p xml:lang="en-GB"><span xml:lang="tr-TR"><st c="4435">“Öncelikle size başsağlığı ve sabır diliyorum” dedi Mama Nono. </st><st c="4499">“Çok önemli bir soru sordunuz. </st><st c="4530">Sevdiklerinin ölümü, insanların çektiği en büyük acılardan biridir ve kaçınılması mümkün olmayan, herkesin muhakkak yaşadığı bir acıdır. </st><st c="4667">Kaybettiğiniz sevdiklerinizi sevgiyle anarsınız ve onlar aklınıza geldiğinde kalbiniz büyük bir şefhatle, derin bir hasretle dolar. </st><st c="4799">Akıp giden yıllar sevginizden hiçbir şey eksiltmez ve onları daima kalbinizin en özel köşesinde yaşatmaya devam edersiniz. </st><st c="4922">Bu, acınızı yaşamanın en doğal ve en sağlıklı yoludur.</st></span></p>
			<p xml:lang="en-GB"><span xml:lang="tr-TR"><st c="4976">Kaybettiğiniz yakınlarınızı anarken beraber geçirdiğiniz güzel günlere ve paylaştığınız mutlu, neşeli zamanlara odaklanın. </st><st c="5100">Eğer onları bir hastalık yüzünden kaybettiyseniz ve acı çektiklerine şahit olduysanız, onların çektikleri acıları tekrar tekrar düşünerek kendinize eziyet etmeyin. </st><st c="5264">Eğer onları bir kaza sonucu yitirdiyseniz, zihninizin ‘Böyle değil, şöyle olsaydı kaza geçirmezdi’ senaryoları kurmasına müsaade etmeyin. </st><st c="5402">Dikkatinizi onların çektikleri ıstıraplara değil, onlarla ilgili sahip olduğunuz en güzel anılara yöneltin. </st><st c="5510">Eğer içinizde onlara karşı bir suçluluk duygusu taşıyorsanız, bu duygudan derhal kurtulmanız gereklidir. </st><st c="5615">Belki hiçbir suç işlememişsinizdir, belki de işlediğiniz bir suç sahiden vardır. </st><st c="5696">Bir şey değiştirmez. </st><st c="5717">Hata geçmişte yapılmıştır ve bugün o eski hata yüzünden kendinizi cezalandırmaya devam etmenizin hiçbir anlamı yoktur. </st><st c="5836">Üstelik artık karşınızda özür dileyebileceğiniz biri de bulunmadığı için hepten çaresiz kaldığınızı düşünürsünüz.</st></span></p>
			<p xml:lang="en-GB"><span xml:lang="tr-TR"><st c="5949">İçinizde sizi cayır cayır yakan bir vicdan azabı varsa onu taşımayı derhal bırakmanız gerekiyor. </st><st c="6047">Acı çekmek başka bir şey, o acıya ekstra ıstıraplar eklemek başka bir şeydir. </st><st c="6125">Çekmek mecburiyetinde olduğunuz gerçek bir acıya hayali katkılarda bulunmayın. </st><st c="6204">Onu zihninizin ürünü hikâyelerle süsleyip püsleyip, abartılı hallere sokmayın. </st><st c="6283">Size zarar veren duygulardan kurtulmak için neler yapabileceğinizi iki gün sonra detaylı bir şekilde konuşacağız. </st><st c="6397">Son olarak, kaybettiğiniz yakınlarınıza adayabileceğiniz bir çalışma önermek istiyorum. </st><st c="6485">Gün içinde yapacağınız bütün güzel, faydalı ve sevgi dolu eylemleri onlara hediye edebilirsiniz.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="6581">Sözgelimi, annenizi kaybettiniz ve o hayvanları çok seven biriydi... </st><st c="6651">Sokakta gördüğünüz sahipsiz bir hayvanı besleyebilir, bu eylemi annenize hediye edebilirsiniz. </st><st c="6746">‘Hayvanları besleyen ben değilim. </st><st c="6780">Onlara yemek veren el, annemin elidir’ diyebilirsiniz. </st><st c="6835">Şefhat dolu her hareketinizi –bir yaşlının poşetlerini taşımasına yardım etmek, otobüste birine yerinizi vermek kadar basit bile olsa– kaybettiğiniz yakınlarınıza armağan olarak yollayabilirsiniz. </st><st c="7032">Verilen armağanların sevdiklerinize ulaşıp ulaşmadığı konusuna hiç aldırmayın. </st><st c="7111">Mühim olan, sizin o armağanları sevgi dolu bir kalple, hevesle, can atarak veriyor olmanızdır. </st><st c="7206">Böyle bir armağan verilirken, armağanı veren kişi muhakkak kendini hatırlar, muhakkak uyanıktır. </st><st c="7303">Bu sayede kendinize de bir armağan vermiş olursunuz: Bir an daha uyanık kalmış olma armağanı.”</st></span></p>
			<p xml:lang="en-GB"><span xml:lang="tr-TR"><st c="7397">Okur, yanıt için teşekkür edip ayrıldı ve Mama Nono kaldığı yerden devam etti:</st></span></p>
			<p xml:lang="en-GB"><span xml:lang="tr-TR"><st c="7476">“Eskiden yaşanan olaylar yüzünden bugün hâlâ kendine acımak da son derece zehirli bir zihinsel alışkanlıktır. </st><st c="7587">Belki geçmişte başınıza kötü bir şey geldi, belki berbat bir çocukluk geçirdiniz, hatta belki duygusal veya fiziksel şiddet gördünüz. </st><st c="7721">Bütün bunlar artık yoklar. </st><st c="7748">Geçmişte kaldılar, öldüler, bir avuç kül oldular. </st><st c="7798">Aslında çoktan ölmüş olan o acı olayları hâlâ canlı tutan tek şey sizin onları zihninizde yeniden canlandırıp durmanızdır. </st><st c="7921">Onları besleyen, onlara güç veren tek şey sizsiniz. </st><st c="7973">Geçmiş acıların hayaletlerini evinize doldurmaktan, her gün ayrı bir ‘kendine acıma partisi’ vermekten vazgeçin. </st><st c="8086">Bunun size en ufak bir yararı dokunmaz, aksine kendinizi daima bir kurban olarak görmeye alışır ve o zihin yapısından çıkamaz hale gelir, sakatlanırsınız. </st><st c="8241">Düşünceler tekrar edilerek kuvvet kazanırlar. </st><st c="8287">Eğer kötü bir anıyı beslerseniz, onun tekrar ortaya çıkma eğilimi artar. </st><st c="8360">Kendine acımaya programlanmış zihin yapınızı hayatınızın her alanına yansıtır, aile yaşantınızda, arkadaşlarınızla ilişkilerinizde ve iş hayatınızda kendinizi haksızlığa uğramış ve incitilmiş hissedebilmek için adeta fırsat kollar hale gelirsiniz. </st><st c="8608">Kendinizi çevrenizin, içinde bulunduğunuz koşulların veya kaderinizin bir kurbanı olarak görmekten doğan duyguların bağımlısı olursunuz. </st><st c="8745">Eğer uyanıp, kendinizi hatırlamaya ve kendinize acıma alışkanlığınızı kırmaya başlamazsanız zamanla büsbütün işlevsiz bir hale gelir, zihinsel gücünüzü ve özgüveninizi tamamen kaybedersiniz.</st></span></p>
			<p xml:lang="en-GB"><span xml:lang="tr-TR"><st c="8935">Geçmişin kederleriyle, kendine acıma veya kendini suçlama duygularıyla yüklü bir hatıranın zihninizde yeniden doğduğunu gördüğünüzde hemen nefesinize odaklanın, dikkatinizi ve ilginizi başka bir yere yöneltmeye çalışın. </st><st c="9156">Eğer ortaya çıkan anının sizin üzerinizdeki gücü çok fazlaysa ve dikkatinizi ondan çekmekte zorlanıyorsanız, zihninizi başka bir yere, yaratıcı bir aktiviteye doğru yönlendirmeye çalışın. </st><st c="9344">Zihninize, ağlayan bir çocuğa davranacağınız gibi davranın. </st><st c="9404">Çocuğu nasıl kucağınıza alıp bahçeye çıkarır, kedileri, havadaki kuşları gösterir, çikolata yedirir ve dikkatini dağıtırsanız, kendi dikkatinizi de benzer bir şekilde dağıtın. </st><st c="9580">Sevdiğiniz bir müziği dinleyin, elinize ilginç bir kitap alın, yüzmeye veya spora gidin, bir kafede arkadaşınızla buluşun. </st><st c="9703">Burada yapmaya çalıştığınız şey, anıları bastırmak değil. </st><st c="9761">Zihninizle kuracağınız ilişkinin içinde bastırmak, çatışmak ve direnmek hiçbir zaman yok. </st><st c="9851">Üzücü anının ortaya çıktığını görüyor, ama onunla ilgilenmemeye çalışıyorsunuz. </st><st c="9931">Kendinize aynı acıyı bir kez daha yaşatmak istemiyorsunuz. </st><st c="9990">Zihninizin o anıyı arşivden çekip çıkarma alışkanlığını daha fazla beslemek istemiyorsunuz. </st><st c="10082">Yalnızca zihninizi başka yere odaklamak ve gereksiz bir ıstırabı çekmekten kurtulmak istiyorsunuz ve bu sizin en doğal hakkınızdır. </st><st c="10214">Bunu asla unutmayın: Gereksiz olan bir acıyı çekmeyi reddetmek, sizin en doğal hakkınızdır.</st></span></p>
			<p xml:lang="en-GB"><span xml:lang="tr-TR"><st c="10305">Bir başka yöntem de sizi üzen hatıra her ne ise, ona bütün dikkatinizi vermektir. </st><st c="10388">Neticede üzüntü de zihinsel bir acıdır ve aynı fiziksel acı gibi dikkat ister. </st><st c="10467">Zihninizde size acı veren anının canlandığını görün, nefesinize odaklanın ve kayıtsız bir izleyici haline gelin. </st><st c="10580">Zihin perdenize yansıyan anıyı izleyin, ama kendinizi onunla özdeşleştirmeyin. </st><st c="10659">Gördüğünüz şey ne olursa olsun yargılamayın, hiçbir yorum yapmayın ve eğer zihninizin içinde süregelen bir konuşma, anılar hakkında değerlendirme yapan bir içsel ses varsa ona da aldırmayın. </st><st c="10850">Sesler ne söylerlerse söylesinler, önemsemeyin. </st><st c="10898">Siz, o ses değilsiniz. </st><st c="10921">Onun yaptığı yorumlarla özdeşleşmeyin. </st><st c="10960">Tüm olumsuz düşüncelere karşı kayıtsız olun.</st></span></p>
			<p xml:lang="en-GB"><span xml:lang="tr-TR"><st c="11004">Acı veren hatırayı her ortaya çıkışında bu şekilde dikkatle incelerseniz zamanla yavaşlar ve kendini gösterme sıklığı gitgide azalır. </st><st c="11139">Bir süre sonra hiç görünmemeye başlar, artık kendisiyle ilgilenilmediği için tamamen yok olup gider.</st></span></p>
			<p xml:lang="en-GB"><span xml:lang="tr-TR"><st c="11239">Zihninizi eğitirseniz, anılar sizi üzemez hale gelirler. </st><st c="11297">Bu, bir çeşit hafıza kaybı değildir. </st><st c="11334">Anılarınız kaybolmaz, yine orada, zihninizin içinde dururlar. </st><st c="11396">Kaybolan şey, onların her defasında yanlarında getirdikleri duygusal yüktür. </st><st c="11473">Hiçbir anı –eğer ona ilginizi yitirirseniz– kalmakta direnemez; bağımlılığı sürdüren şey, anıyla aranızdaki duygusal bağlantıdır. </st><st c="11603">Düşünmeyi kesmek zorunda değilsiniz, sadece ilgilenmeyi kesin. </st><st c="11666">Anılarla ilgilenmeyi bıraktığınızda onların duygusal şarjı boşalır ve duygusal enerjisini kaybeden anı zamanla yitip gider. </st><st c="11790">İlgisizliğiniz sizi özgürlüğe kavuşturacaktır.</st></span></p>
			<p xml:lang="en-GB"><span xml:lang="tr-TR"><st c="11836">Ayakkabınızın içinde canınızı yakan bir taş varsa, ayakkabınızı çıkarır ve taşı dışarı silkelersiniz. </st><st c="11939">Kendinizi hatırlar ve uyanık kalırsanız, canınızı yakan bir düşünceyi de zihninizden dışarıya aynı şekilde atarsınız. </st><st c="12057">Ayakkabınızın içinden bir taşı silkeler gibi kolayca...”</st></span></p>
			<p xml:lang="en-GB"><span xml:lang="tr-TR"><st c="12113">“Ayakkabımın içinde canımı yakan bir taş varsa, taşı çıkarır ve bu garibanın ayakkabısının içine koyarım” dedi Madam Bobogel. </st><st c="12240">Gözlerini kıstı, küçümseyen bakışlarını üzerimde gezdirdi ve söylenmeye devam etti: “Çakrası buruşuk olduğu için...</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="12355">Çürümüş balık kokusu ortalığı sarınca... </st><st c="12397">Kutsal keyfimi kaçıran bir maskara... </st><st c="12435">Sonsuz Işık’ın tek elçisi olduğumu unuttuğu besbelliyken...”</st></span></p>
			<p xml:lang="en-GB"><span xml:lang="tr-TR"><st c="12495">Başımı öte yana çevirip, homurdandım. </st><st c="12534">İçimden söylenmeye devam ederken birdenbire Madam Bobogel’e sinirlenmeyeceğime dair kendime söz verdiğimi anımsadım. </st><st c="12651">Derin nefesler alıp sakinleştim ve zihnimi derse odakladım. </st><st c="12711">Mama Nono ise her zamanki gibi olup bitenlere aldırış etmemiş, konuşmasını sürdürmüştü:</st></span></p>
			<p xml:lang="en-GB"><span xml:lang="tr-TR"><st c="12798">“İnsan bedenini eğitebildiği, zarafet ve güç kazandırabildiği gibi zihnini de eğitebilir. </st><st c="12889">Zihninizi alışık olduğu boş ve anlamsız uğraşlardan koparıp, size faydalı olacak bir şekilde çalışmasını sağlayabilirsiniz. </st><st c="13013">Zihninizin, hayatınızın istediğiniz yönüne ışık tutmasını ve yalnızca sizin seçtiğiniz konulara odaklanmasını sağlayabilirsiniz. </st><st c="13142">Bunu başarabilmek için dikkatinizi zihninizin düşünce üretme fonksiyonundan çekmeniz ve enerjinizi uyanık kalmak için harcamanız gerekiyor.</st></span></p>
			<p xml:lang="en-GB"><span xml:lang="tr-TR"><st c="13281">Uyanık kalmanın en büyük avantajlarından biri, hoşunuza gitmeyen durumlarla başa çıkabilmenizi sağlamasıdır. </st><st c="13391">Sıradan zihin, içinde bulunduğu ortamları ve çevresindeki insanları hoşuna gidecek şekillere sokmaya, her şeyi kendi beğenilerine uygun hale getirmeye çalışır ve bu uğurda çok miktarda enerji sarf eder. </st><st c="13594">Odanın sıcaklığı tam onun istediği gibi olmalı, yemekler tam onun istediği gibi pişmeli, yataklar ve koltuklar onun istediği yumuşaklıkta olmalı, eşi, çocukları, arkadaşları, hatta evcil hayvanları bile onun istediği şekilde davranmalıdır.</st></span></p>
			<p xml:lang="en-GB"><span xml:lang="tr-TR"><st c="13833">Elbette, hayat daima zihninizin isteklerine uyumlu bir şekilde akamaz. </st><st c="13905">Eninde sonunda yolunda gitmeyen bir şeylerle karşılaşırsınız: Yemek ocakta unutulur ve yanar, kalorifer bozulur, köpeğiniz halının ortasına kakasını yapar, çocuğunuz bir öfhe nöbeti geçirir ve eşinizle tartışırsınız.</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="14121">Her insan kendini iyi hissetmek ister. </st><st c="14161">Bu, gayet doğal bir istektir. </st><st c="14191">Ne yazık ki kendinizi iyi hissetmek için öne sürdüğünüz ve hayata dayatmaya çalıştığınız şartlar ve koşullar vardır. </st><st c="14308">Sevdiğiniz yerlerde keyfiniz yerine gelir, sevmediğiniz ortamlarda hemen suratınız asılır. </st><st c="14399">Hoşlandığınız kişilerle beraberken her şey yolundadır, ama hoşlanmadığınız bir kişiyle karşılaştığınız anda canınız sıkılır. </st><st c="14524">Size zevkli gelen işlerle meşgulken iyisinizdir, ama zevksiz işlerin de –çöpü dökmek gibi– yapılması gerekmektedir.</st></span></p>
			<p xml:lang="en-GB"><span xml:lang="tr-TR"><st c="14639">Keyfinizin ne kadar çabuk kaçtığına, moralinizin ne kadar kolayca bozulduğuna hiç dikkat ettiniz mi? </st><st c="14741">Markete gidersiniz, kasada beklerken biri önünüze geçer ve dünya başınıza yıkılır. </st><st c="14824">Bu haksızlıktır, insanlar böyle davranmamalıdır ve tabii ki ‘böyle şeyler hep sizi buluyordur’! </st><st c="14920">Arabanızın anahtarlarını bulamazsınız ve dünya başınıza yıkılır. </st><st c="14985">Telefonunuz bozulur ve dünya başınıza yıkılır. </st><st c="15032">Çorbanız normalden biraz fazla tuzludur ve dünya başınıza yıkılır. </st><st c="15099">Zihninizde bir şablon vardır: Çorba çok tuzlu olmamalıdır. </st><st c="15158">Tuzlu çorba sizin kesinlikle hoşlanmadığınız bir şeydir!</st></span></p>
			<p xml:lang="en-GB"><span xml:lang="tr-TR"><st c="15214">Var olan sorunları nasıl dallandırıp budaklandırdığınıza hiç dikkat ettiniz mi? </st><st c="15295">Çiçekleri yerleştirirken vazoyu kırarsınız ve bütün gününüz mahvolur. </st><st c="15365">Gerçek sorun, vazonun kırılmış olmasıdır. </st><st c="15407">Zihninizdeki sorun ise şöyle bir şeydir: ‘Ne kadar talihsizim! </st><st c="15470">Amma da beceriksizim! </st><st c="15492">Zaten kırılmasaydı şaşardım! </st><st c="15521">Keşke çiçekleri hiç almasaydım! </st><st c="15553">Yere su dökmeselerdi, vazoyu kırmazdım. </st><st c="15593">Bu, onların suçu! </st><st c="15611">Vaktime ne kadar yazık oluyor!’</st></span></p>
			<p xml:lang="en-GB"><span xml:lang="tr-TR"><st c="15642">Hoşunuza gitmeyen bir durumla karşılaştığınızda, kendinizi zihninizin içinden akıp geçen diyalogla özdeşleştirmeyin. </st><st c="15760">Sorun küçük de olsa, örneğin yere süt dökülmesi gibi ya da büyük de olsa, mesela evinizin yanıp yıkılması ve içindeki bütün eşyalarınızın da kül olması gibi sizin daima aynı zihinsel tavrı takınmanız gereklidir. </st><st c="15972">Kaplan fareye de, ineğe de aynı güçle saldırır. </st><st c="16020">Her şeyden evvel: Uyanın ve kendinizi hatırlayın. </st><st c="16070">Uyanık olmanız, zihninizin mevcut problemi abartmasına, çarpıtmasına ve kendi yorumlarını katarak büyütmesine engel olur. </st><st c="16192">Zihniniz neler sayıklarsa sayıklasın, siz kayıtsız kalırsınız. </st><st c="16255">Süt döküldüyse, süt dökülmüştür. </st><st c="16288">O kadar. </st><st c="16297">Silersiniz ve sorun çözülür.</st></span></p>
			<p xml:lang="en-GB"><span xml:lang="tr-TR"><st c="16325">Gerçekte ‘sorun’ diye bir şey yoktur. </st><st c="16364">Beğenmediği durumları bir ‘sorun’ olarak etiketleyen ve onları da ‘büyük sorunlar’ ve ‘küçük sorunlar’ diye gruplara ayırıp sınıflandıran sizin zihninizdir. </st><st c="16521">Siz bir durumu ‘sorun’ olarak görmezseniz, ortada hiçbir sorun yoktur. </st><st c="16592">Yerdeki bir çamur birikintisi sizin için bir sorun teşkil edebilir çünkü üzerinize sıçrarsa leke yapacağını düşünürsünüz. </st><st c="16714">Oysa aynı çamur birikintisi, oradan geçen bir çocuk için ideal bir oyun alanına dönüşür. </st><st c="16803">Çocuğa göre ortada bir sorun yoktur. </st><st c="16840">Aksine, o çamurların içinde yuvarlanır ve gayet güzel eğlenir.</st></span></p>
			<p xml:lang="en-GB"><span xml:lang="tr-TR"><st c="16902">Şöyle bir hikâye vardır: Devasa bir tapınağın inşaatında çalışan işçilerden bir tanesine ne yaptığı sorulmuş. </st><st c="17013">İşçi yorgun, bıkkın ve kederli bir surat ifadesiyle ‘Taş kırıyorum’ diye yanıt vermiş. </st><st c="17100">Bir diğerine aynı soru yöneltilince o da üzgün ve sıkkın bir biçimde ‘Para kazanmaya çalışıyorum’ demiş. </st><st c="17205">Üçüncü bir işçiye aynı soru sorulmuş. </st><st c="17243">Adam gülümsemiş, son derece neşeli ve mutlu bir sesle, ‘Tanrılara armağan etmek için bir tapınak yapıyorum’ demiş.</st></span></p>
			<p xml:lang="en-GB"><span xml:lang="tr-TR"><st c="17357">Zihin, dışarıdan gelen uyarıcıları çarpık ve taraflı bir şekilde algılamanıza neden olur. </st><st c="17448">Onun hoşuna gitmeyen, ilgi alanına girmeyen şeyleri görmez ve duymazsınız. </st><st c="17523">Yalnızca zihninizin görmenizi istediği şeyleri görür ve duymanıza izin verdiği sesleri işitirsiniz. </st><st c="17623">Algıladığınız görüntüler ve sesler, size saf ve bozulmamış bir şekilde ulaşamazlar çünkü zihin araya girer ve kendi yorumunu katar. </st><st c="17755">Diyelim ki sessiz bir gecede, evinizin balkonunda oturuyorsunuz. </st><st c="17820">Yakın civarda bir köpeğin havladığını işittiniz. </st><st c="17869">Bu, kendi başına iyi veya kötü bir şey değildir. </st><st c="17918">Zihin hemen o anda alışkanlıklarından doğan otomatik tepkileri vermeye ve ezberden yorumlar yapmaya başlar. </st><st c="18026">Belki zihin köpeklerden hoşlanıyor, ama komşudan hoşlanmıyordur. </st><st c="18091">O zaman şöyle bir yorum yapar: ‘İşte yine komşunun zavallı köpeği havlıyor. </st><st c="18167">Belli ki adam köpeğine kötü davranıyor. </st><st c="18207">Zaten o herifi hiçbir zaman gözüm tutmamıştı!’ Ya da zihnin komşuya karşı belli bir tavrı yoktur, ama köpeklerden hoşlanmıyordur. </st><st c="18337">O zaman şöyle der: ‘İşte yine o lanet köpek havlıyor!’ Tabii, sıradan zihni tanıdığımız kadarıyla komşudan da, köpeğinden de zerre kadar hoşlanmıyor olma ihtimali oldukça yüksektir. </st><st c="18519">Bu durumda şu yorumu yapar: ‘İşte yine o lanet herifin lanet köpeği havlıyor!’</st></span></p>
			<p xml:lang="en-GB"><span xml:lang="tr-TR"><st c="18597">Aslında olan tek şey, gecenin içinde bir köpek sesinin işitilmesiydi. </st><st c="18668">Zihniniz, algıladığınız sesi kendine göre yorumlayarak kirletti. </st><st c="18733">Bu senaryo, hayatınız boyunca değişik şekillerde tekrarlanır. </st><st c="18795">Zihninizin görüşleri, beğenileri ve tercihleri yaşamınızın her anına ve her alanına damgasını vurur. </st><st c="18896">‘Bugün neler yapsam, kimlerle görüşsem, hangi konularla ilgilensem, nerelere gitsem, ne yesem, ne içsem?...’ diye düşündüğünüzde zihniniz çıkarıp size bir mönü verir. </st><st c="19063">Mönüde kendi sevdiği şeylerin listesi vardır. </st><st c="19109">Liste kolay kolay değişmez, son derece dar ve kısıtlıdır. </st><st c="19167">Bugüne kadarki bütün tercihlerinizi o aynı kısıtlı mönüden yaptınız.</st></span></p>
			<p xml:lang="en-GB"><span xml:lang="tr-TR"><st c="19235">Hayata bakış açınızı değiştirmeye çalışmanız, saf bir iyimserlik çabası olarak algılanmamalıdır. </st><st c="19333">Zihninizin mutlu olmak için yerine getirilmesini talep ettiği öncelikli koşulların listesi sonsuza dek uzayıp gider. </st><st c="19450">Zihnin istek ve beğenilerine aykırı olan en küçük şey keyfinizin kaçmasına, huzursuz ve mutsuz olmanıza yol açar. </st><st c="19564">Mutlu olabilmek için zihninizin beğenilerinin dışına çıkabilmeniz gerekiyor. </st><st c="19641">Sevdiğiniz ve sevmediğiniz şeyler konusunda esnek olabilmeniz gerekiyor. </st><st c="19714">Eğer zihninizin beğenilerine körü körüne itaat edecek olursanız, mutlu olmanız neredeyse imkânsız hale gelir. </st><st c="19824">Kimi zaman zihninizin bütün kaprislerine rağmen keyifli ve neşeli olmayı başarabildiğiniz kısacık anlar yakalarsınız. </st><st c="19942">O nadir anlarda bile içsel durumunuzun ne kadar hassas ve kırılgan olduğuna dikkat edin. </st><st c="20031">Kumlara uzanmış, dalgaların sesini dinleyerek güneşin zevkini çıkardığınız güzel bir tatil gününü hayal edin. </st><st c="20141">Bir rüzgâr eser, hava hafif bulutlanıyor gibi olur ve içsel durumunuz altüst olur. </st><st c="20224">Şezlongunuzun yanından koşan bir çocuk üzerinize su sıçratır, öfheden kudurursunuz. </st><st c="20308">Uzaktan çok da sevmediğiniz bir tanıdığınızın size doğru geldiğini görürsünüz. </st><st c="20387">İşte şimdi tatiliniz kesinlikle zehir olmuştur!</st></span></p>
			<p xml:lang="en-GB"><span xml:lang="tr-TR"><st c="20434">Bakış açınızı değiştirmeniz gerekli derken bahsettiğim şey pembe gözlükler takmak, her şeyi iyi ve güzel olarak görmeye çalışmak değildir. </st><st c="20574">Zihninizin kaprislerine boyun eğmemeyi öğrenmeniz gerekiyor. </st><st c="20635">Zihninizin kesin, net ve son derece kısıtlı beğeniler listesinin dışına adım attığınız anda dünyanızın sınırları da müthiş derecede genişleyecektir. </st><st c="20784">Zihninizin size empoze ettiği çerçevenin dışına adım atmak size olağanüstü bir canlılık ve ferahlık getirir. </st><st c="20893">Yıllardır kapalı ve havasız kalmış bir evin camlarının açılması ve içeriye temiz hava dolması gibi...</st></span></p>
			<p xml:lang="en-GB"><span xml:lang="tr-TR"><st c="20994">Uyanır ve kendinizi hatırlarsanız içinde yaşadığınız dünya birdenbire mükemmel bir yer haline gelmez, ama siz normalde içindeyken kendinizi rahat hissetmediğiniz sınırlarda kolaylıkla ve cesurca dolaşabilir hale gelirsiniz. </st><st c="21219">Böylelikle değişen koşullardan korkmamayı, hoşunuza gitmeyen durumlar, kişiler ve olaylarla karşılaşmaktan çekinmemeyi öğrenirsiniz. </st><st c="21352">Bu, size büyük bir hareket alanı ve müthiş bir özgürlük kazandırır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="21419">Zihnin doğasını ve işleyiş mekanizmasını bir kez anladığınızda, artık onun hayal ürünü sorunlar yaratmasına izin vermezsiniz. </st><st c="21546">Geçmişten, eski izlenim ve eğilimlerden, hafızadan, alışkanlıktan ve düşünceden gelen tepkiler vermeyi bırakırsınız ve yanlış yönelterek ziyan etmekte olduğunuz zihinsel enerjinin hepsi size kalır.”</st></span></p>
			<p xml:lang="en-GB"><span xml:lang="tr-TR"><st c="21744">Durakladı. </st><st c="21756">Sonra, “Herkes burada mı?” diye sordu. </st><st c="21795">“Ya sen sevgili okur? </st><st c="21817">Sen de hâlâ burada mısın? </st><st c="21843">Güzel! </st><st c="21850">Uyanık olun, burada olun. </st><st c="21876">Sanki başınızdan yaralı olduğunuz için birinin size dokunmasından korkuyormuş gibi tetikte olun.”</st></span></p>
			<p xml:lang="en-GB"><span xml:lang="tr-TR"> </span></p>
			<p xml:lang="en-GB"><span xml:lang="tr-TR"><st c="21973">“Koru bomboş dere durgun, bu yamaçlar kime dargın Çile çekmiş gibi yorgun, yüce da lar yüre imde.”</st></span></p>
			<p xml:lang="en-GB"><span xml:lang="tr-TR"><st c="22072">M. </st><st c="22076">Turan Yarar</st></span></p>
		</div>
	<div id="charCountTotal" value="22087"></div></body>
</html>
