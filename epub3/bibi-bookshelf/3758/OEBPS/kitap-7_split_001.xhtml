<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
<div>
<p xml:lang="en-GB"><span xml:lang="tr-TR"><st c="0">İlk cinsel paylaşıma kadarki süreçte özellikle üzerinde çalışmanız gereken şey iletişimdir. </st><st c="93">Ne sıklıkla iletişim kurmalıyız, nelerden bahsetmeliyiz? </st><st c="150">Whatsapp’ta çevrimiçi olduğu halde mesajınıza dönmediğinde telefonun başında cevap yazmasını beklemeyin. </st><st c="255">Belki o akşam ya da size yanıt yazdığında siz de mesajını geç görün ve geç cevap verin. </st><st c="343">Dengeyi korumaya özen göstererek onun sizi bekletmesinin karşılığında siz de onu biraz bekletin. </st><st c="440">Ancak telefon konuşmanızda ya da yazdıklarınızda herhangi bir kırgınlık havası olmasın, her zamanki tatlı ses tonunuzu, kelimelerinizi kullanın. </st><st c="585">“Çevrimiçiydin ama dönmedin” cümlesi asla kurulmaması gereken cümlelerden biri, çünkü bunu diyerek aslında tam olarak şunu söylemiş oluyorsunuz: “Benim işim gücüm yok, her şeyim sensin, oturdum saatlerce bana mesaj yazmanı bekledim.” Bu cümle doğrudan birisinden duyduğunuzda korkup kaçmanıza yetecek cinsten değil mi? </st><st c="904">Merakla arzuladığınız birisinin size bu denli açık ifadeler kullandığını kısa da olsa hayal edin. </st><st c="1002">Aslında kadınlar da en az erkekler kadar elde etme güdüsünün peşine düşerler. </st><st c="1080">Ancak kadınlar daha sabırsızdır ve her şeyin hızlıca netleşmesini umarlar. </st><st c="1155">Meseleyi netleştirme çabasında da bazen kontrolü kaybederler. </st><st c="1217">Bu kaçma kovalama serüveninde genellikle işler kontrol kaybedilince bozulur.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-4-1-6"><st c="1293">İlk cinsel paylaşıma dair yapmanız gerekenler</st></p>
			<p xml:lang="en-GB"><span xml:lang="tr-TR"><st c="1339">Cinsellik sırasında biraz çekingen olmanız, utangaç olmanız, vücudunuzu göstermeye çok açık olmadığınızı göstermeniz çok önemli. </st><st c="1469">Eğer seviyorsanız bile seks oyuncaklarınızı, özel kıyafetlerinizi hemen çıkarmamanız lazım. </st><st c="1561">Kaçıncı deneyiminiz olursa olsun ilk seferde her zaman çekingen davranın. </st><st c="1635">Biraz yönetimi karşı tarafa bırakın, siz kadınsınız o erkek. </st><st c="1696">Enerjisel anlamda bu dengeleri korumanız, bir erkeğe dönüşmemeniz çok önemli. </st><st c="1774">O sizi ikna ediyor gibi gözükmeli. </st><st c="1809">Aslında oyunu siz kuruyor olsanız bile oyunu yönetenin o olduğunu düşündürmelisiniz. </st><st c="1894">Sizi avladığını düşündürtmelisiniz, utanıyorsunuz ve o sizi ikna ediyor.</st></span></p>
			<p xml:lang="en-GB"><span xml:lang="tr-TR"><st c="1966">Asla önceki cinsellik deneyimlerinizden konuşmak yok. </st><st c="2021">Yan yana geldiğinizde kıyafetlerinizi bir kenara atıp birleşme pozisyonuna geçmek yok, bırakın sizi o soysun.</st></span></p>
			<p xml:lang="en-GB"><span xml:lang="tr-TR"><st c="2130">Geceniz nasıl geçerse geçsin asla cinsel performansı ile ilgili küçümseyici, incitici bir şey söylemeyin. </st><st c="2237">Hafif kokular ve feminen şeyler çok etkilidir ama abartmayın. </st><st c="2299">Sürekli “Bunu doğru yaptım mı, buna ne dersin?” gibi şeyler de söylemeyin, anın büyüsünü bozmayın. </st><st c="2398">Eğer evinde kalacaksanız ve beraber uyuyacaksanız hazırlıklı gelmiş gibi olmayın, diş fırçası ya da yedek tişört gibi şeylerinizi almayın ve götürmeyin. </st><st c="2551">Hatta kalmasanız ve evinize dönseniz çok daha iyi olur.</st></span></p>
			<p xml:lang="en-GB"><span xml:lang="tr-TR"><st c="2606">İlk birleşmeden sonra “Hep seni bekliyordum, bunun olacağını biliyordum” gibi şeyler söylemeyin, sanki o sizi baştan çıkarmış gibi yapmanız lazım. </st><st c="2754">Çok güzeldi, keyifliydi gibi şeyler söyleyebilirsiniz.</st></span></p>
			<p xml:lang="en-GB"><span xml:lang="tr-TR"><st c="2808">Ona çok deneyimli olduğunuzu hissettirmeyin. </st><st c="2854">Eğer bir erkek sizi cinsel açıdan kendisinden daha deneyimli bulursa sizinle uzun ilişki yerine daha kısa süreli ilişki düşünmeye başlar. </st><st c="2992">Çünkü erkeklerin çoğu bunu kendi erkeklikleri için zedeleyici bulur.</st></span></p>
			<p xml:lang="en-GB"><span xml:lang="tr-TR"><st c="3060">Her erkek sizi cinsellikle çok mutlu etmeyi, çok iyi hissettirecek, sanki ilk defa onunla birlikte olmuş gibi mutlu olmanızı ister. </st><st c="3193">Size muhteşem duygular yaşattığını bilmek ister. </st><st c="3242">Bu nedenle ilişkinin ilk başlarında ben çok hazırım, bunu çok istiyorum ve çok seksiyim havalarında olmamanız önemlidir.</st></span></p>
			<p xml:lang="en-GB"><span xml:lang="tr-TR"><st c="3362">Aranızdaki cinselliğin çok iyi olması, sizinle muhteşem seks yapması aslında hiçbir şeyi garantilemez. </st><st c="3466">Bir erkeğin sırf sizinle iyi seks yapıyor olması sizi önemsediği anlamına gelmez ya da cinsellik sadece başlı başına sizin önemsenmenizi de sağlamaz.</st></span></p>
			<p xml:lang="en-GB"><span xml:lang="tr-TR"><st c="3615">Cinsellik konusunda eğer bu kişi agresif tavırlar sergiliyorsa “Ben sert, agresif durumlardan hoşlanmıyorum” diyebilirsiniz. </st><st c="3741">Eğer bu kişi birlikte olacağınızı ama geceyi sizinle geçiremeyeceğini söylüyorsa sizinle alakalı mesafeli duracağını zaten baştan söylemiş oluyor. </st><st c="3888">Kalamam diyorsa “Zaten kalacağını kim söyledi?” diyerek hatta cinselliği de yarıda kesip bir şekilde onu göndermeye çalışın. </st><st c="4013">Eğer çok çapkın biriyse onunla çok uzun vakit geçirdikten sonra cinsellik yaşayın.</st></span></p>
			<p xml:lang="en-GB"><span xml:lang="tr-TR"><st c="4095">Cinsellik sonrası iletişim nasıl olmalı?</st></span></p>
			<p xml:lang="en-GB"><span xml:lang="tr-TR"><st c="4136">Cinsellik sonrasına dair çok önemli bir nokta daha var. </st><st c="4193">Erkek ilk birleşmeden sonra şöyle bir beklentiye girer: Siz ona çok bağlanacaksınız, çok yüksek duygular hissedeceksiniz, her gün aramaya başlayacaksınız, onsuz yaşayamayacağınızı düşünecek. </st><st c="4384">Hayır, bunları ona hissettirmeyin o yüzden tam tersi gibi davranacaksınız. </st><st c="4459">Eskiden nasıl davranıyorsanız o şekilde davranmaya devam edin. </st><st c="4522">Ne aramalarınızı artırın ne de daha fazla mesaj atın.</st></span></p>
			<p xml:lang="en-GB"><span xml:lang="tr-TR"><st c="4575">Erkekler mutlaka bağlanmayı ertelemek ister o yüzden geri çekilebilir. </st><st c="4647">Siz de bağlanma isteğinizi çok göstermemeli, bir adım geride durmalısınız. </st><st c="4722">İlk birleşmeden sonra onun en çok bekleyeceği şey sizin her an onunla görüşmeye müsait olmanızdır. </st><st c="4821">Sizin cinsellikten sonra üzerine düşeceğinizi, daha fazla ilgileneceğinizi de düşünecektir, asla bunları yapmayın. </st><st c="4936">Sürekli meşgul ve bir koşturmaca içinde olun, her aradığında telefona cevap vermeyin, siz meşgulken ararsa onu geri arayacağınızı söyleyin. </st><st c="5076">Yani siz hiçbir şey yaşanmamış gibi bir hayat koşturmacasının içindesiniz ve kendi hayatınızla meşgul olmaya devam ediyorsunuz. </st><st c="5204">Bir gecede yaşadığınız şey üzerinden sizin bağımlı ve fedakârlık üretici olmadığınızı görmesi lazım. </st><st c="5305">Siz artık bütün her şeyinizi ona bağlamış gibi olmamalısınız. </st><st c="5367">Kendine güvenmeyen biri gibi değil sakin ve havalı bir kadın olarak görünmelisiniz. </st><st c="5451">Sizi asıl bağlılığa götürecek şey budur. </st><st c="5492">Siz bunları yaptıkça erkek ilk birleşmeden sonra “Artık bana ait oldu, tüm gün beni araması lazım, tüm gün benimle ilgilenmesi lazım ama neden diğerleri gibi peşime düşmedi?” diye düşünecek. </st><st c="5683">Onun peşine düşmediğinizi görmeli.</st></span></p>
			<p xml:lang="en-GB"><span xml:lang="tr-TR"><st c="5717">Eğer sakin kalıp kendi hayatınıza odaklanırsanız ister istemez size farklı bakmaya başlar, o zaman da sizinle olan ilişkisini güvence altına almak ister. </st><st c="5872">Çünkü cinsellik yaşandı diye sizin bağlanmadığınızı biliyordur. </st><st c="5936">Sizi bağlamak için daha başka şeyler yapması gerektiğini bilir. </st><st c="6000">Burada aslında sihirli nokta tam da budur. </st><st c="6043">Yaptığı her şeyle sizi bağlamak isteyen erkek siz ne kadar kendinizi teslim etmezseniz o kadar çabalar. </st><st c="6147">Ta ki sizi elde edinceye kadar.</st></span></p>
			<p xml:lang="en-GB"><span xml:lang="tr-TR"><st c="6178">Aslında pek çok kadın erkekle hızlıca beraber olmanın kendi değerini düşürmek olduğunu düşünür. </st><st c="6275">Ancak yine de bu süreç sizin için hızlı geliştiyse ve birlikte olduysanız bundan sonraki süreçte çok bağlanmamış gibi davranmaya özellikle dikkat edin. </st><st c="6427">Taleplerde bulunmayın, biz şimdi neyiz sorusunu sormayın, her an müsait olmayın. </st><st c="6508">Evet cinsellik yaşadınız ama bu çok büyük bir bağlılık geliştirme gerekçesi değil. </st><st c="6591">Cinsellik yaşamaya anlam yükleyen şey sizin ondan sonraki çok bağlı tavrınız oluyor. </st><st c="6676">Bana sorarsanız cinselliği çok erken yaşamayın derim ama bir şekilde yaşadıysanız da sanki her şey normalmiş, ondan önceki iletişiminiz nasılsa öyle devam ediyormuşsunuz gibi davranın. </st><st c="6861">Erkekler çabayla elde ettikleri her şeye saygı duyarlar. </st><st c="6918">Bu yüzden cinsellikten sonra da sizin için çabalamalı. </st><st c="6973">Seksten sonra da aslında her şey yepyeni, bunu düşünüyor olmaları çok önemli.</st></span></p>
			<p xml:lang="en-GB"><span xml:lang="tr-TR"><st c="7050">Erkeğin ilgisini çeken şey tamamen kontrol edemediği şeylerdir. </st><st c="7115">Cinsellik yaşandıktan sonra mutsuz ve keyifsizseniz, ona bağlı ve aramasını bekler gibi davranırsanız sizi kontrol ettiğini düşünür. </st><st c="7248">Aramadan, haber vermeden size gelmesine izin vermeyin, çabalamasını sağlayın. </st><st c="7326">Asla gece geç saatlerde sadece birliktelik için buluşacağı biri olmayın. </st><st c="7399">Sizinle buluşmak istiyorsa uzun vakitler geçirmeli, sadece bir saat için sizinle görüşememeli. </st><st c="7494">Kısa zamanlar için sizinle buluşmak istiyorsa güzelce reddedebilirsiniz. </st><st c="7567">“Kısıtlı zamanlarda organize olamıyorum, daha uzun vaktimiz olduğunda rahat rahat görüşürüz tatlım” diyerek tavır yapmadan ve sizinle daha uzun buluşması için ısrar etmeden görüşmeler ayarlayın. </st><st c="7762">Onunla görüşmeyeceğinizde mutlaka arkadaşlarınızla programlarınız olsun ya da o size vakit ayıramıyorsa sizin de mutlaka başka programlarınız olsun. </st><st c="7911">Eğer özelinizi biraz korursanız, nerede olduğunuzu bilmezse sizi merak etmesini sağlarsınız, böylece onun hayal gücünü harekete geçirirsiniz.</st></span></p>
			<p xml:lang="en-GB"><span xml:lang="tr-TR"><st c="8052">Cinsellik sadece kadınlar için değil erkekler için de bir bağlılık unsurudur ama kadınınkine göre daha hafif bir bağlılık çeşididir. </st><st c="8186">O yüzden sizin cinselliği bağlılık unsuru olarak çok fazla göstermemeniz en önemli nokta. </st><st c="8276">Mutlaka gizeminizi koruyun. </st><st c="8304">Bazen cinselliğin seyrek ve beklenmedik anlarda olmasını sağlarsanız ilişkinize etkisi de yoğun olur. </st><st c="8406">Cinselliği belli bir rutin üzerine oturtmayın, örneğin her çarşamba buluşma gününüz olmasın.</st></span></p>
			<p xml:lang="en-GB"><span xml:lang="tr-TR"><st c="8498">Bu süreçlerde yaşanan iletişim taktiklerine dair bana sıklıkla sorulan sorulardan biri de telefonun geç açılması konusu oluyor. </st><st c="8627">Telefonu geç açma gerekçesi olağan sebeplerden kaynaklanabilir, böyle bir durumda tavır yapmadan belki ertesi gün belki de birkaç gün sonra benzer davranışı yaparak siz de telefonu geç açın. </st><st c="8818">Ancak geri döndüğünüzde yine nazik bir şekilde “Duymamışım hayatım” deyin. </st><st c="8893">Bunu trip atarak, “Sen bana yapmıştın, şimdi ben de sana yapıyorum!” havasına girmeden söyleyin. </st><st c="8990">Böylelikle ona karşılaştığınız durumda hissettiklerinizin bir aynalamasını yaparsınız, çünkü hemen hemen hepimiz özellikle de erkekler sözlerden bir yere kadar etkilenirler. </st><st c="9164">Erkek negatif davranışlarını kadında görmeye başladığında onları düzeltme yoluna gider, zamanla da bu olumsuz davranışlar kaybolur. </st><st c="9296">Bir erkeği olumsuz davranışlarından dolayı eleştirmek yerine ona bunun karşısında oluşan duygularınızı hissettirin. </st><st c="9412">Bu oldukça işlevsel bir aynalama yöntemidir. </st><st c="9457">Sabahları uyandığımızda da, gün içinde de saçımıza başımıza çekidüzen vermek için aynaya bakarız. </st><st c="9555">Siz de zaman zaman bir ayna gibi yansıma yapın.</st></span></p>
			<p xml:lang="en-GB"><span xml:lang="tr-TR"><st c="9602">İletişimin tıkandığı yerlerde sakın tavır, trip yapmayın. </st><st c="9661">Trip kadar insanı uzaklaştıran başka bir şey yoktur herhalde. </st><st c="9723">Erkekler kıskandırmayı severler. </st><st c="9756">Bunu fark ettiğinizde trip yapmayın, oyununu görün ve ona uygun kartlarla devam edin.</st></span></p>
			<p xml:lang="en-GB"><span xml:lang="tr-TR"><st c="9841">Hepimizi bizi sarmalayan, kucaklayan ancak her şeye rağmen de sınırını koruyan insanları hayatımızda tutmayı isteriz. </st><st c="9960">Duygularını net ifade edebilen, bu netlik karşısında kırıldığında da uzaklaşabilen yani sınırlarını koruyabilen bir birey olarak var edin kendinizi. </st><st c="10109">Ancak bunları öfkeyle değil sevgi ve şefkatle yapabilin.</st></span></p>
			<p xml:lang="en-GB"><span xml:lang="tr-TR"><st c="10165">Unutmayın erkekler sizi garantileyeceği ana kadar zorlamak isterler. </st><st c="10235">Bu garantiyi ona ne kadar geç verirseniz ilişkinizin ömrünü de o kadar uzatmış olursunuz.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-4-1-7"><st c="10324">İlişkiyi Başlatmanın ve Sürdürmenin Altın Değerindeki Püf Noktaları</st></p>
			<p xml:lang="en-GB"><span xml:lang="tr-TR"><st c="10392">Eğer hayatınızdaki kişiyle ciddi bir ilişki başlatmak niyetindeyseniz ilk kuralımız şu:</st></span></p>
			<p xml:lang="en-GB"><span xml:lang="tr-TR"><st c="10480">Bu ilişki fikri size ait değil onun istediği bir şey olmalı!</st></span></p>
			<p xml:lang="en-GB"><span xml:lang="tr-TR"><st c="10541">Sizin ilişki başlatma ve bazı şeylerin adını koyma konusundaki telaşınız erkeği korkup kaçıran bir tavırdır. </st><st c="10651">Başka insanların onayını alma konusunda çok endişeli olmanız ya da özgüvensiz bir duruş sergilemeniz erkeğin size duyduğu saygıyı azaltmasına neden olur. </st><st c="10805">Bir erkeği ne kadar görmezden gelirseniz o da o kadar sizin güveninizi ve onayınızı kazanmaya çalışacaktır. </st><st c="10913">Eğer tam tersi bir duruma düşer ve onun onayını almak için çabalayan siz olursanız kör noktaya itilir ve savunmasız pozisyona düşersiniz. </st><st c="11051">Kendi başının çaresine bakabilen, kendine yetebilen, karar alma mekanizmasını ve üstünlüğü erkeğe bırakmayan kadın erkeği evliliğe ikna etme konusunda da elini güçlü tutacaktır.</st></span></p>
			<p xml:lang="en-GB"><span xml:lang="tr-TR"><st c="11228">Bir erkek için ne kadar gizemli olursanız, ne kadar şifreleriniz çözülemezse, güvensiz taraflarınız tespit edilemezse o kadar kolay okunabilir değilsiniz demektir. </st><st c="11393">Erkek sizi keşfetmek için sürekli bir şeyler yapmalı çünkü sizin henüz bazı noktalarınızı bilmiyor, bildiklerinden de emin değil. </st><st c="11523">Sizi yüzde yüz ele geçiremeyeceği için, sizi kazanmak ve ilgisini üzerinizde tutabilmek adına devamlı ve tutarlı bir ilişki sürdürebilmek için ilk adımı atan o olacak. </st><st c="11691">Siz tamamen ilişki kafasında olmadan ona bir şey vermemelisiniz. </st><st c="11756">Daima çabalayan biri olmayın. </st><st c="11786">Eğer sizinle ciddi bir birliktelik niyetindeyse sizin çözülemez taraflarınızı görüp bir adım atacaktır.</st></span></p>
			<p xml:lang="en-GB"><span xml:lang="tr-TR"><st c="11889">Bir şekilde erkek kadının zayıf, yapay ve güvenilmez olduğunu düşündüğü zaman o ilişki için çaba gösterme ihtiyacı hissetmez. </st><st c="12016">O yüzden kendi eğlencesine dönmeye de meyilli olur ya da isteksiz bir hale gelir. </st><st c="12098">Ya da kadın bir erkek için çok fazla çabaladığını gösterirse erkek bu sefer benim zaten bu ilişki için çok emek vermeme gerek yok diye düşünür. </st><st c="12242">“Zaten beni istiyor, ben hiçbir şey yapmasam da benimle ciddi bir ilişki istiyor, zaten benimle evlenmek istiyor” düşüncelerini erkeğe vermemeniz gerekiyor.</st></span></p>
			<p xml:lang="en-GB"><span xml:lang="tr-TR"><st c="12398">İlişkiniz başlar başlamaz sanki çok iyi bir ilişkinin içindeymişsiniz gibi davranmayın. </st></span><span xml:lang="tr-TR"><st c="12487">Bir Erkek 10 Günde Nasıl Kaybedilir</st></span><span xml:lang="tr-TR"><st c="12522"> filmini izlemişsinizdir, izlemeyenlere de izlemelerini öneririm. </st><st c="12588">O filmde ilişki başlar başlamaz kadın diş fırçasını erkeğin evinin banyosuna koyuyor ve ben de bu evde yaşıyorum, buraya yerleştim mesajını veriyordu. </st><st c="12739">Gün içinde defalarca arıyor ve sürekli plan program yapma konusunda ısrarcı oluyordu. </st><st c="12825">Tüm bunlar sonunda da gerçekten de 10 günde erkeği kaçırıyordu. </st><st c="12889">Bağlılık ciddiyeti üzerine konuşmak ve bunu vurgulayan davranışlarda bulunmak erkeğin hızla hayatınızdan uzaklaşmasına yol açar.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="13017">Erkek, özgürlüğünün baskı altına alındığını hissettiği an içinden tek bir dürtü yükselir: Kaçmak!</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="13115">İlişkinizin başında çok hevesli ve mutluluğunuzu sergileme konusunda fazla istekli olarak onu arkadaşlarınızla tanıştırmaya çabaladığınızda da olacak olan yine budur. </st><st c="13283">Arkadaş ve sosyal çevrenizle tanıştırma konusunda aceleci olmayın. </st><st c="13350">Size kendisinden arkadaşlarınıza bahsedip bahsetmediğinizi öğrenmeye çalıştığındaysa şunu söyleyin: “Aslında ben özel hayatımdan bahsetmeyi çok fazla sevmem.” Sakın ola ki kız arkadaşlarınıza yaptığınız onun hakkında saatler süren telefon konuşmalarınızdan bahsetmeye kalkmayın. </st><st c="13629">Ola ki bir şekilde arkadaşlarınızla tanıştırmanız gerektiğindeyse erkek arkadaşım diye takdim etmeyin, ismini söyleyerek tanıştırın. </st><st c="13762">Kendisi sizi kız arkadaşım diye takdim ettiğinde aşırı tepkiler vermeyin, “Ne? </st><st c="13841">Senin kız arkadaşın mıyım ben?” gibi saf ve aşırı sevinçli tepkiler vermekten uzak durun.</st></span></p>
			<p xml:lang="en-GB"><span xml:lang="tr-TR"><st c="13930">Ona olan aşırı ilginizi bakışlarınızla ve beden dilinizle de yansıtmaktan biraz kaçının. </st><st c="14020">Kelimeleriniz başka bir şey söylerken bakışlarınız başka şeyler söylemesin, hülyalı bakışlarınızı gizlemeyi öğrenin. </st><st c="14137">Romantik ataklar yapmaktan kaçının, hızlı ve ani romantik sürprizler özellikle ilk başlarda erkekleri korkutur. </st><st c="14249">Bir süre hiçbir şey yapmayın. </st><st c="14279">Telefonlarınız, mesajlarınız kısa ve öz olsun, hemen ilanıaşk havalarına bürünmeyin. </st><st c="14364">Mesajlarınız sıcak olsun ama seni seviyorum ya da sana âşığım gibi şeyler söylemeyin. </st><st c="14450">Mesajlarınız “Selam tatlım, seni özlediğimi söylemek istedim, şimdi kendi işlerime dönüyorum” gibi hem onun hayatınızda olduğunu hatırlatacak hem de sizin kendi gündeminizde olduğunuzu vurgulayacak cinsten olsun. </st><st c="14663">Ayrıca böylece elde edilemez ve ne olduğu belirsiz bir hava da yaratmış olursunuz. </st><st c="14746">Evinde kullanması için hediye almayın, objeler ya da tasarım ürünler hediye etmeniz onun evinde bir yerleri işgal ediyorsunuz imajı yaratabilir.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="14890">Aklınızdan çıkarmamanız gereken altın kural şudur: Erkekler kadınları elde etmek için bir şeyler yapmalıdır, kadınlar değil.</st></p>
			<p><st c="15015">Kadınlar ne kadar geç elde edilirse ve ne kadar geç bağlılıktan bahsederse o kadar güçlü ve evliliğe giden bir ilişki kurulmuş olur.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="15148">Erkek ilişkinin ciddiyeti üzerine konuşmaya başlamadan ailesiyle tanışma çabasına girmeyin. </st><st c="15241">Ailesi hakkında çok fazla soru sormayın hatta bu konuyu dışarıda bırakmanız çok daha etkili olur. </st><st c="15339">İlişkinizi her yerde herkese anlatma gayretinde de olmayın. </st><st c="15399">Heyecanınıza sevdiklerinizi ortak etmek isteyebilirsiniz ama temkinli olmakta da fayda vardır unutmayın.</st></span></p>
			<p xml:lang="en-GB"><span xml:lang="tr-TR"><st c="15503">Kendinize de bu sürecin bir tanıma safhası olduğunu hatırlatın. </st><st c="15568">“Bizi bir araya kader getirdi, ruh eşimi buldum” hayallerine kapılıp gerçeklerden kopup ayaklarınızın yerden havalanmasına engel olun. </st><st c="15703">Belki hepimiz biraz safça hissettiğimiz duyguları yüksek duygularla ve büyük cümlelerle ifade etmeyi severiz ancak özellikle âşıkken kimyamızın değişmesinden kaynaklanan bu yüksek duygular belli bir zamandan sonra puf diye sönebilirler. </st><st c="15940">Hemen hepimiz ilişkilerimizde deneyerek bunu görmüşüzdür, yüksek duygular sürekli ve sonsuza değin kalıcı olamazlar. </st><st c="16057">Bir zaman sonra dönüşürler ve yerini sevgi, şefkat, dostluk gibi daha gerçekçi ve anlamlı duygulara bırakırlar. </st><st c="16169">“Sen benim aşkımsın, ben seninle evlenirim, yıllardır beklediğim o kişi sensin” gibi cümleler bırakın saklandıkları yerde kalsın. </st><st c="16299">Aksi takdirde Pandora’nın kutusundan çıkan kötülüklerden farkı olmayacaktır erkek için ve diğer tüm güzellikleri görmesini engelleyecektir.</st></span></p>
			<p xml:lang="en-GB"><span xml:lang="tr-TR"><st c="16438">İlişkinin başında asla terapi seanslarınızdan, kullandığınız ilaçlardan bahsetmeyin. </st><st c="16524">Olumsuz deneyimlerinizden, yaşadığınız travmalardan da söz etmeyin. </st><st c="16592">Özelikle ilk zamanlarda bundan kaçının çünkü bunları ilerleyen vakitte sizin aleyhinize kullanabilir.</st></span></p>
			<p xml:lang="en-GB"><span xml:lang="tr-TR"><st c="16693">Kendinizi olduğunuzdan fazla büyütecek cümleler kurmayın. </st><st c="16752">“Ben ilişkilerde asla yalan söylemem, ben çok güvenilirimdir, ben hayır işleri yapmayı çok severim, yoksullara her zaman yardım ederim” gibi cümleler kendi üzerinizde gezdirdiğiniz bir büyüteç gibi kişiliğinizi ve imajınızı eğip bükerek çarpıtır ve otantik varoluşunuzun üzerini örter. </st><st c="17038">Hem de itici bir şekilde. </st><st c="17064">Kendinizi olduğunuzdan daha iyi gösterme çabası karşıdakini aksi yönde düşünmeye de iter üstelik. </st><st c="17162">Şöyle düşünün, sürekli samimiyetten bahseden birinin samimiyetten uzak olduğuna denk gelmek ya da insanlara sürekli yardım ettiğini söyleyen birinin sürekli para hesabı yapması bir aynanın kırılması gibi o kişinin imajının sahteliğinin dağılması ile sonuçlanır. </st><st c="17424">Kendinizi övmeye ayıracağınız vakti karşınızdakini dinlemeye ve keşfetmeye ayırın. </st><st c="17507">Bırakın o da sizi keşfetsin ve övecekse de o övsün, siz değil.</st></span></p>
			<p xml:lang="en-GB"><span xml:lang="tr-TR"><st c="17569">Sizi evine davet ettiğinde –ki ilk buluşmalar zaten evde olmamalı ve olabildiğince evine geç gitmelisiniz– evinde eşyalarınızı bırakmayın, evin dekorasyonu ile ilgili düzenlemeler yapmaya girişmeyin, ev eşyası, havlu, çarşaf gibi şeyler almayın. </st><st c="17816">Onunla ilgili kararınızı net vermişsiniz ve her şeyi kafanızda bir yere oturtmuşsunuz gibi davranmayın. </st><st c="17920">Erkekler aşkı ve özel olan kadını ararlar ve bu kadın ne kadar az istekliyse o kadar iyidir. </st><st c="18013">Ne kadar az şansı olduğunu düşünürse o kadar heveslenir, ona şansının az olduğunu bir şekilde hissettirin ve bu his hep canlı kalsın. </st><st c="18147">Kendinizi ne kadar az satmaya çaba gösterirseniz o kadar özgüvenli görünürsünüz, kendinizi satmaya gerek yok, siz zaten varlığınızla çok özelsiniz.</st></span></p>
			<p xml:lang="en-GB"><span xml:lang="tr-TR"><st c="18294">Geceleri sizi arama konusunda çok rahat olmamalı. </st><st c="18345">Uyuduğunuz saatlerde aradığında cevap vermeyin, özellikle ilk zamanlarda. </st><st c="18419">Sürekli ulaşılamaz olmayın ama arada aradığında telefonu açmayın. </st><st c="18485">Geri döndüğünüzde de tatlı tatlı konuşun. </st><st c="18527">Devamlı sizin nerede olduğunuzu tahmin etmesine izin vermeyin. </st><st c="18590">Amacınız kendinizi sürekli açık etmek olmasın, onu çözmek olsun. </st><st c="18655">Bu sırada da kendinizi gizleyin ki o sizi çözmeye vakit harcarken siz yeterli keşfi yapmak için arazide dolanabilin. </st><st c="18772">Bu size vakit kazandırır. </st><st c="18798">Diyelim gündüz aradığında akşam ne yapacağınızı sordu, siz de “Hiçbir şey yapmıyorum, seninle konuşuyorum” dediğinizde tüm güç ona geçmiş olur ve merakını öldürmüş olursunuz. </st><st c="18973">Sizi merak etmeli, daima. </st><st c="18999">Sizi her aradığında sürekli bir şeylerle uğraşıyormuşsunuz gibi yapın, devamlı bir gündeminiz olsun ve siz hep meşgul olun. </st><st c="19123">Onu aradığınızda ve ulaşamadığınızda “Neden telefonunu açmadın, neden sessize aldın, seni çok merak ettim neden saatlerdir aramadın?” diyerek bir avcı gibi beklemeyin. </st><st c="19291">O geç açtığında siz de geç açın ama özellikle ilk zamanlarda sakın zamanlama sorgulamasına girmeyin. </st><st c="19392">“Çevrimiçiydin ama bana yazmadın” cümlesi sizin işinizi gücünüzü bırakıp telefon başında onun aramasını ya da yazmasını beklediğinizi gösterir. </st><st c="19536">Neden onun çevrimiçi olduğunu takip edecek kadar vaktiniz olsun ki? </st><st c="19604">Bunları söylemekten kaçınmak bir yana kendinizi ve gündeminizi onun sizi aramasını bekleyen bir ruh haline sokmamalısınız. </st><st c="19727">Bu duyguyu siz değil o taşımalı.</st></span></p>
			<p xml:lang="en-GB"><span xml:lang="tr-TR"><st c="19759">Kadınlar erkeklere güvendiğini hissettirdiğinde erkekler kendini güçlü ve değerli hisseder. </st><st c="19852">Ona inandığınızı gösterin, söylediklerini didikleyip yalan söylüyormuş gibi bir algı yaratmayın.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="19948">Kafanızda soru işaretleri yaratan davranışlar sergilediğinde siz ne yapmalısınız?</st></p>
			<p><st c="20030"> Onu belli bir saatte arayacağınıza dair söz verdiğinizde dediğiniz saatte arayın. </st><st c="20113">Siz arayıp da ulaşamadığınızda ve birkaç saat sonra geri döndüğünde siz de onu bir süre bekletin. </st><st c="20211">Onun davranışlarını taklit edin ama bunu kısasa kısas gibi yapmayın. </st><st c="20280">Bedel ödetin ama tavırla değil davranışla yapın bunu.</st></p>
			<p><st c="20333"> Yaptığınız bir planı ertelediğinde sınırlarınızı belirleyin. </st><st c="20395">Diyelim 17.00’de buluşacaktınız, sizi aradı ve 19.00’a aldı, hemen sonrasında ise saat 21.00’e çekti. </st><st c="20497">İlk ertelemeyi kabul edin ama ikinci erteleme önerisini sunduğunda “Biz istersen başka bir gün buluşalım” deyip reddedin.</st></p>
			<p xml:lang="en-GB"><span xml:lang="tr-TR"></span></p>
			<p><st c="20618">Son dakika planlarına uymak için çabalamayın. </st><st c="20665">Sizi 21.00’de arayıp 22.00’de buluşalım dediğinde erken yatacağınızı ve planları daha erken yapabileceğinizi söyleyin.</st></p>
			<p><st c="20783"> Sizi sürekli geç saatlerde arıyorsa açmayın. </st><st c="20829">Sizinle sadece cinsellik yaşamak üzere belli bir vakit yaratmak istiyorsa kabul etmeyin. </st><st c="20918">Bunu da yine daha çok vaktiniz olduğu bir akşamda buluşmak istediğinizi söyleyerek yapın, dar zamanda organize olamayacağınızı ifade edin. </st><st c="21057">Daha geniş bir vakitte görüşmek istediğinizi söyleyerek geçiştirin.</st></p>
			<p><st c="21124"> Eğer şehir dışına ya da uzaklara gittiğinde sizi aramıyorsa geri döndüğünde de size ulaşamasın.</st></p>
			<p><st c="21220"> Size sürekli huysuzluk yaratıyorsa daha keyifli olduğu bir zamanda görüşmek istediğinizi söyleyin. </st><st c="21320">Ya da yanağından tatlı bir öpücük alıp “Benim eve geçmem lazım” diyerek yanından kalkın.</st></p>
			<p><st c="21408"> Sürekli iletişim halindeyken bile bazı aramalarına cevap vermemeniz sizi çekici yapar.</st></p>
			<p><st c="21495"> Hoşlanmadığınız bir şey olduğunda “Bu beni rahatsız etti” diyerek kendinizi ifade edin.</st></p>
			<p><st c="21583"> Erkekler sizin bir parçanıza ulaşamadıklarında mutlu olurlar. </st><st c="21646">Her zaman hazır olmayın, bazen işim var deyip geri çekilin.</st></p>
			<p xml:lang="en-GB"><span xml:lang="tr-TR"></span></p>
			<p id="toc_marker-4-1-8"><st c="21705">İlişkide Cazibe Yaratmanın Yolları</st></p>
			<p xml:lang="en-GB"><span xml:lang="tr-TR"><st c="21740">Erkek hayatındaki kadının yaşam sevincini görmek ister. </st><st c="21797">Yanında sürekli depresif duran, sürekli şikâyetlenen biriyle kimse birlikte olmak istemez. </st><st c="21888">Erkeğin hayatında sabit bir konum elde etmek istiyorsanız onun yaşamına katkıda bulunmalısınız. </st><st c="21984">Bu bazen beraberce bir hobi edinmek olabilir bazen de birlikte özel programlar oluşturmak. </st><st c="22075">Birlikte tenis oynamak, birlikte yeni bir diziye başlamak, hiç bilmediğiniz bir yeri keşfetmek örneğin. </st><st c="22179">Burada biraz da her şeydeki kararlı olma tavrınızı koruyarak onun gelip sizinle plan program yapmasını, bazı konularda size bir şeyler danışmasını sağlamanız gerekir.</st></span></p>
			<p xml:lang="en-GB"><span xml:lang="tr-TR"><st c="22345">Kendi hayatıyla ilgili basit şeyleri bile size danışmak istemesini nasıl sağlayabilirsiniz? </st><st c="22438">En basitinden siyah kravat mı kırmızı kravat mı yönlendirmesi bile sizin ilişkinizdeki konumunuza dair fikir verebilir. </st><st c="22558">Özel alanını ihlal ederek hayatındaki her şeye müdahale etmekten bahsetmiyorum, çünkü bazı erkekler özellikle iş hayatıyla ilgili ya da hayatındaki büyük değişikliklerle ilgili sürekli tavsiye almaktan hoşlanmayabilirler. </st><st c="22780">Erkeğin sizin gözünüzde güçlü, kendi ayakları üzerinde durabilen ve karar alabilen imajınızı zedeleyecek hiçbir şey yapmayın. </st><st c="22906">Size fikrinizi sorduğunda nazikçe fikirlerinizi “Bu konuda şöyle yapsan belki de senin için daha iyi olabilir” şeklinde zorlamadan ifade etmek yeterli olacaktır.</st></span></p>
			<p xml:lang="en-GB"><span xml:lang="tr-TR"><st c="23067">Erkekler takdir edilmekten çok hoşlanırlar. </st><st c="23112">Hoşunuza giden bir şey yaptığında cömert bir şekilde bunu söyleyin. </st><st c="23180">Bu her zaman büyük bir başarı olmak zorunda değil. </st><st c="23231">İçlerindeki küçük erkek çocuğunun başını okşamasını da bilin. </st><st c="23293">Buna bazen yaptığı bir muziplik, ince bir espri de dahil olsun. </st><st c="23357">Giydiği bir gömleği yakıştırmanız, sabah kahvaltısına hazırladığı bir omlet kısaca hayatın doğal akışında karşılaştığınız bu detaylara incelikli yaklaşın ve onları yakalayarak karşınızdakini yüceltecek ve iyi hissettirecek birer yansıtmaya çevirin.</st></span></p>
			<p xml:lang="en-GB"><span xml:lang="tr-TR"><st c="23605">Hayatınızdaki erkeğin küçük zevklerine hizmet etmeyi bilin. </st><st c="23666">Mesela küçük arabalardan oluşan bir koleksiyonu varsa koleksiyonunu genişletmeye yardımcı olun. </st><st c="23762">Her insan özel hissetmek ister ancak bunu sıklıkla yaptığınızda da bir anlamı kalmaz. </st><st c="23848">Arada sırada onu özel hissettirecek şeyler yapmanız sizin de diğerinin gözünde değerli olmanızı sağlar. </st><st c="23952">Üstelik bu yapacağınız hamleler özel ilgi alanlarına yönelik ve onu şaşırtacak cinsten olmalı. </st><st c="24047">Unutmayın bir insan derinliğinin görülüyor olmasından çok hoşlanır. </st><st c="24115">Birinin özellikle hoşlandığı ve kafa yorduğu bir odak noktasına yönelik yapacaklarınız her zaman ilgi çeker ve size o kişinin gözünde cazibe kazandırır.</st></span></p>
			<p xml:lang="en-GB"><span xml:lang="tr-TR"><st c="24267">Takdir etme noktasında eklemem gereken şey kişinin sözlerini değil davranışlarını takdir etmenizdir. </st><st c="24369">Sözler uçar gider, kalıcı olan eylem ve davranışlardır. </st><st c="24425">“Bugün ailenin yanında bana çok sıcak davrandın, bu benim çok hoşuma gitti” ya da “Arkadaşlarının yanında iş meselesiyle ilgili söylediklerimi tatlılıkla yanıtladın, çok teşekkür ederim, çok mutlu ettin beni”, “Geçen günkü meselede sinirlerini çok iyi kontrol ettin, seni tebrik ederim” demek gibi... </st><st c="24726">Onun size söylediği “Sana bundan sonra daha anlayışlı davranacağım” cümlesini değil bu cümleyi uygulayarak gösterdiği davranışını takdir edin.</st></span></p>
			<p xml:lang="en-GB"><span xml:lang="tr-TR"><st c="24868">Erkek arkadaşınız kendi arkadaş grubuyla bir gece vakit geçirmek istediğinde, sıklıkla arayıp programını sabote etmeyin. </st><st c="24990">Hatta sizin aramadığınızı gördüğünde kendisi sizi arayacaktır. </st><st c="25053">Tatile ya da iş seyahatine gittiğinde genellikle erkekler hayatlarındaki kadın tarafından aranacağını, kontrol edileceğini düşünebilirler. </st><st c="25192">İşte tam da buralarda ters köşe yapın ve aramayın. </st><st c="25243">Kadın ne kadar kaçarsa erkek de o kadar kovalar.</st></span></p>
			<p xml:lang="en-GB"></p>
			<p><st c="25291">Bir erkek size ne kadar duygusal yatırım yaparsa onun hayatında da o kadar kalıcı ve uzun soluklu olursunuz.</st></p>
			</div>
	<div id="charCountTotal" value="25400"></div></body>
</html>
