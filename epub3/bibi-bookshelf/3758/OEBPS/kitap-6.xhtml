<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-3"><st c="0">Üçüncü  Bölüm</st></p>
			<p id="toc_marker-3-1"><st c="13">İlişkiyi Doğru Tanımlamak</st></p>
			<p xml:lang="en-GB"><span xml:lang="tr-TR"></span></p>
			<p id="toc_marker-3-1-1"><st c="39">İlişki Nedir, Ne Değildir?</st></p>
			<p xml:lang="en-GB"><span xml:lang="tr-TR"><st c="66">İlişki, insanların ortak kararları doğrultusunda, belli paylaşımlar yapmak için bir araya gelmesiyle oluşan karşılıklı bağlar, temaslardır. </st><st c="207">Ruhsal gelişimimiz için konuşmak, ilgi görmek, sevmek, sevilmek, onaylanmak, takdir edilmek, yalnızlığımızı paylaşmak, güven duygusunu tatmak temel ihtiyaçlarımızdır. </st><st c="374">Çevremizde türlü çeşitli bağlar kurduğumuz insanlar var. </st><st c="431">Arkadaşlarımız, sevgilimiz, eşimiz, anne babamız, kardeşlerimiz, iş arkadaşlarımız, komşularımız hatta bakkalımız, manavımız...</st></span></p>
			<p xml:lang="en-GB"><span xml:lang="tr-TR"><st c="558">Farklı insanlarla kurduğumuz bağlar da farklılaşır. </st><st c="611">Ailemizde koşulsuz sevgiyi deneyimleriz örneğin, iş arkadaşımızla kurduğumuz bağ ise başkadır. </st><st c="706">Bazı ilişkilerde bu bağ tamamen sevgi üzerine temellenir. </st><st c="764">Yani iki insan sevgi bağıyla bir arada kalarak pek çok şeyi paylaşır.</st></span></p>
			<p xml:lang="en-GB"><span xml:lang="tr-TR"><st c="833">Çevremizle nasıl bağ kurduğumuzun tohumları ilk çocukluktan itibaren ailede atılır. </st><st c="918">İlerleyen yaşlarda değişimler söz konusu olsa da genellikle dış dünyayla kurduğumuz bağ daha bizler çok küçükken öğrenilmiş olur. </st><st c="1048">Kendi anne babamızın ilişkisine bakarak kendi ilişki deneyimlerimizi yaratırız. </st><st c="1128">Yaşamda her şeyi deneyimlediğimiz ilk yer ailemiz olduğu için de tüm öğrendiklerimiz bizim ilk “normalimiz” olur. </st><st c="1242">Bunlar bizim şemalarımızdır, bu konuyu detaylı olarak anlatacağım. </st><st c="1309">Fakat bu ilk öğrenilen deneyimler her zaman sağlıklı bir model olmayabilirler ve bunu fark etmek, kırmak bazen çok güç olabilir. </st><st c="1438">Eğer sorunlu bir ilişki modeli öğrendiysek bunu diğer insanların ilişkileri üzerinden gözlemleyerek değiştirebiliriz.</st></span></p>
			<p xml:lang="en-GB"><span xml:lang="tr-TR"><st c="1555">Öğrenilmiş ve işe yaramayan bir ilişki modelinde ısrarcı olmak hem kendiniz hem de ilişkinin diğer ucundaki insan için sağlıksızdır. </st><st c="1689">Peki, sağlıksız ve hayatınızı güzelleştirmek yerine zora sokan bir ilişkinin esiri olmaktan nasıl kurtulursunuz? </st><st c="1802">Tabii ki gerçek bir ilişkinin ne olduğunu kavrayarak...</st></span></p>
			<p xml:lang="en-GB"><span xml:lang="tr-TR"></span></p>
			<p><st c="1857">Temeli doğru atılmayan her ilişki eninde sonunda sarsılır ve yıkılır.</st><span></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1927">Sağlam ve sağlıklı bir ilişki inşa etmek için dayanaklarımız olmalıdır. </st><st c="2000">Şimdi bu dayanakların neler olduğuna bakalım.</st></span></p>
			<p xml:lang="en-GB"><span xml:lang="tr-TR"><st c="2045">İlişki paylaşmaktır.</st></span><span xml:lang="tr-TR"><st c="2066"> Her ilişkinin doğası farklıdır, dolayısıyla beklentiler ve paylaşımlar da farklılaşır. </st><st c="2154">Temel olarak erkek ve kadın doğasından bağımsız her birimizin hayata bakışı başkadır çünkü her birimizin ihtiyaçları değişir. </st><st c="2280">Her ilişki kurduğumuz insanda yeni bir ilişki modeli deneyimleriz. </st><st c="2347">Model ne olursa olsun iki kişi arasında bir alışveriş söz konusudur. </st><st c="2416">Bu alışverişe neler dahil olabilir derseniz pek çok şey sayılabilir, duygularımız örneğin, sevgi, şefkat, güven ya da somut dokunuşlar, fikirler, yardıma ihtiyaç duyulduğunda verilen bir destek... </st><st c="2613">Paylaşım odaklı bir ilişki yaratmak için hayatınıza aldığınız kişiyle neleri paylaşacağınızı tespit etmekle işe başlayabilirsiniz. </st><st c="2744">Zamanınızı, emeğinizi, sevginizi, maddiyatı ve diğer şeylerin sınırlarını belirlemeye ve bunları ihtiyaçlarınıza göre yönetmeye gayret edin. </st><st c="2885">Çok şey paylaşmak iyidir demek her zaman doğru olmaz. </st><st c="2939">Bazen karşınızdaki insan alma-verme konusunda sizden daha cimri olabilir ya da daha açık. </st><st c="3029">Beklentiler ve tavırlar ne olursa olsun ince bir dengede paylaşmak ilişkinizi sağlıklı hale getirir. </st><st c="3130">Bunun sınırlarını siz belirleyin, ilişkinizi başka ilişkilere göre kıyaslamayın. </st><st c="3211">Bunun yerine kendinizin ve partnerinizin ihtiyaçlarını anlamaya ve buna göre bir paylaşım haritası belirlemeye çalışın.</st></span></p>
			<p xml:lang="en-GB"><span xml:lang="tr-TR"><st c="3330">İlişki rızadır.</st></span><span xml:lang="tr-TR"><st c="3346"> Her ilişki rızaya dayalıdır. </st><st c="3376">Hiç kimse rızası olmadan bir paylaşımda bulunmaya zorlanamaz. </st><st c="3438">Buna cinsellikten maddiyata, kişisel bilgiden zamana kadar her şey dahildir. </st><st c="3515">Eğer rızanız olmadan bir paylaşım yapmaya zorlanıyorsanız orada yanlış bir şeyler var demektir. </st><st c="3611">Rızanız olmadan paylaşım yapmak kendinize olan saygınızın yok olmasına ve kaygı seviyenizin artmasına sebep olur. </st><st c="3725">Bir şeylerin sizden zorla ve kontrolünüz dışında alınması hayatınızın iplerinin elinizden alınmasıdır, kendinizi akıntıya kapılmış bir kayık gibi hissedersiniz. </st><st c="3886">Bu durumun sürekliliği kontrol kaybına yol açar, yaşamınızın iradesi sizden çıkıp bir başkasının eline geçer, bu da çaresizlik yanılgılarını artırır. </st><st c="4036">Diğer yandan bir şeylere rıza gösterip sonradan hep pişman oluyorsanız, hatta paylaşımı yaparken de içinize sinmeden yapıyorsanız bir manipülasyon içinde olmanız da muhtemeldir. </st><st c="4214">Manipülasyonla ve baskı altında gösterdiğiniz rıza gerçek rıza değildir. </st><st c="4287">Kendinizi sıklıkla bu tarz hislerle boğuşuyor buluyorsanız partneriniz tarafından kontrol altına alınmaya çalışılıyor olabilirsiniz. </st><st c="4420">Eğer böyle hissediyorsanız açık bir şekilde konuşun ve rahatsızlığınızı dile getirin. </st><st c="4506">Çünkü başkasının kontrolü altına girmek, kendini partnerine teslim etmek gerçek bir ilişkinin doğasında yoktur.</st></span></p>
			<p xml:lang="en-GB"><span xml:lang="tr-TR"><st c="4617">İlişki güvendir. </st></span><span xml:lang="tr-TR"><st c="4635">Güven, bir insanın en temel ihtiyaçlarından, bir ilişkininse temel yapıtaşlarındandır. </st><st c="4722">Kendimizi güvende hissetmediğimiz hiçbir yerde durmak, hiçbir ilişkiyi sürdürmek istemeyiz çünkü güvenin olmadığı yerde mutsuzluk vardır. </st><st c="4860">Güven birine tereddüt etmeden bağlanmaktır. </st><st c="4904">Birine kolaylıkla “Seni seviyorum” diyebiliriz ancak “Sana güveniyorum” diyebilmek her zaman daha zordur.</st></span></p>
			<p xml:lang="en-GB"><span xml:lang="tr-TR"><st c="5009">Peki, güvenin esasında neler vardır?</st></span></p>
			<p xml:lang="en-GB"><span xml:lang="tr-TR"><st c="5046">Kandırılmamak, aldatılmamak, yalansız riyasız bir ilişki sürdürmek elbette. </st><st c="5123">Sürekli şüphenin hâkim olduğu ilişkiler yıpratıcıdır. </st><st c="5177">Bazen şüpheler dayanaksız olduğu halde kendi kendinize boğulabilir ve içinden çıkamadığınız bir duygu durumuna hapsolabilirsiniz. </st><st c="5307">Bunun yerine bu şüphelerin ne kadar gerçeği yansıttığını iyice incelemelisiniz, eğer eminseniz de konuşmalı, düşüncelerinizi net bir şekilde ifade etmelisiniz. </st><st c="5467">Ortada gerçekten bir aldatma varsa ya da aldatma davranışı tekrarlıyorsa, ilişkinizi ciddi bir şekilde gözden geçirmelisiniz.</st></span></p>
			<p xml:lang="en-GB"><span xml:lang="tr-TR"><st c="5592">Öte yandan partnerinizden birlikteliğinizin maddi ve manevi sorumluluklarını almasını, sırlarınızı ve her türlü özelinizi korumasını, sizin olmadığınız ortamda bile size saygı duymasını beklemeniz de güven bağlamı içindedir. </st><st c="5818">Birbirlerine güven veren insanların ilişki ve gelecek hakkındaki kaygıları azalır, birbirlerini iyileştirirler. </st><st c="5930">Hepimiz yol arkadaşımıza sırtımızı yaslayabilmeyi, bize destek olmasını isteriz. </st><st c="6011">Sürekli güçlük çıkaran, annesi babası yerine geçtiğimiz, güvenmediğimiz için yanında kendimiz gibi olamadığımız kişilerle ilişki sürdürmek çok yorucudur. </st><st c="6165">Sağlıklı ilişkiyse hayatımızı kolaylaştıran, yüklerimizi hafifleten ilişkidir.</st></span></p>
			<p xml:lang="en-GB"><span xml:lang="tr-TR"><st c="6243">Güven denince en önemli noktalardan biri de kendinizi gerçekten güvende hissetmenizdir. </st><st c="6332">Tehdit edilmek, şiddet görmek, sindirilmek, kısıtlanmak, ilişkide sürekli bir korkunun hâkim olmasına neden olur ve bu normal bir durum değildir. </st><st c="6478">Bir şeyler değişir diye beklemek çoğu zaman problemlerin daha da büyümesine neden olur. </st><st c="6566">Erken müdahale koruyucudur. </st><st c="6594">Fakat hangi aşamada olursa olsun mutlaka destek alınmalıdır.</st></span></p>
			<p xml:lang="en-GB"><span xml:lang="tr-TR"><st c="6654">İlişkilerde güven inşa etmek önemlidir ancak olumsuz deneyimlerden sonra insanlara olan güvenimiz zedelendiğinde, birilerine tekrar güvenme konusunda zorluklar yaşarız, korkarız kısacası. </st><st c="6843">Ancak birilerine tamamen güvenmemek bizi yorar ve kırar. </st><st c="6900">Belki tamamen güvenmek olmasa da dikkatlice güvenmeyi öğrenebiliriz. </st><st c="6969">Bazı insanlara çok güveniriz, bazılarına çok güvenmeyiz ama bu güvenmeyeceğimiz insanları hayatımızdan uzaklaştırmak anlamına da gelmesin. </st><st c="7108">Kimiyle gezmek güzeldir, kimiyle sohbet etmek güzeldir, kimi de biliriz ki bizim sırrımızı tutar. </st><st c="7206">Kimiyle alışveriş yapmak güzeldir, kimiyle ders çalışmak güzeldir, kimiyle sadece geyik yapmak güzeldir yani herkesle farklı bir güven çerçevesinde iletişim kurar, kendimizi açarız. </st><st c="7388">Güven konusunda endişe duyduğunuz insanlara şöyle bir bakın. </st><st c="7449">Basit bir gözlemle bu insanlarla nasıl bir sınır çizebileceğinizi kolaylıkla görebilirsiniz. </st><st c="7542">Eğer biri başkası hakkında konuşuyorsa örneğin, bu kişi emin olun sizin hakkınızda da konuşacaktır. </st><st c="7642">Bu tip insanlara sırrınızı vermeyin. </st><st c="7679">Unutmayın birinin başkalarıyla ilgili yaptığı şeyler size yapacakları hakkında da büyük ipuçları verir. </st><st c="7783">Başkasının dedikodusunu yapan başka bir gün sizin de dedikodunuzu yapacaktır. </st><st c="7861">Birini tanımanın en net yolu o kişinin başkalarıyla ilgili yaptıklarına, söylediklerine bakmaktır. </st><st c="7960">Elbette yanılgılar olabilir ama temkinli olmak adına tüm bunlar önemlidir.</st></span></p>
			<p xml:lang="en-GB"><span xml:lang="tr-TR"><st c="8034">İlişki dengedir.</st></span><span xml:lang="tr-TR"><st c="8051"> İlişki içindeyken dengede kalmak, yalnızken dengede olmaktan çok daha zordur. </st><st c="8130">Çünkü ilişki iki kişinin değişen durumlarının etkisiyle sürekli değişir. </st><st c="8203">Kendi içinde dengesini sağlayan her kişi ilişkinin de dengede kalmasını olanaklı kılar ancak bu tek taraflı olarak mümkün olmaz, ilişkide her iki tarafın da bu sorumluluğu alması gerekir.</st></span></p>
			<p xml:lang="en-GB"><span xml:lang="tr-TR"><st c="8390">Bunun için öncelikle kendi içinizde ihtiyaçlarınızı biliyor ve karşılayabiliyor olmalısınız. </st><st c="8484">İlişkinin sağlıklı devam edebilmesi için bireyselliğin ve özgürlüğün korunması önemlidir. </st><st c="8574">Kendi düzeninizi kurmalı ve buna olabildiğince sadık kalmalısınız. </st><st c="8641">Çünkü ilişkide sağlıklı sınırların olması önemlidir. </st><st c="8694">Bir tohum ancak yeterli alana sahip olabildiğinde filizlenir, kökleri de yaprakları da buna bağlı olarak rahatça gelişir.</st></span></p>
			<p xml:lang="en-GB"><span xml:lang="tr-TR"><st c="8815">Siz köklerinizi derinleştirmek, yapraklarınızı, çiçeklerinizi olabildiğince geliştirmek için yeterince alan açabiliyor musunuz kendinize?</st></span></p>
			<p xml:lang="en-GB"><span xml:lang="tr-TR"><st c="8953">İşleriniz, sosyalleşmeniz, hobileriniz, kendinize özenle hazırladığınız sofralar, bakımınız, kişisel gelişiminiz için yeterince vakit ayırıyor musunuz?</st></span></p>
			<p xml:lang="en-GB"><span xml:lang="tr-TR"><st c="9105">İlişkide olmak demek her şeyinizle, tüm enerjinizle partnerinize odaklanmanız demek değildir. </st><st c="9200">İlişki çok yoğun duygular hissetmek, aşırı sahiplenmek ya da çok emek vermek de değildir. </st><st c="9290">Ne aşırı fedakârlık ne de bencillikle sürekli talepkâr olmak ve sınırlamak dengeli bir ilişkinin doğasıyla ilişkili değildir. </st><st c="9416">Her şeyinizle başka birine entegre olmuş bir yaşam dengenin bozulduğunu gösterir. </st><st c="9498">İlişki kendinizi arkadaş ve ailenizden soyutlayıp, sevdiğiniz kişiyle birlikte izole bir hayat sürmek anlamına gelmez. </st><st c="9617">İlişkide karşılıklı alışverişin dengede olduğu bir akış vardır. </st><st c="9681">Alma-verme dengenizi iyi koruyun. </st><st c="9715">Fedakârlığın aşırısının ilişkiyi en çok bozan durumlardan olduğunu unutmayın. </st><st c="9793">Haklı olmak ya da fedakârlığınızla iyi olan olmak ilişkinizi kurtarmaz. </st><st c="9865">Bunun yerine kendi kişiliğinize daha çok yatırım yapın ve kendinizi güçlendirerek ilişkideki dengeyi sağlayın.</st></span></p>
			<p xml:lang="en-GB"><span xml:lang="tr-TR"><st c="9975">İlişkide dengenin bir diğer yüzü de, ilişkinin hızı konusunda uyumlanmaktır. </st><st c="10053">Kadın ve erkek doğası gereği aynı hızda bağlanmaz. </st><st c="10104">Üstelik herkesin bir şeylere hazır olma hızı da farklıdır. </st><st c="10163">Genel olarak, ilişkide bir şeyleri ilerletme konusunda, acele etmemek, ağırdan almak önemlidir. </st><st c="10259">Özellikle kadınlar ilişkilerinin başında yaşadıkları belirsizlik süreçlerindeki kaygıyı yönetememelerinden dolayı her şeyi hızlıca netleştirmek isteyebilirler. </st><st c="10419">Flörtle başlayan ilk heyecanınızı bu panik duygusuna feda etmeyin. </st><st c="10486">Bırakın talep karşı taraftan gelsin. </st><st c="10523">Üstelik bu aceleciliğin erkek tarafında kaçma şeklinde kendini göstermesi de muhtemel. </st><st c="10610">Aynı şekilde kimsenin sizi bir şeyler için acele ettirmesine de izin vermeyin. </st><st c="10689">İlişki sırf o üzülmesin diye hazır olmadığınız şeylere evet demek değildir.</st></span></p>
			<p xml:lang="en-GB"><span xml:lang="tr-TR"><st c="10764">İlişki anlamak ve anlaşılmaktır.</st></span><span xml:lang="tr-TR"><st c="10797"> Farkında olalım ya da olmayalım tüm ilişkilerimizi anlamak ve anlaşılmak üzerine kurarız. </st><st c="10888">Özellikle bugün yaşadığımız dünyada hızlı bir hayata kapılan bizler için bu çok daha büyük bir ihtiyaç. </st><st c="10992">Birini anlamanın yolu onunla empati kurmaktan geçer, onun duygularını içimizde hissedebilmek, kendimizi bir başkasının yerine koyabilmekten. </st><st c="11133">Az çok o insan gibi olabilmekten kısacası. </st><st c="11176">Duyguların ve düşüncelerin anlaşılması ilişkiyi ileriye taşır. </st><st c="11239">Çünkü anlayış beraberinde sevgiyi ve dayanışmayı da getirir. </st><st c="11300">Anlamanın ilk şartı kabuldür. </st><st c="11330">Karşımızdakini olduğu haliyle, parlak taraflarıyla ve karanlık taraflarıyla kabullenmekle başlar. </st><st c="11428">Dinlemek, saygı duymak, sadece kendi isteklerimize odaklanmak değil karşımızdakinin ihtiyaçlarını da duymak, gerçek anlamda tanımak, korumak kollamakla örülüdür anlayış. </st><st c="11598">Anlaşılmadığınızı düşündüğünüz bir ilişkide kendinizi yalnız hisseder, çaresizlik duygularına kapılırsınız. </st><st c="11706">Bu yalnızlık duygusu da sizin öfkenizi besleyip iyice uzaklaşmanıza yol açar. </st><st c="11784">Sağlıklı bir iletişim her iki tarafın da duygu ve düşüncelerini ifade etmesine ve bu ifadelerin karşılığında ilişkinin güçlenmesine yardımcıdır.</st></span></p>
			<p xml:lang="en-GB"><span xml:lang="tr-TR"><st c="11928">İlişki destek olmaktır. </st></span><span xml:lang="tr-TR"><st c="11953">Kimi zaman desteğe ihtiyaç duyduğumuz anlar vardır, kimi zaman bizden destek istendiği anlar. </st><st c="12047">İlişkide alma-verme dengesi gereğince kendinizi konumlandırdığınız yer önemlidir. </st><st c="12129">Ne tamamen destek veren ne de sürekli desteğe ihtiyaç duyan biri olun. </st><st c="12200">Elbette hayattaki eksiklerimizi, gediklerimizi kapatabilmek için birilerine ihtiyaç duyarız. </st><st c="12293">Ancak ruhsal boşluklarımızı doldurmak için sürekli birilerinin desteğine bağımlı kalmak yaşam hikâyenizin eksik kalmasına yol açar. </st><st c="12425">Destek karşılıklı olmalı, her şeyde olduğu gibi burada da altın oran korunmalı.</st></span></p>
			<p xml:lang="en-GB"><span xml:lang="tr-TR"><st c="12504">İlişki cinsellik konusunda rahat hissettiğimiz yerdir. </st></span><span xml:lang="tr-TR"><st c="12560">Genelde çiftlerin birbirine açık olmakta en çok zorlandıkları alan cinselliktir. </st><st c="12641">Bunun en büyük sebebi karşımızdakini kırmaktan ya da reddedilmekten korkmamızdır. </st><st c="12723">Cinsel ilişkiyi başlatabildiğimiz, çekinmeden reddedebildiğimiz, istediğimiz zaman durdurabildiğimiz, farklı isteklerimizi ifade edebildiğimiz yani kısaca cinsellik hakkında konuşabildiğimiz ilişki iletişim açısından da sağlıklı ilişkidir. </st><st c="12963">Bunu sağlayabilmek için suçlayıcı ya da baskılayıcı bir dilden kaçınmak gerekir. </st><st c="13044">Ne olursa olsun kimse istemediği bir şeyi yapmak zorunda kalmamalıdır.</st></span></p>
			<p xml:lang="en-GB"><span xml:lang="tr-TR"><st c="13114">İlişki aidiyet ve bağ kurmaktır. </st></span><span xml:lang="tr-TR"><st c="13148">İlişkide karşılaştığımız bir diğer ihtiyaç ise aidiyet ve bağ kurmadır. </st><st c="13220">Bir çift olmak, aile olmak yani bir takım gibi hissetmek insanı hayata karşı motive ve hazır hissettirir. </st><st c="13326">Zorluklar bu şekilde daha rahat aşılır. </st><st c="13366">Ayrıca takım halinde çalışmak hayatın diğer alanlarında da gerekli bir beceridir. </st><st c="13448">Kendi ilişkilerinde sorunlarına “Bu sorunumuzu nasıl çözebiliriz?” diye yaklaşan çiftler hayatın diğer alanlarında da daha rahat hareket ederler. </st><st c="13594">Aidiyet duygusu hissetmek demek mutlu olmak demektir.</st></span></p>
			<p xml:lang="en-GB"><span xml:lang="tr-TR"><st c="13647">İlişki eğlenebildiğimiz yerdir.</st></span><span xml:lang="tr-TR"><st c="13679"> Yukarıda anlattığım şeyler ne kadar önemliyse bir ilişkide eğlencenin olması da en az o kadar önemlidir. </st><st c="13785">İlişki eğer doğal ve sağlıklıysa içimizdeki çocuk oyunlar oynayacağı bir alan bulur ve dışarı çıkar. </st><st c="13886">Hepimiz kendimizi iyi hissettiren insanların yanında olmak isteriz. </st><st c="13954">Sürekli şikâyetlenen, negatif duygular taşıyan, hayatta sürekli siyaha odaklanan, diğer renkleri görmeyen kimseyle uzun vakit geçirmekten hoşlanmayız değil mi? </st><st c="14114">Bu durum elbette zaman zaman başımıza gelir, hepimiz dönemsel olarak kendimizi biraz depresif hissederiz. </st><st c="14220">Ancak yapmamız gereken üzerimizdeki bu kara örtüyü kaldırıp atmak, hayata biraz renk bulaştırmaktır.</st></span></p>
			<p xml:lang="en-GB"><span xml:lang="tr-TR"><st c="14320">Aslında ilişkileri yürütmenin en vurucu noktası kendi yaşamınızı yaşayabilmenizde saklı. </st><st c="14410">Kendi kendine yeten her insan, etrafına da mutluluk saçar, mutluluk saçan biri de her zaman daha çok tercih edilir. </st><st c="14526">Aksi, mutsuz, yaşamında çaba ve gayreti olmayan, ilişkiyi sadece sevdiği insanı hayatının merkezine oturtmak olarak algılayan her insan eninde sonunda problem yaşayacaktır.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="14698">İki yarımdan bir tam olmaz diye bir söz vardır, sağlıklı ilişki her bireyin kendi tamlığına ulaşmış olmasından doğar.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="14816">Kendi merkezinde güçlü, mutlu olan biri mutlu olmak için başkalarına da bağımlı olmayacaktır. </st><st c="14911">Kendine yeten biri tüketici bir ilişki yerine dengeli ve uyumlu bir birlikteliğin doğmasına hazırdır. </st><st c="15013">İlişki bir tarafın ihtiyaçlarına yönelik şeyleri çekip tükettiği bir şey olmamalıdır, aksine ilişki her iki tarafın da bir şeyler kattığı ve gitgide büyüttüğü bir şeydir. </st><st c="15184">İnsan olarak temel gereksinimlerimiz olan barınma, beslenme, cinsellik haricinde insani gereksinimlerimiz ve duygularımızı tatmin etmektir ilişkilerdeki muradımız. </st><st c="15348">Yıpranmak, kendimizden vazgeçmek, aşırı fedakârlık değil... </st><st c="15408">Bencillik, aşağılama ya da kalp kırmak da değil...</st></span></p>
			<p xml:lang="en-GB"><span xml:lang="tr-TR"><st c="15458">Bu kitapta anlatılacak olanlar bir ilişkide oyunlar oynamanıza yönelik tavsiyeler değildir. </st><st c="15551">Tüm söylenenler zaten özgüven ve özsaygıya sahip olan her bireyin gerçekleştirmesi gerekenlere dair bir hatırlatmadır. </st><st c="15670">Bu hatırlatmalar kendi öz-benliğinize ve doğanıza dönmenize yönelik bir çağrıdır. </st><st c="15752">Bu çağrıya kulak verdiğinizde kendi eşsiz ruhunuza adapte olmanız imkânsız olmayacaktır.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-3-1-2"><st c="15840">İlişkiniz Güvenli mi?</st></p>
			<p xml:lang="en-GB"><span xml:lang="tr-TR"><st c="15862">İlişkilerimizde ne yazık ki yanlış şablonlara sahibiz. </st><st c="15918">Kıskançlığı sevgi, aşırı kontrolü ilgi, değersizleştirmeyi fedakârlıkla takas ettiğinizde güvensiz bir ilişkinin içine hapsolursunuz. </st><st c="16052">Kişisel zaaflar ve sahip olduğunuz şemalar normal olmayan davranışları normal gibi algılamanıza yol açar. </st><st c="16158">Dahası bu şemalar size çocukluktan itibaren yerleşik olduğu için siz de bunları tekrarlama eğiliminde olursunuz. </st><st c="16271">Öğrenilmiş yanlış ilişki şablonlarımızı tespit etmek güvenli bir ilişki inşa etmek için gereklidir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="16370">Güvenli ilişkide:</st></span></p>
			<p xml:lang="en-GB"><span xml:lang="tr-TR"><st c="16388">Karşılıklı saygı vardır, çiftler birbirini kısıtlamaz. </st><st c="16444">İletişimde çatışmalar olsa da açık bir şekilde dürüstlükle birbirlerine istek ve ihtiyaçlarını ifade ederler. </st><st c="16554">Güvenli ilişkide güven esastır, yalan ve aldatma yoktur. </st><st c="16611">Bitirilecek ve noktayı koyacak olsanız da bunu açıklıkla yaparsınız. </st><st c="16680">Eşitlik hâkimdir, cinsiyetler ya da toplumsal roller üzerinden güç devşirilmez. </st><st c="16760">Kimse kimseyi ezmez, buna hakkı olduğunu da zaten düşünmez. </st><st c="16820">Herkesin kendine ayıracağı kişisel zamana saygı duyulur, bunun yemek gibi su gibi temel bir ihtiyaç olduğunun farkındadır çiftler. </st><st c="16951">Ortak kararlar konusunda birlikte hareket edilir, bu illa büyük kararlar anlamına da gelmez. </st><st c="17044">Basit bir sinema filmine giderken bile birlikte seçim yapmaya ve her iki tarafın da ortak heves ve isteklerine dikkat etmeye özen gösterilir. </st><st c="17186">Çiftler birbirlerini onaylar ve takdir ederler. </st><st c="17234">Onaylamak zaten o kişiyle ilişkinin en temel basamağıdır, onaylamak demek kabul etmek, iyisiyle kötüsüyle beraber bir yol yürümektir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="17367">Güvensiz ilişkide:</st></span></p>
			<p xml:lang="en-GB"><span xml:lang="tr-TR"><st c="17386">Baskı hâkimdir ve eşitsizlik vardır. </st><st c="17424">İlişkinin sallantılı, dengeyi tutturamayan bir ritmi vardır. </st><st c="17485">Sıklıkla iletişim sorunları yaşanır, çatışmaların ana kaynağına ve çözüme inmek yerine sadece tartışmaya odaklanılır. </st><st c="17603">Güvenin ortadan kalktığı, çiftlerin birbirine yalan söylediği ilişkide kimse birbirine güvenmez. </st><st c="17700">İlişkinin ritmini sarsan şeylerden biri de tarafların güç savaşına girmesi, ilişkinin kontrolünü ele geçirme savaşıdır. </st><st c="17820">Eşitsizliğin üzerine kurulan bu anlayışta “Ben haklıyım, sen haksızsın!” çatışması yaşanır. </st><st c="17912">Kişiler karar alma konusunda özgür hissetmezler, baskı ile kararları kabul etme çabası vardır. </st><st c="18007">Değersizleştirme, aşağılama, sınırların ihlal edilmesi güvensiz bir ilişkinin tekrarlayan şemalarıdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="18109">Şiddet içeren ilişkide:</st></span></p>
			<p xml:lang="en-GB"><span xml:lang="tr-TR"><st c="18133">Aşırı kontrol vardır ve sevgiden bahsedilmez. </st><st c="18180">Çiftler birbirine zarar verir, hem duygusal anlamda hem de fiziksel anlamda şiddet vardır. </st><st c="18271">Kıskançlık sağlıksız boyutlardadır. </st><st c="18307">Aşırı kontrol çabası cezalandırma ile kendini gösterir. </st><st c="18363">Çiftler birbirlerini suçlar ve kimse sorumluluk almaya pek de gönüllü olmaz. </st><st c="18440">Sorunların çözümünü konuşmak için ortak bir dil tutturmak yerine taraflar birbirlerini yalnızlaştırmaya eğilimlidir. </st><st c="18557">Rıza ortadan kalkmıştır, onay dışı ve zorlama içeren davranışlar söz konusudur.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="18636">Vazgeçmek Kazanmaktır</st></span></p>
			<p xml:lang="en-GB"><span xml:lang="tr-TR"><st c="18658">İlişkilerle ilgili olarak kaçırılan en önemli noktalardan biri de ilişkinizi iyiye götürmeye yönelik tavsiyelerle kendinizi bitirip tüketmenizdir. </st><st c="18806">İlişki her zaman kazanmak üzerine kurulmamalıdır, bazen de vazgeçmek en iyi tercihtir. </st><st c="18893">Sağlıklı ilişki kurmanın yolu her zaman yapmaktan değil bazen de yıkmaktan geçer. </st><st c="18975">Olmayacak bir şeyi zorlamaktansa kendiniz için en iyiyi tercih edin.</st></span></p>
			<p xml:lang="en-GB"><span xml:lang="tr-TR"><st c="19043">Bu kitabın amaçlarından biri de karşı tarafın doğasını anlamak kadar kendi doğanızın ihtiyaçlarını da belirlemektir. </st><st c="19161">Genellikle toksik bir ilişkinin ağına düştüğümüzde kendi duygusal ihtiyaçlarımızı unuturuz. </st><st c="19253">Farklı bir ruh haliyle belki de sadece egodan kaynaklanan bir kazanma savaşına sürükleniriz. </st><st c="19346">Bir şeyin size iyi gelmeyeceğini bile bile o konuda diretmekten bahsediyorum. </st><st c="19424">Sizi zehirlese de yemeye devam ettiğiniz o meyveden...</st></span></p>
			<p xml:lang="en-GB"><span xml:lang="tr-TR"><st c="19478">İlişkide kendinize nihai hedefler belirlerken çeşitli kriterleriniz vardır. </st><st c="19555">O kişinin yakışıklı ya da güzel olması, kariyerinin olması, maddi refahı, sosyal çevresi gibi. </st><st c="19650">İlişkinin sürecine göre de çeşitli kriterleriniz vardır, bir vadede evlenmek, çocuk yapmak, belki de o kişiyle yepyeni bir hayata başlamak. </st><st c="19790">Tüm kriterleri belirlerken bazen kendinize asıl sormanız gereken şeyi ıskalarsınız. </st><st c="19874">Amaç bir bilgisayar oyunundaki gibi seviyeleri başarıyla geçmek ve kazanmak değildir, amaç aslında çok daha basittir: Mutlu ve tamamlanmış hissetmek.</st></span></p>
			<p xml:lang="en-GB"><span xml:lang="tr-TR"><st c="20023">Her şeyiyle zorba, size kendinizi eksik hissettiren, narsis birini evliliğe ya da başka şeylere zorladığınızda kendinize dönüp sormanız gerekir:</st></span></p>
			<p xml:lang="en-GB"><span xml:lang="tr-TR"><st c="20168">Burada sorun aslında kimde?</st></span></p>
			<p xml:lang="en-GB"><span xml:lang="tr-TR"><st c="20196">Her halükârda sıkıntılı bir sürece sürükleyecek kişilik özellikleri barındıran birisini ilişkiye zorlamanızın ardındaki temel nedenler neler olabilir?</st></span></p>
			<p xml:lang="en-GB"><span xml:lang="tr-TR"><st c="20347">Aşikâr ki burada sorun sadece o kişide değil. </st><st c="20394">Neden aslında mutsuz olduğunuz biriyle evlenmeye çalışıyorsunuz? </st><st c="20459">Neden mutsuz olduğunuz bir ilişkide kalmakta ısrarcısınız? </st><st c="20518">Bu soruları şimdilik buraya not edelim, bunun altında yatan nedenleri şemalar üzerinden açıklayacağız.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="20620">Gerçekten mutlu olacağınız ilişkilerin ısrarcısı olun, size zarar verenlerin değil...</st><span></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="20706">Karşınızdakini ilişkiye zorlarken görmezden geldiğiniz ve sizin asla çözemeyeceğiniz şeyler olabilir. </st><st c="20809">O kişinin ciddi bir kişilik bozukluğu olabilir ya da şiddete eğilimli birisi olabilir bu kişi ya da gerçekten kişisel donanımlarını hiçbir şekilde değiştirmek istemiyor da olabilir. </st><st c="20991">İşte böyle bir durumdayken vazgeçmekten başka şansınız yoktur.</st></span></p>
			<p xml:lang="en-GB"><span xml:lang="tr-TR"><st c="21053">Çıkmaza giren ilişkilerde genellikle evlenerek sorunların yok olacağına dair yanlış bir inanç geliştirmiş olabilirsiniz. </st><st c="21175">Evlenince hiçbir şeyin çözülmeyeceğini unutmayın. </st><st c="21225">Genellikle evliliklerin her şeyi çözeceğine dair yanlış bir algı hâkimdir. </st><st c="21300">Aslında bu algıyı tersine çevirmeli ve gerçek formuna dönüştürmelisiniz: Evlenince her şey daha da kötü olur! </st><st c="21410">Bu düşüncenin daha farklı bir versiyonu da çocuk yaparak evliliği kurtarmaktır ancak değiştirmek istediklerinizi değiştirmeye bu da yetmeyecektir. </st><st c="21557">Üstelik bir çocuğun sorumluluğu, bakımı başlı başına zorlu bir süreçtir, üstüne iyi gitmeyen bir evliliğe bir çocuğun sorumluluğunu getirmek, artan maddi manevi sorumluluklar işleri daha da zorlaştıracaktır.</st></span></p>
			<p xml:lang="en-GB"></p>
			<p><st c="21764">Vazgeçmeyi öğrenmek sizi çok güçlü kılar, ilişkinizin kölesi değil efendisi olursunuz.</st><span></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="21851">Acı çekmekten korkmayın, cesur olun. </st><st c="21889">Unutmayın hayatta her acı, sıkıntı geçiyor. </st><st c="21933">Olmayacak bir insana sırf aşkınız yüzünden feda etmeyin kendinizi, ona tüm benliğinizi vermeyin. </st><st c="22030">Vazgeçebilmeyi öğrenmek de kendinizi geliştirmeyi öğrenmenin çok büyük bir adımıdır. </st><st c="22115">Bazen vazgeçmek çok daha büyük kapıları açar.</st></span></p>
			<p xml:lang="en-GB"><span xml:lang="tr-TR"></span></p>
			<p><span><st c="22160">1.</st></span><st c="22163"> Size iyi gelecek ilişkinin peşinde olun.</st></p>
			<p><span><st c="22204">2.</st></span><st c="22207"> Vazgeçmeyi öğrenin.</st></p>
			<p><span><st c="22227">3.</st></span><st c="22230"> Cesur olun.</st></p>
			<p><span><st c="22242">4.</st></span><st c="22245"> İlişkinizin merkezine kendinizi koyun.</st><span></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-3-1-3"><st c="22284">Şemalar ve Tekrarlayan Döngüler Hayatımıza tekrarlayan bazı ilişkileri neden alırız?</st></p>
			<p xml:lang="en-GB"><span xml:lang="tr-TR"><st c="22369">Hep ezilen taraf olmak, hep bağımlı olmak bizim kadersel döngümüzde mi vardır yoksa bunu bizler mi yaratırız?</st></span></p>
			<p xml:lang="en-GB"><span xml:lang="tr-TR"><st c="22479">Psikolojide hep kendimizin yarattığı ilişki döngülerinden ve bu zarar verici döngülerden nasıl kurtulacağımızdan bahsediyoruz. </st><st c="22607">Sürekli tekrarlanan döngülerde sorunu sıklıkla karşımızdaki insanda bulmaya meyilli oluyoruz. </st><st c="22701">Burada unuttuğumuz nokta ilişki denen şeyin karşılıklı iki kişi tarafından kurulduğu oluyor. </st><st c="22794">Ancak bizler kendimizi merkeze alıp sanki tüm olan bitenlerden bizden bağımsızmış gibi davranabiliyoruz.</st></span></p>
			<p xml:lang="en-GB"><span xml:lang="tr-TR"><st c="22898">Peki bu körlük nereden kaynaklanıyor?</st></span></p>
			<p xml:lang="en-GB"><span xml:lang="tr-TR"><st c="22936">İlişkilerde karşı tarafı çözümleyebilmeye çalışırken kendimizde göremediğimiz şeyler olabilir mi?</st></span></p>
			<p xml:lang="en-GB"><span xml:lang="tr-TR"><st c="23034">Bütün suç hep karşı tarafta mı?</st></span></p>
			<p xml:lang="en-GB"><span xml:lang="tr-TR"><st c="23066">Hepimizin zihninde dönüp duran bir kaset vardır. </st><st c="23116">Bu kaset çocukluktan itibaren dolmaya başlar. </st><st c="23162">Doğduğumuz andan itibaren kaydetmeye başlayan bu kasete yaşadıklarımız, yaşadıklarımızı nasıl anlamlandırdığımız, hayatta hissettiklerimiz, ilişki dinamiklerini nasıl anlamlandırdığımız ve nasıl tepki verdiğimiz gibi şeyler kaydolur. </st><st c="23396">Anne babamızın bize nasıl davrandığı, bizi hangi sözlerle yetiştirdikleri, genetik geçişlerimiz, toplumda ve ilişkilerimizde nasıl davranacağımızı da belirliyor aslında.</st></span></p>
			<p xml:lang="en-GB"><span xml:lang="tr-TR"><st c="23565">Doğduktan sonra karşılaştığımız her durum, nesne, kişi zihnimizde bir izlenim yaratır. </st><st c="23653">İşte şema dediğimiz şey bu izlenimlerdir aslında. </st><st c="23703">Biz dış dünyayı şemalar üzerinden okuruz, örneğin küçük bir çocuk oyuncak arabasını zihninde edindiği “oyuncak araba” şemasına göre oluşturur ve bu şemayla onu her gördüğünde oyuncak araba olarak tanımlar. </st><st c="23909">Bizler nesneler üzerinden yaptığımızı duygular üzerinden de yaparız. </st><st c="23978">Şema terapinin kurucusu Jeffrey E. </st><st c="24013">Young şemayı şu şekilde tanımlıyor:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="24048">“Çocukluk ve ergenlik dönemi boyunca gelişen, anı, duyu, biliş ve bedensel duyumların oluşturduğu, işlevsel olan ya da işlevsel olmayan, bireyin kendilik algısını ve diğer kişilerle olan ilişkilerini olumlu-olumsuz yönde etkileyen ve yaşam boyunca sürekli tekrarlanan kalıp ya da örüntü.”</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="24337">Ş</st></span><span xml:lang="tr-TR"><st c="24339">emalar erken çocukluk ve ergenlik döneminde edinilse de yetişkinlikte karmaşık bir hale gelebilirler. </st><st c="24441">Hayata olumlu katkıları olabilen şemalar olduğu kadar yaşamı zorlaştıran şemalar da mevcuttur ve bu olumsuz şemaları değiştirmek mümkündür.</st></span></p>
			<p xml:lang="en-GB"><span xml:lang="tr-TR"><st c="24580">Şema terapinin kurucusu Jeffrey Young bizleri şemalar konusunda aydınlatırken çok değerli bir soruyu da ellerimize bırakıverir aslında:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="24716">“Niçin kendimize bu döngüleri yaratıyoruz?</st></p>
			<p xml:lang="en-GB"><st c="24759">Niçin acı çekmeyi uzatıyoruz?</st></p>
			<p xml:lang="en-GB"><st c="24789">Neden daha iyi hayatlar kurup bu kalıpları kırmıyoruz?”</st></p>
			<p xml:lang="en-GB"><span xml:lang="tr-TR"><st c="24845">Yaklaşık olarak 50-60 civarında şemadan söz edebiliriz, elbette bu kitapta hepsinden detaylı şekilde bahsetmek mümkün değil, en belli başlı olanlara değineceğiz. </st><st c="25008">Ancak kendinizde hangi şemaların olduğunu daha derinlemesine öğrenmek isterseniz bunun üzerine okuyabilir ya da özel terapi desteği alabilirsiniz. </st><st c="25155">İnsan ruhu elbette basit değildir ve belli şablonlara sıkıştırılamayacak kadar da derindir. </st><st c="25247">Ama yine de belli eğilimlerinizi keşfetmek özellikle ilişki döngülerinizde tekrarlanan problemleri çözmek için altın bir anahtardır.</st></span></p>
			<p xml:lang="en-GB"><span xml:lang="tr-TR"><st c="25379">Travmatik anılara bağlı kalarak değişime gidemediğinizde tekrarlanan döngülerin içine hapsolmanız kaçınılmazdır. </st><st c="25493">Her an çalışan şemalar nedeniyle sizin farklı bir yaşam potansiyeline adım atmanız çok zordur çünkü yerleşik inançlarınız nedeniyle siz bu seçimlerin normal ve mantıklı şeyler olduğunu dahi düşünebilirsiniz. </st><st c="25701">Hatta hayatın sizin için yaşanmaz bir hale gelmesini bile kanıksayabilirsiniz. </st><st c="25780">Belki de kendiniz için umutsuz bir vakasınız, hiçbir şey daha iyiye gitmeyecek ve hiçbir şey çözülmeyecek diye düşünüyorsunuz. </st><st c="25907">Ancak hatırlayın ki olumsuz bir durumun ortadan kalktığında hissettiğimize benzer bir rahatlık sunar bizlere bu döngülerden kurtulmak, tekrar nefes almaya başlarsınız, sizin için çiçekler artık daha güzel renklerdedir ve her şey sizin için daha aydınlıktır.</st></span></p>
			<p xml:lang="en-GB"><span xml:lang="tr-TR"><st c="26164">Özellikle yaptığım geçmiş temizleme çalışmalarıyla şemaların etkilerini hafifletmek çok mümkündür. </st><st c="26264">Kendinizi tanımaya yönelik olarak atacağınız her adım sadece sizi mutlu etmekle kalmaz, çevrenize de ışık saçarsınız. </st><st c="26382">“Herkes beni aldatıyor, sürekli terk ediliyorum, her şeyi yaptım yine de başaramadım!” cümlelerini sıklıkla kullanıyorsanız emin olun ki yanlış çalışan bir şemadan dolayı böylesiniz.</st></span></p>
			<p xml:lang="en-GB"><span xml:lang="tr-TR"><st c="26564">Zihninizdeki kaseti değiştirmeden farklı şarkı dinleyemezsiniz.</st></span></p>
			<p xml:lang="en-GB"></p>
			<p><st c="26628">Olumsuz şemalar hangi aile</st></p>
			<p><st c="26655">dinamiklerinden doğar?</st></p>
			<p><st c="26678"> Ebeveynlerden birinin sözel, fiziksel veya cinsel tacizde bulunması ve diğer ebeveynin çaresiz kalıp duruma müdahale edememesi</st></p>
			<p><st c="26805"> Ebeveynin duygusal olarak mesafeli olması ve başarılı olmanız için yüksek beklentiler içinde bulunması</st></p>
			<p><st c="26908"> Ebeveynlerin sürekli tartışması, kavga etmesi ve sizin arada sıkışıp kalmanız</st></p>
			<p><st c="26986"> Ebeveynlerden birinin depresyonda, hasta veya yardıma muhtaç olması, diğer ebeveynin eksikliğinden (ölüm, ilgisizlik vs.) sizin bakım veren kişi konumunda olmanız</st></p>
			<p><st c="27149"> Ebeveynlerden biriyle yapışık olmanız ve sizden eşinin yerini doldurmanızı beklemesi</st></p>
			<p><st c="27234"> Ebeveynlerden birinin aşırı korkak ve fazla koruyucu olması ve yalnız kalmamak için size yapışması</st></p>
			<p><st c="27333"> Ebeveynler tarafından sürekli eleştirilmeniz ve yaptıklarınızın beğenilmemesi</st></p>
			<p><st c="27411"> Ebeveyninizin size fazlasıyla serbest bırakması ve sınırlarınızı belirleyememesi</st></p>
			<p><span><st c="27492"> Akranlarınızın arasında kabul görmemeniz ve kendinizi diğer insanlardan farklı hissetmeniz</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-3-1-4"><st c="27583">İlişkilerde en sık karşılaşılan şemalar Duygusal yoksunluk şeması:</st></p>
			<p xml:lang="en-GB"><span xml:lang="tr-TR"><st c="27650">Çocuğun her türlü ihtiyacını karşılayan, acıktığında yemeğini düzenli yediren, konforunu sağlayan ama duygusal olarak sevgisini iyi hissettiremeyen bir anneyi zihninizde canlandırın. </st><st c="27834">Tabii böyle bir babayı örnek vererek de başlayabilirdim ama anne çocuk gelişimi söz konusu olduğunda bir adım daha önde geliyor bildiğiniz gibi. </st><st c="27979">Çünkü anne, çocukla babaya göre çok daha uzun vakit geçiriyor. </st><st c="28042">Hemen her şeyi kusursuz yapan anne, çocuk sevgi istediğinde bunu onu göstermiyor, onu öteliyor, onunla yeteri kadar vakit geçirmiyor ve oyun oynamıyor diyelim. </st><st c="28202">Böyle zamanlarda o çocuğa neler oluyor acaba?</st></span></p>
			<p xml:lang="en-GB"><span xml:lang="tr-TR"><st c="28247">Böyle bir çocuk her ötelendiğinde değersizliği ve duygusal yoksunluğu öğrenir. </st><st c="28327">Duygusal yoksunluk çocukluk döneminde öğrenilmiş şemalardan biridir.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-3-1-5"><st c="28395">Duygusal yoksunluk nedir?</st></p>
			<p xml:lang="en-GB"><span xml:lang="tr-TR"><st c="28421">Duygusal yoksunluk çeken biri her zaman ilgi bekler, hiçbir ilgi alaka onu tatmin etmez. </st><st c="28511">En ufak bir ilgisizlik ipucunu alır ve “Artık herhalde bu ilişki bitiyor, beni sevmiyor!” der, hatta öfkelenebilir. </st><st c="28627">Duygusal yoksunluk çeken biri sevgisini hiç göstermeyebilir de, yani sevgisinin duygusunu öğrenmemiş de olabilir.</st></span></p>
			<p xml:lang="en-GB"><span xml:lang="tr-TR"><st c="28740">Özetlersek duygusal yoksunluk çeken biri iki eğilim içinde olabilir:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="28809"> Hiçbir duygu ona yeterli gelmez.</st></span></p>
			<p xml:lang="en-GB"><span xml:lang="tr-TR"><st c="28842"> Gerçek sevgiyi bilmediğinden duygusunu göstermez.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="28892">Daha çok duygunun peşinde koşan insan bir şekilde ilişkinin bağımlısı olur. </st><st c="28969">İlişki içindeyken karşı taraftan ne zaman ilgi göreceğim diye sürekli beklemeye başlar. </st><st c="29057">Eş seçimlerindeyse bunun tam aksine bencil, sevgisini gösteremeyen, hafif narsistik kişileri seçebilir. </st><st c="29161">Bu kişi aslında çok ilgi bekleyen bir kişiyken çok daha negatif, kendini sevmeyen partnerlerin arayışında olur. </st><st c="29273">Burada kendini gerçekleştiren kehanet devreye girer.</st></span></p>
			<p xml:lang="en-GB"><span xml:lang="tr-TR"><st c="29325">Neden biz bir şeyden çok korktuğumuzda, yaşamak istemediğimizde o şeyi hayatımıza çekeriz?</st></span></p>
			<p xml:lang="en-GB"><span xml:lang="tr-TR"><st c="29416">Birincisi enerjisel olarak duygusal yoksunluk şeması taşıdığımız için, yani zihnimizdeki o bahsettiğimiz kaset çalıştığı için, duygusal yoksunluğu hissettirecek kişileri hayatımıza alırız. </st><st c="29606">İkinci olarak duygusal yoksunluk çeken kişi, fazla ilgi arama eğilimini öfkeli olarak dışa vurduğunda, “Neden beni aramadın, neden mesajıma geç döndün?” demeye başladığında karşısındaki insanı da kendisinden uzaklaştırmış oluyor. </st><st c="29836">Tüm iki sonucun sebebi de aslında zihinde dönen kaset yani içselleştirilen şemalar oluyor. </st><st c="29927">Bizler aslında karşımızdaki kişiyi dönüştürebilme potansiyeline de sahibiz. </st><st c="30003">Yoksunluk şemasından hareketle dönüştürülen kişi de aslında istemediğimiz kişi oluyor böylece.</st></span></p>
			<p xml:lang="en-GB"><span xml:lang="tr-TR"><st c="30097">Örneğin sizinle mutsuz bir ilişki yaşayan biri, bir de bakmışsınız sizden sonra çok mutlu bir ilişki yaşamış hatta evlenmiş gitmiştir. </st><st c="30233">Tabii ki karşılaştığımız her insanın farklı ve kendine has bir kişilik yapısı vardır ama bir de bizim yaptıklarımız da vardır. </st><st c="30360">Unutmamalıyız ki sahip olduğumuz şemalar karşımıza çıkan çok düzgün bir insanı bile değiştirebilir. </st><st c="30460">Bunun farkında olmak çok önemlidir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="30495">Terk edilme şeması:</st></span></p>
			<p xml:lang="en-GB"><span xml:lang="tr-TR"><st c="30515">Özellikle sıklıkla karşılaştığımız bir diğer şema terk edilme şemasıdır. </st><st c="30589">Bizim toplumsal olarak korkularımız çok yüksektir, kaybetmekten çok korkarız. </st><st c="30667">Bu yüzden de erkekte de kadında da çok yoğun kıskançlık duyguları görüyoruz. </st><st c="30744">Bunun nedeni altta sürekli çalışan terk edilme korkusudur.</st></span></p>
			<p xml:lang="en-GB"><span xml:lang="tr-TR"><st c="30802">Bu tarz kişiler de iki tip savunma mekanizması sergilerler:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="30862">1.</st></span><span xml:lang="tr-TR"><st c="30865"> Aşırı kıskanç ve sahiplenici olurlar ya da karşı tarafın tüm isteklerini yerine getirirler. </st><st c="30958">Tüm bunların temelinde yine terk edilmekten çok korkmaları vardır.</st></span></p>
			<p xml:lang="en-GB"><span xml:lang="tr-TR"><st c="31024">2. </st></span><span xml:lang="tr-TR"><st c="31028">Bir şekilde ıssız adam/ıssız kadın olurlar. </st><st c="31072">Issız adam ya da ıssız kadınlar pek çok kişiyle ilişki yaşayarak aslında kimseye bağlanmamayı tercih ederler. </st><st c="31182">İletişimden kaçarlar, çünkü terk edilince acı çekmekten korkarlar ve yakın ilişki kurmazlar. </st><st c="31275">Bu tip insanlar “Zaten kadınlara ya da erkeklere güvenilmez!” der.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="31341">Bu şemaya sahip olanlar derin bir yalnızlık duygusu çekerler. </st><st c="31404">Hiçbir şey onlara yeterli gelmez ve dünyada adeta bir başlarına kalmış gibi derin bir yalnızlık duygusu taşırlar. </st><st c="31518">Bu şemadakiler terk edilme fikrine karşı aşırı bir duyarlılık geliştirmişlerdir. </st><st c="31599">Ancak bahsettiğim kendini gerçekleştiren kehanetin sonucu olarak hayatlarına aldıkları kişiyi de bir şekilde bu döngüye getirmeyi başarırlar. </st><st c="31741">Ya kıskançlık ya da aşırı kontrol ve bağımlılık neticesinde hayatlarındaki kişinin onları aldatılması nedeniyle gerçekten de terk edilirler. </st><st c="31882">Genellikle aldatılanlar terk edilme şemasına sahip olanlardır diyebiliriz. </st><st c="31957">Yoğun baskı ve yoğun korku nedeniyle kendini gerçekleştiren kehaneti hayatlarına almış olurlar.</st></span></p>
			<p xml:lang="en-GB"><span xml:lang="tr-TR"><st c="32052">Terk edilme şemasına sahip kişilerin aile yaşantılarına baktığımızda ya küçük yaşta anne babalarının terk etmesi, anne babanın çok erken yaşta kaybedilmesi ya da başka birinin büyütmesi gibi ihtimaller karşımıza çıkıyor. </st><st c="32274">Yani bir şekilde anne babanın çocuk yaştayken çocukla yeteri kadar vakit geçirememesi oluyor. </st><st c="32368">Terk edilme şemasına sahip olanlar bir şekilde terk edilmiş çocuklar oluyor özetle.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-3-1-6"><st c="32451">Borderline’da terk edilme şeması nasıl çalışır?</st></p>
			<p xml:lang="en-GB"><span xml:lang="tr-TR"><st c="32499">Terk edilme şemasından bahsetmişken borderline kişilik bozukluğundan da söz etmek istiyorum. </st><st c="32593">Borderline kişilikte terk edilmekten korkma şeması görülür. </st><st c="32653">Bu kişiler ilişkilerini çok uçlarda yaşarlar, iyiyken çok iyidirler, sizi yükseltir, yüceltir, göklere çıkarır ancak size kızdığındaysa sizi yerin dibine sokar, size elinden gelen tüm kötülüğü yaparlar. </st><st c="32856">Evinize, arabanıza zarar verebilir, basit bir ayrılık ihtimalinden söz ettiğinizde bile “Sen bana bunu nasıl yaparsın?” diye size zarar vermeye çalışırlar.</st></span></p>
			<p xml:lang="en-GB"><span xml:lang="tr-TR"><st c="33011">Öfkesi de sevgisi de şiddetli olan kişileri borderline olarak tanımlayabiliriz özetle. </st><st c="33099">Borderline, sınırda kişilik bozukluğu olarak da tanımlanır, terk edilme korkusu o denli baskındır ki terk edileceğini anlayan ya da düşünen bir borderline bunu engellemek adına karşısındakini kendini öldürmekle tehdit edebilir, kendine, bedenine zarar verebilir, alkol ve uyuşturucu kullanımına yönelebilir. </st><st c="33407">İntihar girişimleri kendilerini öldürmeye yönelik değildir, manipülasyon ve karşıdakinin dikkatini, ilgisini çekme amacı taşır hatta öyle ki hayatlarına aldıkları insanların peşini kolay kolay bırakmazlar, ailesine ve yakınlarına varıncaya kadar sarabilirler.</st></span></p>
			<p xml:lang="en-GB"><span xml:lang="tr-TR"><st c="33666">Bordeline kişiler içlerinde sürekli bir boşluk duygusu taşırlar, sabit bir kendilik algıları olmadığından sürekli dalgalanırlar. </st><st c="33796">Dürtüsel davranışları hem ilişkilerinde hem de toplumda sorun yaratabilir. </st><st c="33871">Ruhsal dalgalanmalar onlar için de hayli yorucu ve yıpratıcıdır, bu nedenle kendileri için hayatın tahmin edilebilir olması adına aşırı kontrollü olurlar. </st><st c="34026">Borderline’ların en dayanaksız oldukları nokta “terk edilmek”tir, bu nedenle aşırı kıskanç olurlar. </st><st c="34126">Kadınlarda erkeklere göre daha sık görülen bu kişilik bozukluğuna sahip olanlar riskli kişiliklerdir. </st><st c="34228">Uzun süreli terapi ve tedavi programlarıyla kişilerin daha dengeli bir yaşama kavuşmaları mümkün hale gelebilir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="34340">Boyun eğme şeması:</st></span></p>
			<p xml:lang="en-GB"><span xml:lang="tr-TR"><st c="34359">Şimdi gelelim hayatımızda sıklıkla karşımıza çıkan, boyun eğen, hayır diyemeyen, ilişkilerinde çok da doyum sağlayamayan kişilere... </st><st c="34493">Kaybetmekten, öfkeli insanlardan çok korktukları için sürekli söz dinleyen, hayır dediğinde terk edileceğinden korkan boyun eğicilik şemasına sahip olanlara...</st></span></p>
			<p xml:lang="en-GB"><span xml:lang="tr-TR"><st c="34652">Bu şema da ilişkilerde sıklıkla gördüğümüz ve narsislerin özellikle çok sevdiği şemalardan biridir. </st><st c="34753">Boyun eğicilik şeması anne babalarının duygularını hiç önemsemediği bireylerde oluşur. </st><st c="34840">Evin içinde mutlaka dominant bir aile figürü vardır. </st><st c="34893">Onlar her zaman boyun eğmelidir ve kendi isteklerini söylemeleri yasaktır. </st><st c="34968">Bu şemadan dolayı otoriter, yönetmeye meraklı, dominant kişilerle birlikte olurlar ve onlarla hayatlarını sürdürürler. </st><st c="35087">Bu kişiler bağımlı olmaya çok yatkındır ve öğrenilmiş çaresizlik yaşarlar. </st><st c="35162">Çok kötü ve sorunlu bir hayat yaşasalar dahi bağımlılıklarını bir türlü bırakamazlar.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-3-1-7"><st c="35247">Şemalarınızı nasıl değiştirebilirsiniz?</st></p>
			<p xml:lang="en-GB"><span xml:lang="tr-TR"><st c="35287">1.</st></span><span xml:lang="tr-TR"> </span><span xml:lang="tr-TR"><st c="35290">Şemaların pek çoğunda bağımlılık, terk edilme korkusu, ilgi isteği, kıskançlık, çaresiz hissetme, aşırı fedakârlığa savrulma gibi davranışlar vardır. </st><st c="35441">Tüm bunların temelindeki asıl problem ise aslında kişinin kendi alanının olmamasıdır. </st><st c="35527">Hayatta kendi alanınızı kurmak ve çalışır hale getirmek şemalardan kaynaklanan olumsuz sonuçlarla baş edebilmeniz için sizi güçlendirir. </st><st c="35664">İşiniz, arkadaşlarınız, aileniz, hobileriniz ve hedefleriniz kendi alanınızla ilgili eğilmeniz gereken diğer konulardır. </st><st c="35785">Ne olursa olsun, evlenseniz dahi kendi alanınızdan vazgeçmemeniz şemalarınızın size sıkıştırdığı kalıpları kırabilmek adına önemlidir.</st></span></p>
			<p xml:lang="en-GB"><span xml:lang="tr-TR"><st c="35919">2. </st></span><span xml:lang="tr-TR"><st c="35923">İletişim becerilerinizi güçlendirin. </st><st c="35960">Şemaların olumsuz sonuçlarını alt edebilmenin yollarından biri de iyi bir iletişim sağlayabilmenizdir. </st><st c="36063">Şemalara bağlı olarak yanlış geliştirdiğiniz iletişim yollarınız ilişkilerin yolunu tıkayabilir. </st><st c="36160">Örneğin alınganlık, küsme, yanlış okumalar yapma, istek ve düşüncelerinizi yeterince ifade edememe, çekingenlik, kaçınma, öfke kontrolü sağlayamama gibi konularda destek alabilir, bunların olumsuz etkilerini minimuma çekebilirsiniz.</st></span></p>
			<p xml:lang="en-GB"><span xml:lang="tr-TR"><st c="36392">3. </st></span><span xml:lang="tr-TR"><st c="36396">Sevilme ve değerli hissetme duygularınızı güçlendirin. </st><st c="36451">Yeteneğiniz, başarılı taraflarınız, en parlak özellikleriniz neyse onlara odaklanın. </st><st c="36536">Kendi potansiyelinizi keşfedin, sizin en iyi ve en parlak özelliğiniz ne? </st><st c="36610">Bu alanda yapacağınız çalışmalar şemalarınızı yönetme konusunda kontrolü ele almanızı sağlar. </st><st c="36704">İyi özelliklerinizin farkında olun, hatta bunları defterinize yazarak belirleyin. </st><st c="36786">Ara ara kendinize hatırlatmak için okuyun.</st></span></p>
			<p xml:lang="en-GB"><span xml:lang="tr-TR"><st c="36828">4. </st></span><span xml:lang="tr-TR"><st c="36832">Hatalarınızın farkında olun. </st><st c="36861">Kimse hatasız değil, hepimiz hata yapıyoruz. </st><st c="36906">En kusursuz olduğunu düşündüğümüz insanlar bile hata yapıyor. </st><st c="36968">Hatanızı fark etmek şemalarınızı yönetebilmek için gereklidir. </st><st c="37031">“Ben burada fazla bağımlı davrandım, çok ilgilendim ve çok uzun mesaj attım” ya da “Bugün öfkemi yönetemedim ve gereksiz yere sesimi yükselttim” diyebilin ve kendinizi durdurmayı öğrenin. </st><st c="37219">“Bu aralar ilgiyi biraz fazla abarttım ben, birkaç gün geride durayım” şeklinde kendinize hem durum analizi yapıp hem de devamında yeni eylem planınızı yapabilirsiniz. </st><st c="37387">Yeni eylem planınız hatalı davranışın aksini yapmaktır. </st><st c="37443">Bunu sıklıkla deneyimlemek şemalarınızın sizi ittiği davranışların azalmasını sağlar. </st><st c="37529">Hata yapmaktan da korkmayın. </st><st c="37558">Hayat deneyimlenerek alınan bir yoldur. </st><st c="37598">Korkarak, kaçarak yaşayamayız öyle değil mi?</st></span></p>
			<p xml:lang="en-GB"><span xml:lang="tr-TR"><st c="37642">5. </st></span><span xml:lang="tr-TR"><st c="37646">Kendinizi ifade etmekten çekinmeyin. </st><st c="37683">Şemalarınızın tekrarladığı döngüler sizi yormuş ya da incitmiş olabilir. </st><st c="37756">Kendinizi çaresiz hissedebilir, hiçbir şeyin değişmeyeceğini düşünebilirsiniz. </st><st c="37835">Kendinizi çaresiz hissetmeyin. </st><st c="37866">Güçlü iletişim için destek almanız kendinizi ifade etme becerilerinizi artıracaktır.</st></span></p>
			<p xml:lang="en-GB"><span xml:lang="tr-TR"><st c="37950">6.</st></span><span xml:lang="tr-TR"><st c="37953"> Başkalarının değer yargılarıyla hareket etmeyin. </st><st c="38003">Kendi değer yargılarınızı oluşturmayı öğrenin.</st></span></p>
			<p xml:lang="en-GB"><span xml:lang="tr-TR"><st c="38049">7.</st></span><span xml:lang="tr-TR"><st c="38052"> Planlı ve programlı olarak hayatı kendiniz için daha dengeli hale getirin.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="38127">Şemalarınız sizi yönetmesin, siz şemalarınızı yönetin.</st><span></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"></span></p>
			<p id="toc_marker-3-1-8"><st c="38182">Altın Oran Nasıl Korunur?</st></p>
			<p xml:lang="en-GB"><span xml:lang="tr-TR"><st c="38208">İlişkileri bozan dinamikler genelde dengenin sağlanamamasından doğar.</st></span><span xml:lang="tr-TR"> </span><span xml:lang="tr-TR"><st c="38278">Bir ilişkiyi asıl bozan dinamik iyi ilerlerken sıkılmak değildir, erkekteki bazı değişimleri kadının çok anlamlandırıp erkeğin üzerine gitmesi ve ilgisiyle aşırı sıkmasıdır aslında. </st><st c="38461">Burada hassas dengeyi sağladığınızda ilişkiniz de bozulmamış olur ancak ne yazık ki çoğunlukla bu dengeyi korumak kadınlar açısından zordur. </st><st c="38602">Öfke ve korku gibi duygular kadının erkeğin üzerine daha da eğilmesine yol açtığında elbette erkekler de klasik tepkiyi verirler: Kaçmak! </st><st c="38740">Oysa yapmanız gereken ilgiyi azaltmaya tolerans göstermeyi öğrenmektir. </st><st c="38812">En ufak bir ilgisizliğin karşısında gösterdiğiniz daha büyük tepkileri kontrol etmeyi de...</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="38903">Esasen erkekler kadınlara göre daha kırılgan bir psikolojiye sahiptir. </st><st c="38975">Özellikle yaşamımızda bugünlerde deneyimlediğimiz pandemi sürecinde gözlemlediğim şey içe kapanan erkek sayısındaki artış oldu. </st><st c="39103">Ekonomik kaygılar, belirsizlik süreci ve sağlıkla ilgili endişeler erkeklerde kadınlara göre daha buhranlı şekilde kendisini gösteriyor diyebilirim. </st><st c="39252">Bu psikolojik çalkantı erkekte cinsellikte de kendisini olumsuz bir şekilde gösteriyor.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="39339">Erkekte cinsellik aşkla beraber gider. </st><st c="39379">İşlerinin ters gitmesi, kaygı yaşaması kendisini geriye çekmesine neden olabilir. </st><st c="39461">Böyle durumlarda erkeğe alan bırakmalı ve ısrarcı olmamalısınız. </st><st c="39526">İyi giden bir ilişki ufak tefek şeylerden bozulacak diye endişelenmeyin, zaten bozulacaksa da bırakın bozulsun. </st><st c="39638">İlişkiler her zaman risk barındırır ve bizler bu riski göze alıp ilişkiye başlarız demiştim önceki kitabımda. </st><st c="39748">Eğer risk almaya değer bulunmuyorsanız zaten olmamanız gereken bir ilişki içindesiniz demektir. </st><st c="39844">Kaybetmeyi göze almadan kazanamazsınız.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="39883">Erkeği yalnızlığıyla da bırakmayı bilen kadın</st></p>
			<p><st c="39929">çok değerlidir.</st><span></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="39945">Bazen kendini geri çeken erkeğe karşı saf bir merak geliştiririz. </st><st c="40012">Özellikle uzak durmak isteyen birinin tavrı aslında nettir ancak yine kadın olarak bazı dürtülerle “Acaba başına bir şey mi geldi, merak ettim hemen arayayım!” düşünceleriyle biraz da kendinizi kandırarak saf bir çaba içine girebilirsiniz. </st><st c="40252">Ancak unutmayın aramak isteyen arar, gelmek isteyen gelir. </st><st c="40311">Sizi görmek isteyen, sizinle birlikte olmak isteyen bir şekilde yolunu bulur.</st></span></p>
			<p xml:lang="en-GB"></p>
			<p><st c="40388">Sizinle gelmek isteyen nedenini, gelmek istemeyense bahanesini bulur...</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="40460">Biraz da bırakmayı öğrenin, her şeyi kontrol etme çabası kadınlarda baskın bir özelliktir. </st><st c="40552">Oysa bırakan kadın cesur kadındır, cesur kadınsa cazibelidir. </st><st c="40614">Kaybetme korkunuzu gösterdiğiniz anda ele geçirilmiş olursunuz, bu da evliliktekine benzer şekilde erkekte garantici bir tavırla rahatlamaya neden olur. </st><st c="40767">Rahatlamış bir erkek de asla sizin için savaşmaz. </st><st c="40817">Onun duygularını fazla önemsemeniz, üstüne bunu sürekli göstermeniz kaybetme korkunuzun olduğunun tipik göstergeleridir. </st><st c="40938">Hele ki “Sensiz yaşayamam, beni sakın bırakma!” gibi cümleleri asla kullanmayın. </st><st c="41019">“Seni seviyorum, seninle olmak beni mutlu ediyor, birlikte çok güzel vakit geçiriyoruz” gibi daha doğal sözler sarf edin. </st><st c="41141">Birlikteliğinizde de yalnızlığınızda da dengeli olmaya özen gösterin. </st><st c="41211">Kimi ayrılıklardan sonra derin duygulara esir olup fazla melankolik davranma eğiliminde olabiliriz. </st><st c="41311">Ancak işler istediğiniz gibi gitmediğinde kederinizi de dengeli yaşamalı ve kendinizi yalvaran pozisyonuna düşürmemelisiniz.</st></span></p>
			<p xml:lang="en-GB"><span xml:lang="tr-TR"><st c="41435">İlişkide bir denge kuralı olmalıdır. </st><st c="41473">Karşınızdaki kişi 50 birim verirse siz de 50 birim vermelisiniz. </st><st c="41538">Bir şeyleri elde etmek adına bu dengeyi bozmanız, 50 birim yerine 70 birimlik verici olmanız, fazla aramanız halinde karşı tarafın vericiliği 30’a düşer. </st><st c="41692">100’e tamamlama kuralına göre siz ne kadar verici olursanız karşı tarafın size sunacakları o kadar azalacaktır. </st><st c="41804">Çünkü bu durumda siz onun yerine de bir şeyleri yapmış olursunuz. </st><st c="41870">Bu da ben seni çok istiyorum anlamına gelir. </st><st c="41915">Fazla verici taraf her zaman kaybetme korkusunu karşı tarafa yansıtmış olur.</st></span></p>
			<p xml:lang="en-GB"></p>
			<p><st c="41991">Altın oranı korumak için:</st></p>
			<p><st c="42017"> Kendi alanınızı koruyun.</st></p>
			<p><st c="42042"> Aşırı fedakârlık ve beklentiden uzaklaşın.</st></p>
			<p><st c="42085"> Alma-verme dengesini kurun.</st></p>
			<p><st c="42113"> Kendinize güvenin ve cesur olun.</st></p>
			<p><span><st c="42146"> Vazgeçmeyi bilin.</st></span><span></span></p>
		</div>
	<div id="charCountTotal" value="42164"></div></body>
</html>
