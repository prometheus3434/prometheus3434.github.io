<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-8"><st c="0">Sekizinci  Bölüm</st></p>
			<p id="toc_marker-8-1"><st c="16">Söylediğiniz Şey Aslında Söylemek İstemediğiniz Şeydir</st></p>
			<p id="toc_marker-8-1-1"><st c="71">İlişkilerin Kilit Noktaları ve Sık Yapılan Hatalar</st></p>
			<p xml:lang="en-GB"><span xml:lang="tr-TR"><st c="122">Genel olarak her insanın ilişkilerden beklentileri, onları ilişkide tutan, keyif almalarını sağlayan ya da rahatsız eden şeyler farklıdır. </st><st c="262">Fakat yapılan araştırmalar gösteriyor ki kadınların ve erkeklerin, ilişkileri hakkında memnuniyet seviyelerini önemli oranda artıran bazı psikolojik ihtiyaçlardan ve ilişkiden soğutan hassasiyetlerden bahsetmek mümkün. </st><st c="481">Partnerinizin ihtiyaçlarını ve hassasiyetlerini bilmek günlük hayatta yaşanan birçok olayı anlamlandırmanız ve ilişkinizi yönetmeniz adına gereklidir.</st></span></p>
			<p xml:lang="en-GB"><span xml:lang="tr-TR"><st c="631">Hepimiz için ilişkideki kilit noktalardan biri değerli hissetmektir. </st><st c="701">Değerli ve özel hissetmediğinde daha memnuniyetsiz olursunuz kaçınılmaz olarak. </st><st c="781">Böyle durumlarda partnerinizin hareketlerinden rahatsız olmaya ve onu yargılamaya, onun değişmesi, size daha çok değer vermesi ve ilgisini göstermesi için onu zorlamaya, suçlamaya başlayabilirsiniz. </st><st c="980">Trip atmak, surat yapmak sık sığınılan tuzaklardandır. </st><st c="1035">Burada erkeklerin bu hareketleri nasıl algıladığı önem kazanır. </st><st c="1099">Siz düşünürsünüz ki eleştirerek, ısrar ederek onu ikna edebilir ve değiştirebilirsiniz, hatta onun sizi anlamasının tek yolu da budur size göre. </st><st c="1244">Fakat erkeklerin bu konudaki algısı çok farklıdır. </st><st c="1295">Erkekler eleştirildiklerinde başarısız ve yetersiz hissederler. </st><st c="1359">Kadınlar mutsuz ve memnuniyetsiz olduğunda, erkekler bundan dolayı kendilerini suçlarlar. </st><st c="1449">Bu da onlarda bir stres yaratır. </st><st c="1482">Bu stres, ya içlerine kapanmalarına ya da stres verici nesneden yani sizden kaçmalarına neden olur. </st><st c="1582">Bu yüzden ısrar, eleştiri ve yargılama ilişkinizde yıkıcı ve antipatik bir etki yaratır. </st><st c="1671">İlişkinizi tamir edebilmek için, partnerinizin yanlışlarına değil, doğrularına odaklanın.</st></span></p>
			<p xml:lang="en-GB"><span xml:lang="tr-TR"><st c="1760">Erkekler ilişkide başarılı olmak ister. </st><st c="1801">Küçük de olsa sizi mutlu etmeyi başardığı şeylerde onu takdir edin ve onun daha sık yapmasını istediğiniz davranışlarını ödüllendirin. </st><st c="1936">Davranışları ödüllendirmek, talep etmekten daha kolay ve etkili bir yoldur.</st></span></p>
			<p xml:lang="en-GB"><span xml:lang="tr-TR"><st c="2011">Bazen de görüşmek için daha ısrarcı bir tavır takınırsınız. </st><st c="2072">Çoğu zaman kendinizi unutursunuz, aklınızı meşgul eden tek şey o olur neredeyse. </st><st c="2153">Sonunda kendinizi partnerinizin ilgisinin peşinde koşarken yakalarsınız. </st><st c="2226">Hepiniz bilirsiniz ki kaçan kovalanır. </st><st c="2265">Partneriniz mutlu olmak için onun ilgisine umutsuzca mecbur olduğunuzu fark ederse bu onun ilişkiden soğumasına ve sizden kaçmasına sebep olur. </st><st c="2409">Ayrıca, ısrarla, kendinizi acındırmayla, tehditle ve ültimatomla partnerinizin ilgisini çektiyseniz onun ilk fırsatta tekrar kaçmaya çalışması olasıdır. </st><st c="2562">Zaferiniz kalıcı olmaz. </st><st c="2586">Yani içinden çıkılması zor bir paradoks oluşur, ilişki kendini bu şekilde devam ettirir, iki taraf da tatmin olmaz, yorulur. </st><st c="2711">Kovalayan taraf daha da değersiz hisseder ve özgüvenini kaybeder. </st><st c="2777">Özgüvenini kaybettikçe etraftan gördüğü saygı ve değer de azalır. </st><st c="2843">Kaçan taraf ise “Sevdiğim halde neden bu insandan uzaklaşmak istiyorum?” diye suçluluk hisseder. </st><st c="2940">Bu suçluluk onu ilişkiden soğutur. </st><st c="2975">Bunu önlemenin en güzel yolu partnerinizin ve kendinizin bireyselliğine alan tanımaktır. </st><st c="3064">Onun yalnız başına ya da arkadaşlarıyla vakit geçirmesine izin verin. </st><st c="3134">Siz de kendinize onsuz vakitler yaratın.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="3174">Partnerinize tüm zamanınızı ayırmak ve ondan her konuda size eşlik etmesini beklemek ilişkinizi yorar.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="3277">Genelde, partnerimiz olmadan geçirdiğimiz kaliteli zamanı artırırsak birbirimizden uzaklaşırız diye bir korku içinde oluruz. </st><st c="3403">Fakat durum bunun tam tersi yönde gelişir. </st><st c="3446">Kendinize ayırdığınız vakit, partnerinize ayırdığınız enerjiyi artırır. </st><st c="3518">Diğer yandan onunla geçirdiğiniz vakitte daha enerjik olacağınız için yokluğunuz onda boşluk hissi yaratır. </st><st c="3626">Bu bireysellik ve özgürlük halini sürdürürseniz, kendinizin ve etrafınızın gözünde değeriniz artar. </st><st c="3726">Aranan insan olmanın keyfini sürersiniz.</st></span></p>
			<p xml:lang="en-GB"><span xml:lang="tr-TR"><st c="3766">Özgürlük ve bireyselliğinizi kazandığınızda başka bir denge unsuru karşınıza çıkar. </st><st c="3851">O da bağımsızlıktır. </st><st c="3872">Kendi kendine yetmek önemlidir fakat ilişki de paylaşmak içindir. </st><st c="3938">Modern kadının ilişkilerdeki en büyük zorluğu bir şekilde kendi kendine yetmesinden kaynaklanan eksen kaymasıdır, yani bir talepte bulunmakta zorlanmasıdır. </st><st c="4095">Halbuki erkekler ilişkide kadınların kahramanı olmak isterler. </st><st c="4158">Kadınlara yardım etmekten, kadınların kendilerine ihtiyaç duyuyor olmalarından çok hoşlanırlar. </st><st c="4254">Bu onları, hormonlarından dolayı, cinsel ve duygusal olarak motive eden bir durumdur. </st><st c="4340">Çok güçlü ve cazibeli kadınların, şaşılacak şekilde aldatılmasının sebebi budur.</st></span></p>
			<p xml:lang="en-GB"><span xml:lang="tr-TR"><st c="4420">Peki partneriniz size ilgi duysun diye sönük, zavallı ve pasif mi olmalısınız? </st><st c="4500">Tabii ki hayır. </st><st c="4516">Fakat partnerinize bazı kırılgan yanlarınızı göstermek, ihtiyacınız olmasa da onlardan sık sık yardım istemek, yaptıkları en küçük iyiliği bile takdir etmek ve minnettar olduğunuzu belirtmek, atabileceğiniz küçük ama etkili adımlardandır. </st><st c="4755">İzin verin partneriniz biraz nazınızı çeksin, yükünüzü azaltsın. </st><st c="4820">Hastalandığınızda, üzüldüğünüzde bunları yaşamaktan çekinmeyin. </st><st c="4884">Kendinizi şımartın, partnerinizin de sizi şımartmasına izin verin. </st><st c="4951">Güçlü olmak ve görünmek önemlidir, ama ilişkilerde akıllı olmak daha pozitif sonuçlara gebedir. </st><st c="5047">Üstelik olmadığınız biri gibi davranmanıza gerek yok. </st><st c="5101">Talep eden ve takdir eden insanlar da güçlü olabilir. </st><st c="5155">Kendinizi sadece partnerinizden değil, tüm evrenden bir şeyler almaya açın. </st><st c="5231">Başlarda garip hissedebilirsiniz ama evrenin dengesi ve insan doğasına göre, alabilmek de verebilmek kadar önemli bir erdemdir.</st></span></p>
			<p xml:lang="en-GB"><span xml:lang="tr-TR"><st c="5358">Güçlü kadın imgesinden bahsederken, her şeye yetişen ve her sorunu çözen kadını unutmamak gerekir. </st><st c="5458">Anaç ve fedakâr bir kadın, erkek için bir anne gibi bağımlı olacağı bir ihtiyaç nesnesi haline gelir. </st><st c="5560">Bu durum kadında, ihtiyaç duyulduğu için, “Bensiz yapamaz!” hissi uyandırır. </st><st c="5637">Bu his güvenli bir alandır, partnerinizi kontrol etmeniz kolaylaşır. </st><st c="5706">Fakat tüm tutkuyu öldürür. </st><st c="5733">Aranızda anne çocuk ilişkisi gibi bir hiyerarşi oluşturur. </st><st c="5792">Üstelik partnerinizin ihtiyaçlarını gözetmeye o kadar alışırsınız ki kendi ihtiyaçlarınızı unutursunuz. </st><st c="5896">Siz kendi ihtiyaçlarınızı unutmuşken partnerinizin hatırlamasını beklemek pek de mantıklı değildir. </st><st c="5996">Zaten bu durumda partnerinizin gözünde de eğlenceli ve tutkulu bir yer olmaktan çıkıp, ihtiyaçların karşılandığı bir sığınak haline gelirsiniz. </st><st c="6140">Bir düşünün. </st><st c="6153">Gerçekten sırf onu kontrol edebilmek için onun annesi olmayı göze mi alacaksınız? </st><st c="6235">O zaman neden heyecan duyacaksınız? </st><st c="6271">Kadınsı bazı ihtiyaçlarınızı ve çocuksu duygularınızı nerde ve kiminle yaşayacaksınız?</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-8-1-2"><st c="6357">İletişim Yanlışları</st></p>
			<p xml:lang="en-GB"><span xml:lang="tr-TR"><st c="6377">İletişimde beceriksizce düştüğümüz kuyular vardır. </st><st c="6429">Duygularımızı zaman zaman yönetememekten kaynaklanır bunlar. </st><st c="6490">Zor olsa da aşılmayacak şeyler değildir, ancak ısrarla üzerine çalışmak gerekir.</st></span></p>
			<p xml:lang="en-GB"><span xml:lang="tr-TR"><st c="6570">Sık yapılan iletişim yanlışlarından ilki haklılık tartışmasına girmektir. </st><st c="6645">Asıl konudan uzaklaşıp sen haklıydın, ben haklıydım labirentine dalmak sağlıklı iletişimi kilitler. </st><st c="6745">Bu sizi sadece negatif uca götürür. </st><st c="6781">Bunun yerine haklılık tartışmasından çıkıp çözüm yoluna giden insan olmak lazım.</st></span></p>
			<p xml:lang="en-GB"><span xml:lang="tr-TR"><st c="6861">İkinci mesele şikâyet etmektir. </st><st c="6894">Devamlı sen onu yaptın, bunu söyledin diyen insan olmak... </st><st c="6953">Sürekli şikâyet ettiğiniz zaman iletişimin dengesini bozarsınız ve karşı tarafı bıktırırsınız.</st></span></p>
			<p xml:lang="en-GB"><span xml:lang="tr-TR"><st c="7047">Üçüncü sorun tavır yapmaktır. </st><st c="7078">Bir şekilde tartışma nihayetlendiğinde bile sizin hâlâ tavır yapmanız, göz devirmeniz, kötü ve sert konuşmanız sadece sizi eğreti ve kötü gösterir. </st><st c="7226">Bu negatif algı uyandıran davranışlarla asla pozitif bir şey elde edemezsiniz. </st><st c="7305">O yüzden tavır, trip gibi şeyleri bırakmanız lazım.</st></span></p>
			<p xml:lang="en-GB"><span xml:lang="tr-TR"><st c="7356">Eleştiri iyidir ama dozunda! </st><st c="7386">Devamlı karşınızdaki kişiyi eleştirmek, kötü yanlarını yüzüne vurmak, devamlı itip kakmak iletişimde sağlıklı bir gelişmeye yol açmaz. </st><st c="7521">Eğer birini eleştirecekseniz mutlaka yanında iyi bir şeyini de söylemek zorundasınız.</st></span></p>
			<p xml:lang="en-GB"><span xml:lang="tr-TR"><st c="7606">Olaylara sadece kendi açınızdan bakmanız aşmanız gereken beşinci mesele. </st><st c="7680">Eğer olaylara sadece kendi açınızdan bakarsanız karşı tarafı hiç anlamazsınız. </st><st c="7759">Empati yapamazsınız. </st><st c="7780">Böylece karşınızdaki kişi sizi çok objektif olarak görmeyeceği için sizi de dinlememeye başlar ve iletişimi bitirir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="7896">Başka insanlarla kıyaslamak yine sık düşülen kuyulardan. </st><st c="7954">Ne zaman ki birini başka biriyle kıyaslarsanız karşınızdaki insanda sadece negatif bir şey uyandırırsınız ve kendisi asla gelişmek istemez, kendini kötü hisseder. </st><st c="8117">Kendini kötü hisseden bir insan da iletişimi devam ettirmek için bir sebep aramaz.</st></span></p>
			<p xml:lang="en-GB"><span xml:lang="tr-TR"><st c="8199">Birinin yüzüne devamlı geçmişte yaptığı hataları vurmak, sen zaten şöyleydin, böyleydin demek, yirmi yıl olmuş evleneli ama hâlâ annen bana gelinlik de almamıştı diyerek geçmişi devamlı önüne sunmak asla yapılmamalı.</st></span></p>
			<p xml:lang="en-GB"><span xml:lang="tr-TR"><st c="8416">Kaba, sert, kişiliğine hakaret eden sözler kullanmak çok büyük bir yanlıştır. </st><st c="8495">Ne olursa olsun, bir şey söyleyeceğiniz zaman kişiliğine söylemeyin bu sözleri. </st><st c="8575">Bir şey söyleyecekseniz kendi hissiyatınız üzerinden söyleyin! </st><st c="8638">“Sen böyle yaptın, kendimi kötü hissettim...” demek yeterlidir aslında. </st><st c="8710">Asla “Sen yalancı bir insansın!” şeklinde değil yani hiçbir sözü kişiliğine atfetmemelisiniz. </st><st c="8804">Bu nokta çok önemli.</st></span></p>
			<p xml:lang="en-GB"><span xml:lang="tr-TR"><st c="8824">Diğer iletişim yanlışı başka insanların yanında tartışmaktır. </st><st c="8887">Ne olursa olsun meseleler kendi içinizde kalmalı ve bu süreci başka insanların yanına taşımamalısınız.</st></span></p>
			<p xml:lang="en-GB"><span xml:lang="tr-TR"><st c="8989">İlişkide bir şekilde cezalandırma olarak cinselliği kullanmak da yine yapılan büyük yanlışlardan. </st><st c="9088">“İşte ben de artık seninle zaten birlikte olmam, bilmem ne yapmam...” diyerek iletişiminizi cinsellik üzerinden tıkamak, dahası bunu üzerine basa basa söylemek büyük hata. </st><st c="9260">En başta zaten cezalandırmayın! </st><st c="9292">Cezalandıracağınızı da söylemeyin! </st><st c="9327">“Bak görürsün sen bundan sonra neler olacak!” şeklinde tehditvari konuşmak, saygıyı bozmak, kıskandırmaya çalışmak, ses tonunuzu yükseltmek belki de geri dönülmez şekilde iletişiminizi bozacak davranışlardan. </st><st c="9536">Her zaman bir şeye kızgın bile olsanız ses tonunuzu dengede tutarsanız o insanın öfkelenmesini de engellemiş olursunuz.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-8-1-3"><st c="9655">Söylediklerimizle Söylemek İstediklerimiz Arasındaki Fark Nereden Geliyor?</st></p>
			<p xml:lang="en-GB"><span xml:lang="tr-TR"><st c="9730">Neden sık sık kendimizi “Aslında öyle demek istemedim”, “Beni yanlış anladın” diye düzeltmek zorunda kaldığımız durumlara düşeriz?</st></span></p>
			<p xml:lang="en-GB"><span xml:lang="tr-TR"><st c="9861">Neden saatlerce konuşup da bir türlü birbirimize ulaşamayız ya da konuşmadan anlaşılmak isteriz?</st></span></p>
			<p xml:lang="en-GB"><span xml:lang="tr-TR"><st c="9958">Bütün bunlar iletişimde bazı hatalar yaptığımızın göstergesidir. </st><st c="10024">Bu hataları fark etmek zordur. </st><st c="10055">Genelde uzlaşamadığımızda bunu, çözümü çok zor olan nedenlere bağlarız. </st><st c="10127">Ama doğru iletişim yıllardır aradığımız anahtar olabilir.</st></span></p>
			<p xml:lang="en-GB"><span xml:lang="tr-TR"><st c="10184">Nasıl bir mesaj vermek istediğimizden emin olsak bile, karşımızdakine nasıl bir mesaj verdiğimizin ne kadar farkındayız? </st><st c="10306">Ömrümüz boşu boşuna, anlaşılmayı beklemekle geçiyor olabilir mi?</st></span></p>
			<p xml:lang="en-GB"><span xml:lang="tr-TR"><st c="10370">Kendinizi doğru bir şekilde anlatabilmek zamanla, deneyerek öğrenebileceğiniz bir beceridir. </st><st c="10464">Mesela en sık yapılan hata bir mesajı verdiğinizi ve o mesajın anlaşıldığını varsaymaktır. </st><st c="10555">Bazen hiç konuşmadan hareketlerinizle, bazen de konuşurken yaptığınız imalarla anlaşılmayı beklersiniz. </st><st c="10659">Trip atar, surat yapar, alttan alttan laf sokarsınız. </st><st c="10713">Halbuki bunlar çok muğlak mesajlardır. </st><st c="10752">Anlaşılıp anlaşılmayacağı ya da nasıl anlaşılacağı tamamen karşınızdakine kalmıştır. </st><st c="10837">Böyle dolaylı bir iletişim şekli hiç sağlıklı olmaz. </st><st c="10890">Bu şekilde davranmanızın nedeni ise; duygularınızı ifade etmenin yarattığı kırılganlıktan kaçmaya çalışmanız, talep etmeyi kendinize yakıştıramıyor olmanız ya da karşınızdakinin zihninizi okuduğu yanılgısına düşmenizdir. </st><st c="11111">Bu sebepleri tek tek inceleyelim.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="11144">Duygular ve ihtiyaçlar insan olmamızın bir sonucudur. </st><st c="11199">Bu yüzden herhangi bir duygu hissetmekte utanılacak hiçbir şey yoktur. </st><st c="11270">Duygularınızı ve ihtiyaçlarınızı tanımak, kabul etmek ve ifade etmek çok cesurca ve güçlü bir harekettir. </st><st c="11376">Düşünüldüğü gibi zayıflık göstergesi değil, sosyal bir beceridir. </st><st c="11442">Zaten duyguları, kırgınlıkları biriktirdiğinizde, bir zaman sonra patlayarak onları ifade edersiniz. </st><st c="11543">İş bu noktaya geldiğinde ise, saldırgan olmamak imkânsız gibidir. </st><st c="11609">Bu yüzden bunları ifade etmekten kaçınmak bir kurtuluş değildir.</st></span></p>
			<p xml:lang="en-GB"><span xml:lang="tr-TR"><st c="11673">Duygularınızı ve ihtiyaçlarınızı ifade etmeyi öğrenmek için, önce aynanın karşısında prova yapılabilir. </st><st c="11778">Aynanın karşısına geçip “Hayal kırıklığına uğradım”, “Üzgün hissediyorum” diye kısa ve net bir şekilde, hissettiklerinizi “çünkü”lerle duygularınızı açıklamaya girişmeden ifade etmeyi prova edin. </st><st c="11974">Duygularınızı hissetmenizin normal olduğuna kendiniz de dahil kimseyi ikna etmeye ihtiyacınız yok. </st><st c="12073">Sizi önemseyen insanlar zaten bunun sonrasında “Neden?” diye sorarlar. </st><st c="12144">O zaman nedenini anlatabilirsiniz. </st><st c="12179">Ayna pratiğinden sonra, size çok yakın olmayan kişilere kendinizi ifade ederek bunu pratik edin. </st><st c="12276">Duygularınızı seslendirmeye biraz alıştıktan sonra bunu en yakınlarınızdakilerle ilişkilerinizde kullanın.</st></span></p>
			<p xml:lang="en-GB"><span xml:lang="tr-TR"><st c="12382">Diğer yandan insanlarla ne kadar yakın olursak olalım, kimse kimsenin zihnini okuyamaz. </st><st c="12471">Bazı insanların sosyal zekâsı çok yüksek olduğu için bedensel mesajları erken fark ediyor olabilir, fakat yine de bu bize anlaşıldığınızın garantisini vermez.</st></span></p>
			<p xml:lang="en-GB"><span xml:lang="tr-TR"><st c="12629">En çok yapılan bir diğer hata ise ifadenin eksik değil, fazla oluşudur. </st><st c="12702">Bir şeyi gereğinden fazla ya da çok sık ifade etmek, çok uzun ve detaylı açıklamaya çalışmak ya da lafı dolandırarak anlatmaktır. </st><st c="12832">Böyle yaptığınızda hem kendi enerjinizi hem de dinleyenin enerjisini israf edersiniz. </st><st c="12918">Yanlış anlaşılma ihtimaliniz artar. </st><st c="12954">Ayrıca her iki tarafın da bildiği bir olayı anlatmak gereksizdir. </st><st c="13020">Bunun yerine o olayın sizde nasıl bir etki bıraktığını, size neler hissettirdiğini ve düşündürdüğünü anlatmak, amaca yönelik olacaktır.</st></span></p>
			<p xml:lang="en-GB"><span xml:lang="tr-TR"><st c="13155">Söylemek istediklerinizle söyledikleriniz arasındaki farkı azaltmanın bir diğer yolu da konuşmadan önce hazırlık yapmaktır. </st><st c="13280">İlk olarak o konuyla ilgili ne düşünüyorsanız, karşınızdakine ne anlatmak istiyorsanız, sanki ona gönderecekmişsiniz gibi yazın. </st><st c="13409">İçinizdekileri tamamen dökün. </st><st c="13439">Fakat bu yazdıklarınızı ona göndermeyin. </st><st c="13480">Buradaki amaç sadece sizin aklınızdaki karışıklığı gidermek ve o konuşmaya net bir şekilde gitmenizi sağlamaktır.</st></span></p>
			<p xml:lang="en-GB"><span xml:lang="tr-TR"><st c="13593">Bazen basit bir mesele konuşulurken anlamadığınız bir şekilde ortam gerilir, karşınızdaki kişi onun kişiliğine saldırıyormuşsunuz gibi savunmaya geçer. </st><st c="13746">Niyetiniz hiç öyle olmasa da, kurduğunuz cümlelerle fark etmeden karşınızdaki kişiye saldırıyor olabilirsiniz. </st><st c="13857">Bunu önlemek için “Neden bunu yaptın?”, “Hep böyle yapıyorsun!”, “Hiç şunu yapmıyorsun!” gibi suçlayıcı ve genelleyici ifadeler yerine “Şöyle yapsaydın çok mutlu olurdum”, “Böyle olsaydı nasıl hissederdin, ne düşünürdün?”, “Bunları şu şekilde yapsak sence nasıl olur?” şeklinde yumuşak, düşündürücü ve bilgilendirici cümleler kullanın. </st><st c="14193">Bu tarz cümlelerin dilinize oturması biraz zaman alsa da bunu uyguladıkça alışırsınız. </st><st c="14280">Unutmayalım ki aynı şeyi anlatsalar bile, sözcüklerin farklı olması çok şey değiştirir.</st></span></p>
			<p xml:lang="en-GB"><span xml:lang="tr-TR"><st c="14367">Diyelim ki yukarıda anlatılanlara dikkat ederek derdinizi güzelce anlattınız. </st><st c="14446">Yine de anlaşılmamış olduğunuzu düşünüyorsunuz. </st><st c="14494">Beklemediğiniz tepkilerle karşılaştığınız zaman küsüp geri çekilmek yerine, karşınızdakinin sizi doğru anlayıp anlamadığını tartabilirsiniz. </st><st c="14635">Bunu öğrenmenin tek yolu basitçe sormaktır. </st><st c="14679">“Böyle bir tepki vermen beni şaşırttı. </st><st c="14718">Bazen kendimi net bir şekilde ifade edemediğimi hissediyorum, anlattıklarımdan ne anlaşılıyor bana söyler misin?” diye sorabilirsiniz.</st></span></p>
			<p xml:lang="en-GB"><span xml:lang="tr-TR"><st c="14852">Anlamak ya da anlaşılmak bir zekâ göstergesi ya da yarış değildir. </st><st c="14920">Hepimiz zaman zaman yanlış anlaşılmalar yaşarız. </st><st c="14969">Bu yüzden anlaşılmadığınız zamanlarda daha sabırlı ve anlayışlı olmaya gayret edin.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-8-1-4"><st c="15052">Karşımızdakini İkna Etmenin ve İstediklerimizi Yaptırmanın İncelikli Yolları Nelerdir?</st></p>
			<p xml:lang="en-GB"><span xml:lang="tr-TR"><st c="15139">İknanın psikolojisi, ticaret, siyaset ve her türlü insan ilişkisi için oldukça önemli olduğundan, bilim insanları tarafından çok araştırılmış bir konudur. </st><st c="15295">Bu araştırmalar sonucunda bazı detaylar ve stratejilerin gerçekten de karşınızdakine istediklerinizi yaptırma konusunda etkili olduğu söylenebilir. </st><st c="15443">Bu incelikleri bilmek ve uygulamak size sadece özel ilişkilerinizde değil hayatın her alanında avantaj sağlar. </st><st c="15554">İlişkilerinizi bozmadan, sevgi ve saygı çerçevesinde istediklerinizi yaptırabilirsiniz. </st><st c="15642">Şimdi bir talepte bulunurken nelere dikkat etmeliyiz onlara göz atalım.</st></span></p>
			<p xml:lang="en-GB"><span xml:lang="tr-TR"><st c="15713">Öncelikle, karşınızdakinin beden dilini gözlemleyip, abartıya kaçmadan taklit ederek onunla aynı seviyeye gelmiş ve birliktelik hissi yaratmış oluruz. </st><st c="15865">O bacak bacak üstüne atmışsa siz de atın, eli çenesindeyse siz de elinizi çenenize koyun. </st><st c="15955">Sonra talebinizi dile getirirken başınızı evet anlamında hafifçe sallayın. </st><st c="16030">Bu onda da onaylama dürtüsü oluşturur. </st><st c="16069">Konuşurken tamamen konuya odaklanın, karşınızdakinin gözlerine bakın, dikkatinizi dağıtacak şeylerden uzak durun. </st><st c="16183">Sanki zaman daralıyormuş gibi biraz hızlı konuşun. </st><st c="16234">Ondan yapmasını istediğiniz şeyin bir süresi ya da dönemi varmış ve çabuk karar vermesi gerekiyormuş gibi davranın. </st><st c="16350">Düşünmek için zaman isterse tabii ki verin ama konuşma sırasında sanki yakalanması gereken bir fırsattan bahsediyormuş gibi olun. </st><st c="16480">İstediğiniz şeyin karşınızdakine faydalarından mutlaka bahsedin. </st><st c="16545">Ayrıca konuyu gereksiz detaylarla uzatmayın. </st><st c="16590">Öncesinden bir proje sunar gibi tam olarak ne istiyorsanız, somut bir adım şeklinde söyleyin. </st><st c="16684">Bunu neden istediğinizi ve nasıl yapabileceğini de birer cümleyle belirtin. </st><st c="16760">Lafı uzatırsanız dikkat dağılabilir, konu havada kalabilir. </st><st c="16820">Önceden yapılacak bir hazırlık da istediğiniz şeyi o an yapabilmesi için ortam hazırlamaktır. </st><st c="16914">Mesela karşınızdakinin bir ödeme yapmasını istiyorsanız, önceden bilgisayarınızda ya da telefonunuzda satın alma sayfasını açmış olun ve cihazınız konuşma sırasında hemen ulaşacağınız bir yerde olsun.</st></span></p>
			<p xml:lang="en-GB"><span xml:lang="tr-TR"><st c="17114">İnsanlar yorgun olduklarında onaylamaya daha yatkın olurlar. </st><st c="17176">Bu yüzden yorgunken bir izin ya da söz almak daha kolaydır. </st><st c="17236">Böyle zamanları değerlendirirken dikkatli davranın. </st><st c="17288">Çünkü böyle zamanlarda insanların tahammülleri de daha azdır. </st><st c="17350">Yani ısrarcı ve bıktırıcı olmadan, nazikçe talepte bulunun.</st></span></p>
			<p xml:lang="en-GB"><span xml:lang="tr-TR"><st c="17409">Bir diğer strateji de önce daha zor ya da daha büyük bir şey istemektir. </st><st c="17483">Onu reddettikten sonra küçük ve daha kolay bir şey sorduğunuzda bunun reddedilmesi daha zordur. </st><st c="17579">Mesela hafta sonu güzel bir yemeğe gitmek istiyorsunuz. </st><st c="17635">Önce kısa bir tatile gitmeyi önerin. </st><st c="17672">Bunu reddederse “O zaman en azından yemeğe gidelim” diye onu ikna edebilirsiniz. </st><st c="17753">Diğer bir strateji de seçenek sunmaktır. </st><st c="17794">Örneğin çocuğunuza ders çalıştırmaya çalışıyorsunuz. </st><st c="17847">“Parka gitmeden önce iki saat mi ders çalışalım yoksa bir saat mi?” diye sorun. </st><st c="17927">Çok büyük ihtimalle bir saati seçecektir. </st><st c="17969">Hiç ders çalışmak istemediğini de söyleyebilir tabii ki, o zaman da sadece iki seçeneği olduğunu söyleyebilirsiniz. </st><st c="18085">Diyelim ki eşiniz bir aile dostunuzdan pek hoşlanmıyor ve doğum gününe davetlisiniz. </st><st c="18170">Siz de en azından bir uğramak istiyorsunuz. </st><st c="18214">O zaman ona “Kutlama altıda başlıyormuş. </st><st c="18255">Sence kutlamaya katılalım mı yoksa sekiz gibi bir görünüp gelelim mi?” diyebilirsiniz.</st></span></p>
			<p xml:lang="en-GB"><span xml:lang="tr-TR"><st c="18341">Mutlaka takdir edilecek bir şeyler bulun. </st><st c="18384">Gerçekçi olduğu sürece, en küçük şeyi bile takdir edebilirsiniz. </st><st c="18449">Onun sizi dinliyor ve bu konuşmaya zaman ayırıyor olması bile takdir edilebilir. </st><st c="18530">Eğer ondan istediğiniz bir kazanım ya da bir alışkanlıksa, önce küçük adımlar atması için onu cesaretlendirin. </st><st c="18641">Bu küçük adımları da mutlaka takdir edin. </st><st c="18683">Eğer yaptığı şeyleri gördüğünüzü, fark ettiğinizi ona söylemezseniz hevesi kırılabilir. </st><st c="18771">Ayrıca insanlarda bir şeylerde uzmanlaşmaya dair doğal bir arzu vardır. </st><st c="18843">Konuşurken uzmanlaşma arzularını tetikleyecek şekilde meseleyi ele alırsanız, daha motive edici olur.</st></span></p>
			<p xml:lang="en-GB"><span xml:lang="tr-TR"><st c="18944">Dikkat edilmesi gereken bir diğer nokta da, genel olarak yardımsever bir insan olmaktır. </st><st c="19034">İnsanlar kendileri için bir şey yapmış olan kişilerin isteklerini yerine getirme konusunda daha istekli olurlar. </st><st c="19147">Hem ilişkinin karşılıklı olması, aradaki bağı da kuvvetlendirir.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-8-1-5"><st c="19211">Politik Olmanın Gücü</st></p>
			<p xml:lang="en-GB"><span xml:lang="tr-TR"><st c="19232">Her türden ilişkide politik olmak değerlidir. </st><st c="19279">İster özel yaşantınız olsun ister patronunuzla ister alışveriş yaptığınız marketle... </st><st c="19365">Aslında politik olmak duygusal zekâyla ilgilidir. </st><st c="19415">Politik davranmak demek bir şekilde her insanla yakın bir ilişki kurmadan da ilişkiyi iyi götürmek demektir. </st><st c="19524">Hayatınızda pek de içinizin kaynamadığı ama bir şekilde yaşantınıza dahil olmuş pek çok insan olabilir. </st><st c="19628">Buna kayınvalideniz de, kayınpederiniz de, patronunuz da dahildir. </st><st c="19695">Bu insanlarla bir şekilde iletişim halinde kalmaya mecbursanız politik olmanız ve onunla anlaşmamız gerekir.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-8-1-6"><st c="19803">Peki ne yapmanız lazım?</st></p>
			<p xml:lang="en-GB"><span xml:lang="tr-TR"><st c="19827">Bir kere öncelikli olarak politik olmanız gereken insanlara sırlarınızı vermeyin. </st><st c="19910">Bunun bilincinde ve uyanık olun. </st><st c="19943">Asla arka bahçenize sokmayın. </st><st c="19973">Kendi özelinize ve duygu derinliğinize dair şeyleri bu kişilerle paylaşmayın.</st></span></p>
			<p xml:lang="en-GB"><span xml:lang="tr-TR"><st c="20050">İkinci olarak bu kişilerle iyi geçiniyormuş izlenimini yaratmaya çalışın, onlara öyle olmasa bile benzer görüşleriniz olduğunu söyleyin. </st><st c="20188">Mesela bir şey söylediğinde “Evet, aslında ben de aynısını düşünmüştüm...” ya da “Aaa evet bunda çok doğrusun...” gibi sözlerle muhalefet yapmak yerine aynı tarafta saf tutun. </st><st c="20364">Böylelikle onun güvenini kazanın. </st><st c="20398">Hatta bunu özellikle diğer insanların yanında da yapın, başkalarının yanında bunu yapıyor olmanız o kişide artı puan olarak hanenize yazılır.</st></span></p>
			<p xml:lang="en-GB"><span xml:lang="tr-TR"><st c="20539">Zaman zaman onlar için endişelendiğinizi hissettirmek, “Ah sen dün biraz kırgın gibiydin, iyi misin şimdi?” gibi sorular “Beni önemsiyor aslında, beni seviyor aslında...” gibi düşünceler düşündürür ve onların size karşı merhamet duygusu hissetmesini sağlar. </st><st c="20798">Zaten siz onun için endişelendiğinizi göstermenizle size karşı otomatik olarak merhamet duyguları geliştirmeye başlar. </st><st c="20917">Böylece bir şekilde ortak alan geliştirmiş olursunuz. </st><st c="20971">Örneğin “Ah, ben de o sporu yapıyorum... </st><st c="21012">Seninle aynı yerde koşuyorum... </st><st c="21044">Ah ben de o filmi seviyorum, birlikte seyredelim mi?” gibi ortak bir alanınız olduğuna dair o yakınlık uyandıracak bir şey, karşı tarafın gardını düşürür. </st><st c="21199">Zaten bizim amacımız da bu insanların gardını düşürmek...</st></span></p>
			<p xml:lang="en-GB"><span xml:lang="tr-TR"><st c="21256">Neden gardını düşürmek önemlidir derseniz eğer evliyseniz ve bu kişi kayınvalidenizse evliliğiniz gölgelenebilir ya da bu kişi iş arkadaşınızsa sizin için zorlayıcı bir iş yaşantısının üstüne başka sıkıntılar eklenebilir. </st><st c="21479">Normalde sorunsuz bir şekilde geçinmeniz gereken insanların bu şekilde gardını düşürmek sizin için de hayatın daha uyumlu geçmesini olanaklı kılar.</st></span></p>
			<p xml:lang="en-GB"><span xml:lang="tr-TR"><st c="21626">Aynı şekilde küçük küçük iyilikler yapmak, küçük küçük hediyeler almak etkilidir. </st><st c="21709">“Ya, bak, sen kahveyi seviyordun, bugün senin için bunu aldım...” demek mesela... </st><st c="21791">Küçük lütuflar da o kişinin gardını düşürmek için etkili silahlar olarak kullanılabilir.</st></span></p>
			<p xml:lang="en-GB"><span xml:lang="tr-TR"><st c="21879">Dinlemek de etkili bir silahtır. </st><st c="21913">Bir şey anlatırken onu aktif bir şekilde dinlemek çok önemli bir gard düşürücüdür... </st><st c="21998">Dinlerken kafa sallamak, o konuyla ilgili sorular sormak belki biraz da pohpohlamak...</st></span></p>
			<p xml:lang="en-GB"><span xml:lang="tr-TR"><st c="22084">Bu kişiyle bir tartışmaya girdiğinizde diğer taraf iletişimde konuşmayı bitirmeden siz konuşmaya başlamayın! </st><st c="22194">Eğer bir tartışma durumundaysanız onu sözlü olarak incitmeden o konuşmayı bitirdiği zaman siz konuşmaya girin. </st><st c="22305">Karşınızdaki iyi bir şey söylediği zaman ya da iyi bir noktaya değindiği zaman bunu söyleyin: “Bak, bu, çok güzel bir fikir.” Onu destekleyin ama hoşlanmadığınız bir şey söylediğinde “Bak burada haklısın ama sence şunu şu şekilde yapsak nasıl olur?” gibi bir lafla beğenmediğiniz, hoşlanmadığınız noktalarda kendi fikrinizi de iliştirin...</st></span></p>
			<p xml:lang="en-GB"><span xml:lang="tr-TR"><st c="22644">Eğer bir çatışma belirdiyse aranızda onu erteleyerek “O konuyu sonra konuşuruz...” diyebilmek, erteleyebilmek önemli... </st><st c="22765">Teşekkür etmek, bir durum olduğunda özür dileyebilmek, “Seni kırdım herhalde” diyebilmek de... </st><st c="22860">Onun için bir şey yaptığınız zaman “Biliyorum, sen de benim için aynısını yapardın” demek çok sihirli bir algı yaratır. </st><st c="22980">Yani onu koşullu olarak şartlarsınız. </st><st c="23018">Birazcık merhamet ve vicdan uyandırırsınız karşı tarafta.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="23075">Yine benzer şekilde ondan bir konuda yardım istemek de sihirli bir etki yaratır. </st><st c="23157">“Ya sen bu konuda iyisin” demek o kişinin gardını düşürür.</st></span></p>
			<p xml:lang="en-GB"><span xml:lang="tr-TR"><st c="23215">Politik olmak zordur, sabır ister ama size çok şey kazandırır. </st><st c="23279">Sıkı bir iletişim ve duygusal zekânızı kullanarak zor insanlarla bu şekilde başa çıkmak kolaylaşır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="23378">Kayınvalidenizle İlişkinizi Yönetme Becerileri</st></span></p>
			<p xml:lang="en-GB"><span xml:lang="tr-TR"><st c="23425">Bazı kişilerle politik olmak bir zorunluluktur, bunu zihninizde samimiyetsizlikle bağdaştırabilirsiniz ancak hayatımızda bir şekilde zorunlu olarak iletişim kurduğumuz insanlarla ilişkimizi kolaylaştırmak adına oldukça işe yarar bir yöntemdir politik olmak.</st></span></p>
			<p xml:lang="en-GB"><span xml:lang="tr-TR"><st c="23683">İletişim kurma güçlüğü yaşadığımız insanlar hepimizin hayatında vardır öyle değil mi? </st><st c="23770">Bazen patronumuzdur bu kişi, bazense kayınvalidemiz. </st><st c="23823">Bu kişileri hayatımızdan söküp atamayacağımıza göre bir şekilde anlaşmanın yollarını icat etmemiz şarttır. </st><st c="23930">Aksi halde ya yalnızlaşırız ya da hayatı kendimize zehir ederiz.</st></span></p>
			<p xml:lang="en-GB"><span xml:lang="tr-TR"><st c="23994">Sadece iletişim güçlüğü yaşadığınız insanlar için de değil, belli sınırlar çerçevesinde iletişim kurmak zorunda kaldığınız herkes için politik olmanın avantajlarından yararlanabilirsiniz. </st><st c="24183">Bu hem sizi güvenli bir limanda tutar hem de daha özgüvenli bir duruş katar. </st><st c="24260">Politik olmak kelime olarak size itici gelebilir belki de ama bu güçlü iletişim becerisini edinmek emin olun hayatınızın her anında kullanabileceğiniz bir şey olacak.</st></span></p>
			<p xml:lang="en-GB"><span xml:lang="tr-TR"><st c="24426">Biliyorsunuz ki hayatımızda hem zaaflarımız hem de güçlü yönlerimiz var. </st><st c="24500">Bazı şeylerin kolayca üstesinden gelebilirken çok iyi olmadığımız yönlerimiz de var. </st><st c="24585">Yaşadıklarımıza ek olarak hem genetik özelliklerimiz hem de yaşadıklarımızı nasıl anlamlandırdığımız kişiliğimizi oluşturuyor aslında. </st><st c="24720">İşte bu kişilik bizi oluştururken aynı zamanda karşı taraftaki insanlara da nasıl davranacağımızı oluşturuyor. </st><st c="24831">Bizim bu şekillenen kişiliğimiz gibi karşı taraftaki kayınvalidemiz de, eşimiz de, arkadaşımız da, sevgilimiz de böylece kişiliğini oluşturuyor. </st><st c="24976">O yüzden politik davranarak birçok şeyi yönetebileceğimizi biliyoruz.</st></span></p>
			<p xml:lang="en-GB"><span xml:lang="tr-TR"><st c="25045">Pek çok insan bu becerilerin çoğunu yaşamında aktif olarak kullanıyor. </st><st c="25117">Politikacılar örneğin. </st><st c="25140">Hatta birçok politikacı bunun için danışmanlık alıyor. </st><st c="25195">Aynı zamanda hayatta hem becerili olmak hem de ilişkileri iyi yürütmek adına birçok iş yöneticisi, çalışanlar, grup çalışanları, hepsi bir şekilde bu becerileri öğreniyorlar. </st><st c="25370">Bu iletişim metodunun işe yararlığı tartışmasızdır özetle.</st></span></p>
			<p xml:lang="en-GB"><span xml:lang="tr-TR"><st c="25428">Hem politik olmak hem de zor insanlarla aranızı sıkı tutmak için neler yapacağınıza detaylıca bakalım.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="25531">1.</st></span><span xml:lang="tr-TR"> </span><span xml:lang="tr-TR"><st c="25534">Benzer görüşlerinizin olduğunu belirtin. </st></span><span xml:lang="tr-TR"><st c="25576">Herkes her konuda aynı şeyi düşünmeyebilir ancak söz konusu olan zor bir insanla iletişimi düzeltmekse farklı görüşler üzerinden değil benzer görüşleriniz üzerinden konuşmalar yapın. </st><st c="25759">Ortak zevklerin altını çizmek yakınlık kurmayı sağlayan bir bağ yaratır. </st><st c="25832">Örneğin kayınvalideniz “Ben dolmayı kıymalı severim” dedi, sizse hiç sevmiyorsunuz ancak yine de “Ah ben de dolmayı kıymalı severim” dediğinizde o kişinin gardını düşürmüş olursunuz. </st><st c="26015">Çünkü sizinle bir şekilde itişme halinde olan biri “Ben ne söylersem tersini söyleyecek” beklentisi içindedir. </st><st c="26126">Siz tam tersini yaptığınızdaysa elinden silahını almış ve onu boşa çıkarmış olursunuz aslında. </st><st c="26221">Ya da kayınvalideniz bir şeye dair üzüntüsünü dile getirdiğinde sessiz kalmak yerine “Ah ben de ona çok üzüldüm!” diyerek fikrini desteklediğinizi belli edin. </st><st c="26380">Ortak görüşler kadar ortak acılar da insanları birbirine yakınlaştırır. </st><st c="26452">Gelin-kayınvalide tartışmalarının temelinde yatan şeylerden biri bizim yetiştirilme tarzımızda aldığımız öğretilerdedir çokça. </st><st c="26579">Çünkü her genç kız, yeni evlenen her gelin “Aman kayınvalidene dikkat, kaynanalar kötüdür, şöyledir, böyledir...” şeklinde yetiştirilir. </st><st c="26716">Hatta “kaynana dibin kara” gibi sözler dilimize bile yerleşmiştir öyle değil mi? </st><st c="26797">Bizler bu öğretilerle büyüdüğümüz için hem kayınvalide geline hem gelin kayınvalideye bir önyargıyla bakıyoruz zaten. </st><st c="26915">Böyle bir önyargıyla başladığımız için o kişi de gardını almış halde açık olarak geliyor. </st><st c="27005">Bu yerleşik inançtan kaynaklanan önyargıları kırmak için biraz çabalamanız lazım. </st><st c="27087">Her iki taraf da aslında özünde iyiyken, sevgi doluyken sırf bu yanlış inançlardan dolayı keçi gibi kafa kafaya geliyorlar sıklıkla. </st><st c="27220">Bunları ortadan kaldırmak için beraber vakit geçirin, karşınızdakini gelin ya da kayınvalide olarak değil bir insan olarak keşfetmeye açın kendinizi. </st><st c="27370">Beraber yemek yapın, sohbet edin, alışverişe çıkın, hediyeler alın, birlikte dizi izleyin, dizi üzerine yorumlar yapın. </st><st c="27490">Tüm bunları inatlaşma içinde değil açık bir yürekle anlamak ve uzlaşmak adına yapın.</st></span></p>
			<p xml:lang="en-GB"><span xml:lang="tr-TR"><st c="27574">2. </st><st c="27578">Karşı tarafa onun için endişelendiğinizi gösterin.</st></span><span xml:lang="tr-TR"><st c="27628"> Bu madde de aslında hem iletişimi güçlendirmek hem de onun gardını düşürmek adına etkilidir. </st><st c="27722">Hayatta kimler için endişeleniriz en çok? </st><st c="27764">Sevdiklerimiz için elbette. </st><st c="27792">İnsanlar için endişelendiğinizi gösterdiğinizde aslında onu sevdiğinizi söylemiş olursunuz. </st><st c="27884">Ne diyoruz her zaman hepimizin sevgiye ihtiyacı var ve sevgiyle açılmayacak tek bir kapı bile yok. </st><st c="27983">Kayınvalidenize “Anneciğim karnın ağrıyordu dün nasıl oldun?” ya da öksürdüğünde “İyi misin? </st><st c="28076">Hemen sana ilaç getireyim mi? </st><st c="28106">Şöyle bir şey yapayım mı?” demek, hastaysa sürecini takip etmek, arayıp iki üç kere “İyileştin mi?” diye sormak merhametini uyandıracaktır. </st><st c="28246">Küçük hediyeler almak, küçük sürprizler yapmak, “Bak anneciğim sen seversin diye sana şunu aldım” demek inanın beş dakikanızı alır ama büyük bir mucize yaratır. </st><st c="28407">Bunu iş arkadaşlarınıza da yapabilirsiniz, iletişim güçlüğü yaşadığınız her insan bundan etkilenir emin olun. </st><st c="28517">Küçük jestler her zaman büyük şeylerden daha etkilidir. </st><st c="28573">Küçük iyilikleri karşılık beklemeden yapın ve bırakın. </st><st c="28628">Bu yürüdüğünüz yolda aslında karşı taraf için iyi niyetli bir yatırım yaptığınızı unutmayın.</st></span></p>
			<p xml:lang="en-GB"><span xml:lang="tr-TR"><st c="28720">3. </st><st c="28724">Aktif dinleme yapın.</st></span><span xml:lang="tr-TR"><st c="28744"> Kayınvalideniz ya da politik iletişim kurmaya çalıştığınız kişi her kimse dinlerken aktif olun. </st><st c="28841">Aktif dinleme, karşınızdaki konuşurken duruşunuzla, bakışınızla, beden dilinizle, bazen sözcüklerinizle onu ilgiyle dinlediğinizi göstermektir. </st><st c="28985">İletişimde anlatmaktan daha etkili olan şey dinlemektir ve dinlemek sadece kulakla yapılan bir şey değildir. </st><st c="29094">Karşınızdaki kişi konuşurken sizin öylece durmanız yeterli olmaz, kulaklarınız açık olabilir ama siz tepkisizce öylece durduğunuzda aslında zihinsel ve bedensel olarak bu konuşmayı çok da dinlemek istemiyorum ya da dinlemiyorum mesajı vermiş olursunuz. </st><st c="29347">Önemli bir nokta da karşınızdakini konuşmasını bitirene kadar dinlemektir. </st><st c="29422">Bedenle dinlediğinizi göstermenin yolu ise bazen başınızı sallamak, bazen öne doğru eğilmek, gülümsemek, yüzünüze merakla ya da ilgiyle dinlediğinize dair bir ifade vermektir. </st><st c="29598">Politik olmanın en güçlü silahı beden dilini de işin içine katmaktır. </st><st c="29668">Sevmeseniz de bunu yapın ve asla unutmayın bu riyakârlık, sahtekârlık değildir, ilişkinizin ve yuvanızın mutluluğu için bunları yapmanız gereklidir. </st><st c="29817">Dahası bunları yapmakla ilişkinizi düzelttiğinizi de göreceksiniz zaten. </st><st c="29890">Davranışsal olarak negatif enerjide kalmanız, surat asmanız, yakınlık, sıcaklık göstermemenizdir zaten işlerin dengesini bozan. </st><st c="30018">Siz direksiyonu tam tersi yöne çevirin, asıl çözüm burada gizli. </st><st c="30083">Herkesi ölesiye sevin demiyorum ancak asgari düzeyde iyilik ve güzellikle iletişim kurabilirsiniz demek istiyorum. </st><st c="30198">Bence denemeye değer!</st></span></p>
			<p xml:lang="en-GB"><span xml:lang="tr-TR"><st c="30219">4. </st><st c="30223">Neye odaklandığınızı bulun. </st></span><span xml:lang="tr-TR"><st c="30251">Kendini gerçekleştiren kehanetten söz etmiştim. </st><st c="30299">Korku ve kaygınız neyse onu açığa çıkarırsınız. </st><st c="30347">Kayınvalide ilişkilerinde de kendini gerçekleştiren kehanet kuralı çalışır. </st><st c="30423">Siz ona asık suratla, önyargıyla yaklaşırsanız o da sizin için olumsuz düşünceler geliştirir, “Aman ne sevimsiz gelin bu!” der, siz de içinizden “Aman ne gıcık kaynana!” dersiniz. </st><st c="30603">Siz içinizde geliştirdiğiniz negatif duyguları davranışa yansıttığınızda karşı taraf da sizi sevmemeye başlar. </st><st c="30714">Yani aslında siz bir şey yaptınız, siz yapınca o da yaptı ve zincirleme bir reaksiyonu ateşlemiş oldunuz. </st><st c="30820">Daha ortada olmuş bitmiş bir şey yokken sırf önyargılardan dolayı durduk yere karşınızdakinin sizi sevmemesini sağladınız. </st><st c="30943">İnancınız şuydu: Gelin kaynanayı sevmez kaynana da gelini ve işte gerçek oldu! </st><st c="31022">Ama siz yaptınız bunu. </st><st c="31045">Herkese sırtını dönmek, onu sevmiyorum diye kapıları kapatmak kolaydır. </st><st c="31117">Ancak bu akıllılık değildir üstelik duygusal zekânızın düşük olduğunu gösterir. </st><st c="31197">Duygularınızla dünyayı okuyamazsanız, çoğu zaman kaybedersiniz sadece duygularınızla hareket ettiğinizde. </st><st c="31303">İyi davranmak için siz bir adım atın, elbette sınırlarınızı koruyun. </st><st c="31372">Meseleleri kişiselleştirmeyin. </st><st c="31403">“Vay bana bunu nasıl yaptı!” büyük bir yanılgıdır, herkes herkese bir şekilde kırıcı ya da ters hareketler yapabiliyor. </st><st c="31523">Bu tamamen sizinle ilgili değil hatta çoğu zaman değil. </st><st c="31579">Sürekli altını çizdiğim çocukluk şemalarının dışarıya yansıdığı yerler işte tam da buralar. </st><st c="31671">İnsanlarla iyi iletişim kurarsanız her zaman kazanan siz olursunuz. </st><st c="31739">Neye odaklanırsanız onu büyütürsünüz, sevgiye odaklanırsanız sevgiyi, karanlığa odaklanırsanız karanlığı...</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="31846">5. </st><st c="31850">İncitmekten kaçının. </st></span><span xml:lang="tr-TR"><st c="31871">İnsan olarak her zorluğu, her yükü yaşayabiliriz ama kalp kırıklığını taşımak çok zordur. </st><st c="31961">Karşı tarafı eleştirmek, incitmek öyle kolaydır ki, ama zor olan kırılan bir gönlü alabilmektir. </st><st c="32058">Birine kızdığımızda onun kişiliğine laf etmeyi çok seviyoruz ne yazık ki, hırsımızı, öfkemizi kusmak için dilimize ne gelirse karşımızdakinin üstüne boca ediyoruz. </st><st c="32222">Dilin kemiği yok diye boşa söylenmemiş, iş işten geçtikten sonra ne pişmanlığımızı dindirmek ne de kırdığımız insanın gönlünü almak mümkün oluyor. </st><st c="32369">Benzer şekilde buna maruz kaldığımızda da en az incitmekten çekinmek kadar kırıldığımızı söylemekten de imtina ediyoruz. </st><st c="32490">Kırıldığımızı söylerken de yine karşımızdakinin kişiliğine vurmayacağız, güzel sözcüklerle önce iyi duyguları, iyi niyetleri söyleyerek sonrasında kırıldığımızı söyleyeceğiz.</st></span><span xml:lang="tr-TR"> </span><span xml:lang="tr-TR"><st c="32664">“Ben aslında senin kötü niyetle yapmadığını da biliyorum, sen şu noktalarda çok da iyisindir ama o gün bana dediğin lafa kırıldım, belki yanlış algılamış da olabilirim ama dürüstlükle de söylemek istedim” demek yüce gönüllülüktür aslında.</st></span></p>
			<p xml:lang="en-GB"><span xml:lang="tr-TR"><st c="32903">“Sen böyle yaptığın zaman ben kendimi değersiz hissediyorum.”</st></span></p>
			<p xml:lang="en-GB"><span xml:lang="tr-TR"><st c="32965">“Sen böyle yapınca ben kendimi yetersiz hissediyorum.”</st></span></p>
			<p xml:lang="en-GB"><span xml:lang="tr-TR"><st c="33020">“Beni sevmediğini düşünüyorum.”</st></span></p>
			<p xml:lang="en-GB"><span xml:lang="tr-TR"><st c="33052">“Sanırım artık beni yeteri kadar sevmiyorsun.”</st></span></p>
			<p xml:lang="en-GB"><span xml:lang="tr-TR"><st c="33099">Kendi hissettikleriniz üzerinden yapacağınız bu tarz konuşmalar karşı tarafta empati duygusu uyandırır. </st><st c="33204">Bunun yerine “Sen çok bencilsin, sen çok kabasın!” gibi cümlelerle sorunu derinleştirirsiniz sadece. </st><st c="33305">Bu da ne derdinize ne de mutsuzluğunuza çare olur. </st><st c="33356">Empati uyandıran cümleler karşı tarafın gardını düşürür. </st><st c="33413">Çünkü bizim anlaşılmaya ihtiyacımız var öyle değil mi? </st><st c="33468">Sürekli neden yakınırız: “Beni hiç anlamıyor!” Besbelli ki kapıyı yanlış anahtarlarla açmaya zorluyoruz. </st><st c="33573">Anlaşılmıyorsak o kapının anahtarı başka bir anahtar demektir. </st><st c="33636">Hadi anahtarları değiştirin!</st></span></p>
			<p xml:lang="en-GB"><span xml:lang="tr-TR"><st c="33664">6. </st><st c="33668">Takdir edin. </st></span><span xml:lang="tr-TR"><st c="33681">Sıklıkla takdir etmekten de söz ediyorum, politik olurken yapmanız gereken bir davranış olduğu için bunu da burada not etmeliyiz. </st><st c="33811">“Bak anne, burada haklısın sen... </st><st c="33845">Aslında bunu söylerken çok doğru söyledin ama bak burada da şöyle yapsan iyi olur.” Düşüncelerinizi takdir cümlelerinin arasına gizleyin, bu yine karşınızdakinin gardını düşürür.</st></span></p>
			</div>
	<div id="charCountTotal" value="34023"></div></body>
</html>
