<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
<div>
<p xml:lang="en-GB"><span xml:lang="tr-TR"><st c="0">Karşınızdaki kişi öfkelendiyse öncelikle neden öfkelendiğini bulun. </st><st c="69">Neden bu duruma öfkelendi? </st><st c="96">Gözlemci olarak karşımızdaki insanı tanımaya çalışın.</st></span></p>
			<p xml:lang="en-GB"><span xml:lang="tr-TR"><st c="149">Öfkeli insan iki tip tepki verir, savaş ya da kaç. </st><st c="201">Bu bizim normal bir şekilde hormonlarla da tetiklenen mekanizmamızdır. </st><st c="272">O yüzden öfkelenen biri ya savaşır ya da kaçar... </st><st c="322">Sizinse her zaman savaşmaktan uzak durmanız lazım çünkü öfkeli bir insanla savaşmak hiçbir zaman kazandırmaz insana. </st><st c="439">Genellikle de kaybettirir.</st></span></p>
			<p xml:lang="en-GB"><span xml:lang="tr-TR"><st c="465">Savaşmayı seçen bir öfkeliyle tartışmaya girmek yerine ona zaman tanıyıp sakinleşmesini bekleyin. </st><st c="564">“Sen sakinleşene kadar biz biraz bekleyelim istersen, bu süreç geçsin” gibi bir cümleyle ortalığı yatıştırabilirsiniz. </st><st c="683">Ya da “Bak sen sakinleştiğinde daha rahat birbirimizi anlarız” diyerek negatif havayı olumluya da çevirebilirsiniz. </st><st c="799">Mutlaka öfkenin dinmesi için gerekli zamanı yaratmalısınız.</st></span></p>
			<p xml:lang="en-GB"><span xml:lang="tr-TR"><st c="858">Onun dışında küçük bir açıklama da yapmak lazım. </st><st c="908">“Bak şu an evet sinirlendik belki ben de yanlış bir tepki vermiş olabilirim, o yüzden birazcık ara verelim sonra tekrar bu konuyu çözeriz. </st><st c="1047">Hem daha rahat çözeriz...” gibi bir açıklama yapmak önemli. </st><st c="1107">Eğer hâlâ üsteliyorsa “Buna kızmakta haklısın... </st><st c="1156">Bu seni rahatsız etti... </st><st c="1181">Ama rahatsız olduysan ben bir daha bunu giymem...” gibi kesin çözümle gelebilirsiniz. </st><st c="1267">“Sen yorgunsun, onun için de daha çok sinirlendin haklı olarak...” demek “Aman yine kızdın yine öfkelisin... </st><st c="1376">Aman şöylesin...” gibi bir cümleden çok daha yatıştırıcıdır. </st><st c="1437">“Aslında buna kırılmakta haklısın, buna kızmakta haklısın” gibi ya da “Seni bu rahatsız etti” gibi karşınızdaki kişiyi anladığınıza yönelik ifadeler kullanmak öfkeyi azaltan bir şey. </st><st c="1620">Karşınızdakinin kızgınlığına odaklanmak yerine alttaki duyguyu bulun ve onu ona yansıtın...</st></span></p>
			<p xml:lang="en-GB"><span xml:lang="tr-TR"><st c="1711">Öfkeli kişiyle konuşurken üç kuralımız var; birinci kural varsayım. </st><st c="1780">“Sen bugün biraz yorgun olduğun için galiba bana biraz fazla tepki gösterdin.” Şimdi burada varsayımınız ne? </st><st c="1889">Sen yorgunsun onun için de şu an bunu söylemem seni sinirlendirdi... </st><st c="1958">Varsayımınızı söyleyerek onunla empati yapmış oluyorsunuz aslında, yani evet buna kızmakta haklısın diyorsunuz... </st><st c="2072">“Evet, doğru, kötü hissetmiş olabilirsin” gibi bir cümle karşı tarafa anlaşıldığı duygusunu verir.</st></span></p>
			<p xml:lang="en-GB"><span xml:lang="tr-TR"><st c="2170">Sonrasında gelmesi gerekense hemen çözüm önerisidir: “Bundan sonra ben bu saatlerde bu konuyu konuşmayayım” ya da “Yemek yedikten sonra konuşuruz” diyerek alternatif üretmek... </st><st c="2348">“Ya şu elbisem kısa, bunu sevmiyorsun ama şunu mu giysem?” gibi. </st><st c="2413">Her zaman bir çözüm yolu üretmeye odaklanmak lazım. </st><st c="2465">Bu çok önemli.</st></span></p>
			<p xml:lang="en-GB"><span xml:lang="tr-TR"><st c="2479">Ve son olarak birazcık ara vermeyi önerin. </st><st c="2523">Karşınızda öfkeli bir insan varsa ona tartışma büyümeden şunu söylemeniz lazım: “Sinirlendiğin zaman biz konuşamıyoruz, ne olur sinirlendiğin zaman duralım.” Yani konuşarak birinin üstüne gitme davranışından vazgeçmeniz lazım.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-6-1-8"><st c="2749">Öfkeli insanla nasıl başa çıkılır?</st></p>
			<p xml:lang="en-GB"><span xml:lang="tr-TR"><st c="2784">Biliriz ki hiçbir öfke patlaması var olduğu anla ilgili değildir, insanlar zaafları ve güçsüz hissettikleri yönleri üzerinden öfkelerini gösterirler.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2934">1. </st></span><span xml:lang="tr-TR"><st c="2938">Öfkeli biriyle karşı karşıya kaldığınızda meseleyi kişiselleştirmeyin ve alınganlık yapmayın.</st></span></p>
			<p xml:lang="en-GB"><span xml:lang="tr-TR"><st c="3031">2. </st></span><span xml:lang="tr-TR"><st c="3035">Geri çekilmeyi bilin. </st><st c="3057">Öfkeliyken bir şeyleri çözümlemek, analiz etmek neredeyse imkânsızdır. </st><st c="3128">Karşınızda çok öfkeli biri varsa “Şu an biraz sinirlendin, sonra konuşalım mı? </st><st c="3207">Sen de bugünlerde birazcık bu olaylara üzüldün ya, onun için normalden daha sinirli olabilirsin, istersen sonra konuşalım” diyerek olayı birazcık ertelemeyi öğreneceksiniz.</st></span></p>
			<p xml:lang="en-GB"><span xml:lang="tr-TR"><st c="3379">3. </st></span><span xml:lang="tr-TR"><st c="3383">“Dur sakin ol! </st><st c="3398">Amma sinirlendin...” gibi sözler karşınızdaki insanı daha da öfkelendirir. </st><st c="3473">“Ama sen hep sinirlisin zaten! </st><st c="3504">Aman sen hep böyle yaparsın zaten! </st><st c="3539">Geçmişe bir bak, sen orada da sinirlenmiştin... </st><st c="3587">Aman sakin ol ne var kızacak!” tarzındaki cümleler karşı tarafı daha da sinirlendirir.</st></span></p>
			<p xml:lang="en-GB"><span xml:lang="tr-TR"><st c="3673">4. </st></span><span xml:lang="tr-TR"><st c="3677">“Bak sinirlenmekte haklısın, bu olaylar karşısında sakin kalman zor” diyerek empati cümleleri kurun. </st><st c="3778">Bu çok önemli. </st><st c="3793">“Bak, sen haklısın. </st><st c="3813">Bugünlerde de böyle çok üst üste olaylar yaşadın, o yüzden böyle bir şey oldu” diyerek karşınızdakini anladığınızı, öfkesinin olabileceğini, erteleyeceğinizi söylemiş olursunuz.</st></span></p>
			<p xml:lang="en-GB"><span xml:lang="tr-TR"><st c="3990">5. </st></span><span xml:lang="tr-TR"><st c="3994">Ne söylediğiniz değil nasıl söylediğiniz çok önemlidir. </st><st c="4050">Şimdi 2 tip örnek üzerinden anlatacağım, “A, artık bıktım senden, yeter ya!” ya da “A, yeter hep bunu yapıyorsun. </st><st c="4164">Bunu yapmandan bıktım ya!” cümlelerini kendi kendinize sert bir şekilde söyleyin. </st><st c="4246">Şimdi de benzer cümleleri sessizce, daha tatlı bir tonda söyleyin. </st><st c="4313">“Bunu yapmandan gerçekten bıktım. </st><st c="4347">Gerçekten çok üzülüyorum artık” deyin. </st><st c="4386">Aradaki farkı gördünüz mü? </st><st c="4413">Sinirlenmeden sinirinizi ve öfkenizi yansıtabilirsiniz, illa sertçe bağırmanıza gerek yok.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-6-1-9"><st c="4503">Aldatıldım, Ne Yapacağım?</st></p>
			<p xml:lang="en-GB"><span xml:lang="tr-TR"><st c="4529">Eğer bir şeyden çok korkarsak başımıza gelir mi? </st><st c="4579">Korktuğum başıma geldi deriz ya gerçekten de bu böyle midir? </st><st c="4640">Eğer bir şeyden fazlasıyla tedirginseniz o konu üzerinde çok düşünmeye başlarsınız. </st><st c="4724">Eğer aldatıldığınızı düşünüyorsanız sürekli karşınızdakiyle ilgili şüpheli düşünceler üretmeye başlarsınız. </st><st c="4832">Bu şüphelerse davranışlarınıza yansır, bu sefer onu izlemeye, stalklamaya, yaptığı şeyleri kısıtlamaya ve baskı kurmaya başlarsınız. </st><st c="4965">Baskı yapmaya başladığınızda da onu sıkmaya ve aslında bir şekilde aldatmaya da itmiş olursunuz. </st><st c="5062">Yani güç sizden gider. </st><st c="5085">Biz buna kendini gerçekleştiren kehanet diyoruz. </st><st c="5134">Böylelikle hem korku ve endişenin olumsuz enerjisine kendinizi mahkûm etmiş oluyor hem de kendini gerçekleştiren kehanetle karşı tarafı bu duruma düşüren davranışlar sergiliyorsunuz.</st></span></p>
			<p xml:lang="en-GB"><span xml:lang="tr-TR"><st c="5316">Deliler gibi âşık olduğunuz biri sizi aldattığında ne yapmalıyım sorusu üzerinize kâbus gibi çöker. </st><st c="5417">Burada bu sorudan önce kendinize yöneltmeniz gereken soru şu olmalı:</st></span></p>
			<p xml:lang="en-GB"><span xml:lang="tr-TR"><st c="5485">“Ben onu affedebilecek miyim?”</st></span></p>
			<p xml:lang="en-GB"><span xml:lang="tr-TR"><st c="5516">Aldatmalara rağmen tekrar başlayan ilişkilerde bir süre her şey yolundaymış gibi gidebilir. </st><st c="5609">Ancak içten içten sizi kemiren aldatılmış olma hissi zaman zaman su yüzüne çıkıp öfkeli sözler sarf etmenize yol açabilir. </st><st c="5732">Eğer sık sık bu aldatma hikâyesini karşınızdakinin yüzüne vuracaksanız aldatmanın üzerine bu ilişkiye tekrar başlamamalısınız, her halükârda bu sizi yıpratmaktan öteye gitmeyecektir, aksine acıyı daha uzatmanıza yol açacaktır. </st><st c="5959">Bu öfkeli tavırlar erkekte ya da kadındaki suçluluk duygusunu azaltır, kısaca haklıyken haksız duruma düşmek denen bir karambole yuvarlanırsınız.</st></span></p>
			<p xml:lang="en-GB"><span xml:lang="tr-TR"><st c="6104">Aldatıldığınız bir ilişkide bedel ödetmek istiyorsanız bu bedeli en iyi ilişkiden tamamen gittiğinizi göstererek yapabilirsiniz. </st><st c="6234">Her halükârda aldatma ile karşılaştığınızda bir süre o ilişkide olmayın, tamamen ipleri koparın. </st><st c="6331">Aldatan kişi size her yerden ulaşmaya çalışsın fakat ulaşamasın. </st><st c="6396">Affetme sürecindeyken bile tamamen yok olmanız, aldatılmanın bedelinin ne olacağını karşı tarafa hatırlatmanın en iyi yoludur.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="6522">Aldatmalarda genellikle erkeklerin tavrı ikiye ayrılır, bir şekilde kendini affettirmenin peşinde koşanlar ve diğer yanda sonuna kadar inkâr edenler.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="6672">Yapılan araştırmalara göre kadınların da erkeklerin de eşit oranda aldatıldığı söylenebilir. </st><st c="6766">Tabii aldatma kavramı cinsiyete ve topluma, yaşantılara göre değişiklik gösterse de genel anlamıyla aldatma denince üçüncü bir kişiyle kurulan yakınlık kastedilir. </st><st c="6930">Burada sadece cinsellikle bağlantılı bir aldatma değildir söz konusu olan, duygusal bir paylaşımda buluşmak da aldatmaktır.</st></span></p>
			<p xml:lang="en-GB"><span xml:lang="tr-TR"><st c="7053">Dünyadaki sosyolog ve psikologların geribildirimlerine göre son 20 yılda eskiye oranla aldatmalarda yükselme görülüyor. </st><st c="7174">Bunun nedenleri arasında artan sosyalleşme ve sosyal medya sayılıyor. </st><st c="7244">Aldatmalar ilişkinin her aşamasında olabiliyor, erkekler de kadınlar da hem cinsel arzular hem de duygusal ihtiyaçlarla aldatmaya yönelebiliyor. </st><st c="7389">Özellikle uzun ilişkilerde ve evliliklerde birbirini anlamaktan uzaklaştığını düşünen çiftler de bir taraftan buna daha da yatkın hale geliyor. </st><st c="7533">Erkek aldatırsa cinsellik için aldatır yaklaşımı da pek doğru değil aslında. </st><st c="7610">Erkek de kadın da anlaşılmadığını düşündüğünde ve yalnız hissettiğinde aldatabiliyor.</st></span></p>
			<p xml:lang="en-GB"><span xml:lang="tr-TR"><st c="7695">Aldatmayı sırf bir kaçamak olarak görenler de yok değil. </st><st c="7753">Ancak her şekilde kırıcı ve zarar verici bir eylem olduğu gerçek. </st><st c="7819">Çünkü aldatma yalan söylemek üzerine kurulur.</st></span></p>
			<p xml:lang="en-GB"><span xml:lang="tr-TR"><st c="7864">Aldatıldıktan sonra affetmenin kuralları ve sınırları olmalı. </st><st c="7927">Bir ilişkiye zarar veren en büyük şey ihanettir. </st><st c="7976">Sadece ilişkinin doğasına değil birey olarak ruhumuza, aklımıza kısaca dünyayla olan ilişkimize yönelen bir eylemdir ihanet. </st><st c="8101">İhaneti affetmeyi ve gerçekten içinizde hiçbir tortu kalmayacak şekilde çözmeyi diliyorsanız karşı tarafın büyük bir şeyle size gelmesi gereklidir. </st><st c="8249">Eski aynı kişi olarak değil, farklı ve daha büyük bir beklentiyle gelmesini beklemelisiniz. </st><st c="8341">Bu, ilişkinizdeki seviyeye göre bir adım sonrasına denk gelmelidir. </st><st c="8409">Flört halindeyseniz ciddi bir ilişkiye dönüşmeli, ciddi bir ilişki içindeyseniz de evliliğe...</st></span></p>
			<p xml:lang="en-GB"><span xml:lang="tr-TR"><st c="8503">Özetle ilişkinizde level atlatacak bir duruma dönüştürmeli sizi. </st><st c="8569">Bunu elbette direkt yollarla sormaktan kaçınmalısınız, sadece gözlemci olun, tüm algılarınızı açın, dikkatli bir analiz yapın ve şu soruları sorun kendinize:</st></span></p>
			<p xml:lang="en-GB"><span xml:lang="tr-TR"><st c="8726">Bana neyle geliyor? </st><st c="8747">Daha iyi ne vaat ediyor? </st><st c="8772">İlişkinin değerini bir basamak daha yükseltiyor mu?</st></span></p>
			<p xml:lang="en-GB"><span xml:lang="tr-TR"><st c="8823">Hayatınızda olacak insan sizin duygularınızı yükseltmeli, sizi değerli hissettirmeli, sevgisiyle, şefkatiyle sarmalamalı. </st><st c="8946">Sırf birisine karşı hissettiğiniz kör duyguların peşine kapılıp sonuçlarına katlanamayacağınız bir ilişkinin ortasında olmayın. </st><st c="9074">Kültürümüzde, dünya edebiyatında, filmlerde, şiirlerde tasvir edilen, adına “aşk” denen duygu istek ve heveslerinizi gölgelemesin. </st><st c="9205">Kendinize yönelen tavır ve davranışları yorumlamaktan ve bedellerini ödetmekten sizi alıkoymasın. </st><st c="9303">Bazen sert bir “Hayır!” size acı veren bir ilişkiden çok daha fazlasını sunacaktır. </st><st c="9387">Kaybetmeyi göze aldığınız şey ilişkinizdir, böyle durumlarda ancak dünyada değer biçemeyeceğiniz şeyler alırsınız bunun karşılığında: Özsaygınız ve kendinize olan güveniniz gibi.</st></span></p>
			<p xml:lang="en-GB"><span xml:lang="tr-TR"><st c="9565">Aldatmadan sonra sağlıklı bir ilişkinin yürümesi için özetle her iki tarafın da buna gönüllü olması gerekli. </st><st c="9675">Aldatan kişinin bundan gerçekten pişman olması, özür dilemesi, inkâr etmeyerek sorumluluğu alması, yaraları onarmak için titizlikle davranması, onarmaya çalışması ve olası ruhsal gerilimleri göğüsleyebilmesi gerekir.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-6-1-10"><st c="9891">Peki ya aldatan sizseniz?</st></p>
			<p xml:lang="en-GB"><span xml:lang="tr-TR"><st c="9917">Ciddi bir ilişki içinde ya da evliyken başka birine ilgi duyuyorsanız ve aldatan sizseniz kendinize bunun karşılığında hangi bedelleri ödeyeceğinizi sormalısınız. </st><st c="10081">Diyelim âşıksınız, evli ve çocuklu yaşamınızı terk etmek istemiyorsunuz ama bir yandan da başka birinin ilgisini istiyor ve dahası siz de ona yoğun ilgi besliyorsunuz. </st><st c="10249">İki arada bir derede kalmak sizi elbette sıkıştıracak, daha da önemlisi eşinizi başka biriyle aldatmış olacaksınız.</st></span></p>
			<p xml:lang="en-GB"><span xml:lang="tr-TR"><st c="10364">Eğer ille de o kişiyle beraber olmaya niyetliyseniz bedel ödemeye de hazır olmalısınız. </st><st c="10453">Ortaya çıkarsa her şeyinizi kaybedebilirsiniz, sevdiğiniz insanları üzebilir ve belki hayatınızdan çıkıp gitmelerine neden olabilirsiniz.</st></span></p>
			<p xml:lang="en-GB"><span xml:lang="tr-TR"><st c="10590">Aşk duygusunun temelinde dürtüler vardır, tutku ve heyecanla başladığınız şeyler hayatınızdaki köklenmiş ve emekle örülmüş bir şeyleri yıkacak olsa buna hazırlıklı olur muydunuz? </st><st c="10770">Hesabınızı kazanç üzerinden değil ödeyeceğiniz bedeller üzerinden yapın. </st><st c="10843">Bu tercihi yaparken hayatınıza alacağınız ikinci kişinin beklentilerinin ne olduğunu da hesap edin. </st><st c="10943">Belki de onun için sizin zaten biriyle evli olmanız, sorumluluk almak istememesinden dolayı onun işine de gelebilir. </st><st c="11060">Acaba sizden gerçek manada ne bekleniyor?</st></span></p>
			<p xml:lang="en-GB"><span xml:lang="tr-TR"><st c="11101">Son dönemlerde sıklıkla karşılaştığım hikâyeler arasında bekâr erkeklerin özellikle evli kadınlarla beraber olduğunu duyuyorum. </st><st c="11230">Çünkü bir kadının evli olması erkek açısından rahatlatıcı bir faktör olarak değerlendiriliyor. </st><st c="11325">Genellikle erkeklerde evlilikten kaçınma ya da bekâr kadınla birlikte olursam benimle evlenmek ister korkusu olabiliyor. </st><st c="11446">İşte bu endişelerin içinde yuvarlanmaktansa çareyi zaten ona göre “başını ağrıtmayacak” bir kadında bulan erkeklerin sayısı hiç de az değil. </st><st c="11587">Bazı genç erkeklerin kendinden yaşça büyük ve zengin kadınlarla yaptığı beraberliklerin sayısındaki artışın hiç de az olmadığını da not düşelim. </st><st c="11732">Bu nedenle eğer ilişkinizi ya da evliliğinizi riske atacaksanız diğer kişinin sizden ne beklediğinin ayrımını da yapmalısınız.</st></span></p>
			<p xml:lang="en-GB"><span xml:lang="tr-TR"><st c="11858">Evli bir erkekle beraberseniz ve “Karımdan boşanacağım ve seninle birlikte olacağım, biz aslında ayrı yataklarda uyuyoruz, çocuk ufak olduğu için boşanamıyorum, biraz büyüyünce boşanacağım” diyorsa dikkat! </st><st c="12065">Birçok erkek bu yalanla sizi yıllarca oyalayabilir ve sizinle evliliğindeki eksik taraflarını telafi edebilir. </st><st c="12176">Böylelikle o tam bir hale gelirken siz bir telafi aracına dönüşmüş olursunuz. </st><st c="12254">Hatta onu tam hale getirerek evliliğinin de daha iyiye gitmesine yardımcı olursunuz farkında olmadan. </st><st c="12356">Eşini aldatan birçok erkeğin karısıyla olan cinsel yaşantısının hareketlendiği doğrudur çünkü genellikle erkek suçluluk psikolojisiyle vicdan yaparak evliliğinin üzerine titremeye başlar, aslında o da başka türlü bir telafi aracına dönüşür.</st></span></p>
			<p xml:lang="en-GB"><span xml:lang="tr-TR"><st c="12596">Eğer aldatma eğilimdeyseniz kendinizi ve ilişkinizi tartın. </st><st c="12657">Neden buna ihtiyaç duyuyorsunuz? </st><st c="12690">Eksik olan nedir? </st><st c="12708">Her ilişkinin dinamiği farklıdır, ilişkinizde yaşadıklarınızı herkese anlatmayın ve herkesten akıl almaya çalışmayın. </st><st c="12826">Çünkü herkes kendi deneyimleri üzerinden size fikir verir fakat bu fikirler sizin ilişkinize çareler sunmayacaktır. </st><st c="12942">Kimsenin size akıl vermesine de izin vermeyin. </st><st c="12989">Özelikle en yakınınızdakiler sizi çok sevdiklerinden kendi duyguları üzerinden size akıl vereceklerdir. </st><st c="13093">Anneniz babanız sizi koruma içgüdüsüyle, en yakın arkadaşınız belki girdiği mutsuzluk psikolojisi içindeki düşünceleriyle size bir şeyler söyleyecektir. </st><st c="13246">Belki de arkadaşınızın ilişkiniz için söyledikleri sizin için değil onun lehine sonuçlar yaratmaya yöneliktir. </st><st c="13357">İlişkinize objektif bakma becerinizi geliştirin. </st><st c="13406">Hatta zaman zaman defterinize bu ilişki bana ne katıyor, benden ne götürüyor diye yazıp değerlendirin.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-6-1-11"><st c="13508">İlişkilerdeki Bağımlılık ve Takıntılardan Kurtulmak İçin Ne Yapmalısınız?</st></p>
			<p xml:lang="en-GB"><span xml:lang="tr-TR"><st c="13582">İlişkilerde bağımlılık yerine bağlılığı hep vurguluyoruz. </st><st c="13641">İlişkide bağlılığın gerekli olduğundan, bir ilişkiyi belli bir dinamikte yürütmekten, sadık olmaktan, sevmekten, önemsemekten söz ediyoruz. </st><st c="13781">Ancak yaşadığınız ilişki bir şekilde hayatınızı sabote etmeye başlıyorsa tek düşünceniz ilişkiniz olduysa ve tamamen karşı tarafa bağımlı olarak yaşıyorsanız burada başka bir boyuttan bahsetmek gerek.</st></span></p>
			<p xml:lang="en-GB"><span xml:lang="tr-TR"><st c="13981">İlişkilerde bağımlılık neden kaynaklanır?</st></span></p>
			<p xml:lang="en-GB"><span xml:lang="tr-TR"><st c="14023">Hayatımızdaki tüm dinamikleri, kendimizle ilgili zaaflarımızı, korkularımızı ilişkilerimize yansıtırız. </st><st c="14128">İş hayatında çok başarılı biri olabilirsiniz, arkadaşlarınız arasında aranan ve sevilen biri olabilirsiniz, çok iyi bir anne baba olabilirsiniz ama evliliğinizde, aşk ilişkilerinizde işler tam da istediğiniz gibi yolunda gitmeyebilir. </st><st c="14363">İlişkilerimizdeki ayağımıza takılan taşların çoğu çocukluk döneminde edindiğimiz anne baba dinamiklerinden doğar demiştik. </st><st c="14486">Bu dönemlerde olan deformasyonlar ilişkilerde kendini eksiklik olarak gösterir.</st></span></p>
			<p xml:lang="en-GB"><span xml:lang="tr-TR"><st c="14565">Bağlılıktan bağımlılığa kaymış bir ilişkide önce size zarar veren dinamikleri tespit etmeniz gerekir. </st><st c="14668">Bu bağımlılığı durdurmanın ve dengeye gelmenin ilk anahtarıdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="14731">1. </st><st c="14735">Size zarar veren noktaları tespit edin. </st></span><span xml:lang="tr-TR"><st c="14775">Bu ilişkide size zarar verdiğini, hırpaladığını düşündüğünüz şeyler neler? </st><st c="14850">Defterinize yazın. </st><st c="14869">Bağımlılık geliştirilen bir ilişkide sizin için negatif olan noktalara körleşmiş, onları kanıksamış olabilirsiniz. </st><st c="14984">Çocukluk döneminde edinilen yanlış şemalar nedeniyle bunları sizin normaliniz gibi algılayabilirsiniz. </st><st c="15087">Birini çok özlediğinizde negatif şeyleri görmezden gelip “Aslında beni seviyor muydu acaba?”, “Evet sorunlarımız vardı ama şu noktaları çok iyiydi sanki” gibi ikilemlerde kalabilirsiniz. </st><st c="15274">Bu ikilemlere düşmemek ya da düştüyseniz sıyrılmak için “Bu ilişki bana neler kaybettiriyor?”, “Bu ilişkinin bana ne gibi zararları var?” sorularına vereceğiniz cevapları yazın. </st><st c="15452">Örneğin “Bu ilişki kendi alanımı korumaktan beni uzaklaştırıyor, duygusal olarak bana zarar veriyor, sınırlarımı zorluyor, değersiz hissettiriyor, enerjimi çalıyor, beni yalnızlaştırıyor” cevaplarınıza yakın gelebilir.</st></span></p>
			<p xml:lang="en-GB"><span xml:lang="tr-TR"><st c="15670">2. </st><st c="15674">Alanınızı belirleyin.</st></span><span xml:lang="tr-TR"><st c="15695"> Bağımlılığın söz konusu olduğu bir ilişkide kendi alanınızı terk etmişsinizdir, zaten bağımlılığın sebebi de budur. </st><st c="15812">Kendi alan tanımınızı iyi yapın. </st><st c="15845">Bu aileniz, yaptığınız iş, hobileriniz, size keyif veren şeyler olabilir. </st><st c="15919">İlişkilerde bağımlılık tuzağına düşmemeniz için kendi alanınızı terk etmemeniz lazım. </st><st c="16005">Bağımlılıkla takıntılar beraber yürür, ikisinin de sonuçları benzerdir ve sizi rehin alır. </st><st c="16096">Dahası sadece kendinize zarar vermekle kalmaz karşı tarafa da zarar veriyor hale gelebilirsiniz. </st><st c="16193">Şimdi şunu düşünün: 10 tane yumurtanız var, 10’unu da aynı sepete koydunuz. </st><st c="16269">Sepet düştüğü an 10 yumurtanız da gitti. </st><st c="16310">Hepsi kırıldı. </st><st c="16325">Ama siz 10 tane ayrı sepete birer yumurta koyarsanız bir sepet devrildiğinde 9 yumurta size kalır. </st><st c="16424">Bu ne demek biliyor musunuz, tüm hayatınız sadece ilişkinizden ibaret olursa ve o kişi giderse ya da size bir yanlış yaparsa yıkılırsınız. </st><st c="16563">Elinizde hiçbir şey kalmaz. </st><st c="16591">Ama 10 yumurtanın her birini ayrı sepete koyarsanız sevgiliniz, hayatınızdaki erkek, hayatınızdaki kadın giderse başka şeyler kalır hayatınızda; işiniz, aileniz, arkadaşlarınız, sporunuz, hobileriniz, okuduğunuz kitaplar, kendinize ayırdığınız vakit, gittiğiniz kuaför, arkadaşlarınızla geçirdiğiniz vakit... </st><st c="16900">Her şey size kalır. </st><st c="16920">Onlar da sizin diğer 9 yumurtanız. </st><st c="16955">Hayatınızda tabii ki insanlara güveneceksiniz ama hayatınızı tamamen birine adamak çok büyük bir acı çekmeye eğilim kazanmak yani meyletmek demektir. </st><st c="17105">Biliyorsunuz ki tamamen her şeyinizi bir insana dayarsanız o gittiği zaman yıkımınız da büyük olur. </st><st c="17205">Ama sadece bir noktanızı dayarsanız diğer noktalar sizi taşır. </st><st c="17268">Kendi alanınızı hiçbir ilişki dinamiğinde bırakmayın! </st><st c="17322">Terk edilmenin, aldatılmanın maliyeti sadece karşılaştığımız insanlarla ilgili değildir, herkes hata yapabilir ama bazılarının hataları daha yıkıcı olabilir. </st><st c="17480">Muhasebenizi yaparken buna dikkat edin, kendinizi korumaya alın, karşılaştığımız olumsuzluklar tamamen birinin kötülüğünden kaynaklanmaz. </st><st c="17618">Akıllıca güvenmek, akıllıca sevmektir yapmanız gereken.</st></span></p>
			<p xml:lang="en-GB"><span xml:lang="tr-TR"><st c="17673">3. </st><st c="17677">Sınır çizmeyi bilin. </st></span><span xml:lang="tr-TR"><st c="17698">Bağımlılar sınır çizmekte zorlanırlar. </st><st c="17737">Gel deyince gelir git deyince giderler hatta bu öyle bir noktaya gelir ki bugün bir saatliğine gel yarın üç saatliğine gel şekline bile dönüşür. </st><st c="17882">Özellikle narsisler bunu çok sık yapar. </st><st c="17922">Bu tarz bir gelgitin içine düştüğünüzde siz de telefon başında beklemeye, “Bana ne zaman yazacak, beni ne zaman çağıracak, ne zaman buluşacağız?” diye kurmaya başlıyorsunuz. </st><st c="18096">Böyle bir dalgaya kapıldığınızda bunu durdurmanın yolu HAYIR DEMEKTİR. </st><st c="18167">Bağımlılığınızın olup olmadığını en iyi buradan tespit edebilirsiniz. </st><st c="18237">Gel deyince geliyorsanız, git deyince gidiyorsanız, sürekli ne yaptığını takip ediyorsanız, sosyal medyasında kimi eklediğini, kiminle konuştuğunu stalklıyorsanız, geceniz gündüzünüz bu şekilde takıntılarla dolduysa tutsak olmuş bir bağımlılık geliştirdiğinize emin olabilirsiniz. </st><st c="18518">HAYIR kelimesi sizin zırhınız olsun, hayır deme cesaretini gösterin.</st></span></p>
			<p xml:lang="en-GB"><span xml:lang="tr-TR"><st c="18586">4. </st><st c="18590">Bazen sevilmeyebilirsiniz. </st></span><span xml:lang="tr-TR"><st c="18617">İnsan olarak hepimiz kendimize en iyiyi, en güzeli yakıştırırız, dünya bizim istediğimiz gibi olsun isteriz, sevdiğimiz de bizi sevsin diye bekleriz. </st><st c="18767">Ancak bazen sevilmeme de ihtimal dahilindedir. </st><st c="18814">Her sevdiğimiz de bizi sevecek diye bir kural yok. </st><st c="18865">Sevilmediğini kabul etmekse büyüklüktür, üstelik sizin ıstırabınızı sonlandırır. </st><st c="18946">Takıntılı bir kişilik şunları der:</st></span></p>
			<p xml:lang="en-GB"><span xml:lang="tr-TR"><st c="18980">“Yok aslında şimdi beni sevmediğini söylüyor, git diyor ama aslında duygusal olarak şu anda zayıf bir durumda...”</st></span></p>
			<p xml:lang="en-GB"><span xml:lang="tr-TR"><st c="19094">“Şu an beni bıraktı ama aslında bu aralar çok hassas...”</st></span></p>
			<p xml:lang="en-GB"><span xml:lang="tr-TR"><st c="19151">“Şu an bana defol git dedi, küfretti ama aslında şöyle...”</st></span></p>
			<p xml:lang="en-GB"><span xml:lang="tr-TR"><st c="19210">Bahaneleri bırakın! </st><st c="19231">Seven insan yanınızda olmanın yolunu mutlaka bulur. </st><st c="19283">Eğer kişi size “Aman git, aman kal, şimdi seni istemiyorum, biraz ara verelim” diyorsa sizi gerçekten sevmiyordur. </st><st c="19398">Bazen sevilmediğinizi kabul etmeniz gerekir. </st><st c="19443">Sevilmemeyi egonuza bir saldırı olarak algılamayın. </st><st c="19495">Herkes sizi sevmek zorunda değil ama siz neyin zorundasınız? </st><st c="19556">Sizi sevmeyenlerden uzak durmalısınız ki kendinizi sevebilesiniz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="19621">5. </st><st c="19625">Her şeyi kontrol etmekten vazgeçin. </st></span><span xml:lang="tr-TR"><st c="19661">Bağımlılıkta kontrol etme hâd safhadadır.</st></span></p>
			<p xml:lang="en-GB"><span xml:lang="tr-TR"><st c="19702">“Şimdi kiminle buluştu?”</st></span></p>
			<p xml:lang="en-GB"><span xml:lang="tr-TR"><st c="19727">“Kime gitti?”</st></span></p>
			<p xml:lang="en-GB"><span xml:lang="tr-TR"><st c="19741">“Ne yaptı?”</st></span></p>
			<p xml:lang="en-GB"><span xml:lang="tr-TR"><st c="19753">“Ama şimdi beni aldatıyor mu?”</st></span></p>
			<p xml:lang="en-GB"><span xml:lang="tr-TR"><st c="19784">“Ama şimdi şunu yaptı... </st><st c="19810">Aman ne oluyor?...”</st></span></p>
			<p xml:lang="en-GB"><span xml:lang="tr-TR"><st c="19829">Her şeyi kontrol etmekten vazgeçin. </st><st c="19866">“Onu mu aradı? </st><st c="19881">Şimdi çevrimiçi mi? </st><st c="19901">Çevrimiçinde neler yapıyor? </st><st c="19929">Neler olacak şimdi?” şeklinde devamlı kontrol etme takıntınız varsa şunu bilin; bazı şeyleri kontrol edebilirsiniz ama her şeyi kontrol edemezsiniz. </st><st c="20078">Hatta burada size işe yarar bir felsefeden de söz edeyim. </st><st c="20136">Antik Yunan’ın meşhur felsefesi Stoacılık’ta bunun duası bile vardır. </st><st c="20206">O sihirli dua şunu der:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="20229">“Tanrım, bana değiştiremeyeceğim şeyleri kabul etmem için kuvvet, değiştirebileceğim şeyler için cesaret ve bu ikisini birbirinden ayırmak için akıl ver.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="20384">6. </st><st c="20388">Herkese sürekli ondan bahsetmeyin. </st></span><span xml:lang="tr-TR"><st c="20423">Konuşmak takıntıları körükler.</st></span><span xml:lang="tr-TR"> </span><span xml:lang="tr-TR"><st c="20453">“Alo Ali şimdi şunu yaptı”, “Alo Ayşe, Ali şimdi şunu yaptı” ,”Alo Fatma, Ali şuraya gitti.” Bırakın Ali’yi başka şeylerden konuşun. </st><st c="20587">Bilimsel olarak beynimizin hangi meseleye odaklanırsak o davranışı ve yeteneği geliştirdiğini biliyoruz. </st><st c="20692">Diyelim kafanıza bir müzik aletini çalmayı koydunuz, pratik yaptıkça beyninizin o konuya ilgili kıvrımındaki nöronları çalıştırmış ve güçlendirmiş olursunuz. </st><st c="20850">Sonra bir bakarsınız ki çaldığınızı düşünmeden o aleti mükemmel bir şekilde çalabiliyorsunuz. </st><st c="20944">Sorunlar hakkında konuşmak da beyninize aynısını yapar, sürekli konuştuğunuz takıntılar güçlenir ve bir noktadan sonra kontrolünüzü ele alamazsınız. </st><st c="21093">Bu takıntıları terk etmekte zorlanıyorsanız ilk zamanlar için kendinize bir kota koyabilirsiniz. </st><st c="21190">“Ben saat altıyla altı buçuk arası Ali’den konuşacağım. </st><st c="21246">Onun dışında kimseye Ali’yle ilgili bir şey söylemeyeceğim” diyerek kendinizi kısıtlayabilirsiniz. </st><st c="21345">Aynı şekilde kaygılarla ilgili de benzer dinamikler söz konusudur. </st><st c="21412">Kaygılarınızı yönetmek için de kısıtlama yoluna gidebilirsiniz. </st><st c="21476">Bu noktayla ilgili bir notu da eklemeden geçmeyelim, çevrenizdeki insanlara sürekli takıntılarınızdan söz etmek onlar için de yorucudur, bu sizin yalnızlaşmanıza da yol açabilir.</st></span></p>
			<p xml:lang="en-GB"><span xml:lang="tr-TR"><st c="21654">7. </st><st c="21658">Kendi uğraşınız olsun.</st></span><span xml:lang="tr-TR"><st c="21680"> Kendinizi meşgul edecek bir şeyiniz olmazsa zihninizde takıntı geliştirdiğiniz düşünceleri evirip çevirmeye başlarsınız. </st><st c="21802">Bunun psikolojideki adı ruminasyondur yani zihinsel geviş getirme. </st><st c="21869">Benzetme kulağa hoş gelmese de tıpkı bunun gibi bizler de belli düşüncelere saplanıp kaldığımızda zihnimizde tekrar tekrar düşünce üretiriz. </st><st c="22010">Bundan kurtulmak için etkili bir yol zihninizi başka şeylerle meşgul etmektir. </st><st c="22089">Yeni bir şeyler öğrenmek, ellerinizi çalıştırmak, yürüyüş yapmak, müzik dinlemek, hobilerinizle ilgilenmek zihninizin bu tarafını susturup rahatlamanıza yardımcı olur.</st></span></p>
			<p xml:lang="en-GB"><span xml:lang="tr-TR"><st c="22256">8. </st><st c="22260">Kıskançlık krizlerinden vazgeçin!</st></span><span xml:lang="tr-TR"><st c="22293"> Hepimizde var değil mi biraz kıskançlık? </st><st c="22335">Sevdiğimiz insanı kıskanıyoruz, hepimizde bu dinamik var. </st><st c="22393">Eğer kıskançlık dinamiğinin içindeyseniz şunu bilin; her ilişki başlar, bir yere kadar gider, ondan sonra biter ve bir ilişki bitince de sizin hayatınızın sonu olacak, siz bir daha duygusal ilişki yaşamayacaksınız, siz bir daha mutsuz olacaksınız diye bir şey yok. </st><st c="22658">Hayatınızdaki bitişleri de kabul etmeyi öğrenmeye çalışın. </st><st c="22717">Her bitiş bize yeni başlangıçlar için kapılar açar aslında. </st><st c="22777">Siz, “Başkasıyla mı oldu?” kıskançlığına kapıldığınızda çok daha farklı şeyleri unutuyorsunuz. </st><st c="22872">Bu adam sizi mutlu etmiyordu ki. </st><st c="22905">Başkasıyla olsa ne olacak? </st><st c="22932">Haydi diyelim eski sevgiliniz başkasını çok mutlu etmiş, dışarıdan herkes mutlu gözüküyor, ki bu da zaten önemli değil de, siz mutlu değilsiniz ki!... </st><st c="23083">İlgili bölümde size yazdırdıklarımı anımsayın, bu ilişkinin size zarar verdiğini düşündüğünüz noktaları çıkartmıştınız. </st><st c="23203">Bunları kıskançlık duygusuna kapılıp rafa kaldırmayın. </st><st c="23258">Sizsiniz önemli olan. </st><st c="23280">Başkası mutlu muymuş, başkasını mutlu etmiş mi bunun hiçbir önemi yok. </st><st c="23351">Bunu unutmayın! </st><st c="23367">O yüzden de “Aman başkasına ne yaptı? </st><st c="23405">Başkasıyla şöyle mi yaptı, böyle mi yaptı?” diyerek girdiğiniz kıskançlık krizlerini bırakın.</st></span></p>
			<p xml:lang="en-GB"><span xml:lang="tr-TR"><st c="23498">9. </st><st c="23502">İlişkinizi tanımlayın. </st></span><span xml:lang="tr-TR"><st c="23525">İlişkinizi tanımlamak demek kabaca bir matematik hesabı yapmaktır. </st><st c="23592">Böyle bir ilişki yaşıyorum, karşı taraf bana bunu veriyor, bense ona bunu veriyorum. </st><st c="23677">Her ilişkinin basit bir formülü vardır. </st><st c="23717">Bu matematik sizin ilişkinizde dengenin olup olmadığını da anlamanıza yarar. </st><st c="23794">Burada tabii ki ince hesapçılık değil kastettiğimiz ama alma-verme dengesi bozulduğunda bunun farkında olmak da güçleşir. </st><st c="23916">“Ben ona iki tane verdim ama o bana yarım bile vermemiş” şeklinde çıkarımlar yapın. </st><st c="24000">Bunu alışveriş gibi değil, dengeleyici ve tamamlayıcı unsurları bir araya getirmek olarak görün. </st><st c="24097">Ne demiştik her şeyde altın oranı koruyacağız.</st></span></p>
			<p xml:lang="en-GB"><span xml:lang="tr-TR"><st c="24143">10. </st><st c="24148">Zaaflarınızı bulun.</st></span><span xml:lang="tr-TR"><st c="24167"> Takıntılar zaaflardan doğar. </st><st c="24197">Siz bir şekilde bir ilişkide bağımlı ya da takıntılı hale geldiyseniz bu zayıf bir tarafınızın olduğunu gösterir. </st><st c="24311">Sizin zayıf noktanız ne? </st><st c="24336">Neden bu tarz bir ilişkiye bağımlı oldunuz? </st><st c="24380">Neden tüm hayatınızı bıraktınız? </st><st c="24413">Neden bu kişi sürekli kötü davrandığı halde sizin için önemli oldu? </st><st c="24481">Zaafınız ne, yalnızlıktan mı korkuyorsunuz, terk edilmekten mi yoksa tek başınıza hayatta başaramayacağınızı mı düşüyorsunuz? </st><st c="24607">Tekrar hata yapmamak için bunları bulun.</st></span></p>
			<p xml:lang="en-GB"><span xml:lang="tr-TR"><st c="24647">11. </st><st c="24652">Empati yeteneğinizi geliştirin.</st></span><span xml:lang="tr-TR"><st c="24683"> Empati yeteneği en temelde karşınızdakini ve kendi ihtiyaçlarınızı anlamaktır. </st><st c="24763">Bu sadece onunla iyi bir iletişim kurmak için değil onun niyetini ve amacını aynı şekilde kendinizi saptamak adına önemlidir. </st><st c="24889">Karşı tarafa “Bu beni zaten istiyor” dedirtmeyin. </st><st c="24939">Kendi ihtiyaçlarınızın da farkında olun.</st></span></p>
			<p xml:lang="en-GB"><span xml:lang="tr-TR"><st c="24979">12. </st><st c="24984">Ruhsal dünyanızı zenginleştirin</st></span><span xml:lang="tr-TR"><st c="25015">. Sadece dış dünyanın ihtiyaç ve beklentilerine odaklandığınızda ruhunuzu yitirirsiniz. </st><st c="25103">Manevi dünyanızı zenginleştirmek için de emek verin. </st><st c="25156">Bu inançlar, öğretiler olabilir, biliyorsunuz ki bunun pek çok farklı uygulamaları var. </st><st c="25244">İster bir mum eşliğinde meditasyon yapın isterseniz dua edin ya da kendi özel ritüellerinizi yerine getirin. </st><st c="25353">Ruhunuzu güçlendirmek için maneviyatınızı beslemeniz çok önemli.</st></span></p>
			<p><st c="25417">İlişkide takıntılardan kurtulmanın yol haritası:</st></p>
			<p><st c="25466"> İlişkinin size zarar verdiği noktaları defterinize yazın.</st></p>
			<p><st c="25524"> Kendi alanınızı yaratın.</st></p>
			<p><st c="25549"> Sınır çizin.</st></p>
			<p><st c="25562"> Hayır demeyi öğrenin.</st></p>
			<p><st c="25584"> Sevilmemeyi de öğrenin.</st></p>
			<p><st c="25608"> Her şeyi kontrol etmeye çalışmayın.</st></p>
			<p><st c="25644"> Sürekli ondan bahsetmeyin.</st></p>
			<p><st c="25671"> Kendi uğraşılarınızı icat edin.</st></p>
			<p><st c="25703"> Kıskançlık krizlerine girmeyin.</st></p>
			<p><st c="25735"> Zaaflarınız ve yetersizliklerinizle yüzleşin.</st></p>
			<p><st c="25781"> Kendinizle de empati yapın.</st></p>
			<p><st c="25809"> Ruhunuzu güçlendirin.</st></p>
			<p><st c="25831"> Her şeyi kişiselleştirmeyin.</st></p>
			<p></p>
			<p xml:lang="en-GB"><span xml:lang="tr-TR"><st c="25860">Buraya kadar tüm saydıklarım aslında aynı zamanda bağımlılığın ve takıntıların gelişmesini engelleyen etkenlerdi. </st><st c="25975">Her ilişki dinamiğinde bunlara dikkat ettiğinizde bağımlılığın gelişmesini de engellemiş olursunuz. </st><st c="26075">Çünkü bazen farkında olmadan sinsice ilerler bağımlılıklar. </st><st c="26135">Takıntılı ilişkiler sizi aşırı fedakârlık yapmaya götürebilir. </st><st c="26198">Örneğin zaafınız yalnız kalamamak ya da terk edilmekse bunu engellemek için siz de aşırı fedakârca davranmaya başlarsınız. </st><st c="26321">Ancak aşırı fedakârlık yaptığınızda karşı tarafa “Ben o kadar da sevilmeye layık biri değilim, ben kendim olarak sevilmem ama senin için bir şeyler yaparsam sen beni seversin” mesajını iletmiş oluyoruz. </st><st c="26524">Böylelikle kendinizi değersizleştiriyorsunuz özetle. </st><st c="26577">Fedakârlık kuyusuna düştüğünüzde şöyle yapın: “Ben Ali’yi bir kere aradım, buluşalım dedim, o da benim yarın işim var dedi.” Şimdi şunu düşüneceksiniz: “Ben Ali’ye bir kere buluşalım dedim. </st><st c="26767">O bana bir daha ikinci kez teklif edene kadar, orta yerde buluşana kadar veya onun yakınında bir yere çağırana kadar, ortada bir yerlerde buluşana kadar bir daha sormayacağım.” Bakın böylece dengeyi buldunuz. </st><st c="26976">Önce hesaplama gibi yapın zihninizde ama iletişimde zaten denge olmalı. </st><st c="27048">Böyle daha çok sevilirsiniz. </st><st c="27077">Böylelikle bir kişilik ortaya koymuş olursunuz. </st><st c="27125">Kendinizin değerli olduğunu artık bir gösterin! </st><st c="27173">Karşı taraf için yaptıklarınızın sınırını siz belirleyeceksiniz. </st><st c="27238">Çünkü Ali sürekli deneyecek “Bakalım Ayşe’ye ne kadar daha yaptırabilirim?” diye. </st><st c="27320">“Ayşe sen bugün bana eve gel, ben hiç çıkmayayım...” Ayşe fedakârlık yapıyor, geliyor. </st><st c="27407">O çıkıyor. </st><st c="27418">O yiyecek getiriyor. </st><st c="27439">Ali denemeye devam ediyor. </st><st c="27466">“Ayşe, bana bir de gelirken şuradan bir şey alsana...” Onu da getirdi, bunu da getirdi Ayşe. </st><st c="27559">Çünkü Ayşe her şeyi yapar. </st><st c="27586">Ayşe o kadar da değerli değil. </st><st c="27617">Bunları yapmazsa zaten sevilmeye layık biri değil ki Ayşe. </st><st c="27676">Fedakârlık kuyusuna düşmenin özeti bu.</st></span></p>
		</div>
	<div id="charCountTotal" value="27714"></div></body>
</html>
