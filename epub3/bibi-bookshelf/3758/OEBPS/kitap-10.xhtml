<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-7"><st c="0">Yedinci Bölüm</st></p>
			<p id="toc_marker-7-1"><st c="14">İncelikli Tartışmanın Yolları</st></p>
			<p id="toc_marker-7-1-1"><st c="44">Neden Tartışırız?</st></p>
			<p xml:lang="en-GB"><span xml:lang="tr-TR"><st c="62">Hepimizin olaylara karşı bakış açısı ve yaşantısı birbirinden farklıdır. </st><st c="136">Kültür, geçmiş yaşantılar, inançlar, aile senaryoları, kişisel özellikler zihnimizi ve davranışlarımızı şekillendirir. </st><st c="255">Birine göre doğru olan diğerine göre yanlış, birine göre önemli olan diğerine göre gereksiz olabilir. </st><st c="357">Bu yüzden çevremizdekilerle anlaşmazlık ve uyumsuzluklar yaşarız. </st><st c="423">Bunları çözümlemek ve birlikte hareket edebilmek için tartışarak ortak bir yol bulmaya çalışırız.</st></span></p>
			<p xml:lang="en-GB"><span xml:lang="tr-TR"><st c="520">Tartışmada konu masaya yatırılır, taraflar duygu ve düşüncelerini paylaşır, ardından çözüme yönelik fikirler sunulur ve değerlendirilir. </st><st c="658">Tartışmanın negatif bir iması olsa da, aslında bir konunun tartışılıyor olması, iki tarafın da o konuya önem verdiğini gösterir. </st><st c="787">Yani tartışma amacı uzlaşma olan bir “çaba”dır. </st><st c="835">Fakat sıklıkla tartışmaların ego savaşından öteye gitmediğini görürüz. </st><st c="906">Kişiler sanki bir savaş içinde veya bir yarış halinde olurlar. </st><st c="969">Bu durumda hiçbir ilerleme olmaz. </st><st c="1003">Ya problemin içinde sıkışıp kalırız ya da her şey daha kötü olur.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-2"><st c="1068">Faydalı Bir Tartışma Nasıldır?</st></p>
			<p xml:lang="en-GB"><span xml:lang="tr-TR"><st c="1099">Faydalı bir tartışmada taraflar dinlenildiğini ve anlaşıldığını hissederler. </st><st c="1177">Karşılıklı empatinin olduğu, isteklerin “ben” diliyle dayatılmadığı çözüm odaklı bir tartışma mümkündür. </st><st c="1282">Bazen sadece dinlenildiğini hissetmek bile çözümdür. </st><st c="1335">Faydalı tartışmalar öğreticidir, iyileştiricidir, kişileri birbirine yakınlaştırır ve sonrasında bir rahatlama ve huzur hissi verir.</st></span></p>
			<p xml:lang="en-GB"><span xml:lang="tr-TR"><st c="1467">Tartışmalarda hararetlenmeyi engellemek için ben diliyle konuşun. </st><st c="1534">“Sen şöylesin, böylesin” demektense “Ben böyle düşünüyorum” deyin. </st><st c="1601">İki tarafın da sesi yükseldiyse “Biraz sakinleşelim, ondan sonra tekrar konuşalım” diyebilecek gücü kendinizde bulabilin. </st><st c="1723">Kadınların tartışmalarda sıklıkla yaptığı hatalardan biri sesler yükselmişken “Hemen bu sorunu çözmeliyiz!” tavrıdır. </st><st c="1841">Gerilim yükseldiğinde sabırla geri çekilmeyi bilmelisiniz. </st><st c="1900">Kadın doğasının en büyük zaafı belirsizliğe dayanamamasıdır, hemen o an sorun çözmek isteyen tavrınızsa ne yazık ki çözüme götürmez sizi. </st><st c="2038">Tartışmada konuşulamayanların belirsizlik yaratması ya da küsmenin, belki de ayrılığın vereceği belirsizlik kadın için katlanılabilir bir durum değildir. </st><st c="2192">Çözümsüzlüğe dayanabilirseniz ya da o an her şeyi kontrol etmeye çalışmazsanız ve biraz geri çekilerek sonra konuşalım diyebilirseniz gücü tekrar ele alabilirsiniz aslında.</st></span></p>
			<p xml:lang="en-GB"><span xml:lang="tr-TR"><st c="2364">Örneğin partnerinizin para harcamasından ve fazla savurgan olmasından şikâyetçiyseniz “Sen maddi konuları yönetmekte çok başarılısın ama dışarıda olduğumuz zamanlarda biraz daha kontrollü mü olsak ne dersin?” gibi bir yandan destekleyici ve teşvik edici olurken bir yandan da çözülmesini istediğiniz meseleye işaret eden bir tavırla konuşabilirsiniz. </st><st c="2716">Konu neyle ilgiliyse önce o konuda iyi olduğu şeyi söylemek, sonrasında da düzeltilmesini istediğiniz şeyi eklemeniz başarılı bir şekilde sizi çözüme götürecektir. </st><st c="2880">Takdir etmek tartışmalarda o kişinin gardını düşürür, sizi onun gözünde objektif biri haline getirir. </st><st c="2982">Sadece eleştiriye odaklanmayın, karşınızdakinin güzel ve sevdiğiniz özelliklerini de ara ara parlatmasını bilin. </st><st c="3095">Kızgınlığınızı da yine kendi üzerinizden “Bak burada böyle söyledin ama bu beni kötü hissettirdi” diyerek anlatın. </st><st c="3210">Suçlama, saldırı, tartışma dilinizde olmamalı. </st><st c="3257">Özellikle tartıştığınız kişi bir narsisse haklılık yarışına girmeyin, konunun çözümüne odaklanan kişi olun. </st><st c="3365">“Sen öyle giyinmemi istemiyorsun ama ben böyle giyinmeyi seviyorum, peki bu durumu nasıl çözebiliriz?” şeklindeki çözümü vurgulayan cümleler bir narsisle orta yolu bulmada işe yarayacaktır. </st><st c="3555">Karşınızdakini bir şeye ikna etmeye çalışırken mutlaka bir seçenek de sunun. </st><st c="3632">“Bunu mu giyeyim yoksa bunu mu?” diye sorduğunuzda aslında her halükârda sizin istediğiniz olur. </st><st c="3729">Bir narsisle uzlaşmaya çalışırken “Sanırım artık senin için değerli değilim, demek artık bana değer vermiyorsun” gibi bir cümleyle gururunu okşayabilirsiniz, böylece onun tarafından değerli bulunmanın sizin için ne kadar önemli olduğunu vurgulayarak gönlünü kazanırsınız.</st></span></p>
			<p xml:lang="en-GB"></p>
			<p id="toc_marker-7-1-3"><st c="4000">Tartışmayı Yıkıcı Hale Getiren Davranışlar Nelerdir?</st></p>
			<p xml:lang="en-GB"><span xml:lang="tr-TR"><st c="4053">Tartışmayı yıkıcı ve verimsiz hale getiren başlıca sebepler, suçlayıcı ve saldırgan cümlelerdir. </st><st c="4151">Küçümsemek, hakaret etmek, değerleri hakkında olumsuz imalarda bulunmak, yalan söylemek, konuyla ilgisi olmayan olayları hatırlatarak üste çıkmaya çalışmak, zayıf noktalara vurmak, utandırmak, abarttığını söylemek, inanmamak, söylenen şeyleri inkâr etmek ve bağırmak saldırgan davranışlara örnektir. </st><st c="4451">“Senin yüzünden...” diye başlayan ya da bu imada bulunan cümleler de suçlayıcıdır. </st><st c="4534">Amacınız karşınızdakini ve kendinizi yıpratmaksa doğru yoldasınız, fakat çözüm arıyorsanız bunların kimseye uzun süreli bir faydası yoktur. </st><st c="4674">Bu tarz cümleler karşınızdakinin savunma mekanizmalarını çalıştırır.</st></span></p>
			<p xml:lang="en-GB"><span xml:lang="tr-TR"><st c="4742">Stresli ve üzücü durumlarla karşılaşıldığında savunma mekanizmalarımız çalışmaya başlar. </st><st c="4832">Freud’un bahsettiği bu ego savunmaları tehdit altında hissedildiğinde kaygı ve suçluluk duygularını bastırmak için bilinçsizce kullanılır.</st></span></p>
			<p xml:lang="en-GB"><span xml:lang="tr-TR"><st c="4970">Stresli anlarda vücudumuzun kimyası da değişir, beyin tüm vücuda bir saldırı tehlikesinin olduğunun sinyallerini gönderir. </st><st c="5094">Bu sinyaller savaşmamız ya da kaçmamız için harekete yönlendirir bizi. </st><st c="5165">Kalbimiz daha hızlı atar. </st><st c="5191">Stres ve heyecan hormonlarının salgılanması ve tetikte olma halinin başlamasıyla, beynin daha gelişmiş olan ve mantıklı düşünmeyi sağlayan kısmı kapanır. </st><st c="5345">Bu noktadan sonra kişi saldırgan ya da kaçıngan davranır. </st><st c="5403">Sakinleşene kadar mantıklı karar vermek ya da konuşmak zorlaşır. </st><st c="5468">Bu haldeyken iletişimin verimi çok düşüktür. </st><st c="5513">Konuşmaya devam etmeden önce bir mola verip fırtınanın dinmesi beklenmelidir. </st><st c="5591">Bu yüzden tartışmaya konuşmanızın ve uzlaşmanızın zor olduğu konulardan başlamayın. </st><st c="5675">Böyle bir durumda daha konuşmanın başından savunma mekanizmalarının çalışma ihtimali çok yüksektir.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-4"><st c="5774">Duygusal Zekânızı Geliştirmek Neden Önemlidir?</st></p>
			<p xml:lang="en-GB"><span xml:lang="tr-TR"><st c="5821">Duygusal zekâ karşınızdakini anlama, karşılaştığı durumları kontrol edebilme, duygularını ifade edebilme, karşındakini anladığı gibi anladığını da karşı tarafa aktarabilme ve duygusunu duruma göre değil, kişiselleştirmeden, durum çok negatif de olsa kontrol edip yönetebilme becerisidir.</st></span></p>
			<p xml:lang="en-GB"><span xml:lang="tr-TR"><st c="6109">Duygusal zekâ neden önemlidir?</st></span></p>
			<p xml:lang="en-GB"><span xml:lang="tr-TR"><st c="6140">Aslında duygusal zekâ bizim ilişkilerimizi yönetmemizi sağlar. </st><st c="6204">Belki çok iyi üstünlük kurmayı başarabileceğimiz biri ya da ilişkide daha sağlam bir pozisyona sahip olmamızı olanaklı kılar. </st><st c="6330">Çünkü biz çok duygusal davrandığımız zaman aslında duygusal zekâmızı çok kullanamamış olup bir işte başarısız da olabiliriz.</st></span></p>
			<p xml:lang="en-GB"><span xml:lang="tr-TR"><st c="6454">Örneğin birisi için duygusal bir insan dediğimizde aslında duygusal zekâsı zayıf bir insandan bahsediyoruz. </st><st c="6563">Çok öfkeli bir insan dediğimizde de aynı şekilde duygusal zekâsı zayıf birinden bahsediyoruz. </st><st c="6657">O yüzden bizim için hem ilişkilerimizde hem de hayatta başarı için önemli.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="6731">Duygularınızı, öfkenizi, kıskançlığınızı, zaaflarınızı ne kadar iyi yönetebilirseniz duygusal zekânız o kadar yüksek demektir.</st><span></span></p>
			<p xml:lang="en-GB"></p>
			<p id="toc_marker-7-1-5"><st c="6858">Peki, duygusal zekânızı nasıl geliştirebilirsiniz?</st></p>
			<p xml:lang="en-GB"><span xml:lang="tr-TR"><st c="6909">Öncelikle nasıl hissettiğinizi bilmeniz lazım.</st></span><span xml:lang="tr-TR"><st c="6956"> Şimdi burada bir örnekle gidelim, biriyle ilgili ne hissettiğinize odaklanmak için bir durumu düşünmeye çalışın. </st><st c="7070">Mesela çok öfkelendiğiniz bir anı düşünün. </st><st c="7113">Nasıl hissediyorsunuz o anda? </st><st c="7143">Biraz sinirlenmişsiniz, kalp atışınız hızlanmış, hızlı hızlı nefes alıp veriyorsunuz... </st><st c="7231">Bir bakın içinize bakalım öfkelendiğinizde niye öfkelendiniz? </st><st c="7293">Aklınıza bazı cevaplar geliyor mu? </st><st c="7328">“Beni değersiz hissettirdi. </st><st c="7356">Bana nasıl der bunu?” diye geçiyor içinizden örneğin, bu yanıt sizde bir zayıflığın olduğunu işaret eder. </st><st c="7462">Onun bu hareketini kişiliğinize hakaret olarak görüyorsunuz aslında bir yerlerde demek ki... </st><st c="7555">Yani kendinizi değersiz görüyorsunuz.</st></span></p>
			<p xml:lang="en-GB"><span xml:lang="tr-TR"><st c="7592">Buna benzer şekilde başka düzlemlerde nasıl hissettiğinizi gözlemleyin ve kendinize şu soruyu sorun:</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-6"><st c="7693">Ben nasıl hissediyorum?</st></p>
			<p xml:lang="en-GB"><span xml:lang="tr-TR"><st c="7717">Bunun doğrultusunda yapacağınız ikinci şey nasıl davrandığınızı gözlemlemektir. </st><st c="7798">Yani: “Bu beni öfkelendirdi, ben ne yaptım, hemen ona bağırmaya başladım.”</st></span></p>
			<p xml:lang="en-GB"><span xml:lang="tr-TR"><st c="7872">Nasıl hissettiğinizi belirlemekle duyguyu belirlediniz: “Nasıl davrandım?”</st></span></p>
			<p xml:lang="en-GB"><span xml:lang="tr-TR"><st c="7947">Üçüncü adım düşünceyi sorgulamaktır. </st><st c="7985">Yani şunu soracaksınız: “Neden böyle davrandım ben? </st><st c="8037">Neden böyle hissettim?” İlk verdiğiniz yanıtın üzerinden ilerlersek aslında “Evet onun dediği gibi değersiz hissediyorum ve bu bana nasıl değersiz der diyorum. </st><st c="8197">Ama aslında dememem lazım, niye diyorum çünkü gerçekten değersiz hissediyorum” gibi çıkarım yapmak için düşüncelerinizi takip edin. </st><st c="8329">Böylece duygu, davranış ve ardından düşünceyi sorgulamış oldunuz.</st></span></p>
			<p xml:lang="en-GB"><span xml:lang="tr-TR"><st c="8394">Dördüncü adımda duygunuzun sorumluluğunu üstlenmek gelir yani bu sizin duygunuz, size ait bir şey. </st><st c="8494">Birine öfkeleniyorsanız bu sizin duygunuzdur onun değil. </st><st c="8551">Duygular bize aittir. </st><st c="8573">Karşı tarafın tek taraflı hissettireceği bir şey değildir. </st><st c="8632">O yüzden bir şeyin karşısında sinirlendiğinizde, öfkelendiğinizde bu duygunun size ait olduğunu bilmek çok çok önemli. </st><st c="8751">“Bu benim duygum, ben bunu iyileştirmek için ne yapmam gerekiyorsa önce ben yapacağım” diyebilmelisiniz.</st></span></p>
			<p xml:lang="en-GB"><span xml:lang="tr-TR"><st c="8855">Beşinci adım hayatınızdaki pozitif şeyleri de düşünmektir. </st><st c="8915">Duygusal zekâsı düşük olan insanlar sadece negatif şeyleri görüp onlara odaklanmaya meyillidir. </st><st c="9011">Bunu geliştirmenin yoluysa pozitif şeylere odaklanmaktır. </st><st c="9069">“Bugün hava kötü ama dün güzeldi” bakışı pozitif bir bakıştır. </st><st c="9132">“Bugün hava kötü ama evde oturup film seyredebilirim, sağlığım iyi, diğer işimden kazandım, işte şundan da bunu yapacağım...” gibi şeylerle aslında pozitif şeyleri de her gün kutlayacak duygusal zekâ... </st><st c="9335">Her gün yap! </st><st c="9348">Bugün neye sahipsin? </st><st c="9369">Yürüyebildin, hasta değildin, işe gittin geldin... </st><st c="9420">Arkadaşlarınla konuştun, aranız çok iyiydi... </st><st c="9466">Pozitif bakış açısındayken de artı negatif duygularınızı görmezden gelmeyin. </st><st c="9543">Çünkü kendinizi tanımaya da çalışacaksınız bu süreçte... </st><st c="9600">Birine kötü hissettiğiniz, birine kırıldığınız zaman hiçbir şey olmamış gibi davranmak değildir beklenen, nedenmiş bu duygu, niye böyle hissettim diye devamlı çözümlemeye çalışmaktır.</st></span></p>
			<p xml:lang="en-GB"><span xml:lang="tr-TR"><st c="9783">Yedinci adım gergin olduğunuz ortamdan uzaklaşmayı bilmektir. </st><st c="9846">Eğer gerginseniz, öfkelendiyseniz, negatif bir duygunuz varsa bir süreliğine duygularınızı çözümlemeye odaklanacağınız için hemen oradan uzaklaşıp derin nefes alıp sakinleşmeye çalışın. </st><st c="10032">Kendinize yine sorun: “Neydi benim bu duygum? </st><st c="10078">Neden böyle hissettim?”</st></span></p>
			<p xml:lang="en-GB"><span xml:lang="tr-TR"><st c="10101">Sekizinci adım kendinizin farkında olmaktır. </st><st c="10147">Her şeyinizle kendinizin farkında olmak çok önemlidir. </st><st c="10202">Güçlü yanlarınız, zayıf yanlarınız, başkalarının sizi nasıl algıladığı, böyle davrandığınızda nasıl gözüktüğünüz... </st><st c="10318">Sinirlendiğiniz anlar, gülümsediğiniz zamanlar, huzur yaydığınız anlar... </st><st c="10392">Kendinize ait her şeyin, yaptığınız her şeyin gün içinde bir gözlemini yapıp farkındalığınızı yükseltin. </st><st c="10497">Bir şeyler sizde negatif duygular oluşturuyorsa bunun da farkında olmak çok önemli. </st><st c="10581">Örneğin birinin başarısı karşısında mutsuz mu olursunuz, belki içinizde çözemediğiniz kıskançlık duyguları hâkim. </st><st c="10695">Olabilir, her duygu bize bir şey anlatır, peşine düşüp bunun neden geliştiğini çözmeye çalışın.</st></span></p>
			<p xml:lang="en-GB"><span xml:lang="tr-TR"><st c="10790">Dokuzuncu adım kendinize objektif bakabilmektir. </st><st c="10840">Kendinize dışarıdan bakan biri olsanız siz, kendinizle ilgili ne düşünürdünüz? </st><st c="10919">Örneğin şimdi ben Esra’ya bakıyorum dışarıdan; özgüvenli gözüküyor ama bazen çok duygusallaşıyor, demek ki birazcık şöyle şöyle özellikleri var... </st><st c="11066">Ya da sinirlendiğinde bir anda böyle kıpkırmızı oluyor, karşı tarafa hemen cevap verme isteği duyuyor gibi...</st></span></p>
			<p xml:lang="en-GB"><span xml:lang="tr-TR"><st c="11175">Onuncu adım günlük tutmaktır. </st><st c="11206">Her gün duygularınızı yazın ki zaaflarınızı, güçlü yanlarınızı, neye nasıl davrandığınızı gözlemlemek kolaylaşsın. </st><st c="11321">Belki özel günlerinizde daha sinirli oluyorsunuz. </st><st c="11371">Takip ettiğiniz duygunun hangi zamanlarda belirdiğini keşfetmek için günlük tutmak önemli. </st><st c="11462">Üstelik günlük tutmak o şeyin ne olduğu, nasıl hissettiğiniz ve bununla nasıl başa çıktığınıza dair bir iz sürme fırsatı da verir... </st><st c="11595">Tüm bunları yaza yaza çalışmak önemlidir.</st></span></p>
			<p xml:lang="en-GB"><span xml:lang="tr-TR"><st c="11636">On birinci adım negatif düşüncelerle başa çıkmaktır. </st><st c="11690">Eleştiriler karşısında ya da negatif düşünceler belirdiğinde, bunu nasıl değiştirebilirim, nasıl çözüm yolu bulabilirime odaklanmalısınız. </st><st c="11829">Örneğin aklınıza birinin sizi değersiz, yetersiz hissettirdiği geliyor. </st><st c="11901">Negatif düşünceler geldiği zaman, bu düşüncelerle başa çıkma eğiliminizi güçlendirmelisiniz. </st><st c="11994">“Ben hiçbir zaman istediğim konuma gelemeyeceğim” şeklinde gelecekle ilgili kaygınız var diyelim. </st><st c="12092">Defterinize şunu yazın:</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-7"><st c="12115">“Gelecekle ilgili maddi kaygım olmaması için eğer işimi kaybedersem ne yapabilirim?”</st></p>
			<p xml:lang="en-GB"><span xml:lang="tr-TR"><st c="12200">Kısaca B planı yapın kendinize! </st><st c="12233">Olumsuz düşüncenin hiçbir faydası yoktur, çözüm odaklı olun. </st><st c="12294">İşinizi kaybetme korkusu sizin kaygınızdır, bu durumda ne yapacağınızı sorgulamaksa bununla başa çıkma stratejisi geliştirmektir. </st><st c="12424">Örneğin negatif düşünceniz “Hiç evlenemeyeceğim” ise “Evlenmezsem nasıl bir hayat sürdürürüm ya da ne yapabilirim?” gibi düşüncelere odaklanmalısınız... </st><st c="12577">Ya da çok heyecanlandığınız bir konu var ve “Ben insanların önünde sunum yapamıyorum” diyorsunuz. </st><st c="12675">Bunu düşünmek yerine “Ben bu sunumu yapmak için önceden ayna karşısında çalışsam? </st><st c="12757">Başka heyecanı yönetme eğitimleri alsam, kaygımı yönetsem?” gibi çözüm odaklı olmak kendinizi geliştirmek için yapmanız gerekenlerdir.</st></span></p>
			<p xml:lang="en-GB"></p>
			<p id="toc_marker-7-1-8"><st c="12891">Duygu Sözlüğünüzde Kaç Kelime Var?</st></p>
			<p xml:lang="en-GB"><span xml:lang="tr-TR"><st c="12926">Duygularımızı anlamak kadar zorlandığımız alanlardan biri de onları doğru şekilde ifade etmektir. </st><st c="13025">Genellikle gün içinde kendimizle ilgili duygulardan söz ederken çok az ifadeye hapsoluruz. </st><st c="13116">Üzgün, mutlu, sinirli, melankolik, depresif, kızgın, hissiz belki de hemen sayabileceklerimiz.</st></span></p>
			<p xml:lang="en-GB"><span xml:lang="tr-TR"><st c="13210">Tartışmalarda ya da karşılaştığımız durumlarda kendimizi iyi ifade edebilmenin gücü önemlidir. </st><st c="13306">Bu güç sağlıklı bir iletişim kurmamızı sağlar. </st><st c="13353">Psikolojinin en belirgin anlamaya çalıştığı konulardan biri de taşıdığımız duygu türlerini belirlemektir.</st></span></p>
			<p xml:lang="en-GB"><span xml:lang="tr-TR"><st c="13458">Yapılan bir çalışmaya göre genel olarak insanlarda 6 temel duygu türünün olduğu görülmüş, bunlar mutluluk, üzüntü, tiksinti, korku, hayret ve öfke. </st><st c="13607">Bu altı temel duygunun tüm insanlık tarihi boyunca tüm kültürlerde evrensel olduğu belirtilmiş. </st><st c="13703">Daha sonra Psikolog Robert Plutchick duyguların bir gökkuşağı gibi birbirine karışabildiği bir duygu çarkı bulmuş. </st><st c="13818">Bu duygu çemberi duyguların neye dönüştüğü ve kendi içlerindeki hiyerarşinin varlığını kavramak adına oldukça ilginç.</st></span></p>
			<p><span><img src="image/1_fmt.png" alt="1.png" /></span></p>
			<p xml:lang="en-GB"><st c="13935">Plutchick’in Duygu Çarkıfeleği</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="13966">Yukarıdaki şekle göre yaprakların en ucuna doğru ilerledikçe duygularımız yumuşar, örneğin rahatsız olmak öfkenin daha yumuşamış halidir. </st><st c="14105">Yaprakların ikinci kısmı Plutchick’e göre temel duygularımızdır; üzüntü, öfke gibi... </st><st c="14191">En içteki duygular ise en yoğun yaşadığımız duygulardır; örneğin nefret. </st><st c="14264">Her duygunun oluşumu ve ortaya çıkması kendi aralarındaki etkileşimlerle de ilgilidir. </st><st c="14351">Örneğin agresif davranış beklenti ve öfkeyle ortaya çıkan bir karışımın sonucudur. </st><st c="14434">Ya da itaat duygusu sizin korku ve güven duygularınızın karışımıdır. </st><st c="14503">Bu çarkıfeleğin çok farklı versiyonları da vardır.</st></span></p>
			<p><span><img src="image/2_fmt.png" alt="2.png" /></span></p>
			<p xml:lang="en-GB"><span xml:lang="tr-TR"><st c="14553">Duygularınızı tanıyarak duygu sözlüğünüzdeki kelimeleri de çoğaltırsınız. </st><st c="14628">Bu size karşılaştığınız durumlarda kendinizi daha iyi ifade etme imkânı sunar. </st><st c="14707">Bazen her şeyi abartma eğiliminde oluruz. </st><st c="14749">Örneğin hoşunuza gitmeyen bir durumla karşılaştığınızda yüksek bir duyguya karşılık gelen bir sözcük yerine daha yumuşak sözcükler kullanmak tartışmanın gerilimini yönetme şansı yaratır. </st><st c="14936">Bunu ise ancak gerçek duygularınızın diline hâkim olduğunuzda sağlayabilirsiniz.</st></span></p>
			<p xml:lang="en-GB"><span xml:lang="tr-TR"><st c="15016">Bu çarkıfelek üzerinde çalışarak ilişkinizde odaklandığınız en yoğun duyguları tespit edebilir, uçlara doğru savrulduğu anlarda neden bunun olduğu üzerine kafa yorabilirsiniz. </st><st c="15193">Belki de yoğun taraflara savrulmanızın nedeni içinizde çözülmeyi bekleyen düğümlerden kaynaklanıyor. </st><st c="15294">Örneğin sürekli nefret duygusuna hâkimseniz bunu yumuşatmanın yolunu bulmalısınız.</st></span></p>
			<p xml:lang="en-GB"><span xml:lang="tr-TR"><st c="15376">Hadi küçük bir test yapalım. </st><st c="15406">3 dakika içinde aklınıza gelen tüm duyguları defterinize listeleyin. </st><st c="15475">Eğer aklınıza gelen duygu sayısı 10’dan az ise duygular üzerinde çalışmanız gerekiyor demektir. </st><st c="15571">10-15 arası ise nispeten iyi durumdasınız. </st><st c="15614">15’ten fazlaysa duygularla aranız iyi demektir.</st></span></p>
			<p xml:lang="en-GB"><span xml:lang="tr-TR"><st c="15661">Zaman zaman hayatta yaşadıklarımız nedeniyle kendimizi kapatabiliriz ve bu da kendisini duyguları hissedememe şeklinde gösterebilir. </st><st c="15795">Olumsuz duygulardan kaçmak isterken yaşamamamız gereken olumlu duyguları da hissedemez hale geliriz. </st><st c="15896">Duyguları kapatmaktan bahsetmişken ıssız adam ve ıssız kadınlar üzerine konuşalım biraz da.</st></span></p>
			<p xml:lang="en-GB"><span xml:lang="tr-TR"><st c="15987">Kimdir bu ıssız adamlar ve ıssız kadınlar? </st><st c="16031">Ne düşünürler, ne hissederler? </st><st c="16062">Ne isterler?</st></span></p>
			<p xml:lang="en-GB"><span xml:lang="tr-TR"><st c="16074">Issız adamlar ve ıssız kadınlar duygusal derinliğe girmezler, daldan dala atlarlar. </st><st c="16159">Bunun nedeni de bu insanların esasen acı çekmekten korkmalarıdır. </st><st c="16225">Yanlış bağlanmış, çocukluğunda yanlış ilişki şemaları görmüş ve hâlâ bu şemaları yaşatan insanlardır. </st><st c="16327">Neden böyledirler diye sorarsanız baktığımızda gördüğümüz şey genellikle en sevdiklerinin onları terk etmiş olmaları oluyor. </st><st c="16452">Belki anne babaları tarafından terk edilmiş, evlatlık verilmiş kişilerdir ıssızlar. </st><st c="16536">Bu yanlış şemalardan dolayı kendilerini sevmeyen ıssız insanlar başkalarını da sevmeyerek acı çekmeyeceklerini düşünürler. </st><st c="16659">Bu nedenle de sıklıkla partner değiştirerek ve farklı insanlarla iletişim halinde kalarak, çokeşliliğe yönelerek hem bağlanmaktan kurtulduklarını hem de acılarını hissedilmeyecek bir noktaya taşıdıklarını düşünürler.</st></span></p>
			<p xml:lang="en-GB"><span xml:lang="tr-TR"><st c="16875">Haliyle hayat zorludur onlar için. </st><st c="16911">İçinden çıkamadıkları bir döngüye kapılmışlardır. </st><st c="16961">Ancak hiçbir şey de çözümsüz değildir. </st><st c="17000">Unutmayın, duygularımızı ne kadar iyi tanırsak, onları o kadar iyi yönetebiliriz. </st><st c="17082">Diğer yandan duygularımızı yönetmeyi öğrenmezsek onların esiri oluruz.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-9"><st c="17152">Faydalı Bir Tartışma İçin Neler Yapılabilir?</st></p>
			<p xml:lang="en-GB"><span xml:lang="tr-TR"><st c="17197">Kendinizi tanıyın.</st></span><span xml:lang="tr-TR"> </span><span xml:lang="tr-TR"><st c="17216">Faydalı tartışmanın ilk adımı kendini iyi tanımak ve anlamaktır. </st><st c="17282">Neye ihtiyacınız olduğunu, ne hissettiğinizi iyi bilirseniz, ne isteyip ne istemediğinizi de iyi bilir ve konuşmayı daha iyi yönetebilirsiniz. </st><st c="17425">Bir başkasının ne hissettiğinden, ne düşündüğünden hiçbir zaman tam emin olamayız ama kendimizin ne istediğini, ne hissettiğini iyi biliriz. </st><st c="17566">Bunu sağlayabilmek için terapiye gitmek, kitap okumak, günlük tutmak ve kendini geliştirmek çok önemlidir. </st><st c="17673">Doğanızdan kaynaklanan eğilimlerinizi anlamak, bilinçsizce yapıştığınız savunma mekanizmalarını kavramak için cesaretle, dürüstçe yaklaşın kendinize. </st><st c="17823">Kendinizi yönetmekte zorlandığınız alanlar hangileri, işe bunları tespit etmekle başlayabilirsiniz. </st><st c="17923">“Böyle olduğunda nasıl hissediyorum ve neden?” diye sorun. </st><st c="17982">Özellikle sizi tetikleyen belli sözler ve davranışlar varsa bunların neden sizi bu kadar etkilediğini düşünün.</st></span></p>
			<p xml:lang="en-GB"><span xml:lang="tr-TR"><st c="18092">Kendinizi doğru ifade edin.</st></span><span xml:lang="tr-TR"> </span><span xml:lang="tr-TR"><st c="18120">Duygularınızı ve düşüncelerinizi daha iyi tanımladıktan sonraki ikinci adım bunları doğru ifade etmektir. </st><st c="18227">Maalesef çoğu tartışma söylenmeyen şeyler yüzünden büyür, karşınızdakinden sizin aklınızı okumasını beklemekten... </st><st c="18342">Unutmayalım hepimiz farklıyız ve her birimizin duygu dünyası farklı şekilde işliyor, bu yüzden karşınızdakinin sizin ne hissettiğinizi her zaman anlayamaması olağan bir durum. </st><st c="18518">Rahatsızlık ya da ihtiyaç duyduğunuz şeyleri açıkça ifade edin. </st><st c="18582">Bunu ifade etmenin en güzel yolu da “sen” diliyle değil “ben” diliyle konuşmaktır. </st><st c="18665">Eşiniz işten döndüğünde sizinle ilgilenmiyorsa “Benimle hiç ilgilenmiyorsun!” demek yerine, “Tatlım yorgun olduğunu biliyorum ama tüm gün birbirimizden uzaktaydık, akşamları seninle konuşmaya ve birlikte bir şeyler yapmaya ihtiyacım var” diyebilirsiniz. </st><st c="18919">“Bu söylediklerin çok kaba!” demek yerine, “Şu an kırılgan hissediyorum, bu söylediklerine üzüldüm” diyebilirsiniz. </st><st c="19035">Bunları ifade etmek başta gurur kırıcı gelebilir, fakat eşiniz buna ihtiyaç duyduğunuzu, duygularınızı kendi kendine anlamayabilir, her şey normal ilerliyor sanabilir. </st><st c="19203">Siz ihtiyaçlarınızı nazik bir şekilde ifade etmeyi öğrendikçe o da ihtiyaçlarınızı öğrenecektir. </st><st c="19300">“Ben” diliyle konuştuğunuz için, o da saldırıya uğramış hissetmeyecek ve sorunlar hakkında düşünme fırsatı olacaktır.</st></span></p>
			<p xml:lang="en-GB"><span xml:lang="tr-TR"><st c="19417">Çoğunlukla problemler olaylar değildir. </st><st c="19458">Bu olaylara yüklediğimiz anlam ve bu anlamın bizde uyandırdığı hisler bizi rahatsız eder. </st><st c="19548">Bu yüzden problemi masaya yatırırken mutlaka sizde uyandırdığı hissi ifade edin. </st><st c="19629">“Su içtiğin bardağı bile makineye kaldırmıyorsun” demek yerine “Hayatım, bulaşıkları ortada bıraktığın zaman beni ve emeğimi önemsemiyormuşsun gibi hissediyorum. </st><st c="19791">Buna dikkat ettiğinde ise bana değer verdiğini anlıyorum” diyebilirsiniz.</st></span></p>
			<p xml:lang="en-GB"><span xml:lang="tr-TR"><st c="19864">Tartışırken karşınızdakini değil, davranışını ele alın.</st></span><span xml:lang="tr-TR"><st c="19920"> Genellemeler yapmayın, sıklıkla tekrar eden bir durum varsa bile “Sen zaten hep böylesin” demek faydalı bir tartışmayı kilitler. </st><st c="20050">Mutlaka örnek olaylar üzerinden konuşun. </st><st c="20091">Bu sayede o kişiyi etiketlemekten kaçınmış ve o davranışın o kişiye yapışmasını engellemiş olursunuz. </st><st c="20193">Karşınızdaki kişinin size “Ben böyleyim!” gibi bir savunmayla gelmesi zorlaşır. </st><st c="20273">Mesela “Çok düşüncesiz bir insansın!” diyerek kişi hakkında genelleme yapmak ve onu ayıplamak yerine, “Bana fikrimi sormadığın için dikkate alınmadığımı hissettim” demekle sadece belli bir davranışı hedef gösterirsiniz. </st><st c="20493">Lafı dolandırmadan, genellemeler yapmadan nasıl bir davranış istiyorsanız doğrudan söylemiş olursunuz. </st><st c="20596">Böylelikle istenen değişim karşımızdaki kişi tarafından daha kolay ve somut bir şekilde anlaşılır.</st></span></p>
			<p xml:lang="en-GB"><span xml:lang="tr-TR"><st c="20694">Karşınızdakini anlayın.</st></span><span xml:lang="tr-TR"> </span><span xml:lang="tr-TR"><st c="20718">İletişimin bir yarısı anlatmaksa diğer yarısı dinlemektir. </st><st c="20778">Etkili dinlemeyi bilmek çok büyük bir erdemdir. </st><st c="20826">Öncelikle aynı konuyu defalarca konuşmuş olsanız bile, her şeyi bildiğiniz ön kabulüyle konuya yaklaşmayın. </st><st c="20934">Karşınızdaki insanı dinlerken gözlerinin içine bakın. </st><st c="20988">Telefon, televizyon gibi dikkat dağıtıcı şeyleri uzaklaştırın, kapatın. </st><st c="21060">Dinlemenin hakkını vermek istiyorsanız, bitirmesi için sabırsızlanarak, inanmayan bir yüz ifadesi ile ya da kendi argümanlarınızı düşünerek değil, gerçek bir merakla dinleyin. </st><st c="21236">Karşınızdaki sizi hiç şaşırtmamış olsa bile, en azından ona saygı duymuş olacak ve siz konuşurken onun ne yapmasını beklediğinizi örnek olarak anlatmış olacaksınız.</st></span></p>
			<p xml:lang="en-GB"><span xml:lang="tr-TR"><st c="21400">Dinlerken eleştirilere açık olun.</st></span><span xml:lang="tr-TR"><st c="21434"> Bir eleştiriyle karşılaştığınızda hemen savunmaya geçmeyin. </st><st c="21495">En yaygın yapılan “Ama kötü bir niyetim yoktu” şeklindeki niyet savunmaları çoğu zaman gereksizdir. </st><st c="21595">Çünkü niyet her şey değildir. </st><st c="21625">Diğer yandan heyecanlanıp karşınızdakinin sözünü kesmek de olumsuz bir tepkidir. </st><st c="21706">Bunun yerine, o sırada bu eleştiriden ne öğrenebilirsiniz diye düşünün. </st><st c="21778">O an sakinleşmek için 3-4 nefes alın ve bekleyin. </st><st c="21828">Hakarete varmadığı sürece, eleştirileri kendinizi geliştirme fırsatı olarak görebilirsiniz. </st><st c="21920">Bu sayede karşınızdaki insan da sizin kabul ediciliğinizden etkilenerek, size karşı daha açık olacaktır.</st></span></p>
			<p xml:lang="en-GB"><span xml:lang="tr-TR"><st c="22024">Kimse geçmişinden ve içinde yaşadığı toplumdan bağımsız değildir. </st><st c="22091">Karşınızdakini dinlerken onun aile yaşantısını, kültürünü, inançlarını ve âdetlerini göz önünde bulundurun. </st><st c="22199">Size hakaret gibi gelen bir teklif, onun dünyasında, size verdiği değeri gösteriyor olabilir. </st><st c="22293">Tabii ki istemediğiniz bir şeyi yapmak zorunda değilsiniz. </st><st c="22352">Ama anlamak ve anladığınızı göstermek, çözüm bulma aşamasında sizin için faydalı olacaktır.</st></span></p>
			<p xml:lang="en-GB"><span xml:lang="tr-TR"><st c="22443">Karşınızdakine anlaşıldığını hissettirmek aynı dilden konuştuğunuzu göstermek açısından çok önemlidir.</st></span><span xml:lang="tr-TR"><st c="22546"> Anlaşıldığını hissetmeyen birisi o tartışmanın gereksiz ya da anlamsız olduğunu düşünür. </st><st c="22636">İletişimi sabote etmeye meyilli olabilir. </st><st c="22678">İletişimin kalitesini artırmak, karşınızdakine anlaşıldığını hissettirmemize bağlıdır. </st><st c="22765">Bunu sağlamanın en kolay yolu, söylediklerinden ne anladığımızı ona söylemektir. </st><st c="22846">“Söylediklerinden şunu anlıyorum: ...”, “Yani ... </st><st c="22896">demek istiyorsun, doğru mu anlıyorum?”, “Eğer seni doğru anladıysam ... </st><st c="22968">demek istiyorsun” benzeri özetleme cümleleri kullanabilirsiniz. </st><st c="23032">Ayrıca bir duygu ifadesi varsa onu da “Bu davranışım seni endişelendiriyor” şeklinde seslendirebilirsiniz. </st><st c="23139">Yani karşımızdakinin söylediklerini kendi kelimelerimizle ona tekrar yansıtırız. </st><st c="23220">Bu şekilde biz de doğru anlayıp anlamadığımızdan emin olmuş oluruz.</st></span></p>
			<p xml:lang="en-GB"><span xml:lang="tr-TR"><st c="23287">Çözüm stratejisi geliştirin.</st></span><span xml:lang="tr-TR"> </span><span xml:lang="tr-TR"><st c="23316">Problemlere bir ekip gibi yaklaşın. </st><st c="23353">“Bu problemimizi çözmek için ne yapabiliriz?” tavrında olursanız birbirinizle değil, problemle savaşırsınız. </st><st c="23462">Eğer karşınızdaki “Bence bunda bir şey yok” gibi cümlelerle sorumluluk almak istemezse “Sen bu durumdan rahatsızlık duymuyor olabilirsin, ama benim rahatsız olmam seni de dolaylı yollardan etkiliyor” diyebilirsiniz. </st><st c="23678">Nasıl ki proje ekipleri problemleri adım adım ve tek tek çözerler, siz de her tartışmada sadece bir konuyu ele alın. </st><st c="23795">Her şeyi aynı anda çözmeye çalışırsanız sorunların içinde boğulursunuz. </st><st c="23867">Bu da karamsarlığa neden olabilir ve enerjinizi tüketir. </st><st c="23924">Bu yüzden çözüm için acele etmemek ve kolaylık sıralaması yapmak önemlidir.</st></span></p>
			<p xml:lang="en-GB"><span xml:lang="tr-TR"><st c="23999">Çözüm önerilerinizi tartışmaya başlamadan önce düşünün. </st><st c="24056">Tartışma sırasında halihazırda makul önerilerinizin olması, amacınızın bağcıyı dövmek değil, üzüm yemek olduğunu hissettirir. </st><st c="24182">Fakat öneri, sadece bir öneridir. </st><st c="24216">Önerileriniz konusunda ısrarcı olmayın. </st><st c="24256">Karşınızdakini de kendisine uygun bir öneri sunma konusunda cesaretlendirin. </st><st c="24333">Her iki taraf da önerilerini sunduktan sonra değerlendirmeyi birlikte yapın. </st><st c="24410">Aklınıza takılanları sormaktan çekinmeyin.</st></span></p>
			<p xml:lang="en-GB"><span xml:lang="tr-TR"><st c="24452">Tartışmayı sonlandırmayı öğrenin.</st></span><span xml:lang="tr-TR"><st c="24486"> Bazen tartışmayı bir sonuca bağlama konusunda inatçı oluruz. </st><st c="24548">Ne olursa olsun o gün sanki bu sorun çözülmeliymiş gibi davranırız. </st><st c="24616">Halbuki özellikle büyük ve köklü problemlerin çözümü de günler hatta aylarınızı alabilir. </st><st c="24706">Bu yüzden tartışmanın verimi düştüğünde, taraflar gerildiğinde ya da yorulduğunda o anki tartışma oturumunu sonlandırabilmek çok önemlidir. </st><st c="24846">Tartışmanın devamını “Yemekten sonra tekrar konuşalım” ya da “Biraz hava aldıktan sonra tekrar üzerine konuşalım” şeklinde belli bir zamana ertelemek, konuştuklarınız hakkında sakince düşünmenize ve enerjinizi tekrar toplamanıza olanak verir. </st><st c="25089">Ayrıca daha tartışma başlamadan “Bu konuyu bugün sadece yarım saat tartışacağız” diye sınır koymak da o süre içindeki iletişimin verimini artırmanın bir yoludur. </st><st c="25251">Bu sınırlar bizi ve karşımızdakini aşırı yıpranmaktan korur.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-10"><st c="25311">Sınırlar Neden Gereklidir?</st></p>
			<p xml:lang="en-GB"><span xml:lang="tr-TR"><st c="25338">Sınırlarınızı belirlerken baz aldığınız kriterler dış dünya değil kendiniz olmalıdır. </st><st c="25425">Dış dünyanın istekleri ve sosyal yaşantınızdaki insanlar çok çeşitli taleplerle size gelir. </st><st c="25517">Merkeze kendinizi aldığınızda yaşamak istediğiniz bir dünyanın sınırlarını belirlemiş olursunuz. </st><st c="25614">Kendinize sormanız gereken bazı sorular “neye ihtiyacınız olduğu”, “neyle mutlu olacağınız”, “nelerin sizi üzdüğü ya da kızdırdığı” olmalıdır. </st><st c="25757">Bu soruları net bir şekilde belirlemek yaşantınızdaki sınırları belirleyebilmeniz için önemlidir aksi halde silikleşen ve fazlasıyla geçirgen sınırlar nedeniyle kendinizi unutur ve tamamen dış dünyaya bağımlı hale gelirsiniz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="25982">Neden sınırlara ihtiyacımızın olduğunu anlayın.</st></span><span xml:lang="tr-TR"><st c="26030"> Bizim insan olarak bir kimliğimiz ve değer duygumuz vardır. </st><st c="26091">Bu değer duygumuzu korumak için de sınırlara ihtiyaç duyarız. </st><st c="26153">İnsan haz ve istek odaklı bir varlıktır. </st><st c="26194">Bu doğal dürtülerden dolayı çevremizdekilerin sürekli bizden bir şeyleri istediğini görürüz. </st><st c="26287">Anne babamız, sevgilimiz, arkadaşlarımız, patronumuz, eşimiz sürekli bir şeyler isterler ve bunu denemeye devam ederler. </st><st c="26408">Ancak sürekli fedakârlık yapmamız mümkün değildir, belli bir noktada dur dememiz gerekir. </st><st c="26498">Sınırların hayatımızda yemek kadar, su kadar zaruri bir ihtiyaç olduğunu anlamamız ve bunun önemini içselleştirmemiz zorunludur.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="26626">Sınır çizmek kabalık değildir, şımarıklık değildir. </st><st c="26679">Aksine kendi öz-benliğinizi korumaya yönelik kendinize sunmanız gereken temel bir ihtiyaçtır.</st><span></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="26772">Açıksözlü olun.</st></span><span xml:lang="tr-TR"><st c="26788"> Kem küm etmek, istemediklerinizi söyledikten sonra kararsız kalmak, karşınızdakini kırdığınızı düşünerek özür dilemek, fikir değiştirip geri adım atmak sizin sınırlarınızı korumanız konusunda kararlı olmadığınızı gösterir. </st><st c="27012">Örneğin bir erkek arkadaşınızla buluşmak istediniz ve sevgiliniz onunla çıkmanızı istemiyor, böyle bir durumda açıksözlü olarak şöyle demelisiniz: “Ben perşembe için Ahmet’e söz verdim, buluşmak istiyorum ama istersen başka bir şey üretebiliriz.” Böylelikle kendi isteğinizi belirtmiş, sınırınızı göstermiş ama sevgilinize de seçenek sunma alanı açmış olursunuz.</st></span></p>
			<p xml:lang="en-GB"><span xml:lang="tr-TR"><st c="27374">Sınırlarınızı anlatırken özür dilemeyin ve uzun açıklamalarda bulunmayın.</st></span><span xml:lang="tr-TR"><st c="27448"> “Ben arkadaşlarımla buluşuyorum ama onlarla önceden sözleşmiştik, ne zamandır görüşemiyorduk, üstelik hayatımızda bir sürü şey oldu, ne zamandır konuşamadık, sen de geçen hafta kendi arkadaşlarınla plan yaptın, tamam bir dahakine gitmem...” gibi uzayan ve karşı tarafı gereksiz şekilde ikna etmeye yönelik uzun vaazlardan kaçının. </st><st c="27780">Bu tarz uzun açıklamalar hem sizin kaybetme korkunuzu hem de değersizlik duygusu taşıdığınızı gösterir. </st><st c="27884">Açıklama çabasına girdiğinizde yine sınır çizememiş olur ve yine karşınızdakinin sınırlarınızı ihlal etmesine izin verirsiniz. </st><st c="28011">“Demek bundan pişman oluyor, ben yine onun sınırlarını denerim” dedirtmiş oluyorsunuz aslında. </st><st c="28106">Kısa cümlelerle isteklerinizi anlatma becerinizi geliştirin, bunun için çalışmalar yapın. </st><st c="28196">Söylediklerinizden geri adım atmamaya kendinizi zorlayın. </st><st c="28254">Yerleşik olan yanlış algı sanki uzun cümlelerle kendimizi anlatırsak daha iyi anlaşılabileceğimize dair olandır. </st><st c="28367">Oysa kısa ve net anlatımlardır sizi karşı kıyıya ulaştıracak olan.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="28433">Net olun.</st></span><span xml:lang="tr-TR"><st c="28443"> Sınır çizmenin kabalıkla ilgisi yoktur. </st><st c="28484">Direkt olarak söylenen hayırlardan sonra zihninizde “Acaba karşımdakini kırdım mı?” sorusu dolanabilir. </st><st c="28588">Hayır, kimseyi kırmadınız, sadece isteklerinizi net bir şekilde ifade ediyorsunuz. </st><st c="28671">Ne söylediğinizden daha ziyade nasıl söylediğiniz önemlidir, kibar bir şekilde söylediğiniz her net ifade gerekli mesajı iletmenizi sağlamaya yetecektir. </st><st c="28825">Tatlı bir ses tonuyla “Ben bundan çok hoşlanmadım” diyebilirsiniz. </st><st c="28892">Kibar ve nazik olun ama isteklerinizi her zaman açıksözlü bir şekilde, sakinlikle söyleyin.</st></span></p>
			<p xml:lang="en-GB"><span xml:lang="tr-TR"><st c="28983">İşe önce katı sınırlarla başlayın.</st></span><span xml:lang="tr-TR"><st c="29018"> Yani sınırlarınızın gevşetilmeye müsait olduğunu hissettirmemeniz lazım. </st><st c="29092">“Ben bundan hoşlanmıyorum” dediğinizde netsiniz, katısınız. </st><st c="29152">“Ben cumartesi gününe arkadaşıma söz verdim”, “Ben yüksek sesle konuşmandan mutlu olmuyorum”, “Ben işimle ilgili alanıma girilmesinden çok hoşlanmıyorum”, “Başka insanların yanında beni küçük düşürmene karşı toleransım yok” gibi cümleler katı, net ve geçilemez olduğunuzu anlatır. </st><st c="29433">Uzun açıklamalara girişip, “Aslında başka zaman şöyle yaparız” derseniz sınırlarınızın kolaylıkla ihlal edilebileceği mesajını vermiş olursunuz.</st></span></p>
			<p xml:lang="en-GB"><span xml:lang="tr-TR"><st c="29577">Sınır ihlallerini zamanında belirleyin.</st></span><span xml:lang="tr-TR"><st c="29617"> Baktınız ki birileri tarafından yine sınırlarınız zorlanmaya başladı ama siz “Şimdi ses çıkarmayayım başım ağrımasın” tavrıyla sessiz kaldığınızda o kişiye bunu tekrarlaması için de izin vermiş olursunuz. </st><st c="29823">Size küfür ettiğinde ya da incitici bir şey yaptığında derhal sınırlarınızı çizin. </st><st c="29906">Bir şeyi bir defa tolere ederseniz, ikincide daha fazlasını yapmasına vize çıkarmış olursunuz. </st><st c="30001">Zamanında yapılmaması gerekenlere dair sınırlarınızı belirginleştirin ve zaman kaybetmeden altını kalın çizgilerle çizin. </st><st c="30123">Saygısızlığın azı olmaz, ufak bir miktarına dahi izin veren daha çoğuna da izin vermiş olur. </st><st c="30216">Tavrınız bu yüzden her zaman net olsun.</st></span></p>
			<p xml:lang="en-GB"><span xml:lang="tr-TR"><st c="30255">Durumu kişiselleştirmeyin.</st></span><span xml:lang="tr-TR"><st c="30282"> En sık yapılan hatalardan biri “Bunu bana nasıl yapar?” tavrıdır. </st><st c="30349">Sınır ihlalleri söz konusu olduğunda mesele kişilerin hayatınızdaki konumlarından bağımsızdır. </st><st c="30444">Ayşe de Ahmet de ve hayatınızdaki herkes de sınırlarınızı ihlal etmeyi deneyecek. </st><st c="30526">Meseleyi kişiselleştirmek olayı öfke boyutuna taşır ve öfke varsa gerçek sınır yoktur. </st><st c="30613">Sınır çizmede özgüven vardır, öfke bir özgüven göstergesi değildir aksine özgüvensizliği gösterir. </st><st c="30712">Sınır çizme konusunda başarısızsanız, hayır demekte zorlanıyorsanız destek almaktan çekinmemelisiniz. </st><st c="30814">Hayır dedikten sonra tedirgin olup tekrar tekrar başa dönüyorsanız bir uzmanla konuşmaktan kaçınmayın.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="30916">Sezgilerinize güvenmeyi öğrenin.</st></span><span xml:lang="tr-TR"><st c="30949"> Bir konuda içsesiniz huzursuzsa, sınırlarınız aşılmış gibi hissediyorsanız işler daha da sarpa sarmadan önce hissiyatınıza güvenerek adım atabilirsiniz. </st><st c="31103">Sizi kötü hissettiren ortamlarla, küçük de olsa aşağı çeken insanlarla aranıza mesafe koyabilir ya da iletişiminizi gözden geçirebilirsiniz. </st><st c="31244">Burada incelikle odaklanmanız gereken şey hissiyatla kişiselleştirmeyi birbirinden ayırmanızdır. </st><st c="31341">Peki bu demek? </st><st c="31356">Birinden duyduğunuz rahatsızlığın sebebi sizden kaynaklanan bir eksiklik mi yoksa o kişi bariz bir şekilde sizi mi hedef alıyor ve kişisel haklarınıza mı saldırıyor? </st><st c="31522">Gerçekten size yönelik bir şey yaptı mı yoksa siz gereksiz alınganlık mı yaptınız? </st><st c="31605">Bu soruların berrak bir yanıtını bulmak epey aydınlatıcı olacaktır, bunun için iyi bir analiz yapın. </st><st c="31706">Sezgilerinize her zaman güvenin ama yanılma ihtimaline karşı bu ayrımı iyi yapmayı da ihmal etmeyin. </st><st c="31807">Duygusal kararlar vermeyin, iyi tartmak için terazinizi hassas ayarlayın. </st><st c="31881">Genelde kadınların ilk tepkisi sorunlar karşısında hemen konuşarak çözme ihtiyacı oluyor ancak söylediğimiz gibi erkekler kadınlar kadar konuşmaktan yana olmazlar, dahası sevmezler de. </st><st c="32066">Üstelik kadın olsun erkek olsun her insanın sözlerden bir şeyleri anlama potansiyeli de yoktur.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-11"><st c="32161">Nasıl Hayır Diyebilirsiniz?</st></p>
			<p xml:lang="en-GB"><span xml:lang="tr-TR"><st c="32189">Eğer karşınızdaki kişi sizi ısrarlı bir “evet”e sürüklüyorsa ve içinizden gelmediğiniz şeyleri yaptırmaya zorluyorsa hayır demeyi öğrenmeniz gerekir. </st><st c="32340">Öncelikle hayır demeyle ilgili belirlemeniz gereken nokta önceliklerinizi belirlemektir. </st><st c="32429">Hayatta sizin için neyin öncelikli olduğunu bilirsiniz değil mi? </st><st c="32494">Örneğin kiminiz için güvenli yalnızlık oluşturmak kiminiz içinse hobileriniz, işiniz ya da aileniz...</st></span></p>
			<p><st c="32595">Öncelikle siz yaşamınızda neye ne kadar zaman ayırmak istediğinizi belirlerseniz karşınızdaki kişi için sınırlarınızı da belirlemiş olursunuz.</st></p>
			<p><span></span></p>
			<p xml:lang="en-GB"><span xml:lang="tr-TR"><st c="32738">Öncelikleri belirlemek size hayır deme özgürlüğünü kazandırır, çünkü neyi istemediğinizi belirlemiş olursunuz böylece. </st><st c="32858">Hayatla ilgili isteklerinizi, mutlu olduğunuz şeyleri ve evet diyeceklerinizi de...</st></span></p>
			<p xml:lang="en-GB"><span xml:lang="tr-TR"><st c="32941">Şimdi hemen burada bir kapı açacağım sizlere. </st><st c="32988">Öncelikle insanları kırma endişenizden başlayalım. </st><st c="33039">Eğer birilerini kırmaktan korkuyorsanız oldukça etkili bir strateji sunacağım size ve bunun çok işe yarar olduğunu deneyimleyerek göreceksiniz.</st></span></p>
			<p xml:lang="en-GB"><span xml:lang="tr-TR"><st c="33182">Birisine hayır dedikten sonra asla özür dilemeyin. </st><st c="33234">Eminim bunu yapanlarımız vardır, birisinin bir istediğine hayır dedikten sonra, o kişiye dönüp “Ben seni kırdım mı? </st><st c="33350">Gerçekten seni geri çevirdiğim için özür dilerim ama mutlaka telafi ederim, bak bu şundan dolayı öyle, bu yüzden yapamadım” dediğinizde aslında sınırlarınızın ihlal edilmesi için bir kapı açmış oluyorsunuz. </st><st c="33557">Bu da sizin özgüvensiz görünmenize yol açıyor. </st><st c="33604">Bir şeye hayır dediğinizde peşi sıra onlarca açıklama yapmayın, arkasından tekrar tekrar arayıp karşı taraf size kırılmış mı, kırılmamış mı öğrenmeye çalışmayın. </st><st c="33766">Bu sizi zayıf gösterir.</st></span></p>
			<p xml:lang="en-GB"><span xml:lang="tr-TR"><st c="33789">Kolaylıkla hayır demek mümkündür. </st><st c="33824">Eğer bir noktada hayır diyecekseniz karşı tarafa alternatif sunun. </st><st c="33891">Diyelim yakın bir arkadaşınız sizden kazağınızı istedi ama hiç vermek istemiyorsunuz. </st><st c="33977">“Bu kıyafetin benim için özel bir anlamı var ama istersen şunu verebilirim” diyebilir veya başkasına topu atarak “Aslı’da da bu kıyafetin benzeri var. </st><st c="34128">Benimkini ben çok sık kullanıyorum, bir de benim için anlamı, uğuru var, istersen Aslı’dan iste...” şeklinde alternatif sunabilirsiniz. </st><st c="34264">Böylelikle karşı tarafı geri çevirdiniz ama alternatif de ürettiniz. </st><st c="34333">Bu şekilde alternatif üretmek sizin birilerini kıracağınız endişesini azaltmaya yardımcı olacaktır. </st><st c="34433">Ya da biri sizinle çarşamba günü buluşmak istedi ama o gün başka bir programınız var, “Çarşamba günü programım dolu ama istersen cuma yapabilirim” diyerek yine aynı şekilde alternatif yaratmanız mümkün.</st></span></p>
			<p xml:lang="en-GB"><span xml:lang="tr-TR"><st c="34635">Örneğin arkadaşınız “Benim ödevime yardım edebilir misin?” dediğinde “Bugün programım dolu...” dedikten sonra alternatif sunun. </st><st c="34764">Alternatif ne? </st><st c="34779">“Bak Esra’dan iste, belki o sana yardım edebilir.” Birine hayır dediğiniz zaman ona alternatif çözüm yolu üretmek hayır demenizi kolaylaştırır. </st><st c="34923">Siz bunu gerçekten yapamayacağınızı söyleyin ama cebinizde bir de alternatif bulunsun.</st></span></p>
			<p xml:lang="en-GB"><span xml:lang="tr-TR"><st c="35009">Bir ilişkiye başladığında hemen bütün programlarını yırtıp atan insanlar var. </st><st c="35088">Hayır! </st><st c="35095">Bu, sizi kıymetsiz yapar. </st><st c="35121">O yüzden durmanız, kendinizi sabitlemeniz gereken belli noktalarınız, belli programlarınız olacak... </st><st c="35222">O gün yokum ama sonra varım.</st></span></p>
			<p xml:lang="en-GB"><span xml:lang="tr-TR"><st c="35250">Birine hayır derken iltifat etmek de kolay hayır demenin bir yoludur. </st><st c="35321">“Çok isterdim, ne güzel olurdu şimdi, hem yardım ederdim hem birlikte olurduk ama işte bugün başkasına söz verdim” gibi... </st><st c="35444">Yani bir şeye hayır derken kolaylaştırmak için karşınızdakine iltifat edip bunun sizin de hoşunuza gideceğini söylemeniz lazım. </st><st c="35572">Ayrıca anlayışlı ve empatik olarak yaklaşırsanız karşınızdaki de hayır dediğinizden dolayı kırılmayacak ve siz de hayır demeye daha rahat adım atmış olacaksınız. </st><st c="35734">Bu sırada, hayır derken bu “hayır”ın karşınızdaki insana değil o duruma yönelik olduğunu bilmeniz ve karşı tarafa da bunu aktarmak lazım. </st><st c="35872">Yani aslında ona hayır demiyorsunuz, siz o işi yapmakla ilgili sürece hayır diyorsunuz. </st><st c="35960">Bunu kendinize hep hatırlatmanız lazım.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="35999">Nazikçe hayır demek mümkündür, hayır demek illa kabalık, birini kırmak ya da kaybetmek demek değildir.</st></p>
			<p></p>
			<p xml:lang="en-GB"><span xml:lang="tr-TR"><st c="36102">Hayır derken belki karşınızdakine şu an kendisine evet dediğinizde başka bir şeyi yapamayacağınızı ifade edebilirsiniz. </st><st c="36223">Yani ona evet demekle aslında başka bir şeye hayır demiş olacaksınız ve hayır dediğiniz durum şu an sizin için daha önemli ve öncelikli. </st><st c="36360">Örneğin sizinle dışarı çıkmak isteyen flörtünüze “Çok isterdim ama teslim etmem gereken işle ilgili acil bir teslim tarihim var ve seninle çıkarsam ekip arkadaşlarımı zor durumda bırakmış olurum” gibi... </st><st c="36564">Bu şekilde geçerli cevaplarınızı mutlaka açıklayın. </st><st c="36616">Mesela bir arkadaşınız sizden sarı kıyafetinizi istedi. </st><st c="36672">“Vermek isterim tabii ki... </st><st c="36700">Senden kıymetli mi ama onun bende özel bir değeri var onun için vermiyorum...” ya da “O kıyafeti kardeşime vereceğim bugün” gibi... </st><st c="36832">Bir şekilde sebebini açıklamak hayır demenizi de kolaylaştırır...</st></span></p>
			<p xml:lang="en-GB"><span xml:lang="tr-TR"><st c="36897">Hayır derken uzun uzun açıklamalar yapmak ya da “Aslında şöyleydi, böyleydi, bir dahakine veririm” gibi cümlelerle açıklamayı uzatmak, fazla kem küm etmek, emin olamadığınızın ve sınırlarınızın aslında geçirgen olduğunun göstergesidir. </st><st c="37134">Bu eminsizlik karşı tarafta hem şüphe hem de öfke uyandırabilir.</st></span></p>
			<p xml:lang="en-GB"><span xml:lang="tr-TR"><st c="37198">Hayır demeyi kolaylaştırmak için evde pratik yapmak da önemlidir. </st><st c="37265">Aynanın karşısında hayır deme pratiği yapabilir, hayır derken neler üretebilirsiniz, alternatif ne sunabilirsiniz, nasıl dersiniz şeklinde çalışabilirsiniz.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-12"><st c="37421">Etkili Bir Yol: Geri Çekilme</st></p>
			<p xml:lang="en-GB"><span xml:lang="tr-TR"><st c="37450">Bazen etkili bir geri çekilme sözlerden daha çok şey anlatır. </st><st c="37513">Birkaç kez sözlerle ifade ettikleriniz karşı tarafın tutumunda bir değişim yaratmadığında bu kez yapmanız gereken davranışlarınızla bir sınır çizmektir. </st><st c="37666">Yani uzaklaşmak ve o kişi için yaptıklarınızı her zaman eksik tutmak, kısaca geri çekilmek...</st></span></p>
			<p xml:lang="en-GB"><span xml:lang="tr-TR"><st c="37759">Burada kastedilen soğuk bir görünüme bürünmek ama soğuk olmamaktır. </st><st c="37828">Şimdi bu ne demek diyeceksiniz... </st><st c="37862">Arada sanki bir mesafe varmış izlenimi vermeniz ama size bir şekilde ulaştığında ya da sizinle temas kurduğunda iyi hissetmesini sağlamaktır yapmanız gereken. </st><st c="38021">Aslında fazla bir şey yapmıyorsunuz ve geriye doğru bir adım attınız ama sizi aradığında çok tatlı bir ses tonuyla konuşmaya devam ediyorsunuz ancak yine de size ulaşmanın zorlaştığının da farkında... </st><st c="38222">Bu durum erkekler açısından kafa karıştırıcı olur ve siz doğrudan arzulanan kadın konumuna geçersiniz. </st><st c="38325">Çünkü erkekler soğuk severler... </st><st c="38358">Ancak yine ısıyı iyi ayarlamaya gayret edin. </st><st c="38403">Tam aksini düşünelim, geri adım atarak çekildiniz ve size bir şekilde ulaştığında aşırı soğuk davrandınız, bu durumda yaptığınızı trip, tavır olarak kodlayacak. </st><st c="38564">Soğuk fazlasıyla soğuk olmamalı, akşamüzeri serinliği çökünce nasıl ki ince bir hırka alma ihtiyacı duyarız ve o ince hırka hafif serinliğe rağmen içimizi ısıtırsa siz de size yaklaştığında hafif ısıtacak şekilde varlığınızı hissettirmelisiniz. </st><st c="38809">Bedel ödetmeyle tavır yaparak cezalandırmanın arasındaki fark işte tam da burada gizlidir.</st></span></p>
			<p xml:lang="en-GB"><span xml:lang="tr-TR"></span></p>
			<p id="toc_marker-7-1-13"><st c="38899">Cezalandırmayın Bedel Ödetin</st></p>
			<p xml:lang="en-GB"><span xml:lang="tr-TR"><st c="38928">Genellikle bana sıkça sorulan sorulardan biri de kızgınlığımın bedelini nasıl ödetirim oluyor. </st><st c="39024">Bedel ödetmek cezalandırmak değildir. </st><st c="39062">Sadece sevgililerimiz, eşimizle olan ilişkimizde de değil hayatımızdaki herhangi bir insanla münasebetimizde de bedel ödetme ihtiyacı duyabiliriz.</st></span></p>
			<p xml:lang="en-GB"><span xml:lang="tr-TR"><st c="39208">Bedel, şimdiye dek karşınızdakine koşulsuz ve kalpten verdiklerinizi eksiltmek demektir. </st><st c="39298">Aslında bunları veren sizdiniz, verdiklerinizi eksiltiyorsunuz şimdi de. </st><st c="39371">Cezalandırma ise ekstradan negatif bir şey yapmaktır, kırıcı ve incitici söz ve davranışlar gibi... </st><st c="39471">Trip yapmak, tavır, kötü konuşmak cezalandırmaktır örneğin. </st><st c="39531">Cezalandırmaksa işe yarayan bir şey değildir, aksine sizi kötü gösterir.</st></span></p>
			<p xml:lang="en-GB"><span xml:lang="tr-TR"><st c="39603">Bedel ödetmede verdiğiniz güzellikleri kısmaya başlarsınız. </st><st c="39664">Örneğin hemen her gün görüşebiliyorken artık eskisi kadar sizi görmesi mümkün değil, ama siz yine de ona çok nazik davranmaya devam ediyorsunuz. </st><st c="39809">Eskiden hemen açılan telefonlara bir saat geç dönüyorsunuz ama aradığınızda çok sevimli bir halle konuşuyorsunuz. </st><st c="39923">Erkekler, bu tarz bir bedel ödetme eylemini direkt olarak anlar ve anlamlandırır ama tuhaf olan şey size kızması için bir neden de bulamaz. </st><st c="40063">Ve erkek şunu anlar: Bir şey var ve eskisi gibi değil!</st></span></p>
			<p xml:lang="en-GB"><span xml:lang="tr-TR"></span></p>
			<p><st c="40117">Erkek kızarsa uzaklaşır, kızamazsa düşünmeye başlar. </st><st c="40171">Ve düşünmeye başlayan bir erkek âşık olur.</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="40213">Bedel ödetmenin işe yaraması için o kişiyle o güne dek sürdürdüğünüz ilişkinin doluluğu önemlidir. </st><st c="40313">Erkek şunu demeli kendine:</st></span></p>
			<p xml:lang="en-GB"><span xml:lang="tr-TR"><st c="40339">“Onunla o kadar güzel vakit geçiriyordum ki bana hiç kötü bir şey de yapmıyordu, şimdi neden böyle oldu?”</st></span></p>
			<p xml:lang="en-GB"><span xml:lang="tr-TR"><st c="40445">Sizi, kendini iyi hissettiği bir alan olarak tanımlamalı. </st><st c="40504">Aklınıza sizinle geçirdiği güzel anları getirebilmeli. </st><st c="40559">Ancak böyle bir süreç varsa bedel işe yarar hale gelir. </st><st c="40615">Bu yüzden ilişkinizde cezalandırma olmamalı, kötü hissettirme anları ilişkinizden ne kadar uzakta olursa istediklerinizi elde etme noktasında da o denli güçlü olursunuz.</st></span></p>
			<p xml:lang="en-GB"><span xml:lang="tr-TR"><st c="40784">Evlilikte bedel ödetmeler de söz konusudur. </st><st c="40829">Örneğiniz eşiniz size eskisi kadar ilgi göstermediğinde, genellikle beraber geçirdiğiniz hafta sonlarını başka arkadaşlarınızla plan yaparak doldurmaya başlayabilirsiniz. </st><st c="41000">Bu durum elbette eşinizi ilgisi çekecek ve hatta size neden böyle yaptığınızı da soracaktır. </st><st c="41093">Evliliklerde ilişkilere göre daha açık olmanızda fayda var, yani sözlere biraz daha fazla başvurabilirsiniz. </st><st c="41202">“Sen bu aralar biraz benimle ilgilenmeyince kendimi iyi hissedecek bir alana ihtiyaç duydum, o yüzden arkadaşlarımla vakit geçirmek bana çok iyi geliyor” diyebilirsiniz örneğin. </st><st c="41380">Evde surat yaparak oturmaktansa kendi hayatınıza dönük ve mutlu bir şekilde biraz mesafelendiğinizi hissettirebilirsiniz.</st></span></p>
			<p xml:lang="en-GB"><span xml:lang="tr-TR"><st c="41501">Siz yine mutlusunuz aslında ama onun yanında değil başka bir yerde mutlusunuz, bunu hissettirmeniz lazım. </st><st c="41608">Bu hal hayatınızdaki erkeğin zihninde şu düşünceyi üretir: “Ne kadar da mutlu ama benimleyken olduğu gibi değil.”</st></span></p>
			<p xml:lang="en-GB"><span xml:lang="tr-TR"><st c="41721">Evlilikte de olsa birazcık kıskançlık duygusunu harekete geçirmek önemlidir. </st><st c="41799">Bu da kendi alanınızı korumak ve kendinize dünya kurmakla mümkündür. </st><st c="41868">İlla çok yoğun bir iş hayatınızın olması gerekmez, arkadaşlarınızla vakit geçirmeniz, herhangi bir kursa gitmeniz, evde kendinizi meşgul edecek bir hobi edinmeniz, hepsi sizin kendi dünyanıza odaklanmanızı sağlayacak ve sizi mutlu edecek şeylerdir. </st><st c="42117">Eşinizle paylaştıklarınız size ağır ve yorucu geliyorsa bunların yükünü atacak yeni alanlar açın kendinize. </st><st c="42225">Unutmayın, siz iyi hissettikçe insanları bir mıknatıs gibi kendinize çekersiniz.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="42305">Kırgınlığınızı, öfkenizi sevgilinize yemek hazırlamayarak ya da yatakları ayırarak değil mutluluğunuzla gösterin.</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="42419">Evliliklerde riskli hamlelerden biri yatakları ayırmaktır. </st><st c="42479">Yatak evlilik için şu demektir, her ne olursa olsun yakınlaşılabilecek bir alan. </st><st c="42560">Hiç konuşmasanız dahi ayaklarınızın birbirine değmesi bile ilişkinizi ısıtır. </st><st c="42638">Hatta kırgınken cinsellik yaşamaktan dahi kaçmayın, yaşayın ama bir nebze de olsa kırgınlığınızı hissetsin. </st><st c="42746">Sizinleyken iyi hissetsin ki uzaklaştığınızı da hissetsin.</st></span></p>
			<p xml:lang="en-GB"><span xml:lang="tr-TR"></span></p>
			<p><st c="42804">Sessiz kırgınlıklar gürültülü kavgalardan çok daha etkilidir.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="42866">Öfke ve faydasız tartışma hiçbir problemi çözmez. </st><st c="42917">Kavga ettiğinizde kendinize şunu sormanız gerekir: “Bunun çözümü ne?” Sen haklısın, ben haklıyım sarmalından çıkıp çözüme odaklanın.</st></span></p>
			<p xml:lang="en-GB"><span xml:lang="tr-TR"><st c="43049">Bedel ödetmede davranış değişimi hoşlanmadığınız davranış değişene dek sürmeli. </st><st c="43130">Örneğin, başkasının yanında sizi rencide ediyorsa sevgiliniz bu huyundan vazgeçti mi? </st><st c="43216">Ya da günlük alışkanlıkları arasında sevmediğiniz başka bir şeyi düzeltti mi? </st><st c="43294">Sevilmeyen davranışta herhangi bir değişiklik olmuyorsa dozunuzu biraz artırabilirsiniz. </st><st c="43383">Hâlâ arkadaşlarının yanında sizi azarlamaya devam ediyorsa “Ben bundan sonra arkadaşlarının yanına gitmiyorum” diyerek daha net sınırlar belirleyebilirsiniz. </st><st c="43541">Özellikle sizi rencide eden kırıcı davranışlara karşı ödeteceğiniz bedeller olmalı. </st><st c="43625">Mesela telefonunda başka biriyle mesajlaştığını yakaladınız. </st><st c="43686">Böyle bir durumda bu kötü bir şey gibi gözükse de ondaki kıskançlık duygularını harekete geçirmelisiniz, yani sizin hissettiğiniz duyguları o da hissetmeli. </st><st c="43843">Empati yaptırmak sizi anlaması adına işlevsel bir eylemdir. </st><st c="43903">Size de telefonlar geldiğinde, siz de onsuz rahatça vakit geçirdiğinizde bakalım neler olacak?</st></span></p>
			<p xml:lang="en-GB"><span xml:lang="tr-TR"><st c="43997">İletişimde etkili silahlarınızdan biri de bir kadın kimliğine sahip olarak taşıdıklarınızdır. </st><st c="44092">Dişilik her zaman önemli olmalı, küfür etmek, kabalık, erkeksi davranışlar kadın olarak taşımamanız gerekenler arasında. </st><st c="44213">Güçlü kadın olmak erkeksi tavırlara bürünmek demek değildir, dişilik zaten başlı başına sizi güçlü kılmaya yeter.</st></span></p>
		</div>
	<div id="charCountTotal" value="44326"></div></body>
</html>
