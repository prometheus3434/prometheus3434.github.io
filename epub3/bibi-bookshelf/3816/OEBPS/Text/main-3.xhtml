<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>“Tamam.”</p>

  <p>Branna kaşlarını kaldırdı. “Sadece bu kadar mı?”</p>

  <p>‘"Yeterli değil mi?”</p>

  <p>“Beni korkutup, aşağılamaya çalıştı ve ikisini de yapamadı. Belki, senin bana dokunuşundan tiksinmem için duygularımı çarpıtmaya da çalıştı ama o konuda da başarısız oldu. Ama görünüşe göre çileden çıkarmak konusunda gayet başarılı olmuş. Bunu anlıyor, yani öfkeyi. Artık benimle sevişiyorsun ve bir başkasının bana dokunmasına izin vermeyeceksin.”</p>

  <p>“Konu o değil Branna.” Fin biraz daha sakin bir şekilde parmaklarını saçlarının arasından geçirdi. “Yani, sadece o değil. Konu sana neyin dokunduğu.”</p>

  <p>“O sadece sahip olmayı anlıyor. Hiçbir zaman senin pişmanlığını, duyduğun suçluluğu anlamayacak, çünkü ona kaç kere kan bağınızı reddettiğini söylesen de gördüğü tek şey bu. Senin kanının ötesini göremiyor. Sen görmek zorundasın. Hepimiz yapmak zorundayız. Ben de öyle, yoksa bana dokunmana izin veremezdim.”</p>

  <p>“Ben onun kanını istiyorum. Kanının ellerimden damlamasını istiyorum.”</p>

  <p>“Bunu biliyorum.” Branna da birçok kez böyle hissetmişti. “Ama bu intikam ve intikam onu yenemez. Ya da sadece intikamla olmaz, çünkü her ne olursak olalım biz insanız ve o bu kana susamışlığımızı fazlasıyla hak etti.” “Ben bu konuda sakin olamıyorum. Sen nasıl olabiliyorsun onu da bilmiyorum.”</p>

  <p>“Çünkü bugün onun gözlerine baktım, şu an senin bana baktığından daha yakından. Soğuk ellerinin üzerimde yandığını hissettim. Ve bedenimden yükselen şey korku değildi. Eskiden öyleydi; güçle dolu olmama rağmen korku hislerime karışırdı. Ama bugün öyle değildi. Biz daha güçlüyüz, her birimiz tek başımıza, içinde var olan şeye rağmen ondan daha güçlüyüz. Peki bir arada olduğumuzda? Onun sonu oluruz.”</p>

  <p>Fin tezgâhın yanında ilerledi ve ellerini yine Branna’nın omzuna koydu. Bu sefer nazikçe yapmıştı. “Bu defa onu durdurmalıyız Branna, ne olursa olsun.”</p>

  <p>“Ve ben bunu yapacağımıza inanıyorum.”</p>

  <p>Her ne olursa olsun, diye düşündü Fin yine ve dudaklarını Branna’nın alnına değdirdi. “Senin zarar görmeni engellemem gerek.”</p>

  <p>“Korunmaya ihtiyacım olduğunu mu düşünüyorsun Fin?”</p>

  <p>“Düşünmüyorum, hayır, ama bu seni korumayacağım ya da seni korumam gerekmediği anlamına gelmiyor.” Branna’nın alnını bir daha öptü.</p>

  <p>Her ne olursa olsun.</p>

  <p>★★★</p>

  <p>Yönetmesi gereken bir işi vardı ve iş onu beklemezdi. Hesap defterlerinin dengelenmesi, telefonla birilerini araması ve aramalara geri dönmesi gerekiyordu, ayrıca her zaman okunması ya da imzalanması gereken yasal belgeler oluyordu.</p>

  <p>Genç yaşında başarılı bir işletmeye sahip olmak, bu işletmeye ve bir hayale sahip olmaktan daha fazlasının gerektirdiğini öğretmişti. Böyle ve Connor günlük işleri -ve tüm o evrak ve karar verme işlerini- hallettikleri için minnettar olabilirdi. Ancak bu onun işten kurtulduğu anlamına gelmiyordu.</p>

  <p>Seyahat ettiği zamanlarda bile -ister telefon, Skype ya da e-posta yoluyla- bağlantıda kalıyordu. Ancak evde olduğunda, kendisini ellerini kirletmek zorunda hissediyordu. Buna, atlarla fiziksel temas ve zihinsel bağlantı kurmaya değer verdiği için, atları tımar etmenin zevki de dahildi. Onları tımar etmek, beslemek ve onlarla egzersiz yapmak her bir at ile ilgili bir sezgi sahibi olmasını sağlıyordu.</p>

  <p>Okuldaki şahinlerin temizliğini yapmaya ya da ıslak tüylerini dikkatle kurulamak için zaman ayırmaya aldırmıyordu. Genç olanları eğitmekte payının olmasından büyük bir tatmin duyuyordu ve Küstah ismini verdikleri -çünkü gerçekten öyleydi- dişi bir şahinle özel bir bağ kurmuştu.</p>

  <p>Günler yavaşça uzasa da, bir gün içinde yapmak istediği ya da bitirmesi gereken şeyleri yapmaya yetecek kadar saat yok gibiydi. Ancak Fin nerede olmak istediğini biliyordu ve o yer eviydi.</p>

  <p>Connor ile birlikte okulun çitlerinin orada durup, ofis yöneticilerinin oldukça istekli spaniel cinsi köpeği Ro-meo’ya mavi topu atarken, neredeyse bir yıl oldu, diye düşündü. Yirmi yaşından beri ilk defa bu kadar uzun süre aynı yerde kalıyordu.</p>

  <p>İş, merak ve cevap bulma ihtiyacı onu yeniden uzaklara çağıracaktı fakat artık bunun aylarca olmayacağını umuyordu. İşaret üzerinde belirdiğinden beri ilk defa yeniden kendisini evinde hissediyordu.</p>

  <p>“Kışın ve talebin azalmasının, daha önce bahsettiğimiz şahin yürüyüşleri için en iyi dönem olduğunu düşünüyorum.”</p>

  <p>“Biraz macera için buraya gelenlere, özelden de fazla bir şey sunalım.” Connor topa bir tekme atarak, köpeğin hızla peşinden koşmasını sağladı. “Ücretlendirme konusunda bir çözüm üretmiştim ama Böyle her zamanki gibi söylendi.”</p>

  <p>“Tıpkı benim gibi. Bunun için farklı bir sigorta ile ilgili bazı düzenlemeler yapmak gerekecek ve bunlarla ben ilgileneceğim.”</p>

  <p>“Bu işin bana kalmamasına sevindim.”</p>

  <p>Topu atma sırası Fin’e gelmişti. “Bir başka konu da programı planlama ki bunu düzenlemeyi sana ve Boyle’a bırakacağım. Deneyimli sürücüler ve şahin eğitmenleri olarak sen ve Meara varsınız, Iona ise şahinler konusunda oldukça iyi.”</p>

  <p>“O at üzerinde de bir o kadar iyi. Bu da bize düzenleme için sorumluluk alabilecek üç kişi vermiş oluyor. Sen de dördüncü olacaksın.”</p>

  <p>Fin gülümseyen Connor’a baktı. “Ben rehberli yürüyüş yapmadım... Yani Böyle ile birlikte yeni başladığımız zamandan beri.”</p>

  <p>“Kesinlikle istediğin zaman, yanma çırak olarak diğerlerinden birini alarak çıkabilirsin. Bundan eminim.”</p>

  <p>Connor topa vurmaya hazırlanırken, Fin engel olarak topu aldı ve havaya fırlatmadan önce, çocukluğundan hatırladığı birkaç ayak numarası yaptı.</p>

  <p>“Madem öyle sonra bir maç yapalım mı?” diye sordu Connor.</p>

  <p>“Zamanım olduğunda boyunun ölçüsünü alacağım ama bu senin ve Boyle’un bakması için yeni broşürün taslağını hazırladıktan sonra olabilir. Bu arada şahinleri yönetip, ata binip, küçük grupları idare edecek birini daha almalısınız. Aklından geçen biri var mı?”</p>

  <p>“Şahinler konusunda daha fazla deneyimi olan birkaç kişi var ama ben, bizim Brian derim. Yeni şeyler öğrenmek, farklı şeyleri denemek konusunda en istekli olan o.” “O zaman sen onunla konuşursun, eğer o da hevesliy-se, eğitime başlayabilir ve nasıl gittiğine bakarız. Çalışanlar ya da arkadaşlarımızla da birkaç deneme yapmalıyız. Eğer <span style="font-style:italic;">bunların</span> hepsi iyi giderse mart ayında müşterilere sunmaya başlayabiliriz. Hedef olarak ekinoksu belirleyebiliriz.”</p>

  <p>“Ufak tefek pürüzleri düzeltmek için en iyi zaman.” “Şimdi Küstah’ı biraz dışarı çıkarmak istiyorum. Ahırların oraya gideceğim ve bir ata bineceğim, bakalım bir atla ve sürücüsüyle birlikte neler yapabiliyor. Merlin de onu hizada tutmak için bizimle birlikte gelecek. Onların nasıl anlaşacağını da görmek istiyorum. Aslında onları çiftleştirmeyi düşünüyorum.”</p>

  <p>Connor gülümsedi. “Ben de seninle bunu konuşacaktım. Bana göre çok doğru bir eşleşme. Birbirlerine yakışıyorlar - Merlin’in asaleti ve kızın küstahlığı. Bence bizim için güzel bir yavru üretecekler.”</p>

  <p>“Kararı onlara bırakacağız.”</p>

  <p>Dişi kuş hâlâ ödülü beklerken ve eldivenini çekiştirirken, Fin yem torbasını alıp Sassy’nin kösteğini sabitledi. Kuş memnun bir halde gagasıyla tüylerini düzeltti, başını eğdi ve sadece cilveli olarak nitelendirilebilecek bir bakışla ona baktı.</p>

  <p>“Şu anda kesinlikle birini çağırıyorsun, öyle değil mi?” Kapılardan kuşla birlikte çıktı ve ahırlara doğru dönerek Merlin’i çağırdı.</p>

  <p>Şahini başlarının üzerinde yüksekten uçup, Fin’in gösteriş olarak nitelendirebileceği uzun, zarif bir hamleyle aşağı indi. Kolunun üzerinde duran Küstah kanatlarını açtı.</p>

  <p>“Sen de ona katılmak istiyorsun, öyle değil mi? O zaman düzgün davranacağına ve seni yönlendireceğim yere gideceğine güveniyorum.” Kuşun kösteğini gevşetti, kolunu kaldırdı ve onun gökyüzüne doğru yükselmesini izledi.</p>

  <p>Şahinler birlikte halkalar çizdiler, birkaç kez takla attılar ve Fin, evet, diye düşündü, Connor ile durumu doğru değerlendirmişlerdi. Birbirlerine yakışıyorlardı.</p>

  <p>Fin yürüyüşün, tanıdık ağaçların, yolun, havadaki kokuların tadını çıkardı. Hissedeceğini ummasına rağmen, Cabhan’a dair hiçbir şey hissetmedi ve kendisine sadece şahinler eşlik ederken okuldan ahırlara giden yolu kat etti.</p>

  <p>Ahırların güzel bir resim gibi göründüğünü düşündü, etrafı çevrili çayır, kamyonetler, arabalar ve Ceasar’ın ahırın küçük penceresinden çıkmış haşmetli başıyla göz alabildiğine uzanıyordu. Onu kişneyerek karşılayan atı okşamak ve kısaca sohbet etmek için doğruca atın yanına gitti.</p>

  <p>Böyle ofiste ters ters bilgisayarın ekranına bakıyordu.</p>

  <p>“Neden insanlar bu kadar çok aptalca soru soruyorlar?” dedi.</p>

  <p>“Sen soruların cevaplarını bildiğin için onların aptal olduğunu düşünüyorsun.” Fin masanın boş tek bölümü olan köşesine oturdu. “Okuldan, Connor’ın yanından geliyorum,” dedi ve Boyle’a yeni paket planlarından bahsetti.</p>

  <p>“Iona bu konuda oldukça hevesli, orası kesin. Brian, şey, o biraz genç ama gördüklerim ve duyduklarıma göre oldukça fazla çalışıyor. Ayrıca onun ata yeterince iyi bindiğini biliyorum. Ben ona bir şans vermek konusunda istekliyim.”</p>

  <p>“O zaman detayları konuşuruz. Bana burada ihtiyacın yoksa, Ceasar’ı alıyorum. Merlin ve genç bir dişi şahinle avlanma yürüyüşüne çıkmayı deneyeceğim. Potansiyel bir rota belirleyeceğim.”</p>

  <p>“Dikkatli ol. Iona ile bu sabah erken saatlerde, işlerin ne durumda olduğunu görmek için yeni eve gittik. Iona kurdun ağaçların arasında sinsice dolaştığını görmüş.”</p>

  <p>“Sen görmedin mi?”</p>

  <p>“Hayır, benim arkam dönüktü, marangozlardan biriyle konuşuyordum. Iona, evin etrafına koruma koymasına rağmen, daha önce olduğundan daha yakma geldiğini söyledi.”</p>

  <p>“Ben de bir bakacağım.”</p>

  <p>“Minnettar olurum.”</p>

  <p>Fin, her zamanki gibi ağır bir yürüyüş yerine hızlı bir koşuya çıkacağını anladığından istekli olan Ceasar’ı eyerledi. Atı dışarı çıkarıp üzerine bindikten sonra biraz uzaklaştı, eldiveninin üzerine yem koydu ve Küstah’a seslendi.</p>

  <p>Küstah yavaşça koluna indi, açlıktan ölüyormuş gibi tavuğu yuttu ve sonra da Fin’in koluna yerleşti. Küstah ve Ceasar uzun bir süre bakıştılar, sonra at şahinle hiçbir alakası yokmuş gibi başını başka yöne çevirdi.</p>

  <p>“Bu güzel bir tavırdı,” diye karar verdi Fin ve hem atı hem de şahini sınamaya karar vererek dizginleri serbest bıraktı</p>

  <p>Bu, kanatlarını açan -ki bu görülmeye değer bir manzaraydı- ve Fin onu rahatlatmasa kaçıp gidecek olan şahini çok şaşırttı.</p>

  <p>“İyisin. Bu da uçmanın bir başka yolu.” Tam olarak ikna olmayan şahin biraz huzursuzlandı ama eldivenin üzerinde durmaya devam etti. Tatmin olan Fin, atı eşkin sürmeye başladı ve şahine uçabileceği işaretini vermeden önce ağaçlıklara döndü.</p>

  <p>Küstah, Merlin’in beklediği dala doğru yükseldi.</p>

  <p>“Aferin, gerçekten aferin. Merlin, sen öncülük edeceksin ve biz de seni izleyeceğiz.” Merlin ağaçların arasından ilerledi; dişi şahin onu takip etti. Temkinli bir şekilde ilerlemeye devam eden Fin, atı ileri doğru yönlendirdi.</p>

  <p>Sonraki yarım saat içinde şahinin yeteneklerini sınadı, onu eldivenin üzerine çağırıp yeniden uçmasına izin verdi.</p>

  <p>Hava çiseleyen yağmurla karardı ama hiçbiri bunu önemsemedi. Orada, bir oyunun içinde özgürlüğü yaşıyorlardı.</p>

  <p>Fin zihninde rotayı belirledi ve şahinlerin ağaçların arasında nasıl dans ettiklerini, atın temposunu bozmadan eldivene konup uçmalarını izleyerek bunun müşterileri için iyi bir gezinti olacağını düşündü.</p>

  <p>Nehrin mırıltısını duyacak kadar yakın, şahinlerle bir-</p>

  <p>likte bir başka zamana seyahat ediyor gibi hissedecek kadar uzaktı. Ve karın kokusunu alabiliyordu. Akşam karanlığında yağacak, diye düşündü, yeşil ve kahverengileri süsleyecek, etraf bir süre için hareketsiz ve sessiz olacaktı.</p>

  <p>Bahar geldiğinde, karaçalılar ve Branna’nın hem sevdiği hem de büyülerde kullanmak için topladığı kır çiçekleri serpilecekti.</p>

  <p>Bahar geldiğinde, diye düşündü, bu ağaçlar arasında onunla huzur içinde yürüyebilecekti.</p>

  <p>Ve onu düşündüğünde yön değiştirdi. Fin onunla birlikte çalışırken, şahinler ve at bir süre kulübenin dışında dinlenebilirlerdi.</p>

  <p>Bir patikaya girdiğinde, Ceasar’ı yeniden eşkin yürüyüşe aldı ve sonra Bugs’ın dili dışarıda, kendisine doğru koştuğunu görünce kahkaha attı.</p>

  <p>“Artık tazı da olduğuna göre üçüne birden sahibim. Sadece gidip Branna’ya uğrayacağız. Hepiniz için bir şeyleri olabilir. Sonra eve dönmeden önce Boyle’un yeni evine bir bakacağız.”</p>

  <p>Bu plandan memnun olan Bugs, atın yanında hızla koşuyordu.</p>

  <p>Fin, devrilmiş büyük ağaca ve Sorcha’mn kulübesinin kalıntılarının çoğunu çevreleyen kalın asmalara yaklaşırken yavaşladı.</p>

  <p>Bugs kısık sesle hırladı.</p>

  <p>“Evet, bize yaklaşıyor. Onu ben de hissediyorum.”</p>

  <p>Fin, Küstah’a havada kalmasını emretti ve Merlin’i de koluna konması için çağırdı.</p>

  <p>Sis asmaların arasında yılan gibi sinsice kıvrılırken Fin boşta olan elini uzattı, köpeği havaya kaldırarak eyerde önüne oturttu.</p>

  <p>Çekimin, elde edebileceği her şeyin sıcaklığının, sunulan tüm karanlık hediyelerin tadını çıkarmak üzere içeri girmesi için neredeyse neşeli denilebilecek daveti hissetti.</p>

  <p>“Eğer elindeki en iyi şey buysa...” Fin omuz silkerek, atı döndürmeye başladı.</p>

  <p>Simsiyah parlayan kurt asmaların arasından hızla çıktı, boynundaki kırmızı taş nabız gibi atıyordu. Ürken Ceasar şaha kalktı ama Fin eyerin üzerinde durmayı başardı ve Bugs dengesini kaybetmeden onu yakaladı.</p>

  <p>Küstah, Fin’i şaşırtan bir şekilde avına saldırır gibi aşağı doğru uçtu, aniden kurda saldırdı, sonra yeniden yükselerek bir ağaca tüneyip, yukarıdan kurda bakmaya başladı.</p>

  <p>Zeki kız, diye düşündü Fin. Vahşi ve zeki kız.</p>

  <p>“Bir daha söylüyorum, eğer elindeki en iyi şey buysa...”</p>

  <p>Fin, hızla Ceasar’ı öne sürerek saldırdı ve bir eliyle kurdun altındaki toprağı ikiye böldü. At yarılan toprağın üzerinden atlarken, kurt gözden kayboldu.</p>

  <p>Fin, arkasından gelen kahkahayı duydu ve atı o tarafa döndürdü.</p>

  <p>Cabhan yarılmış toprağın ilerisinde, bir sis örtüsünün üzerinde süzülüyordu.</p>

  <p>“En iyisinden oldukça uzakta oğlum. Henüz en iyi hamlemin tadına bakmadın. Kendini sakla, çünkü sonunda bana geleceksin. Senin kanını tanıyorum.”</p>

  <p>Fin, içindeki yeniden saldırma isteğiyle savaştı, arkasını dönmesinin daha büyük bir darbe olacağını bilecek kadar uzun süredir bu işin içindeydi.</p>

  <p>Bu yüzden sadece Ceasar’ın yönünü değiştirdi ve acele etmeden uzaklaşmaya başladı.</p>

  <p>“Kendini sakla.” Bu bir haykırış değil, bir fısıltıydı. “Ve</p>

  <p>seninle işim bittiğinde, arzuladığın Kara Cadı’yı sonsuza kadar kendime bağlayacağım.”</p>

  <p>Dönüp saldırmak için hissettiği istek, hissettiği öfkesiyle birlikte büyüyordu.</p>

  <p>Fin, arkasına bakmadan, topraktaki yarığı düzeltti ve ilerleyerek ağaçlıkların içinden çıktı.</p>

  <p>Atı kulübenin dışına bağladı ve üzerinden indikten sonra yanağını Ceasar’ın yanağına yasladı. “Bugün senden saldırmanı istediğimde hiç tereddüt etmeyerek ismini hak ettiğini gösterdin.” Bir sihirbaz gibi elini uzatıp boş olduğunu gösterdi, sonra bileğini çevirdiğinde elinin içinde bir elma vardı.</p>

  <p>Ceasar ödülünü katır kutur yerken Fin, Küstah’ı eldivenin üzerine çağırdı. “Ve sen de bu kadar genç birine göre çok cesursun. Avlanacaksın.” Merlin’e işaret etti. “Bran-na’nın arazisinde birlikte avlanacaksınız ve bir süre Roibe-ard’ın kısmında kalabilirsiniz. Ve sen.” Eğilip Bugs’ı okşadı. “Bahse girerim burada senin gibiler için de bir kurabiye vardır.”</p>

  <p>Fin köpek ile birlikte kulübeye doğru yürüyüp içeri girdi.</p>

  <p>“İşte ödülüm,” dedi Fin, Branna küçük atölyenin fırınından bir tepsi kurabiye çıkarırken.</p>

  <p>“Zamanlaman fazlasıyla iyi.” Branna tepsiyi fırının üzerine koyup döndü. “Bir şey olmuş,” dedi anında.</p>

  <p>“Çok önemli bir şey değil ama eğer elinde varsa burada kurabiyeyi hak eden bir tazı var.”</p>

  <p>“Elbette.” Branna kavanozun içinden iki kurabiye çıkardı, çünkü Kathel küçük arkadaşını karşılamak için çoktan uyuklamakta olduğu şöminenin önünden kalkmıştı.</p>

  <p>“Ben bu tür kurabiyeleri tercih ederim,” dedi Fin ve Branna’mn rafın üzerinde soğuttuğu pişirilmiş kurabiyelerden birini aldı. “Önce evde, sonra okulda ve ahırlarda halletmem gereken işlerim vardı. Önümüzdeki bahar şa-hin-at paketini satmaya başlayacağız.”</p>

  <p>“Bu çok iyi ama ne oldu?”</p>

  <p>“Şahin ve atı alıp dışarı çıktım. Ceasar, Merlin ve hazır olduğunda Merlin’le çiftleşecek olan Küstah adında güzel bir dişi.”</p>

  <p>“Dişi bu konuda ne hissediyor?” Branna su ısıtıcıyı açarken, Fin çoktan ikinci kurabiyeyi almıştı.</p>

  <p>“O Merlin’in, Merlin de onun dış görünüşünden hoşlanıyor. Ben pakete uyacak birkaç rota belirlemeye çalışıyordum. Büyük ahırların yanından geçerken, Bugs da bize katıldı. Seninle birlikte bir-iki saat çalışmayı düşünerek, onlarla birlikte bu tarafa yöneldim ve Sorcha’nın kulübesinin girişinin yanından geçtim.”</p>

  <p>“Oradan geçmekten kaçınabilirdin.”</p>

  <p>“Bu doğru. Ama bunu istemedim. Ve kaçınmadığım için de Merlin için seçtiğim şahinin onun eşi olacağını anladım.”</p>

  <p>Fin ona olanları anlattı, Branna’nın verdiği çayı aldı ve aklından üçüncü kurabiyeyi almayı geçirdi.</p>

  <p>“Giderek daha da arsızlaşıyor,” dedi Branna.</p>

  <p>“Bize sataşacak kadar ki zaten her zaman yaptığı şey de bu. Ona bir daha saldırmamı istedi ve ben de bunu yapmayı reddetmenin onu daha fazla aşağılayacağını fark ettim.” “Hiçbirimizin risk almadan, basit bir yürüyüşe bile çıkamayacağımızı bilmemizi istiyor. Alay ediyor,” diye katıldı Branna, “bizim moralimizi bozmayı, etrafımızın sarıldığını düşüneceğimizi umuyor.”</p>

  <p>“Kendisine eskiden olduğundan daha fazla güveniyor ya da ben öyle düşünüyorum.”</p>

  <p>“İki kere, hatta daha fazla onun kanını akıttık ve son seferinde neredeyse onu yok ediyorduk.”</p>

  <p>“Ama yok edemedik,” diye vurguladı Fin. “Ve iyileşiyor, yeniden iyileşmek için sadece sığınağına gitmesinin yeterli olduğunu biliyor. Bizimle defalarca savaşabileceğini ve defalarca geri geleceğini biliyor.”</p>

  <p>“Kendisinin -ya da içindeki varlığın- yok edilebileceğine inanmıyor. Ama ben bunun üzerinde çalışıyordum.” Branna parmaklarını not defterinin üzerine vurarak ona doğru gitti. “Babama sordum, o da başkalarına danıştı ve bazı malzemeleri birleştirdim, iblisi yenebileceğimizi düşünüyorum. Aynı zamanda, beraber yapacağımız büyünün sözleri üzerinde de çalıştım. İsmine ihtiyacımız var. Bunun iblisi ismiyle çağırmadan işe yarayacağına inanmıyorum ve babamın danıştığı kişiler de bunu onaylıyorlar.” Fin avcuna üçüncü kurabiyeyi aldı ve sonra Branna’nın yanma giderek omzunun üzerinden okumaya başladı.</p>

  <p>“Kurutulmuş yarasa kanadı ve en iyisi Romanya’da, öyle mi?”</p>

  <p>“Bana söylenen bu.”</p>

  <p>“Hamile bir Tibet sığırının kuyruğunun kılları.” Fin bir kaşını kaldırdı. “Semender gözü ya da köpek dili yok. Kusura bakmayın,” dedi hem Kathel hem de Bugs’a.</p>

  <p>“Dalga geçebilirsin ama bu formülü, bulabildiğim en iyi kaynaklardan yararlanarak geliştirdim.”</p>

  <p>“Kurtboğan, güzelavrat otu -ezilmiş-, eser miktarda Amazon boru çiçeği, Ermenistan’dan gelen baldırgan taç yaprakları, manşinel ağacının öz suyu. Bunlardan bazılarını biliyorum.”</p>

  <p>“Hepsi zehir. Hepsi de doğal zehirler. Bunlardan bazıları, daha önce Cabhan için hazırladığımız iksirin içinde de vardı ama buradaki malzemelerden bazıları daha önce hiç çalışmadığım kadar yabancı. Belli ki bazılarını getirtmek zorunda kalacağım. Bir rahip tarafından kutsanmış su gerekiyor ki bu oldukça kolay. Kan yine birleştirici faktör. İhtiyacımız olan senin kanın. Kanın, bir tutam saçın ve kesilmiş tırnakların.”</p>

  <p>Fin sadece homurdandı.</p>

  <p>“Miktarları ve sıralama üzerinde çalışmaya başladım. Kaynaklarım bir şekilde birbirleriyle çelişiyor ama doğru karışımı bulacağız. Ayrıca kelimelerin de doğru olması gerekiyor. Doğru yaptığımız zaman iksir, siyah ve yoğun olacak. İçinde hiç ışık olmayacak ve ışığı hiç yansıtmayacak.” Fin uzanıp onun omuzlarına masaj yaptı. “Kasılmışsın. Gergin değil, memnun olmalısın. Harika bir ilerleme göstermişsin Branna.”</p>

  <p>“Doğru zamanı bulmadığımız sürece bunların hiçbirinin işe yarayacağına dair umut yok ve bu konudaysa bir ilerleme kaydedemedim.”</p>

  <p>“Bunun üzerine ben de düşündüm. Ostara<a id="footnote1"></a><sup><a href="#bookmark0">1</a></sup> nasıl? Ekinoks. Işık için yaz gündönümünü denedik. Ostara da ışık anlamına geliyor, dengede ışıktan yana ağır basıyor.</p>

  <p>“Defalarca buna dönüp durdum.” Branna, gevşemiş tokaları sağlamlaştırmak için ellerini saçlarının arasından geçirdi. “Doğru olmalı ve belki öyledir, denemeden göremeyeceğiz.”</p>

  <p>Fin, hala onun omuzlarını ovarak onu kendine çevirdi. “Büyüyü ve iksiri Ostara sırasında tasarlamayı deneyebilir</p>

  <p>ve işe yarayıp yaramadığını görebiliriz. Tabii eğer hamile bir Tibet sığın bulabilirsek.”</p>

  <p>Branna, Fin’in umduğu gibi gülümsedi. “Babam, makul bir ücret karşılığında listedeki herhangi bir şeyi bize sağlayabilecek bir adam tanıdığını söyledi.”</p>

  <p>“O zaman ücretini ödeyeceğiz ve başlayacağız. Hâlâ bir saat kadar vaktim var yani, sana büyü konusunda yardım edebilirim. Ama bu akşam, biraz eğlenip, zihnini tüm bunlardan uzaklaştırabileceğim düşünüyorum.”</p>

  <p>“Aklındaki ne?”</p>

  <p>“Benimle birlikte dışarıda bir akşam yemeği yemen gerektiğini düşünüyorum. Aklımda çok beğeneceğini düşündüğüm bir yer var.”</p>

  <p>“Dışarıda akşam yemeği mi? Peki, bu nasıl bir yer olacak?”</p>

  <p>“Çok şık bir yer. Romantik ve şık bir yer, yemekler de krallara layık.” Fin, onun açılmış saçlarının bir tutamını parmağına doladı. ‘"Yılbaşında giydiğn elbiseyi giyebilirsin.”</p>

  <p>“Birden fazla elbisem var, kendi yapmadığım ve krallara layık bir yemek yiyeceksem çıplak da gelebilirim.”</p>

  <p>“Eğer ısrar ediyorsan olur ama seni tatlıdan sonra kendim soyup çıplak hale getirmeyi tercih ederim.”</p>

  <p>“Bir randevuya mı çıkıyoruz Finbar?”</p>

  <p>“Evet. Akşam yemeği saat sekizde ama yemekten önce şehrin tadını çıkarman için seni saat yedide alacağım.” “Şehir mi? Hangi şehir?”</p>

  <p>“Paris,” dedi Fin ve onu öptü.</p>

  <p>“Yemek için Paris’e uçmamızı mı istiyorsun?”</p>

  <p>“Harika bir yemek için, ışıklar şehrine.”</p>

  <p><span style="font-weight:bold;">“Paris,” diye tekrarladı Branna ve kendisine bunun hoppa, aptalca bir şey olduğuna ikna etmeye çalıştı ancak başaramadı. “Paris,” dedi yeniden ve Fin’i öptü.</span></p>

  <p>“Nasıldı? Paris,” diye ekledi Iona. “Gittiğinizden beri erkekler bizi hiç yalnız bırakmadığından bu konuda konuşma fırsatı bulamadık.”</p>

  <p>“Çok güzeldi. Aslında nefes kesiciydi. Işıklar, sesler ve tabii ki yiyecekler ve şarap. Birkaç saat için tamamen farklı bir dünyadaydık.”</p>

  <p>“Romantik miydi?” Iona, yumuşak ve canlı renklerdeki sabunların etrafına kurdeleler bağladı.</p>

  <p>“Öyleydi.”</p>

  <p>“Neden bu kısmının seni endişelendirdiğini anlamıyorum.”</p>

  <p>“Ben romantizm peşinde değilim. Romantizm zihni bulandıran bir şey.” Branna şifalı bitkileri ölçtü. “Şu an böyle bir şey yapamam.”</p>

  <p>“Birbirinizi seviyorsunuz.”</p>

  <p>“Sevgi her zaman cevap olmuyor.” Iona ürünlerin yerleştirilmesine yardım ederken, Branna büyülü malzemelere odaklandı. Bir başka savaş ve muhtemelen başka sal-</p>

  <p>dırılar gelecekti. Bu nedenle de beklenmeyen olasılıklara karşı elinde iyileştirici adına her şeyin olmasını istiyordu.</p>

  <p>“Senin için öyleydi ve bunun için de çok mutluyum.” Küçük kazanın içine tam altı damla latin çiçeği özü koydu. “Bu seni sen yapan şey ve amacını güçlendiriyor.”</p>

  <p>“Senin amacını ise zayıflattığını düşünüyorsun.” “Zayıflatabileceğini düşünüyorum ve artık bunun olmasına izin veremeyiz. Hem Fin hem de ben, birimiz ol-, madan yaşayabileceğimizi biliyoruz. Bunu daha önce gayet iyi başardık. Yaşadığımız şeyin sadece şu an için geçerli olabileceğini biliyoruz. Sonrasında ne olacak olursa olsun, ister birlikte ister ayrı, Cabhan’ın işinin bitmesine kadar beklemek zorunda.”</p>

  <p>“Onunlayken daha mutlusun,” diye vurguladı Iona.</p>

  <p>“Ve hangi kadın düzenli bir cinsel hayatı olduğunda daha mutlu olmaz ki?” Iona’nın küçümseyerek homurdanmasının ardından, sessiz olmasını söyleyecek şekilde bir parmağını kaldırdı ve ellerini kazanın üzerinde tutarak, içindeki sıvının hızla kaynamasını sağladı. Mırıldanarak, bir eliyle ışık, diğer eliyle de ince mavi bir yağmur yağdırdı. Bir an için bir gökkuşağı oluştu, sonra o da kayarak kazanın içinde kayboldu.</p>

  <p>Branna sıvının en düşük ısıda kaynamasını sağladı. Yaptığından tatmin olarak geri döndüğünde, Iona’nın kendisini incelediğini gördü.</p>

  <p>“Çalışmanı izliyordum,” diye açıkladı Iona. “Güç etrafında akarken, çok güzel, çok zarif görünüyor.”</p>

  <p>“Depoladığım ağrı kesici ve yatıştırıcı merhemler kadar, bu güçlendiricilerin de elimizin altında bulunmasına ihtiyacımız var.” Branna, savaş ganimetlerini sakladığı sandık olarak düşündüğü dolaba eliyle vurdu.</p>

  <p>“En iyisini umut et ama en kötüsü için hazırlan.”</p>

  <p>“Güzel bir prensip.”</p>

  <p>“Fin hakkında yaptığın şey de bu mu?”</p>

  <p>“Onunla birlikte olmak -ve sadece seksten bahsetmiyorum- ona âşık olmamın tüm nedenlerini hatırlamama neden oluyor. İçinde büyük bir şefkat var ve onun bu yönünü unutmak istiyorum. Esprili olması, odaklanması, sadakati; artık birliğimiz için bunların hepsini hatırlamak istiyorum. Onun kim olduğunu hatırlamam, bu konuda ona tamamıyla güvenebilmem anlamına geliyor. Ona tüm güvenimi vermem gerekiyor. Ve ne kadar çok uğraşırsam uğraşayım, bunu eskisi gibi yapabileceğimden emin değilim.”</p>

  <p>“Fin bugün gelecek mi?”</p>

  <p>“Ona ihtiyacım olmadığını söyledim. Hâlâ bazı malzemeler konusunda deneme aşamasındayız, yani henüz zehri hazırlamaya başlayamayız. Onun da benim gibi yapması gereken işler var. Ve sen de gününün çoğunu bana ayırdığın için minnettarım.”</p>

  <p>“Senin dükkânında bulunmayı seviyorum ve senin için ne kadar çok şey yapabilirsem, sen de iblis zehrine o kadar fazla zaman ayırabilirsin. Daha sonra Alastar’ı dışarı çıkarmak istiyorum ve senin de bizimle birlikte at süreceğini umuyordum.”</p>

  <p>“At sürmek mi?”</p>

  <p>“Senin ata bindiğini gördüm ve Meara da buna eskiden ayırdığın kadar zaman ayırmadığından bahsetti.”</p>

  <p>At sürmüyorum, diye düşündü, çünkü bu ona Fin’i hatırlatıyordu. Ancak artık... Fin, onun için Aine’i getirmişti ve Branna henüz atla arasındaki bağı sınama zevkini tat-mamıştı.</p>

  <p>“Eğer yapılması gerekenler biterse, gelirim. Ayrıca ikimiz ata binersek, Cabhan’ı da hissedebiliriz.”</p>

  <p>“Artık onu her gün görüyoruz.” Iona tembelce hoş sabunları, renkli havluların içine istifliyordu. “Etrafta pusuya yatıp, sinsice dolaşıyor.”</p>

  <p>“Biliyorum. Onu ben de görüyorum. Artık sınırlarımı daha sık zorluyor.”</p>

  <p>“Dün gece rüyamda Teagan’ı gördüm. Konuştuk.”</p>

  <p>“Ve bunu bana şimdi mi söylüyorsun?”</p>

  <p>“Kısa bir ziyaretti. Şöminenin önünde oturup çay içtik. Karnı ortaya çıkmaya başlamıştı ve bebeğin tekme attığını hissetmeme izin verdi. Bana kocasından bahsetti ve ben de Boyle’u anlattım. O anda, senin hepimizin bağlantı içinde olduğumuz hakkında söylediğin şeyi hatırlayınca kocasının ve Boyle’un çok benzediğini fark ettim. Çabuk sinirlenmesi, atlara ve toprağa olan sevgisi.”</p>

  <p>“Böyle, üçlüye Teagan’ın evli olduğu erkek kanalıyla mı bağlı? Evet, bu olabilir.”</p>

  <p>“Cabhan’dan bahsetmedik ve bu garip değil mi? Sadece çay içtik ve onun kocasından, doğacak bebeğinden ve bizim düğün planlarımızdan bahsettik. Rüyanın sonunda bana küçük bir tılsım verdi ve bunun Alastar için olduğunu söyledi.”</p>

  <p>“Tılsım sende mi?”</p>

  <p>“Bu sabah buraya gelmeden önce onun yularına koydum. Cebimde Alastar için yaptığım bir tılsım vardı, ben de ona verdim.”</p>

  <p>“Hepimiz simgelerimizi değiş tokuş ettik, her birimizde biri var. Ben bunun nezaketten fazlası olduğunu düşünüyorum. Bizim zamanımıza ait bir şeylerden onların</p>

  <p>zamanına ve onların zamanından bir şeyler bizim zamanımıza. Cabhan’la bir daha karşılaştığımızda, üçlünün tüm yeteneklerinin yanımızda olması lazım.”</p>

  <p>“Hâlâ ne zaman olacağından emin değiliz.”</p>

  <p>“Bu, beni de çok rahatsız ediyor,” diye itiraf etti Branna. “Ama iblisi yok etmek için yapmak zorunda olduğumuz zaman bileceğimize inanmak zorundayım.”</p>

  <p>“İblisler ve yüzyıllar önce yaşamış kuzenlerimizin bizi rüyalarımızda ziyaret etmesi. Savaşlar, hortumlar ve düğünler. Hayatım bir sene önce olduğundan çok daha farklı. Artık neredeyse bir yıldır buradayım ve daha önce yaşadığım hayatı yaşamamış gibi hissediyorum. Böyle için bir yıldönümü kutlama yemeği planlamam aptalca ve gerçek dışı bir şey mi? Bununla onu şaşırtmak istiyorum, demek istediğim berbat değilmiş rolü yapmadan gerçekten yiyebileceği bir şey pişirmek istiyorum.”</p>

  <p>Her ikisi de şaşırmış ve duygulanmıştı. Branna havluları düzenleyen Iona’ya baktı. “Tabii ki aptalca değil.”</p>

  <p>“Onu hâlâ ilk zamanlarda Alastar’a binerken gördüğüm zamanlardaki gibi görebiliyorum. İkisi de doğruca kalbime dokunmuştu. Anık ikisi de bana ait. O günü hatırlamak istiyorum.”</p>

  <p>“O zaman bunu yapacaksın.”</p>

  <p>Bir şey Branna’nın zihninin köşelerine dokundu. Ne olduğunu anlamak için duraksadı ve o sırada kapı tıngırdayarak açıldı.</p>

  <p>Neşeli, büyükanne gibi görünen bir komşusu, içeri girdi.</p>

  <p>“İyi günler Bayan Baker.”</p>

  <p>“Sana da Branna ve sana da Iona. Umarım sizi rahatsız etmiyorumdur.”</p>

  <p>“Hiç etmiyorsunuz. Biraz çay alır mısınız?” diye önerdi Branna.</p>

  <p>“Sorun olmazsa sevinirim. Zaten çay için geldim - nezle için hazırladıklarından varsa. Eğer elinde satın alabileceğim çay varsa, köye kadar gitmek zorunda kalmam.” “Elbette var. Buyurun, paltonuzu çıkarın ve ateşin yanma oturun. Nezle olacak gibi mi hissediyorsunuz?” “Ben değil ama kocam fena hastalandı ve şikayetleriyle beni delirtiyor. Sadece nezle olduğu için hayatın sona ermediğini bilecek kadar akıllı bir kadınla ateşin yanında bir fincan çay içmenin akıl sağlığımı yitirmeme engel olacağına eminim. Ah, o sabunlar, kavanozlardaki şekerler kadar güzel değil mi?”</p>

  <p>“Hangisinin favorim olduğunu bilmiyorum ama önde giden bu.” Iona cesur, kırmızı renkli bir keki koklaması için Bayan Bajer’a uzattı.</p>

  <p>“Bu çok hoş. Bir tavayla kocamın kafasına vurup onu bayıltmadığım için kendimi bunlardan biriyle ödüllendireceğim.”</p>

  <p>“Bunu hak ediyorsunuz.”</p>

  <p>“Biraz burunları aktığında erkekler bebeklerden bile daha yorucu oluyorlar. Düğünün yaklaştığına göre, sen de bunu çok yakında öğreneceksin.”</p>

  <p>“Düğün hediyesi olarak güzel bir tava almayı umuyorum,” dedi Iona ve Bayan Baker’ın kıkır kıkır gülmesine neden oldu.</p>

  <p>Teklifi kabul ederek paltosunu, atkısını çıkardı ve ateşin yanına yerleşti. “Ve işte senin KathePin. Bir köpek, bir şömine ve bir fincan çay, hepsi çok güzel. Buraya gelirken onu ağaçlıkların kenarında sinsice gezerken gördüğümü sandım, hatta onun bizim Kathel olmadığını anlamadan önce ona seslendim bile. Kesinlikle iri, siyah bir köpekti ve bir an için şöyle düşündüm: Pekâlâ Tanrım, bu bir kurt. Sonra gözden kayboldu.” Parmaklarını şaklattı. “Sanırım yaşlı gözlerim bana oyunlar oynuyor.”</p>

  <p>Branna, Iona’ya hızlıca bir bakış attıktan sonra çay ve kurabiyeleri getirdi. “Belki de yolunu kaybetmiştir. Onu daha önce gördünüz mü?”</p>

  <p>“Görmedim, hayır ve umarım bir daha görmem. İtiraf ediyorum ki onun Kathel olduğunu sanıp ona seslendikten sonra bana dönmesi tüylerimi diken diken etti. Neredeyse geri dönüp içeri girecektim ki içeride Bay Baker’ın sızlandığını düşünürsek, bunun beni ürperttiği anlamına geliyor.”</p>

  <p>“Ah, Branna ne kadar da lezzetli. Sana çok minnettarım.”</p>

  <p>“Afiyet olsun. Elimde Bay Baker’ın çayına ekleyebileceğiniz bir tonik var. Bu, onu rahatsız eden şeye iyi gelecek ve iyi bir uyku uyumasını sağlayacak.”</p>

  <p>“Fiyatını söyle.”</p>

  <p>Bayan Baker’ı eğlendirdiler, çayı ve toniği satın almasını sağlayıp, güzel kokulu bir sabunu hediye ettiler. Ve Branna, onun eve güvenli bir şekilde vardığından emin olmak için Kathel’i onunla gönderdi.</p>

  <p>“Kendisini ona göstermiş mi?” diye sordu Iona yalnız kaldıkları anda, “yoksa varlığı daha mı somut hale geldi?” “Ben dc daha dikkatsiz bir hale mi geldi diye düşünüyorum, çünkü bu da bir olasılık. Bayan Baker’ın da dediği gibi etrafta uluyor, bizi korkutmayı umuyor ve kendisini diğer insanlardan saklamıyor. Diğer insanların dikkatini</p>

  <p>çekmeyi istemediğini düşünürsek, bunun dikkatsizce bir şey olduğunu düşünüyorum.”</p>

  <p>“O sabırsız.”</p>

  <p>“Olabilir, ama biz hazır olana kadar beklemek zorunda. Bu güçlendirici ilacı bitireceğim ve sonra o yürüyüşe çıkacağız.”</p>

  <p>“Bize saldırmasını umut ediyorsun.”</p>

  <p>“Saldırmamasını umut ediyorum.” Branna, kendini savunur gibi başını kaldırdı. “Sadece ona gücü olan iki kadının ne yapabileceğini tattırmak istiyorum.”</p>

  <p><span style="font-weight:bold;font-style:italic;">+++</span></p>

  <p>Branna, Fin’in başka bir yerde işi olmasından rahatsız değildi. Eğer evde veya ahırlarda olsaydı, Iona ile yalnız başına dışarı çıkma fikirlerine sıcak bakmazdı ya da en azından onlarla birlikte gitmek için ısrar ederdi.</p>

  <p>Yıllardır kullanmadığı binici botlarını giydi ve Branna bunları giymenin kendini iyi hissetmesini sağladığını itiraf etmek zorunda kaldı; Aine’in eyerini takarken hissettikleri daha bile güzeldi.</p>

  <p>“Henüz birbirimizi yeterince tanımıyoruz, o yüzden umarım Iona’ya benimle bir sorunun olup olmadığını söylersin.” Kısrağın yanına gelmesi için bir süre bekledi, sonra onun yanaklarını okşayıp gözlerinin içine baktı.</p>

  <p>“Fin seni sadece güzelliğin ve zarafetin için bile isteyebilirdim, çünkü her ikisi de sende fazlasıyla var. Ama senin bana göre, benim de sana göre olduğunu hissetmiş. Eğer böyleyse, senin için elimden gelenin en iyisini yapacağım. Bu bir yemindir. Bugün buna yemin ediyorum,” diye ekledi ve Aine’nin yelesine, kırmızı kurdeleyle bir tılsım bağladı. “Koruma için, benim ol ya da olma, seni koruyacağım.”</p>

  <p>“Senin de en az kendisi kadar güzel olduğunu düşünüyor,” dedi Iona, Branna’ya.</p>

  <p>Branna bir kahkaha atarak, üzengiyi istediği şekilde ayarlamak için ona doğru gitti. “O zaman bu oldukça tatlı bir iltifat.”</p>

  <p>“Birlikte harika görüneceksiniz.”</p>

  <p>“O zaman bunu yapalım.” Iona ile birlikte atları ahırdan çıkardılar ve sanki bunu bir önceki gün yapmış gibi Branna eyerin üzerine atladı.</p>

  <p>“Bir planımız var mı?” Iona, Alastar’ın ensesine hafifçe vurmak için eyerin üzerinde eğildi.</p>

  <p>“Bazen işleri akışına bırakmak en iyisidir.”</p>

  <p>Kathel ve Bugs etraflarında hoplayıp zıplarken, yolda ilerlediler.</p>

  <p>“Şahini çağırabilirim,” dedi Iona.</p>

  <p>“İhtiyaç olursa geleceklerdir. Ama yine de tüm rehberlerimizle birlikte at binmek hoş bir düşünce. Eşkin yürüyüşte gitmeye ne dersin?”</p>

  <p>“Olur derim.”</p>

  <p>Aine buna karşılık verip eşkin yürüyüşe geçtiğinde, zarif, diye düşündü Branna. Ve cilveli, diye ekledi, çünkü Ai-ne’nin yelesini savurmasının ne anlama geldiğini bilmesi için Iona’nın açıklamasına ihtiyacı yoktu.</p>

  <p>Geriye doğru baktığında, sadık Kathel’in, Bugs’la yan yana gidebilmek için hızını azalttığını gördü ve ikisinden saçılan mutluluktan dolayı dudaklarının kıvrıldığını hissetti.</p>

  <p>Kendisine sadece bunların zevkini çıkarmaya karar verdi.</p>

  <p>Serin havadaki sertlik ona daha fazla kar yağacağını söylüyordu. Ağaçların ve atların kokularını aldı, toynakların çıkardığı düzenli sesleri dinledi.</p>

  <p>Kısa bir eşkin yürüyüş ruh haline çok iyi gelmişti, belki de çok uzun süredir böyle bir şey yapmamıştı.</p>

  <p>Atla uyumlu olduğunu hissediyordu. Fin haklı, diye düşündü, zaten böyle konularda asla yanılmazdı. Bir sebepten ötürü Aine onun olacaktı ve aralarındaki ortaklık o anda başlamıştı.</p>

  <p>Havanın daha da serin olduğu bir yola saptılar. Gölgelerin içinde daha önce yağan karın oluşturduğu küçük kar birikintileri vardı ve bir dalın üzerinde bir kuş ötüyordu. Hafif bir tırıs yürüyüşe geçtiler.</p>

  <p>“Aine ve Alastar da dörtnala gitmeden önce açık bir alana doğru gideceğimizi umuyorlar.”</p>

  <p>“Benim için sorun değil. Bir yıldan fazla süredir bu yoldan gitmiyordum. Neredeyse kışın buranın ne kadar güzel, sessiz ve yalnız olduğunu unutmuşum.”</p>

  <p>“Ben buna hiç alışamayacağım,” dedi Iona. “Geçen sene burada kaç tane rehberli yürüyüş yaptığımı bilmiyorum ama yine de her seferinde güzelliğinden hayrete düşüyorum.”</p>

  <p>“Senin yeteneklerine sahip bir binici için bu kadar yavaş at sürmek sıkıcı olmuyor, değil mi?”</p>

  <p>“Sıkıcı olacağını düşünürsün ama öyle değil. İnsanlar genellikle ilgi çekici oluyorlar ve ata binmek için para alıyorum. Ve bir de...” Iona kaşlarını kaldırıp indirdi. “Patronumla da yatabiliyorum. Her yönüyle iyi bir anlaşma.” “Dönerken bir daire çizerek, evinizin oradan geçebiliriz.”</p>

  <p>“Bunu söyleyeceğini umuyordum. Bugün prefabrik kaplamayı yapmaya başlamaları gerekiyordu. Connor zaman ayırıp, bu işe girişerek bir kahraman gibi davrandı.”</p>

  <p>“Kesinlikle inşaat işlerini seviyor ve bu konuda yetenekli.”</p>

  <p>Birlikte atları nehrin kıyısına doğru döndürdüler.</p>

  <p>Hava soğudu ve Branna ilk sis dalgalarını gördü.</p>

  <p>“Bir misafirimiz var,” diye fısıldadı Iona’ya.</p>

  <p>“Evet. Tamam.”</p>

  <p>“Sen atların sakin kalmasını sağla olur mu, ben de aynısını tazılara yapacağım.”</p>

  <p>Gümüş rengi süslemeleri olan siyah kıyafetleri içinde Cabhan, yakışıklı ve sert bir erkek görünümünde geldi. Yüzünün sağlıklı bir renkle parladığını fark etti Branna, onun büyü yapacak kadar kibirli olduğuna emindi.</p>

  <p>Cabhan eğilerek onları selamladı.</p>

  <p>“Hanımlar. Bir kış günü kadar güzel görünüyorsunuz.”</p>

  <p>“Seni meşgul edecek bu kadar az şey mi var ki,” dedi Branna, “tüm vaktini istenmediğin yerleri bulmaya harcıyorsun?”</p>

  <p>“Ama görüyorsun ki ödülünü alıyorum, çünkü üçlünün iki çiçeği de burada. Bir ölümlüyle evlenmeyi düşünüyorsun,” dedi Iona’ya. “Gücünü karşılığını veremeyecek birine harcayacaksın. Ben, sana verecek çok daha fazlasına sahibim.”</p>

  <p>“Sende bana verebileceğin hiçbir şey yok.”</p>

  <p>“Ben sana bir saray verebilecekken, o sana taş ve tahtadan bir ev inşa ediyor.” Cabhan kollarını açtı ve nehrin soğuk, karanlık sularının üzerinde, gümüş ve altın renklerinde parlayan bir saray yüzmeye başladı. “Senin gibi, daha önce hiç kendi evi olmamış biri için gerçek bir ev. Her zaman kendi evin olmasını arzu etmiş biri için. Sana bunu verebilirim.”</p>

  <p>Iona elini indirdi ve görüntüyü siyaha çevirdi. “Sende kalsın.”</p>

  <p>“Gücünü senden alacağım ve sahip olabileceklerinin külleri arasında yaşayacaksın. Ve sen.” Branna’ya döndü. “Oğlumla yatıyorsun.”</p>

  <p>“O senin oğlun değil.”</p>

  <p>“O benim kanımdan geliyor ve bunu hiçbir zaman inkar edemeyeceksin. Onu al, seni almasına izin ver, bu sadece seni güçsüzleştirir. O ya da bu şekilde benim tohumumu doğuracaksın. Sana hâlâ seçim şansı veriyorken, şimdi beni seç. Ya da senin için geldiğimde, sana zevk değil acı vereceğim. Onu ve kanını seçersen, sevdiğini iddia ettiğin herkesin kanı ellerine bulaşacak.”</p>

  <p>Branna eyerin üzerinde öne doğru eğildi. “Ben kendimi seçiyorum. Yeteneğimi ve doğuştan hakkım olanı seçiyorum. Bedeli ne olursa olsun, aydınlığı seçiyorum. Sorcha başarısız olsa da biz olmayacağız. Yanacaksın Cabhan.”</p>

  <p>Sonra Branna bir kolunu, o soğuk ve karanlık nehrin üzerinde savurduğunda, alevlerden oluşan bir kule yükseldi. Alevler ve dumanlar arasındaki Cabhan’ın görüntüsü çığlık çığlığa haykırıyordu.</p>

  <p>“Bu da benim sana hediyem.”</p>

  <p>Cabhan yerden bir ayak yükseldiğinde, Iona hâlâ atları sakin tutmaya devam ediyordu. “Senden zevklerin en büyüğünü alacağım. Erkek kardeşinin bağırsaklarını deşerken, kuzeninin erkeğini parçalarken sana izlettireceğim. Kız kardeşin olarak düşündüğün kişinin boğazını keserken, kuzenine tecavüz ederken beni izleyeceksin. Ve ancak onların kanları toprağı ıslattığında senin işini bitireceğim.” “Ben Mayo’nun Kara Cadısıyım,” dedi Branna basitçe. “Ve ben senin lanetinim.”</p>

  <p>“Beni izle,” dedi Cabhan. “Ama beni göremeyeceksin.” Cabhan sislerin arasında yok oldu.</p>

  <p>“Bu tür tehditler-” Iona sözünü bitirmedi, eliyle alevleri işaret etti. “Sorun olur mu?”</p>

  <p>“Hımm. Çok hoşuma giderdi ama...” Branna aklindakini uzaklaştırdı. “Bunlar onun zihninde tehdit değil, birer söz. Bu sözlerini tutamayacağını göreceğiz. En azından birkaç saniye için kurt şeklini alacağını ummuştum. Onu var eden şeyin ismini istiyorum.”</p>

  <p>“Şeytan, Lucifer, Beelzebub?”</p>

  <p>Branna hafifçe gülümsedi. “Sanmıyorum. Daha alt seviyede bir iblis, Cabhan’ın ihtiyacı olan ve Cabhan’a ihtiyaç duyan bir iblis. O ikisi havada kötü bir koku bırakıyorlar. Şimdi gidelim ve evini görelim.”</p>

  <p>“Tahtaları ve taşları?”</p>

  <p>“Yeterince sağlam ve güçlüler. Ve gerçekler.”</p>

  <p>Iona başıyla onayladı. “Branna, ya eğer... Fin ile birlikteyken hamile kalırsan?”</p>

  <p>“Kalmayacağım. Önlem alıyorum.” Bunu söyledikten sonra Aine ile birlikte dörtnala koşmaya başladı.</p>

  <p><span style="font-style:italic;">-He*</span></p>

  <p>Aine’e bir havuç verdi ve onu okşadı, böylece Fin ahıra girdiğinde hem onu hem de Iona’yı buldu.</p>

  <p>“Bana atla gezmeye çıktığınızı söylediler.”</p>

  <p>“Evet çıktık ve bu bana bundan ne kadar zevk aldığımı hatırlattı.” Branna yanağını Aine’in başına dayadı. “Onunla yakın olmamız gerektiğini söylemiştin.”</p>

  <p>“Aklımda ikinizin yalnız çıkması yoktu.”</p>

  <p>“Yalnız değildim. Iona ile birlikteydim ve yanımızda Aine, Alastar ve köpekler de vardı. Ah, sırf Fin dik dik baktığı için kaçmayı aklından bile geçirme,” dedi Iona’ya. “Sen bundan daha güçlüsün. Cabhan’la bir konuşma yaptık - aslında ağız dalaşından başka bir şey değildi. Sana ve diğerlerine hepsini anlatacağız.”</p>

  <p>“Lanet olsun ki anlatacaksınız.” Fin, Branna’nın kolunu kavramaya çalıştığında, Aine ona başıyla tos vurdu.</p>

  <p>“Şimdi onun tarafını mı tutuyorsun?”</p>

  <p>“Ne de olsa o benim. Ve o da benim kadar başımızın belaya girmediğini ve herhangi birimizin evden dışarı adım attığında aldığından daha fazla riske girmediğimizi biliyor. Sanırım bunları anlatırken bir yandan yemek yemek isteyeceksinizdir.”</p>

  <p>“Ben bir şeyler yiyebilirim,” dedi Iona.</p>

  <p>“Hepimiz burada yiyeceğiz,” dedi Fin onlara.</p>

  <p>“Ne mesela?”</p>

  <p>Fin, bu sefer hafif bir şekilde onun kolunu tuttu. “Ne zaman dönsem bana bir liste veriyorsun. Mutfakta bir haftalık yemek hazırlayacak kadar malzeme var.”</p>

  <p>“Olması gerektiği gibi. Tamam o zaman. Iona, ben Fin-bar’ın ünlü mutfağında bir şeyler hazırlarken, sen diğerlerine olanları anlatır mısın?”</p>

  <p>“Onu aramaya çıktınız,” diye suçladı Fin.</p>

  <p>“Bunu yapmadım, hayır ama dışarı çıktığımızda onu bulacağımızı biliyordum.”</p>

  <p>“Onun size saldıracağını biliyordun.”</p>

  <p>“Hayır, bize saldırmadı, en azından senin düşündüğün şekilde. Sadece kelimelerle. Onun açısından bunun sadece bir tür sınav olduğunu düşünüyorum. İsmi öğrenebilmem için kurt olarak ortaya çıkmasını umuyordum fakat sadece bir erkek olarak ortaya çıktı.”</p>

  <p>Branna içeri girince paltosunu çıkardı ve Fin’e verdi. “Ve etrafta çok hoş bir gezinti yaptık, böylece Iona’nın evindeki gelişimi görebildim. Çok güzel olacak, hem de çok güzel. Açık bir alanda ama yine de rahat hissedebileceğiniz rahat, küçük alanlar da olacak. O yönden buraya gelirken, bu ev hakkında farklı bir bakış açısı geliştirdim. Ormana doğru çıkıntı yapan tüm o kış pencereleri; yıl boyunca oturup, dışarı bakmak için çok hoş bir yer olmalı. Çok özel bir yer ve ağaçlardan birkaç adım uzakta.”</p>

  <p>Branna konuşurken bir yandan buzdolabını, buzluğu ve dolapları karıştırıyordu.</p>

  <p>“Elimde, Connor’ın sevdiği tavuk göğüsleriyle yapabileceğim bir tarif var.” Başı yana eğik bir şekilde Fin’e meydan okuyan bir bakış attı. “Bir lokma alabilir misin Fin?” “Sen yapabilir misin?” Fin onu kendisine çekip, alt dudağını ısırdı.</p>

  <p>“Aldığım kadar iyisini veririm. Ve eğer bana biraz şarap verirsen daha fazlasını da alabilirsin.”</p>

  <p>Fin döndü, bir şişe buldu ve etiketini inceledi. “Sana zarar vermiş olsaydı bunun bana ne yapabileceğini anlıyor musun?”</p>

  <p>“Hiçbirimiz bu şekilde düşünemeyiz. Bunu yapamayız. Birbirimiz için hissettiklerimiz, her birimizin diğeri için hissettikleri güçlü, gerçek ve derin. Ve böyle düşünemeyiz.”</p>

  <p>“Bu düşünmek değil Branna. Bu hissetmek.”</p>

  <p>Branna ellerini onun göğsüne koydu. “O zaman o şekilde hissedemeyiz. Eğer almamız gereken risklere engel olursa, bu bizi zayıflatır.”</p>

  <p>“Eğer bir şeyler hissetmemeye başlarsak bu bizi daha da fazla zayıflatır.”</p>

  <p>“İkiniz de haklısınız.” Iona içeri girdi. “Bunu hissetmek zorundayız. Ben devamlı Böyle için endişeleniyorum ama yine de yapmak zorunda olduğumuz şeyi yapıyoruz. Bunu hissediyoruz ama devam ediyoruz.”</p>

  <p>“Doğru bir noktaya değindin. Hissediyorsun ama durmayacaksın,” dedi Branna Fin’e. “Ben de duramam. Sana kendimi elimden gelen en iyi şekilde koruyacağıma dair söz verebilirim.”</p>

  <p>“Evet, bu konuda iyisin. Şarabı açıyorum Iona. Sen de biraz içer misin?”</p>

  <p>“Kanıma giriyorsun.”</p>

  <p>“Şarapla işin bittikten sonra patatesleri temizleyebilirsin Fin.”</p>

  <p>“Iona,” dedi Fin yumuşacık bir sesle, “patatesleri temizlemek senin için sorun olmaz, öyle değil mi canım?” Branna konuşamadan önce Iona paltosunu çıkardı. “Ben mutfak yardımcısı olurum. Aslında ne yapıyorsan, bana da gösterebilirsin Branna. Belki de Böyle için yapacağım yıldönümü yemeğinde bu tarifi kullanırım.”</p>

  <p>“Bu biraz kaba saba ve kolay bir yemek,” diye başladı Branna, “ama... Pekala, işte bu! Tanrı aşkına... Bu daha önce neden aklıma gelmedi?”</p>

  <p>“Aklına ne gelmedi?” diye sordu Iona.</p>

  <p>“Zamanlama. Cabhan’ın sonunu getireceğimiz gün.</p>

  <p>Tam da gözümün önündeymiş. Kitabıma ve yıldız haritama ihtiyacım var. Emin olmam gerek. Buradaki masayı kullanacağım - uzun sürmez.”</p>

  <p>Fin’in az önce doldurduğu şarap kadehini aldı ve yemek salonuna doğru yürürken, büyü kitaplarının hepsi, dizüstü bilgisayarı ve not defteri düzenli bir şekilde yanma gelene kadar havada parmaklarını şaklattı. “Iona, temizlendikten sonra o patatesleri dörde bölmen ve büyük bir pişirme kabına koyman gerek. Fırını da yüz doksan dereceye ayarlayıp, önceden ısıt.”</p>

  <p>“Bunu yapabilirim ama-”</p>

  <p>“Burada yirmi dakikaya ihtiyacım var. Belki de yarım saat. Ah... Sonra da patateslerin üzerine aşağı yukarı dört yemek kaşığı zeytinyağı dök ve her tarafını kaplamasını sağla. Üzerlerine karabiber ve ezilmiş biberiye serp. Tutarı göz kararı ayarla, sonuçta gözlerin var. Fırında otuz beş dakika pişir, sonra ne yapman gerektiğini söyleyeceğim. O zamana kadar işim bitmiş olur. Sessiz olun!” dedi sertçe, Iona bir şey daha sorma fırsatı bulamadan oturdu.</p>

  <p>“Aşağı yukarı ya da göz kararı demesinden nefret ediyorum,” diye şikayet etti Iona, Fin’e.</p>

  <p>“Benim de gözlerim var ama emin ol ayarlama konusunda seninkilerden daha kötüler.”</p>

  <p>“Belki ikimiz birden bakarsak, doğruyu bulabiliriz.” Iona elinden gelenin en iyisini yaptı - patatesleri temizledi, dörde böldü, yağı döktü, karıştırdı ve baharatları serpti. Ve Boyle’un düzgün görünüp görünmediğini söylemek için orada olmasını diledi. Fin omuz silkince patatesleri fırına attı ve zamanlayıcısını ayarladı.</p>

  <p>Sonra şarabını içti ve Fin ile Branna’yı incelerlerken, içinden iyi olmasını umdu.</p>

  <p>Branna bir yerlerden saç tokasını buldu ve saçlarını topladı. Kitap ile bilgisayar arasında gidip gelirken, notlar alıp hesaplamalar yaparken kazağının kollarını dirseğine kadar sıvadı.</p>

  <p>“Peki ya zamanlayıcı çaldığında işi bitmemiş olursa ne olacak?” diye sordu Iona.</p>

  <p>“Burada kendi başımıza kaldık ve onu yaptığı işte engellersek, derimizi yüzer.”</p>

  <p>“İşte bu!” Branna elini defterinin üzerine vurdu. “Tanrıçalar şahidim olsun ki bu. Lanet derecede basit ve kahrolası derecede <span style="font-style:italic;">göz önünde.</span> Nasıl bakıp da görmemişim.” Ayağa kalktı, geriye doğru yürüdü ve ikinci kadeh şarabı doldurdu. “Yıldönümü. Tabii ki. Başka ne olabilirdi ki?” “Yıldönümü mü?” Iona’nın gözleri fal taşı gibi açıldı. “Benim yıldönümüm mü? Buraya gelip, seninle buluştuğum gün mü? Ama bunun işe yaramadığını söylemiştin. Böyle ile tanıştığım gün mü? O yıldönümü mü?”</p>

  <p>“Hayır, seninki değil. Sorcha’nınki. Onun öldüğü gün. Onun ölümünün ve Cabhan’ı küle çevirdiği günün yıldönümü. O günün bizim zamanımıza denk gelen gününde bunu bitireceğiz. O zaman yapacağız. Kutsal bir günde değil. Sorcha’nın gününde.”</p>

  <p>“Üçlüye gücünü verdiği gün,” diye belirtti Fin. “Onların cadı oldukları ve aynı zamanda sizin cadı olduğunuz gün. Haklısın. Tam orada gözümüzün önündeydi ve hiçbirimiz bunu görmedik.”</p>

  <p>“Artık görüyoruz.” Branna kadehini kaldırdı. “Artık buna bir son verebiliriz.”</p>

  <p>Kendini canlanmış hissediyordu. Yeniden enerji dolmuştu. Branna yemeği hazırlamaktan -ve Iona kendi payına düşen kısmı gayet iyi başarmıştı- ve çoğunlukla Cabhan’dan bahsetmelerine rağmen, çemberiyle birlikte Fin’in yemek odasında oturup konuşmaktan zevk almıştı.</p>

  <p>Aslında, belki de zevk almasının nedeni buydu.</p>

  <p>Çünkü net bir şekilde bu işin nasıl yapılacağını görebiliyordu. Ne zaman ve nasıl yapılacağını. Hâlâ tehlikeliydi ve bununla yüzleşecekti. Artık Connor ve Iona’nın inandığı gibi inanabilirdi.</p>

  <p>Doğruluk ve aydınlık, karanlığa galip gelecekti.</p>

  <p>Ayrıca akşam, Fin’in köpüklü jakuzisinde son bir kadeh şarap içip, yavaşça yağan karları izlemekten daha iyi bir alternatif olabilir miydi?</p>

  <p>“Beni şaşırtıyorsun Finbar.”</p>

  <p>Fin, tembel bakışlarla Branna’nın karşısında arkasına yaslandı. “Öyle mi?”</p>

  <p>“Gerçekten öyle yaptın. Tanıdığım genç adam, tüm o</p>

  <p>lüks özellikleriyle bu büyük evi inşa etti. Ve bu genç adam fazlasıyla seyahat etmiş, başarılı bir iş adamı oldu. Onlarca sene düşünsem bile kendimi evinin bu güzel köşesinde, karın yağışını izleyerek şımartacağım aklıma gelmezdi.” “Peki akima ne gelirdi?”</p>

  <p>“Görece daha küçük bir şeyler demek zorundayım. Senin hayallerin benimkinden daha büyükmüş ve bunları iyi başarmışsın.”</p>

  <p>“Bazıları oldukları gibi kaldılar.”</p>

  <p>Branna sadece gülümsedi, ayağını köpüklü suyun altında Fin’in bacağının üzerinde kaydırdı.</p>

  <p>“Şu anda İsviçre’de bir şatodaymış gibi hissediyorum ki bu hoşuma gidiyor ama bunu neden o mahrem, ormana açılan ve camlarla dolu odaya koymadığını merak ediyorum.”</p>

  <p>Fin biraz şarap içti. “O odayı aklımda sen varken inşa ettirdim.”</p>

  <p>“Ben mi?”</p>

  <p>“Bir gün planladığımız gibi evleneceğimizi ve burada benimle birlikte yaşayacağın umuduyla yaptım. Ve orayı atölyen olarak kullanacağın umuduyla.”</p>

  <p>“Ah, Fin.” Onun bu dileği kalbini sıkıştırdı.</p>

  <p>“Çalışırken açık alan görmekten hoşlanıyorsun, pencereler dışarı bakabilmen için çünkü dışarıda olduğunu hissetmek seni çeken şey. İçerisi yeterince rahat ve küçük ama o açıklık dışarıyı sana taşıyor. Yani, ormana bakan camlı oda hem mahremiyeti, hem de özgürlüğü aynı anda veriyor.”</p>

  <p>Branna bir an için konuşamadı, konuştuğu zaman sesinin titremesini istemiyordu. “Eğer olanları değiştirecek,</p>

  <p>onları dilediğim hale getirecek kadar güçlü büyülerim olsaydı, yapacağım şey bu olurdu, burada seninle yaşayıp çalışırdım. Ama elimizde olan şey bu.”</p>

  <p>Branna şarap kadehini tutacağın içine koydu, suda ona doğru yüzüp bedenini bedenine bastırdı. “Elimizde bugün var.”</p>

  <p>Fin bir elini onun saçlarının suyun üzerinde yüzen kısmına doğru kaydırdı. ‘Yarınlar yok.”</p>

  <p>“Bugün.” Branna yanağını onunkine dayadı. “Ben seninleyim. Sen benimlesin. Hiçbir zaman bu kadarına sahip olabileceğimize inanmadım, inanmak için kendime izin vermedim. Bugün benim için, aynı senin olduğun gibi dünyalara bedel. Hiçbir zaman yeterli olmayabilir, ama yine de...” Branna biraz geri çekildi. “Elimizdeki bu.” Branna’nın dudakları Fin’in dudaklarını buldu ve tüm şefkatiyle onu öptü.</p>

  <p>Ona vermesi gereken her şeyi verecekti. Ve vereceği her şeyi sevgisiydi. Bedeninden fazlasını, bedeni yoluyla kalbini veriyordu. Kalbi her zaman Fin’e ait olmuştu, her zaman ona ait olacaktı, bu nedenle de kalbini ona hediye etmek, nefes almak kadar basit bir şeydi.</p>

  <p>“İnan,” diye mırıldandı Branna. “Bu gece.”</p>

  <p>Fin’i heyecanlandırmak, sakinleştirmek için nazikçe öptü. Aslında nazik davranmayı unutacak kadar yoğun bir istek duyuyordu.</p>

  <p>O Branna’nın tek aşkı.</p>

  <p>Fin, Branna’nın ne sunduğunu ve ne istediğini biliyordu. Alacak ve verecekti. Ve daha fazlası için duyduğu isteği bir kenara koyarak, o gecenin her şey olduğuna inanacaktı. Sarıldıklarında Branna’nın yumuşaklığını ve teslimiyetini, nefesinin yanağını ısıttığını hissetmek sihir gibiydi. Kar, dünyada onlardan başka kimse yokmuş gibi sessiz bir perdeymişçesine etraflarını sarmalarken, içindeki ve etrafındaki sıcaklık yükseldi.</p>

  <p>Fin onun göğüslerini çok nazik bir şekilde kavradı, çünkü kanını paylaştığı varlığın onun göğüsleri üzerinde bıraktığı şiddet izlerini hâlâ görebiliyordu. Branna’nın kalbi elinin altında atarken, ona asla zarar vermeyeceğine, onun zarar görmesini önlemek için hayatını vereceğine dair yemin etti.</p>

  <p>Sonraki gün ne getirirse getirsin, bu yemini asla bozmayacaktı.</p>

  <p>Branna’nın elleri onun bedeninin üzerinde kayarken, parmaklarıyla işaretin olduğu yere dokundu. Dokunuşu çok nazik olsa da kemiklerine kadar ulaşan bir acı hissetti. Bu itirazsız ödeyeceği bir bedeldi.</p>

  <p>Gecenin sessizliğinde elleri birbirlerine zevk vermek için hareket ederken, su etraflarında bir girdap gibi dönüyordu.</p>

  <p>Branna’nın nefesi kesilip kalbi hızla çarparken, duyduğu ihtiyaç ve merak artıyordu.</p>

  <p>Şefkatli dokunuşlar nasıl böyle bir sıcaklık -kanında bir elektrik akımı, karnında bir ateş- yaratıp, yine de her anın sonsuza kadar sürmesini dilemesine neden olabiliyordu?</p>

  <p>Böylece bacaklarını Fin’e dolayıp, onu içine, daha derinlerine aldığında, Branna kendisi için bir daha asla başka birinin olamayacağını anladı. Bedenin ihtiyaçları ne olursa olsun, başka kimse kalbine ya da ruhuna dokunamazdı. Fin’in altında hareket ederken, parmaklarını saçlarının arasına geçirip yüzünü ellerinin arasına aldı, böylece onu, içini görecek ve anlayacaktı.</p>

  <p>İkisi de yavaşça doruğa çıkarken, etraflarında dönen su parladı. Artık ışıktan oluşan su onları yıkıyor, sarmalıyordu. Birbirlerine sıkıca sarılmış halde düşerlerken, karanlığın içinde ışık kar perdesini aydınlattı.</p>

  <p>Daha sonra Branna, Fin’in yatağında gevşemiş ve rahatlamış bir halde kıvrılarak ona sokuldu. Gece gündüze dönerken, sevdiği adama sıkıca tutundu.</p>

  <p><span style="font-style:italic;">-kirk</span></p>

  <p>Branna’nın zehri hazırlamak için gerekli tüm malzemeleri toplaması için değerli birkaç gün daha geçmesi gerekti.</p>

  <p>Branna, bütün malzemeleri kendi çalışma tezgâhının üzerinde ayrı ayrı kavanozlara koyarken, Connor onu izliyordu.</p>

  <p>“Bunlar tehlikeliler Branna.”</p>

  <p>“Öyle olmaları gerekiyor.”</p>

  <p>“Önlem almalısın.” Branna ona utandıracak bir bakış attığında, Connor’ın yüzünde duygusuz bir ifade belirdi. “Bunu her zaman yaptığını çok iyi biliyorum. Ama aynı zamanda daha önce hiç bunun gibi bir şey üzerinde çalışmadığını ve bu derecede ölümcül bir iksir hazırlamadığını da biliyorum. Kız kardeşim için endişelenme hakkına sahibim.”</p>

  <p>“Buna hakkın var ama endişelenmene gerek yok. İnceleyebilmek için günlerce bunların gelmesini bekledim. Meara onu dışarı çıkar, olur mu? Siz ikiniz benim etrafımda dolanmak yerine çalışmalısınız.”</p>

  <p>“Eğer bunları nisana kadar kullanamayacaksak,” diye Öne sürdü Meara, “iksiri yapmak için bekleyemez misin?”</p>

  <p>“Connor’ın da başarılı bir şekilde vurguladığı gibi, daha önce hiç böyle bir şey yapmadım. Doğru yapmam için biraz zamana ihtiyacım olabilir. Ve emin olmadan önce, biraz daha malzeme ısmarlamam gerekebilir. Bu hassas bir iş.”</p>

  <p>“Belki Iona ile ben de bunu seninle birlikte yapmalıyız.”</p>

  <p>Sabır, diye emretti Branna kendisine ve elini tükenmekte olan malzemelerinin içine soktu.</p>

  <p>“Ve eğer üçlü günler boyunca, her gün saatlerce burada buluşursa, Cabhan bir iksir hazırladığımızı anlayacaktır. Rutin hayatımıza devam etmek en iyisi.”</p>

  <p>Connor’ın duyduğu endişe sevgisinden kaynaklandığı için Branna duyduğu rahatsızlıkla mücadele ederek ona döndü. “Connor, bunu detaylı bir şekilde konuştuk.”</p>

  <p>“Bir şeyler hakkında konuşmakla bunları yapmak arasında fark var.”</p>

  <p>“Rutinlerimizi biraz değiştirebiliriz,” diye önerdi ikisinin arasında kalan Meara. “İçimizden biri bir-iki saat kalır, bir diğerimiz öğlen uğrar ve birimiz de işten erken çıkıp gelebilir.”</p>

  <p>“Tamam o zaman.” Devam etmemizi sağlayacak her şey olur, diye düşündü Branna. “Ama bu sabah olmaz, çünkü ikinizin de programı dolu. Sadece tozları hazırlayacağım. Gerekli malzemeleri tamamlayacağım. Ve ne yaptığımı da biliyorum. Ayrıca, öğlen gibi Fin’in gelmesini bekliyorum, yani bunun üzerinde zaten iki kişi çalışıyor olacağız.” “Pekâlâ, öyle olsun,” dedi Meara, Connor buna karşı çıkamadan onun elini yakalarken. “İşe koyulmak zorundayım, yoksa Böyle aynı zamanda hem boğazıma sarılıp hem de canımı çıkaracak. Branna, yardıma ihtiyacın olursa bize haber ver.”</p>

  <p>“Kesinlikle vereceğim.”</p>

  <p>Connor uzun adımlarla Branna’nın yanına gidip, onu hızla ve sert bir şekilde öptü. “Kendini zehirleme.”</p>

  <p>“Sadece bu deneyimi yaşamak için kendimi zehirlemeyi düşünüyordum ama madem bu kadar nazik bir şekilde istedin...”</p>

  <p>Kapı onların ardından kapandığında Branna rahatlayarak iç geçirdi ve Kathel’in oturmuş kendisine bakmakta olduğunu gördü.</p>

  <p>“Sen de mi? Ne zaman tam bir mankafa haline geldim? Eğer yardım etmek istiyorsan, devriyeye çık.” Branna doğruca gidip kapıyı açtı. “Atölyeyi perdeleyerek saklamayı ve kilitlemeyi planlıyorum. Bu işi yaparken, birinin el kremi için içeri girip dolanması pek hoş olmaz. Yardımcı ol Kathel,” dedi Branna daha cezbedici bir ses tonuyla, “ve Cabhan yakınlarda bir yerdeyse bana söyle.”</p>

  <p>Branna dışarı çıkan köpeğin ardından kapıyı kapattığında, yine rahat bir nefes aldı.</p>

  <p>Kendisinin seçtiği kişiler dışında kimsenin içeriyi görmemesi için camları perdeleyerek sakladı. Kapıları sadece kendi seçtiği kişilerin açması için tılsımlarla kilitledi.</p>

  <p>Ve tezgâhına dönerek -dikkatli bir şekilde- kurtboğan bitkisi üzerinde çalışmaya başladı. Bu, her malzemeyi fiziksel olarak arındırmak içermesi nedeniyle, zahmetli ve özen isteyen bir işti.</p>

  <p>Bazıları, karanlık sanatları uygulayan kişilerin kullandıkları zehirli bitkilerin sadece dokunarak ya da kokusunu içine çekerek bile, garip hastalıklara kapıldıklarını söylüyordu.</p>

  <p>Branna’nın hastalanacak zamanı ya da hastalanmak gibi bir niyeti yoktu.</p>

  <p>Arındırma işlemini bitirdikten sonra, bitkilerin tamamını, ezilmiş taç yapraklarını, meyvelerini ya da köklerini yeniden kavanozlara yerleştirdi.</p>

  <p>Dışarıda, Fin adeta ince bir tülün ardından onu izliyordu. Atölyeyi saklamasının akıllıca olduğunu düşündü, çünkü durduğu yerden bile güzelavrat otunu ve Amazon’dan geldiğini tahmin ettiği boru çiçeğini seçebiliyordu.</p>

  <p>Branna havan ve tokmak kullanıyordu, çünkü güç gerektiriyordu ve sonra toz karışımına biraz taş ekledi. Fin arada sırada kaseden ya da kavanozdan parlak bir ışığın yansıdığını ya da ince bir karanlığın yükseldiğini görüyordu.</p>

  <p>Her iki köpek de iki yanında ona eşlik ediyordu. Fin, Bugs’ın kendisi için mi yoksa Kathel için mi geldiğinden emin değildi, ancak küçük ahır köpeği, aynı Branııa’nın büyük tazısı gibi sabırla oturup bekliyordu.</p>

  <p>Fin, hiçbir zaman Branna’yı endişe duymadan camın ardından izleyip izleyemeyeceğini merak etti. Eğer öyle bir gün gelecekse bile, o gün bugün değildi.</p>

  <p>İleri doğru yürüyüp kapıyı açtı.</p>

  <p>Genellikle sessizlikte çalışmayı tercih eden Branna, Fin’i şaşırtacak bir şekilde müzik açmış, keman nağmeleri eşliğinde çalışıyordu.</p>

  <p>Köpeklere her ne söylediyse bu onların ilerlemesini durdurup, yeniden oturup beklemelerine neden oldu. Paltosunu çıkaran Fin de aynısını yaptı.</p>

  <p>Branna hazırladığı tozu bir huni aracılığıyla kavanozun içine ekleyip ağzını kapattı.</p>

  <p>“Köpekler kuyruklarını sallayarak, etrafta dolanmaya başlamadan bunların ağzını kapatmak istedim. Kavanozların içinde toz parçaları ya da köpek kılı olmasını istemem.” “Bunu yapmaya başlamadan uzun süre önce etrafta tek bir toz zerresi bile bırakmadığını düşünüyorum.”</p>

  <p>Branna huniyi, havanı ve tokmağı, ocağın üzerinde bir noktaya taşıdı ve kaynayan suyun içine dikkatle yerleştirdi.</p>

  <p>“Daha tatmin edici olduğu için tozları bir temizlik bezi ya da süpürgeyle temizliyorum. Öğlen oldu mu?”</p>

  <p>“Saat neredeyse öğleden sonra bir. Geç kaldım. Bu sabah Meara ve Connor gittiğinden beri durmadan çalışıyor musun?”</p>

  <p>“Ve gösterecek oldukça fazla şeyim var. Hayır, henüz bana dokunma.” Branna küçük lavabosuna yürüdü, ovuşturarak ellerini temizledi ve sonra da ellerine losyon sürdü.</p>

  <p>“Sözümü tutuyorum,” dedi Fin’e, “fazlasıyla dikkatli davranıyorum.”</p>

  <p>“Bunun<span style="font-style:italic;">fazlası</span> olmaz. Ve şimdi de işini bırakıp, bir şeyler yiyip çay içeceksin.”</p>

  <p>Branna itiraz edemeden, Fin onun kolunu kavrayıp dışarı, mutfağa doğru yönlendirdi.</p>

  <p>“Eğer açsan, dışarıdan yiyecek bir şeyler getirtebilirim. Burada sadece sandviç yiyebilirsin ve bunun için bile minnettar olman gerek.”</p>

  <p>Fin sadece bir sandalye çekip, parmağıyla işaret etmekle yetindi. “Otur,” dedi ve su ısıtıcıyı açtı.</p>

  <p>“Bir şeyler yemek istediğini sanıyordum.”</p>

  <p>“Senin bir şeyler yiyeceğini söyledim, ben de bir şeyler yesem fena olmaz. Ayrıca lanet olası bir sandviç yapabilirim. Ki söz konusu sandviç hazırlamak olduğunda hari-kayımdır, çünkü çoğunlukla yemek için yaptığım tek şey bu.”</p>

  <p>“Varlıklı bir adamsın,” diye belirtti Branna. “Kendine bir aşçı tutabilirsin.”</p>

  <p>“Yemek yediğim zamanların yarısında burada yiyebili-yorken, neden böyle bir şey yapayım ki?”</p>

  <p>Fin buzdolabını açtığında, Branna ona hangi malzemeleri nerede bulabileceğini söyledi, sonra da onun kendi başının çaresine bakmasına karar vererek arkasına yaslandı. “Bu fikri kafana Connor mı soktu?”</p>

  <p>‘Yapması gerekmiyordu. Yalnız başına yapmak yerine biriyle birlikte çalışman daha iyi olur. Ve hatta bir şeyler yemek için ara versen çok daha iyi olur.”</p>

  <p>“Görünüşe göre ben de tam olarak bunu yapıyorum.” Branna, onun biraz roka, ince dilimlenmiş jambon ve peynirle sandviç hazırlamasını ve yanına biraz cips koymasını izledi. Fin çayı demledi ve sonra da herhangi bir merasime gerek duymadan masanın üzerine bıraktı.</p>

  <p>Branna, Fin’in sandviçi ikiye bölmeyi ihmal etmesi üzerine bıçak almak için ayağa kalktı.</p>

  <p>“Tamam, eğer bu kadar titiz olmak zorundaysan.” “Öyleyim. Ve teşekkürler.” Branna bir ısırık alıp içini çekti. “Acıktığımı fark etmemişim. İşin bu kısmı biraz meşakkatli ama yine de kendimi kaptırıyorum.”</p>

  <p>‘Yapılacak başka ne var?”</p>

  <p>“İlk aşamada hiçbir şey. Tozları, tentürleri ve özleri hazırladım. Meyvelerin ve taç yaprakların bazılarının taze ezilmesi gerekiyordu, hepsini yıkayıp temizledim. Her bir malzemeyi hazırlarken birbirilerine zehirleri bulaşmaması için aletleri kaynattım ki bu da zamanımı aldı. Sanırım şimdi dinlenmeleri gerekiyor, yarın da karıştırmaya başlayacağım.”</p>

  <p>“Biz başlayacağız,” diye düzeltti Fin. “Günlerimi elimden geldiği kadar boşalttım ve ahırlarda ya da okulda bana ihtiyaç olmadığı sürece, bu iş bitene kadar yanında olacağım.”</p>

  <p>“Mükemmel hale gelmesi için ne kadar zamana ihtiyacımız olduğunu bilmiyorum.”</p>

  <p>“Ta ki olana kadar Branna.”</p>

  <p>Branna omuz silkerek sandviçini yemeğe devam etti. “Biraz keyifsiz görünüyorsun. Toplantı iyi geçmedi mi?”</p>

  <p>“Yeterince iyi geçti.”</p>

  <p>Branna önce bekledi, sonra yeniden konuyu kurcaladı. “Daha fazla at mı yoksa şahin mi satın almayı planlıyorsun?”</p>

  <p>“Bir yaşında bir yavruya baktım ve görünüşünden hoşlandığımdan onun için bir anlaşma imzaladım. Iona gelince, engelli parkuru için daha fazla öğrenci gelmeye başladı. İyi bir soydan geldiği için bu yavruyu Iona’nın eğitmesini istiyorum. Eğer o da isterse, işin o bölümünü onun idaresine verebiliriz.”</p>

  <p>Branna kaşlarını kaldırdı. “Rehber gezilerinden memnun olduğunu söylüyor ama bu fikrin onu çok heyecanlandıracağını düşünüyorum. Eğer böyle düşünüyorsan, çok parlak bir eğitmen olmalı.”</p>

  <p>“Doğuştan gelen bir yeteneği var ve öğrenciler de onu seviyor. Henüz düzenli olarak gelen üç genç kız öğrencisi var ama kızların aileleri onu öve öve göklere çıkarıyorlar. Iona bu kızlardan birine ders vermeye başladığı için diğer ikisi de başladı ve ünü yayılıyor.”</p>

  <p>Branna başıyla onaylayıp, yemeğine devam ederken Fin sessizliğe büründü.</p>

  <p>“Bana seni neyin rahatsız ettiğini söyleyecek misin?” Diğer her şeyin altında bunu görebiliyor, duyabiliyordu. “Eğer sorun aramızdaki bir şeyse-”</p>

  <p>“Anlaştığımız gibi sadece bugünü yaşayacağız.” Fin kendi sesindeki sert tonu duydu. “Bunun aramızda olanlarla hiçbir ilgisi yok. Cabhan rüyalarıma geliyor,” dedi. “Üç gece üst üste geldi.”</p>

  <p>“Neden bana söylemedin?”</p>

  <p>“Bu konuda ne yapabiliriz ki?” diye karşılık verdi Fin. “Beni o tarafa çekemedi. Bence bu savaşı ve bunun ondan alacağı enerjiyi kaybetmeyi istemiyor, bu yüzden de sinsice rüyalarıma girip vaatlerde bulunuyor, görüntüleri çarpıtıyor. Dün gece bana seni gösterdi.”</p>

  <p>“Beni.”</p>

  <p>“Açık sarı saçlı, solgun mavi gözlü, Amerikan aksam olan bir adamla birlikteydin. Bilmediğim bir odadaydınız ama odanın bir otel odası olduğunu söyleyebilirim. Ve birbirinizin kıyafetlerini çıkarırken kahkahalar atıyordunuz.” Branna masanın altında ellerini birleştirip sıktı. “Adı David Watson’dı. En son Cong’da bulunmasından bu yana en azından beş yıl geçmiştir. New York’tan gelen bir fotoğrafçıydı. O Amerika’ya dönmeden önce birlikte güzel vakit geçirip, iki gece beraber kaldık.”</p>

  <p>“Cabhan’ın sana gösterebileceği tek kişi o değil. Çok fazla kişi olmadı ama David Watson’dan fazlası var. Geçen yıllarda hiçbir kadınla birlikte olmadın mı Finbar?”</p>

  <p>Fin’in koyu yeşil, biraz tehlikeli bakan gözleri Bran-na’nın gözleriyle buluştu. “Hayatımda kadınlar oldu. On-lardarı birine bile zarar vermeye çalışmadım ama yine de onlarda teselli bulmaya çalıştığımı ya da daha kötüsü sadece birinin yerini doldurmaya çalıştıklarını biliyorlardı. Hiçbir zaman senin... Biriyle birlikte olmamanı beklemedim Branna ama çaresizce seni başka bir erkekle izlemek zorunda olmam çok ağırdı.”</p>

  <p>“Senin canını bu şekilde acıtıyor, senin Ölmeni istemiyor, çünkü seni sahip olduklarıyla bir araya getirmeyi, her ne kadar senin bir alakan olmasa da seni oğlu olarak tutmayı umuyor. Yani bir işaret bırakmadan sana bu şekilde zarar veriyor.”</p>

  <p>“Beni zaten işaretledi, yoksa ikimiz de diğer insanlarla birlikte olmazdık. Ben de senin kadar onun amacını biliyorum Branna. Ama bu hazmetmemi kolaylaştırmıyor.” “Neyin ona engel olacağını bulmaya çalışabiliriz.”</p>

  <p>Fin başını iki yana salladı. “Zaten yapmamız gereken fazlasıyla işimiz var. Bununla baş edeceğim. Ve tam olarak göremediğim ya da duyamadığım ve içeriye girmenin bir yolunu bulmaya çalıştığını hissettiğim bir şey daha var.” “Bir şey mi?”</p>

  <p>“Ya da biri. Adeta bir şey kendine yer bulmak için zorluyor gibi. Bunu açıklayamıyorum. Uyandığımda duyma alanımın dışında olan bir ses var gibi hissediyorum. Bu yüzden de onu dinleyip, ne dediğini anlamaya çalışacağım.”</p>

  <p>“Sesleri dinlemek yerine iyi bir uyku çeksen sana daha iyi gelebilir. Geçen yılları değiştiremem Fin.”</p>

  <p>Fin onun gözlerine baktı. “Ben de değiştiremem.”</p>

  <p>“Şu anda birlikte olmasaydık bu senin için daha kolay olur muydu? Eğer sadece birlikte çalışmaya devam etseydik? Eğer beni sana karşı bir silah olarak kullanamasaydı-”</p>

  <p>“Sensiz olmaktan daha zor bir şey yok.”</p>

  <p>Branna ayağa kalktı, onun kucağına kıvrılmak için masanın diğer tarafına geçti. “Sana beraber olduğum kişilerin ismini mi vermeliyim? Ne beklemen gerektiğini bilmen için onların görünüşlerini de tarif edebilirim.”</p>

  <p>Uzun bir aradan sonra Fin sert bir şekilde Branna’nın saçını çekti. “Bu, acımasızca ve duygusuzca bir öneriydi.” Branna başını geriye attı. “Ama neredeyse gülümsemene neden oldu. Bu akşam uyumana yardım etmeme izin ver Fin.” Branna dudaklarını onun yanağına sürdü. “Bunun üzerinde çalışsan iyi olur. Cabhan ile birlikte gelmeye çalışan her ne ise bekleyebilir.”</p>

  <p>“Londra’da Tilda isminde kızıl bir kız vardı. Çançiçek-leri gibi gözleri ve deniz kızlarına benzeyen bir kahkahası vardı. Ve gamzeliydi.”</p>

  <p>Branna gözlerini kısarak elini Fin’in boğazına koyup sıktı. “Ödeşiyoruz yani, öyle mi?”</p>

  <p>“Tilda’nın etkileyici kıvraklığını görmediğin için ödeşmekten çok uzak olduğumuzu söyleyebilirim. Ama bu akşam ondan bahsettiğim için daha iyi uyuyabilirim.”</p>

  <p>Alnını, Branna’nın alnına yasladı. “Onun bana ya da bize zarar vermesine izin vermeyeceğim.”</p>

  <p>Iona, hızla arka kapıdan girdi ve, “Ay, pardon,” dedi. “Sadece öğle yemeği yiyorduk,” dedi Branna ona. “Görebiliyorum. İkiniz de gelip buna baksanız iyi olur.” Iona beklemeden hızla atölyeye doğru ilerledi.</p>

  <p>Branna ve Fin ona katıldıklarında, pencereden koruma alanı sınırının hemen dışındaki fare ordusunu gördüler.</p>

  <p>Branna bir elini hırlayan Kathel’in başının üzerine koydu.</p>

  <p>“İçeriyi görememekten hoşlanmıyor,” dedi sessizce.</p>

  <p>“Onları yakarak yok etmeye başladım ama önce senin de görmen gerektiğini düşündüm. Arka tarafa gelmemin nedeni buydu.”</p>

  <p>“Ben hallederim.” Fin kapıya doğru yürüdü.</p>

  <p>“Onları oldukları yerde yakma,” dedi Branna ona. “Karın üzerinde kömürden çirkin, siyah bir iz bırakacaklar ve sonra bununla uğraşmak zorunda kalacağız.”</p>

  <p>Fin ona ters bir bakış attı, başını iki yana salladı ve paltosunu giymeden dışarı çıktı.</p>

  <p>“Komşular.” Sinirle tıslayan Branna, kimsenin Fin’i görmemesi için bir büyü yaptı.</p>

  <p>Ve Branna hemen ardından, Fin’in gücünü kullandığında o korkunç tiz sesleriyle çığlıklar atan farelerin kaçıştıklarını fark etti. Fin onları zorlayarak, milim milim geri püskürtüyordu.</p>

  <p>Branna kapıya doğru ilerleyip hızla açtı, yardım etmeyi düşünmüştü ancak buna ihtiyaç olmadığını gördü.</p>

  <p>Fin bir rüzgâr çıkarmış, fareleri çirkin dalgalar halinde yuvarlayıp alt üst ediyordu. Sonra ateş geldi ve çığlıklar havayı yırttı.</p>

  <p>Fareler durduğunda Fin yangını söndürmek, külleri ıslatmak için yağmur yağdırdı. Sonra basitçe üzerlerini toprakla örttü.</p>

  <p>“Bu mükemmeldi,” dedi Iona tek nefeste. “İğrenç ama mükemmel. Onun elementlerle bu şekilde oynayabildiğini bilmiyordum - bam, bam, bam!”</p>

  <p>“Gösteriş yapıyordu,” dedi Branna. “Cabhan’a.”</p>

  <p>Fin meydan okur gibi açık alanda duruyordu.</p>

  <p>Kolunu havaya kaldırıp şahinini çağırdı. Merlin, altından bir şimşek gibi pike yaptı, sonra Fin’in eliyle verdiği talimata uyarak hızla ağaçların arasına girdi.</p>

  <p>Fin elini kaldırıp içeri doğru hızla çevirdiğinde, bir sis girdabının içinde kayboldu.</p>

  <p>“Aman Tanrım, Cabhan.”</p>

  <p>“Bu Cabhan’ın sisi değildi,” dedi Branna kendini zorlayarak sakin bir şekilde. “Fin’in sisiydi. Onun ardından gitti.”</p>

  <p>“Ne yapmalıyız? Fin’e ulaşmak için diğerlerini çağır-malıyız.”</p>

  <p>“Nerede olduğunu bilmediğimiz için Fin’e ulaşamayız. Bize izin vermesi gerekiyor ve o da bunu yapmıyor. Bunu kendi başına yapmak istiyor.”</p>

  <p>Fin sisler tarafından gölgelenmiş bir halde uçarken, gözleri şahininin gözleriydi. Ve şahinin kanalıyla, kurdun ağaçların arasından rüzgâr gibi ilerlemesini izledi. Ardında bir iz, bir gölge bile bırakmamıştı.</p>

  <p>Nehre yaklaşırken kurt kendini toparladı, yukarı sıçradı, yükseldi ve sapandan fırlayan bir taş gibi suyun soğuk, karanlık yüzeyinin üzerinden atladı. Ve o bunu yaparken, Fin’in kolundaki işaret şiddetli bir şekilde yandı.</p>

  <p>Cabhan suyu geçtiği için bir bedel ödüyor, diye düşündü Fin.</p>

  <p>Havada bir şeyin, korkunç bir şeyin değiştiğini hissedene kadar, kendi yarattığı sisin içinde gizlenmiş bir halde kurdu takip etti. Merlin’i çağırdı ve kurt gözden kaybolmadan sadece birkaç saniye önce kendi hızını azaltabildi.</p>

  <p>★★★</p>

  <p>Fin, işleri kendi başına halletmek istiyor olabilirdi ama</p>

  <p>Iona yine de diğerlerini çağırmıştı. Branna, uysal ve sessiz bir şekilde bir demlik çay demliyordu.</p>

  <p>“Çok sakinsin.” Iona odayı adımlıyor, bir şeyler olmasını bekliyordu.</p>

  <p>“O kadar sinirliyim ki kanımın kaynadığını hissedebiliyorum. Eğer sakin kalarak bu sinirime bir set çekemezsem, burayı yakıp kül edebilirim.”</p>

  <p>Iona arkasından yaklaşarak Branna’ya sarıldı. “Onun iyi olduğunu biliyorsun. Kendi başının çaresine bakabileceğini biliyorsun.”</p>

  <p>“Bunu çok iyi biliyorum ve bu hiçbir şeyi değiştirmiyor.” Branna, Iona’nın eline hafifçe vurdu ve öfkeli kalbi kaburgalarını yumruklar gibi atarken, kurabiyeler için bir tabak almaya gitti. “Sana eve neden erken geldiğini sorma fırsatım olmadı.”</p>

  <p>“Görev değişimini bugün uygulamaya başlayabileceğimize karar verdik. Saat dörtte büyük ahırda dersim var ama Böyle o zamana kadar bana izin verdi.” Iona aceleyle kapıya gitti. “İşte geldiler. Ve ah! Fin de geldi. O iyi.” Branna hiçbir şey söylemeyince, Iona kapıyı açtı. “İçeri gir,” dedi Fin’e sertçe. “Üzerinde ceketin bile yok.” “Yeterince ısınmıştım.”</p>

  <p>“Canına okursam daha da ısınabilirsin,” diye onu uyardı Böyle. “Cabhan’ın ardından lanet bir sis tünelinin içinde, tek başına gitmek de neyin nesi?”</p>

  <p>“Üzerinde çalıştığım küçük bir şeydi ve bu sınamak için elime geçen bir fırsat olmuş oldu.” Fin saçlarım geriye atıp omuzlarını gevşetti. “Benimle tartışmanız hiçbir şeyi değiştirmeyecek ama bir faydası dokunacaksa buna açığım.” “Branna canına okuma işini hallederken, senin kıpırdamamanı sağlayacak olan benim.” Connor hızla ceketini çıkardı. “Onun peşinden tek başına gitmeye hakkın yok.”</p>

  <p>“Eğer böyle bir hak söz konusuysa, bu hakka sahip olan benim.”</p>

  <p>“Biz bir çemberin üyeleriyiz,” diye başladı Iona.</p>

  <p>“Öyleyiz.” Konuşan Iona olduğu için Fin ses tonunun sakin çıkmasını sağlamaya çalıştı. “Ve her birimiz bu çemberde bireysel olarak belirli yerlere sahibiz.”</p>

  <p>“Sahip olduğumuz bu noktalar birbirleriyle bağlantılı. Senin başına gelen bir şey hepimizi etkiliyor.” Meara, hâlâ çay ve kurabiyelerle meşgul olan Branna’ya baktı. “Hepimizi.”</p>

  <p>“Benim orada olduğumu bilmiyordu, onu takip ettiğimi, nereye gittiğini izlediğimi göremezdi. Kendimi gizlemiştim. Üzerinde çalışmak ve denemek istediğim şey buydu.”</p>

  <p>“Ne yaptığın hakkında hiçbirimize haber vermeden mi?” diye çıkıştı Connor.</p>

  <p>“Şey, deneyene kadar işe yarayıp yaramayacağını bilemezdim, öyle değil mi?”</p>

  <p>Fin, yürüyerek Branna’nın yanına gitti. “Sisi oluşturmak için, benim içimdeki varlığının bir kısmını kullandım. Bunu mükemmel hale getirmem haftalarımı -aslında aylarımı- aldı, çünkü buna sadece kısa zaman ayırabiliyordum. Bugün denemek için bir şansım olduğunu gördüm. Ki dürüst olursanız, bu yaptığım ne olacağını görmek için ata binip ormana gitmekten farklı bir şey değil.”</p>

  <p>“Ben o gün yalnız değildim.”</p>

  <p>“Ben de değildim,” dedi Fin sakince. “Yanımda Merlin vardı ve Cabhan’ı takip etmek için onun gözlerini kullandım. Bizimle alay etti, sen de buna biraz karşılık verdin çünkü hiçbir şey yapmıyormuş gibi görünürsek, bizim çok daha fazlasını yaptığımızı anlayacağını biliyordun. Ve bunu hepimiz bilmeliyiz. Yoksa fareleri uzaklaştırmak için neden böyle bir gösteri yapayım ki?”</p>

  <p>Hissettiği rahatsızlık etrafına yayılan Fin döndü ve ellerini kaldırdı. “Bana bu kadar az mı güveniyorsunuz?”</p>

  <p>“Bu güvensizlik değil,” dedi Iona. “Bizi korkuttun. İlk başta Cabhan’ın seni pusuya düşürdüğünü düşündüm ama Branna sisi senin oluşturduğunu söyledi, yine de seni göremiyorduk ve nerede olduğunu bilmiyorduk. Bu bizi korkuttu.”</p>

  <p>“Bunun için <span style="font-style:italic;">deitfiür</span> bheag, üzgünüm. Sizin, herhangi birinizin benim için bir dakika bile korkmanıza neden olduğum için üzgünüm ama özellikle de beni savunduğun için senin adına üzgünüm.”</p>

  <p>Iona içini çekti. “Beladan uzak durma yolun bu mu?” “Tek gerçek bu.” Fin onun yanına gidip, alnından öptü. “O anı beklediğimi, bir şansım olduğunu anladığımı ve şansımı denediğimi itiraf ediyorum. Ve artık iyi biliyoruz ki, bu şansı kullanarak dengeyi değiştirebiliriz.”</p>

  <p>“Fin haklı,” dedi Branna, başka biri konuşma fırsatı bulamadan. “Sizin gibi öfkemi dindirmem biraz zaman alabilir ama eğer gerçekçi düşünürsek -ve başka türlü düşünme lüksümüz yok- Fin haklı. O elinde olanı ve kendini kullandı. Cabhan için neden bu kadar şatafatlı bir gösteri yaptığını merak etmiştim. Bu biraz utanç vericiydi.”</p>

  <p>Fin tek kaşını kaldırınca, Branna Connor’a işaret etti. “Bu çay tepsisini ateşin yanına götür olur mu? Çalışma tezgâhının üzerindeki kavanozlar mühürlü ama yakınlarında yiyecek bulunmasını istemiyorum.”</p>

  <p>“Elementleri birbiri ardına hızla kullandı - bam, bam, bam!” diye açıkladı Iona. “Hava, ateş, toprak, su. Oldukça havalıydı.”</p>

  <p>“Dikkate değer bir katliam,” dedi Branna iğneleyici bir ses tonuyla, “ama artık amacını anlayabiliyorum.”</p>

  <p>“Olan oldu bir kere.” Böyle omuz silkerek bir fincan çay aldı. “Eskiden bilmediğimiz neyi bildiğimizi öğrenmek istiyorum ve lanet bir savaşın içinde olmasak da bunun için sadece birkaç dakikam var, çünkü hâlâ yapmam gereken işlerim var.”</p>

  <p>“Cabhan’ın kurt olarak koşup, karın üzerinde hiçbir iz bırakmadı. Hızlıydı, çok hızlıydı ama uçmuyordu, koşuyordu. Sanırım enerjisini koruyor.” Fin bir kurabiye aldı, sonra yürüyerek konuşmaya devam etti. “Sadece nehri geçmek için uçtu ve nehri geçerken üzerimdeki işaret yanmaya başladı. Suyu geçmek için ödemesi gereken bir bedel var, aynı eskiden olduğu gibi şimdi de bizim tarafımıza geçmek için bir bedel ödemesi gerektiğini hissediyorum. Yeniden ormana girip nehre doğru döndü. Uzun bir mesafe boyunca koştuğu için yorulmuştu, sonra değişimi hissettim. O kadar yavaş bir şekilde geldiğini hissettim ki Mcrlin’i yanıma çağırdım. Kurt gözden kayboldu. Bir başka zaman boyutuna geçti. Bence kendi zamanına ve sığınağına.”</p>

  <p>“Oraya giden yolu bulabilir misin? Eminim orayı yeniden bulabilirsin,” diye devam etti Connor, “yoksa bu konuda bu kadar kendini beğenmiş davranıyor olmazdın.” “Kurdun şekil değiştirdiği yeri bulabilirim ve bence Cabhaıı’ın sığınağının da oradan çok uzakta olmadığını göreceğiz.”</p>

  <p>“Ne kadar kısa süre içinde oraya gidebiliriz?” diye sordu Meara. “Mesela bu akşam?”</p>

  <p>“Benim işim yok,” dedi Connor.</p>

  <p>“Bu akşam olmaz.” Branna başını iki yana salladı. “Her ihtimale karşı yapmamız gereken hazırlıklar var. Kullanabileceğimiz şeyler. Eğer herhangi bir şey bulursak, bizim zamanımızda olur ama...”</p>

  <p>“Sen o yeri bulduktan sonra geri dönmek, onun zamanına dönmek istiyorsun.” Böyle bu fikir üzerine kaşlarını çattı. “Ve onu buraya mı getireceksin?”</p>

  <p>“Hayır, öyle değil. Henüz ihtiyacımız olan her şey elimizde yok ve ayrıca zamanı da biz seçmeliyiz. Ama onun mağarasında bir şey bırakabiliriz - onun görmesini engelleyebileceğimiz ama onu oradayken görmek için kullanabileceğimiz bir şey. Onu duymak için. O zaman ismini öğrenebiliriz. Ve harekete geçmeden önce planlarını öğrenebiliriz.”</p>

  <p>“Hepimiz değil,” diye karşılık verdi Fin. “Hepimizin birden zamanda geriye gitmesi fazla riskli olabilir. Eğer orada kapana kısılırsak, sonumuz gelir. Sadece bir kişi gitmeli.”</p>

  <p>“O kişinin de sen olması gerektiğini düşünüyorsun.” Fin başıyla Branna’yı onayladı. “Tabii ki. Sis perdesinin ardında hiçbir iz bırakmadan zamanda geri gidebilir, görmek için en iyi yol olan kristali bırakabilir ve geri dönebilirim.”</p>

  <p>“Peki, ya Cabhan içeride olursa?” Iona, Fin’in omzunu hafifçe yumrukladı. “O zaman senin işin biter.”</p>

  <p>“İşte bu yüzden birkaçımızın, en azından ikimizin,” diye hesapladı Connor, “oraya gidip onu meşgul etmesi</p>

  <p>gerekiyor.” Meara’ya dönerek sırıttı. “Buna gönüllü olur musun?”</p>

  <p>“Bunun için sabırsızlanıyorum.”</p>

  <p>“O zaman...” Bir tane yemek, bir tane de cebine atmak için iki kurabiye alan Böyle durumu değerlendirdi. “Dördümüz bugün Fin’in takip ettiği yere gidiyoruz ve orada avlanıyoruz. Connor ve Meara, onların peşinden gelmesi için Cabhan’ın dikkatini üzerlerine çekiyorlar ve böylece o sığmağından çıkmış oluyor. Eğer bulursak, Fin kristali alıyor ve zamanda lanet olası on üçüncü yüzyıla gidip, o şeyi mezara gömüp geri geliyor ve hep birlikte bir şeyler içmek için bara gidiyoruz.”</p>

  <p>“Ana hatlarıyla böyle.” Branna hafifçe onun koluna vurdu. “Bu işin küçük, çok önemli olmayan detaylarını halledeceğiz. Bunu halletmeden de gitmeyeceğiz. Hiçbirimiz oraya yaklaşmayacak.” Branna doğruca Fin’e baktı. “Anlaştık mı?”</p>

  <p>“Anlaştık,” dedi Fin, “ve detaylar hakkında da bazı fikirlerim var.”</p>

  <p>“Tıpkı benim de olduğu gibi.” Hâlâ biraz öfkeli olmasına rağmen tatmin olmuş hisseden Branna, kendisine bir kurabiye aldı.</p>

  <p>Branna yaptığı işten tam olarak tatmin olana kadar neredeyse bir hafta geçti ve o günlerde değerli saatlerini zehri mükemmel hale getirmek için harcadı. Yine de bunu iyi harcanmış bir zaman olarak görüyordu.</p>

  <p>Zaman kısıtlıydı ve çember birkaç aşamaya ayrılacaktı -bu nedenle her adımın dikkatli planlanması gerekiyordu.</p>

  <p>Akşamın erken saatlerini seçtiler, böylece rutinleri devam etmesine rağmen, hâlâ gün batımından önce bir saatleri olacaktı.</p>

  <p>Branna atölyesinde seçtiği ve tılsım yaptığı kristali dikkatle bir kesenin içine koydu.</p>

  <p>“Onu yukarıya, sunağa bakacak ve aşağıdakini yansıtacak şekilde yerleştirmelisin,” dedi Fin’e. “Ve hızla gidip geri gelmelisin.”</p>

  <p>“Bunu daha önce de söyledin.”</p>

  <p>“Tekrar edilmesi gerekiyor. Başka neler bulabileceğini, neler öğrenebileceğini görmek için daha fazla kalmak sana cazip gelecek - senin yerinde olsam bana da geleceği gibi.</p>

  <p>Orada, onun mekânında ve zamanında ne kadar uzun süre kalırsan, ardında bir iz bırakma ya da onun senin varlığını hissetme ihtimali o kadar yüksek olur.”</p>

  <p>Branna keseyi, deri bir çantanın içine koydu ve sonra küçük bir şişeyi havaya kaldırdı. “Eğer sorun çıkarsa, senin işin bitmeden o geri gelirse, bu bi kaç saniye için onu etkisiz hale getirecek ki bu da bizim zamanımıza, bana, Iona ve Boyle’a dönmen için yeterli olacak. Bu başka bir şansın kalmadığı bir durumda kullanılmalı.”</p>

  <p>Branna şişeyi keseye koyup çantanın içine attı. Fin’in yapmak zorunda olduğu şeyi yapmamasını dileyerek çantaya baktı. “O an için her şeyi riske atma.”</p>

  <p>“Her şeye sen de dahil olduğun için, bunu yapmayacağımdan emin olabilirsin.”</p>

  <p>“Ona ait hiçbir şeye dokunma. O-”</p>

  <p>“Branna.” Fin elleriyle Branna’nın yüzünü kavradı. “Bunların hepsinin üstünden geçtik.”</p>

  <p>“Elbette. Haklısın. Ve zamanı geldi.” Branna çantayı ona uzatıp ceketini almaya gitti. “Iona ve Böyle her an gelebilir.”</p>

  <p>“Bugün bittiğinde, onun sıklıkla bize söylediği gibi, onu görebileceğimiz bir penceremiz olacak. Ve onun sonunu getirecek zehri hazırlamak için istediğimiz kadar zamanımız da.”</p>

  <p>“Rahat değilim, bu doğru.” Branna bunu söylemesinin bir faydası olup olmadığını bilmiyordu ama rol yapmasının aptalca, hatta belki de tehlikeli olduğunun farkındaydı. “Bu işin sonuna yaklaştıkça sonlandıracağımıza inanıyorum ve içimde bir gerilim hissediyorum. Bu kendine güvenmekten ve şüpheden fazla bir şey. Kendi duygularımı</p>

  <p>anlayamıyorum ve bu benim kendimi rahatsız hissetmeme neden oluyor.”</p>

  <p>“Bu konuda rahat ol. Şu anda olmasa bile, sadece bu konuda.”</p>

  <p>Branna’nın kalbinde şüpheye yer yoktu ve Iona ile Böyle dışarıda arabalarını park ettikleri için zamanı da yoktu, bu nedenle rahat olmayı deneyebilirdi. Küçük bir kılıç aldı ve kınını kemerine bağladı. “Hazırlıklı olsak iyi olur.” Iona ve Böyle içeri girerken söylediği tek şey bu oldu.</p>

  <p>“Connor ve Meara da yoldalar.”</p>

  <p>“O zaman biz de yola çıksak iyi olur.” Branna uzanıp önce Fin’in, sonra da Boyle’un elini tuttu. Iona, Boyle’un diğer elini tuttuğunda uçmaya başladılar.</p>

  <p>Soğuğun, nemin, rüzgârın arasından, ağaçların, nehrin ve Ashfbrd Şatosu arkasında parlarken, gölün üzerinden geçtiler.</p>

  <p>Ağaçlardan oluşan, Branna’nın tanımadığı bir alana yumuşak bir şekilde indiler.</p>

  <p>“Burada mı?”</p>

  <p>“Onu kaybettiğim yer burası. Midor ve mağarasının üzerinden yüzlerce yıl geçti,” diye belirtti Fin. “Birkaç ev, birkaç yol ötede olabilir, ama Sorcha’nın kulübesinde olduğu gibi, Cabhan’ın yaptığı yerin de bir şekilde var olmaya devam edeceğini düşünüyorum.”</p>

  <p>“Burası çok sessiz.” Böyle dikkatli gözlerle araziyi inceledi. “Zorlama bir sessizlik gibi.”</p>

  <p>Aynı şeyi hisseden Fin, başıyla onayladı. “Biz batıl inançları kuvvetli bir soydan geliyoruz, İrlandalIyız ve periler ülkesini rahatsız etmeden etrafına bir şeyler inşa edip, taşların olduğu yerde kalmasına izin verecek kadar akıllıyız.”</p>

  <p>Fin, Boyle’a baktı. “Birlikte kalmaya karar verdik ama ayrılırsak daha geniş bir alana yayılabileceğimiz de bir gerçek.”</p>

  <p>“Birlikte olacağız,” dedi Branna kararlı bir şekilde, çünkü onun bunu önermesini bekliyordu. “Ve karanlık hâlâ gümbürdüyorsa...” Branna, ucu cam kadar parlak bir asa çıkardı. “O zaman ışık onu bulacaktır.”</p>

  <p>“Bunun plan dahilinde olduğunu hatırlamıyorum.” “Hazırlıklı olsak iyi olur,” diye tekrarladı Branna. Ucundan ışık saçana kadar asasını gökyüzüne doğru tuttu ve Merlin’in üzerlerinde daireler çizerek uçmasını izledi.</p>

  <p>“Benim asam ve senin şahininle, onun sığınağını bulmalıyız. Kuzeye doğru çekiyor.”</p>

  <p>“O zaman kuzeye gidiyoruz.” Böyle yeniden Iona’nın elini tuttu ve dördü birden kuzeye doğru yola çıktılar.</p>

  <p>★★★</p>

  <p>Nehrin karşı kıyısında Connor ve Meara, ağaçların arasında yürüyordu. Connor ağaçların arasında çılgınca uçan Roibeard ve çemberin geri kalanının, başka bir ormana doğru ilerlemesini izleyen Merlin ile bağlantı içindeydi.</p>

  <p>“En sonunda seninle birlikte avlanma yürüyüşüne çıkabilmek güzel oldu. Buna vakit ayırmamızın üzerinden o kadar uzun zaman geçti ki.”</p>

  <p>“Daha fazla pratik yapmalıyım,” diye cevap verdi Meara, boğazı kupkuru olmasına rağmen. “Böylece bu paketi misafirlerimize sunmadan önce, tam olarak hazır olurum.” “Ata binerek de gelebilirdik.”</p>

  <p>“Böyle iyi.” Meara, eldivenli elini Roibeard için kaldırdı ve onun koluna konmasından zevk aldı.</p>

  <p>“Kendine ait bir şahinin olmasını ister misin?” diye sordu Connor.</p>

  <p>Meara içten bir şaşkınlıkla ona baktı. “Bunu hiç düşünmedim.”</p>

  <p>“Kendine ait bir şahinin olmalı. Seninle konuşan birini bulmalısın ve bu bir dişi olmalı. Böylece senin şahininle benimki eşleşebilir.”</p>

  <p>Bu fikir Meara’nın gülümsemesine neden oldu. “Hiç kendime ait bir şahine bakmadım.”</p>

  <p>“Sana yardım ederim ama bunu kendin de gayet iyi yapabilirsin. Fin seyahate çıktığında, Merlin’e fazlasıyla yardım ettin. Evimizi inşa ederken, onlara da bir yer yapabiliriz. Tabii eğer hâlâ bir ev inşa etmeyi düşünüyorsan.” “Düğün ile ilgili konuları bile zar zor halledecek zaman bulduğum için, o konuyu da pek düşünemedim.” Meara, Roibeard’ın yeniden uçmasına izin verdi. “Bir de Cabhan sorunumuz var.”</p>

  <p>“Bugün onun hakkında düşünmeyeceğiz,” dedi Connor, ikisi de başka bir şey hakkında pek düşünmüyor olsalar da. “Bugün Roibeard’ın dansını izleyeceğiz. Bize bir şarkı söyle Meara, Roibeard’ın kanatlarını açacak ışıl ışıl bir şey olsun.”</p>

  <p>“Işıl ışıl bir şey, öyle mi?” Meara, onun elini tuttu ve yürümeye başladıklarında oyuncu bir şekilde sallamaya başladı. Bağlantının fiziksel tarafını kurmak istiyordu, çünkü ikisi de müziğin Cabhan’ı getireceğini biliyordu. Bunu planlamışlardı.</p>

  <p>Meara, <span style="font-style:italic;">‘The Wild Rover</span>’ şarkısını seçmişti, çünkü şarkı fazlasıyla ışıl ışıldı ve Cabhan’ı çekecek kadar çok dizesi vardı.</p>

  <p>Nakarat kısmında Connor da kendisine eşlik ettiğinde kahkaha attı, başka bir gün olsa, eriyen karların yerleri yumuşattığı ağaçlığın içinde Connor ve şahinle şarkıyı söyleyerek yürümekten büyük zevk alabilirdi.</p>

  <p>Connor elini sıktığında, kurdukları oyunun işe yaradığını anladı. Ve artık karmaşık planlarında onlara düşen bölümü oynamanın zamanı gelmişti.</p>

  <p>İlk sis tutamlarının yerde sürünerek ilerlediğini gördüğünde ya da Roibeard, savunmaya geçmiş altın kanatlı bir savaşçı gibi yakınlardaki bir dala inip tünediğinde, Mea-ra’nın sesi titremedi bile.</p>

  <p>“Tek bir düşüncemle sesini kesebilirim.”</p>

  <p>Cabhan, Meara kılıcını çekmek için şarkı söylemeyi bıraktığında, sislerin arasından yükselip tatlı bir şekilde gülümsedi. “Ve bunu yaparım da. Ymında senin için savaşacak kız kardeşin olmadan ormandan geçerek kadınını riske atıyorsun cadı.”</p>

  <p>“Eğer gerek olursa, kadınımı koruyacak kadarına sahibim. Ama bence onun kendini yeterince iyi koruduğunu biliyorsun. Yine de...” Connor, Meara’nın kılıcının üzerinde parmağını gezdirerek alev almasını sağladı. “Kadınım için küçük bir şey yapabilirim.”</p>

  <p>“Ne tür bir erkek, kadınının önünde durmasına izin verir ki?”</p>

  <p>“Önünde değil, yanında,” diye düzeltti Connor ve kendi kılıcını çekerek, onun da alev almasını sağladı.</p>

  <p>“Ve onu savunmasız bırakıyorsun,” dedi Cabhan ve Meara’ya doğru siyah bir şimşek savurdu.</p>

  <p>Connor, rüzgarın yönünü sertçe değiştirerek, şimşeği yere savurdu. “Asla savunmasız kalmayacak.”</p>

  <p>Suyun karşısında, Branna’nın asasının titreşimi hızlandı. “Artık yaklaştık.”</p>

  <p>“Orada.” Fin parmağıyla siyah dikenlerle kaplı, vahşice birbirine girmiş çalıların, kan damlalarıyla lekelenmiş gibi duran böğürtlenlerle dolu, kıvrık sarmaşıkların olduğu yeri işaret etti. “Midor’un mağarası içeride. Cabhan nehri geçtiği zaman hissettiğim o yanıcı çekimi de hissedebiliyorum. Yolumuz açık değil,” dedi Iona. “Ölümcül görünüyor.” Denemek için kılıcının kabzasıyla dikenlerden birine vurdu ve çeliğin çeliğe dokunduğunda çıkan metalik sesi dinledi. “Sesi de ölümcül.”</p>

  <p>“Onların arasından geçmeyeceğim, zamanın içinden gideceğim. Ama bu iş bittiğinde ve hepimiz buraya geri geldiğimizde, bu dikenli sarmaşıkları yakıp, tuz dökmeli ve bu yeri kötülüklerden arındırmalıyız.”</p>

  <p>“Henüz değil.” Branna, Fin’in kolunu tuttu. “Connor henüz bana Cabhan’m yemi yuttuğunu söylemedi.”</p>

  <p>‘Yuttu. Neredeyse orada ve ben ne kadar erken içeri girip çıkarsam, Connor ve Meara ona karşı o kadar kısa süre savaşmak zorunda kalırlar. Şu an olmak zorunda Branna ve hızlı olmalıyız.”</p>

  <p>Bu Branna’nm korkuyla dolmasına neden oldu, ama çemberlerini oluşturdular ve Branna, Fin’in elini bırakarak onun söylediğini kabul etti.</p>

  <p>“Bu mekânda,” diye ilahiyi söylemeye başladı diğerleriyle birlikte, “ölüm ve karanlığın mekânında, işareti taşıyan kişiyi mekân ve zaman içinde seyahate gönderiyoruz. Işığın güçleri onun geçmesine ve dileklerimizin birbirine dolanmasına izin verin. Onu gönderin ve üçlünün ışığıyla geri getirin.”</p>

  <p>“Bana geri dön,” diye ekledi Branna, büyünün bir parçası olmamasına rağmen.</p>

  <p>“Nasıl istersen,” dedi Fin, onun gözlerine bakarak, “o zaman dileriz öyle olsun.”</p>

  <p>Fin’in sisi girdap gibi dönmeye başladı ve sonra yok oldu.</p>

  <p>“Uzun sürmeyecek.” Iona, rahatlatmak için kolunu Branna’nın omzuna doladı.</p>

  <p>“Çok karanlık. Çok soğuk. Ve o tek başına.”</p>

  <p>“O yalnız değil.” Böyle onun elini sıkıca tuttu. “Biz tam buradayız. Biz onun yanındayız.”</p>

  <p>★★★</p>

  <p>Ancak Fin soğuk ve karanlığın içinde yalnızdı. Oradaki güç o kadar yoğun, nemli ve soğuktu ki, bunun dışında hiçbir şey hissedemiyordu. Cabhan’ın annesini zincirlediği ve öldürdüğü mekânda yer, siyah kan izleriyle lekelenmişti.</p>

  <p>Fin, Cabhan’ın karanlık büyülerini yapmak için sakladığı, kendisini doğuran kadının parçalarıyla dolu dehşet uyandıran kavanozları gözleriyle taradı.</p>

  <p>Fin’in bildiği dünya, kendi dünyası, sadece birkaç yüzyıl uzakta değil, adeta hiç var olmamış gibiydi. İblisi serbest bırakmak, ona şekil ve hareket özgürlüğü vermek mağarayı, tüm lanetlenenlerin buzla yandığı bir cehenneme çevirmişti.</p>

  <p>Fin, kükürt ve kan kokusunu alabiliyordu - hem eskiden kalan hem de yeni dökülen kanın kokusunu.</p>

  <p>İçinde aniden uyanan sunağa gitme ve sarı kemiklerden oluşan haçın altındaki kupayı alıp, içindekini içme isteğine direnmek, iradesinin tamamını alıp götürmüştü.</p>

  <p>İç.</p>

  <p>Kokuşmuş damlalar duvarlardan aşağı kayıp yere düşerken, nefesi buz gibi havanın içinde dalgalanan bir denize benzeyen bulutlar oluşturuyor ve teni terle kaplanıyordu.</p>

  <p>Düşen damlaların ritmindeki bir şey kanını kaynatıyordu.</p>

  <p>Kendisini çantaya ulaşmak, keseyi açmak ve kristali çıkarmaya zorlarken, elleri titriyordu.</p>

  <p>Bir an için Branna oradaydı - o kadar sıcak, güçlü ve ışıkla doluydu ki, Fin yeniden kalp atışlarının hızını düşürüp ellerinin titremesini azaltabildi. Sisin içinde, mağaranın ıslak duvarına doğru yükseldi. Taşın üzerine kazınmış sembolleri gördü, anlamlarını anlayamasa da onları Og-ham’dan tanıyordu.</p>

  <p>Kristali, düz bir çıkıntının üzerindeki yarığa koydu ve Branna’nın tılsımının onu bu karanlığın içinde saklayacak kadar güçlü olup olmadığını merak etti.</p>

  <p>Seslerin ilahiler söylediği, kurbanların çığlıklar atarak, asla gösterilmeyecek olan merhamet için yalvardığı çok koyu ve büyüleyici bir karanlıktı.</p>

  <p>Daha değersiz olanlara neden merhamet gösterilmeliydi ki? Onların işkencede attıkları çığlıklar ve haykırışları gerçek birer müzik, dansa ve beslenmeye birer çağrıydı.</p>

  <p>Karanlık beslenmek zorundaydı. Sahiplenilmek. Tapınılmak.</p>

  <p>Karanlık ödüllendirilmeliydi. Sonsuza dek.</p>

  <p>Fin, sunağa doğru dönüp bir adım attı. Sonra bir adım daha.</p>

  <p><span style="font-weight:bold;font-style:italic;">krkk</span></p>

  <p>“Fazla uzun sürdü.” Branna kemiklerine kadar işleyen</p>

  <p>ve korkudan kaynaklanan soğukla mücadele etmek için kollarını ovuşturdu. “Akşam oldu. Neredeyse yarım saatten fazla süredir orada ve bu uzun bir süre.”</p>

  <p>“Connor?” diye sordu Iona. “O-”</p>

  <p>“Biliyorum, biliyorum. Connor ve Meara, Cabhan’ı daha fazla tutamazlar. Connor’a gidin, Böyle ile birlikte Connor ve Meara’nın yanına gidip onlara yardım edin. Ben Fin’i bulmaya gideceğim. Yolunda olmayan bir şeyler var, bir şey oldu. Diğer tarafa geçtiğinden beri onu hissedemiyorum.”</p>

  <p>“O tarafa geçmeyeceksin Branna, bunu yapmayacaksın.” Böyle onun omuzlarını tutup, hafifçe sarstı. “Fin’e geri döneceği konusunda güvenmek zorundayız ve seni de riske atamayız. Sen olmadan her şey biter ve bu Cabhan’ın sonu olmaz.”</p>

  <p>“Buna karşı ne kadar mücadele ederse etsin, kam ona ihanet edebilir. Bunu denemek zorundayım. Tanrım, Cabhan, geri dönüyor. Fin-”</p>

  <p>“Onu geri getirebilir miyiz ikimiz?” Iona, sıkıca Branna’nın elini tuttu. “Denemek zorundayız.”</p>

  <p>“Hep birlikte olursak, yapabiliriz... Ah, şükürler olsun.” Etrafındaki sis incelip soluk görünen Fin, ayaklarının dibinde dizlerinin üzerine çöktüğünde, Branna ona doğru atıldı.</p>

  <p>“O geliyor,” diyebildi Fin. ‘Yaptım ama o geliyor. Gitmek zorundayız, hem de hızlı bir şekilde. Biraz yardım etseniz iyi olur.”</p>

  <p>“Seni tuttuk.” Branna kollarını ona doladı, Iona ve Boyle’a bakarak başıyla onayladı. “Seni tuttuk,” diye tekrarladı ve uçarken onu sıkıca tuttu.</p>

  <p>Fin’in teni buz gibiydi ve Branna onu ağaçların tepesinden, gölün ve ışıklarla parlayan şatonun üzerinden uçururken ısınmasını sağlayamıyordu.</p>

  <p>Branna, onu doğruca kulübeye götürdü ve önüne oturmadan önce harlı bir ateş yaktı. “Bana bak Fin, gözlerini görmem gerek.”</p>

  <p>Fin’in gözleri buz gibi olmuş yüzünde parlıyordu ama Fin’in, sadece onun gözleriydi.</p>

  <p>“Buraya oradan bir şey getirmedim,” dedi Branna’ya. “Orada da kendimden bir şey bırakmadım. Sadece kristali.”</p>

  <p>“Viski.” Branna henüz söylemişti ki Böyle Fin’in yanına oturup eline viski kadehini tutuşturdu.</p>

  <p>“Tek bir mola bile vermeden, Kuzey Kutbu’nda kilometrelerce yürümüş gibi hissediyorum.” Fin, viskiyi tek yudumda içti, Meara ve Connor içeri girerken başını arkaya yasladı.</p>

  <p>“Yaralı mı?” diye sordu Connor.</p>

  <p>“Hayır, sadece neredeyse donmuş ve yorgunluktan tükenmiş. Ya sen?”</p>

  <p>“Birkaç hafif yanığım var ve onların çaresine bakaca-gım.</p>

  <p>“Benimkileri halletti bile.” Meara doğruca Fin’in yanına gitti. “Anne kaz gibi üzerime titriyor. Senin için ne yapabiliriz Fin?”</p>

  <p>“Ben iyiyim.”</p>

  <p>“Öyle görünmüyorsun ama. İksirlerinden birini getirmeli miyim Branna?”</p>

  <p>“İksire ihtiyacım yok. Viski yeterli. Ve sen de kaz gibi benim üzerime titriyorsun anne.”</p>

  <p>Meara kendisini sandalyeye bıraktı. “Bir hayaletin tropik bölgelerde on gün geçirmiş gibi görünmesine neden olacak kadar solgunsun.”</p>

  <p>Yavaşça ısınan Fin acıyla ona gülümsedi. “Sen de yeni açmış bir gül gibi görünmüyorsun.”</p>

  <p>“Ona saldırıp durdu,” dedi Connor -iri yarı bir kız olan-Meara’yı kaldırıp yerine oturdu ve onu da kucağına alarak Meara’yı şaşırttı. “Bana saldırır gibi yaptı ama sadece bir gösteriydi. Meara’mıza zarar vermek istiyordu, o yüzden küçük bir çatlak arayarak, onun savunma kalkanına saldırmaya devam etti. Başta size zaman kazandırmaya çalıştık ama düşündüğümüzden uzun sürdü ve olay yüzleşme ya da geri çekilme arasında bir tercihte bulunmasına geldi.” “Connor bir hortum yarattı.” Meara bir parmağını havada döndürdü. “Küçük bir hortum olduğunu söyleyebilirim ama etkileyiciydi. Sonra onu ateşe çevirdi. Ve bu da Cabhan’ı yoluna gönderdi.”</p>

  <p>“Onu daha fazla oyalayamazdık,” diye bitirdi Connor. ‘Yeterince uzundu zaten. Hepimiz biraz viski içelim,” diye karar verdi Branna. “Bana yanan yerlerini göster Connor, iyileştireceğim.”</p>

  <p>“Ben yaparım.” Iona iterek Branna’yı yeniden oturttu. “Sen Fin ile kal.”</p>

  <p>“Ben iyiyim,” diye ısrar etti Fin. “Soğuktu, en kötü kısmı oydu. O kadar keskin, o kadar acı bir soğuktu ki içimdeki hayatı çekip alıyor gibiydi. Zayıflatıyordu. Gördüğümüzden fazlasıydı,” dedi Branna’ya. “Gördüğümüzden ve hissettiğimizden fazlasıydı.”</p>

  <p>Branna yere oturdu, Boyle’un ikram ettiği bardaklardan birini aldı. “Anlat bize.” &nbsp;&nbsp;&nbsp;:</p>

  <p>“Daha karanlıktı, rüyamızda gördüğümüzden çok daha. Daha soğuktu ve hava daha ağırdı. O kadar ağırdı ki rahat nefes alamıyordum. Ateşin üzerinde bir kazan vardı, sülfür ve kükürt kokuyordu. Ve ilahi söyleyen sesler vardı. Kelimeleri çıkaramıyordum, tam olarak anlayamadım ama Latinceydi ve bazıları da eski İrlanda dilindeydi. İlahiyle birlikte çığlıklar ve yalvarışlar da yükseliyordu. Kurban edilenlerin sesleri. Bunların hepsi, uzaklardan gelen bir yankı gibiydi. Yine de kanın kokusunu alabiliyordum.”</p>

  <p>Fin kendisine bir içki daha alıp, toparlandı. “İçimde ona karşı hissettiğim bir çekim vardı. Daha öncekinden daha güçlü bir istek ve sürüklenme. Kristali yukarıya, sunağın karşısındaki duvardaki ufak bir yarığın içine koydum.”</p>

  <p>Fin, artık kadehini elinde çeviriyor, her şeyi yeniden görüyormuş gibi, gözlerini dikmiş kehribar rengi viskiye bakıyordu.</p>

  <p>“Ve kristal yanımda olmadığında, duyduğum istek daha da şiddetlendi. Büyüdü. Çekimin daha cazip hale geldiğini söyleyebilirim. Sunağın üzerinde, içinde kan olan bir kupa vardı. Onu istedim. Onu çok istedim. Kokusundan masum kanı olduğunu anlayabiliyordum. Masum birinin kanıydı ve onu alır içersem, olmam gereken şey olabilecektim. Buna neden karşı koyuyordum ki? Onu, kendi kaderimi, kendi zaferimi istemiyor muydum? Böylece, sunağa doğru bir adım attım, hatta daha da yaklaştım. İlahi sesleri mağarayı doldururken o çığlıklar bana adeta müzik gibi geliyordu. Kupaya uzandım. Onu almak için elimi uzattım. En sonunda onu alabilecektim.”</p>

  <p>Fin durdu, viskisinin kalanını kafasına dikti. “Ve tüm o çığlıkların, ilahilerin, ağır havanın nabız gibi atışının içinden senin sesini duydum.” Fin, Branna’ya baktı. “Seni duydum. ‘Bana geri dön,’ demiştin ve içimde bir şey bunu çok fazla istiyordu. Buna tadını hissettiğim kandan bile çok ihtiyacım vardı.</p>

  <p>“Bu yüzden geriledim, hava daha da soğudu ve o kadar ağırlaştı ki ciğerlerimde ıslak bir bez varmış gibi hissediyordum. Başım dönüyor, midem bulanıyordu ve sersem gibiydim. Sanırım düştüm ama kelimeleri söylemeyi başardım ve dışarı çıkıp geri dönebildim.”</p>

  <p>Fin bardağını kenara koydu. “Olanların tamamını bilmemiz gerekiyordu. Ne kadar yaklaştığımı. Dönmekten sadece bir milim uzaktaydım ve bir kez o tarafa döndüğümde, hepinize sırt çevirmiş olacaktım.”</p>

  <p>“Ama onu almadın,” dedi Iona. “Geri geldin.”</p>

  <p>“Onu istedim. İçimdeki bir şey neredeyse çaresizce onu istiyordu.”</p>

  <p>“Ama yine de onu almadın,” diye vurguladı Connor. “Ve burada oturmuş, şöminenin yanında viski içiyorsun.” “Sizin bana olan güveninizi yok etmiş olurdum-” “Saçmalama,” diye onun sözünü kesti Branna ve hızla ayağa kalktı. “Saçmalama Finbar. Ayrıca orada oturup benim için geri döndüğünü söyleme, çünkü sadece benim için ya da herhangi birimiz için geri dönmedin. Kendin için geri döndün. Kendine, yeteneğine duyduğun saygı ve Cabhan’ın olduğu her şeyden nefret ettiğin için geri döndün. Bu yüzden saçmalama. Bu işin başında, kendime sana güvenmek için izin vermedim ve yanıldığımı defalarca kanıtladın. Sana söylüyorum, burada oturup her şeyden sonra kendine güvenini kaybetmene izin vermeyeceğim.” “Ben yahniyi ısıtacağım. Olanların ardından hepinizin bir şeyler yemeye ihtiyacı var.”</p>

  <p>Branna süzülerek dışarı çıktığında, Meara başıyla onaylayıp ayağa kalktı. “Bu, her şeyi yeterince açık bir şekilde anlatıyor. Iona, hadi mutfakta Branna’ya yardım edelim.” Onlar dışarı çıktıklarında Böyle viski aldı ve Fin’in de bardağını doldurdu. “Eğer kendine acıyacaksan, bunu biraz sarhoşken yapsan iyi olur.”</p>

  <p>“Lanet olsun, kendime acımıyorum. Size söylediğim şeyi duydunuz mu?”</p>

  <p>“Duydum, hepimiz duyduk.” Connor bacaklarını esnetti ve viskisiyle bir sandalyeye çöktü. “Hem içinde hem de dışarıda bir savaş verdiğini ve bu savaşı kazandığını da duyduk. Bu yüzden kadehimi sana kaldırıyorum. Ve sana adım kadar emin olduğum bir şey söyleyeceğim. Branna’ya ya da içimizden herhangi birine zarar vermektense kendi gırtlağını keserdin. O yüzden kardeşim, içkini iç ve aptalca davranmayı kes.”</p>

  <p>“Aptalca davranmakmış,” diye homurdandı Fin ve viskisini içti.</p>

  <p>Ve arkadaşları onun düşüncelere dalmasına izin verdiler.</p>

  <p>Fin, hepsi mutfağa gelene, kendisi hariç herkes oturana kadar bekledi.</p>

  <p>“Hepinize minnettarım,” diye başladı söze.</p>

  <p>“Çeneni kapat ve oturup bir şeyler ye,” diye önerdi Böyle.</p>

  <p>“Sen çeneni kapat. Minnettarım ve bunu söyleme hakkına sahibim.”</p>

  <p>“Seni dikkate alıyor ve sözlerini kabul ediyoruz.” Branna onun tabağına yahni koydu. “Şimdi çeneni kapat ve yemeğini ye.”</p>

  <p>Fin, tabağındaki biftekli ve patatesli yahninin tadına baktı, sıcak yemeğin hâlâ soğuk olan midesine inmesini ve sıcaklığın yayılmasını hissetti.</p>

  <p>“Yahninin içinde biftek, havuç ve patatesten başka ne var?”</p>

  <p>Branna omuz silkti. “Bugünün ardından herkesin biraz canlandırıcı bir şeylere ihtiyacı vardı.”</p>

  <p>“Güzel olmuş.” Connor kaşığıyla biraz yahni aldı. “Güzelden de fazlası, bu yüzden de çeneni kapatmanı tavsiye ediyorum.”</p>

  <p>“Peki.” Fin tabaktaki ekmeğe uzandı. “O zaman, ilginizi çekmediğine göre size devamını anlatmayayım.”</p>

  <p>“Devamı mı?” diye sordu Iona.</p>

  <p>Omuz silkme sırası Fin’e gelmişti. “Bana tavsiye edildiği gibi çenemi kapattım.”</p>

  <p>“Ben öyle bir şey söylemedim ya da sana öyle bir tavsiyede bulunmadım.” Meara, tatlı bir şekilde gülümsedi. “Ben yeterince ilgileniyorum, yani bana anlatabilirsin.” “Tamam o zaman, madem senin ilgini çekiyor Meara, mağaranın duvarlarında kazılarak yapılmış bazı şekiller vardı. Eski oymalar. Ogham metninden alınma.”</p>

  <p>“Ogham mı?” Connor kaşlarını çattı. “Bundan emin misin?”</p>

  <p>Bu, Fin’in yeniden kendisi gibi hissetmesine neden olduğu için yahniden biraz daha yedi. “Burada Meara ile konuşuyorum.”</p>

  <p>“Alı, hadi ama.” Ancak Böyle kendisine ekmek alırken, kahkaha atıyordu. “Demek Ogham, öyle mi? Ne yazıyordu?”</p>

  <p>Fin, ona uzun bir süre, buz gibi gözlerle baktı. “Pek çok yeteneğim var ama Ogham dilini okumak bunlardan biri değil. Ama bu bize mağaranın kullanıldığını, duvarların üst kısmında ve bazı yerlerde büyülü semboller bulunduğu için Cabhan’ın zamanından çok önce, karanlık nedenlerle yapıldığını gösteriyor.”</p>

  <p>“Bazı yerlerin doğasında karanlık ya da aydınlık vardır,” diye yorum yaptı Branna.</p>

  <p>“Orada hissettiğim her şey karanlıktı. Gölgeler, canlıymışlar gibi hareket ediyordu. Ve sunağın üzerinde, kupanın içindeki kanın yanında, bir tabakta duran kemikler vardı. Üç siyah mum ve kapağı örtülü bir kitap vardı. Üzerine kazınmış bir işaret bulunuyordu.” Fin omzuna dokundu. “Bu işaret.”</p>

  <p>“Demek ki işaret, Teagan’ın taşı atmasından ve Cab-han’ı yaralamasından öncesine dayanıyor. Sorcha’nın onu işaretlemesinden öncesine.” Iona başını yana eğdi. “İçindeki iblise ait bir sembol mü? Ya da onun karanlık mekânlarına? Çok özür dilerim,” diye ekledi hızla.</p>

  <p>“Bunu söylemene gerek yok.” Fin yeniden kaşığını aldı. “Kitabın yanında, yine gümüşten tutacak yeri olan, arka ayaklarının üzerinde duran bir kurt vardı.”</p>

  <p>“Çan, kitap, mum, kemikler, kan ve Cabhan’ın işareti, kurt sembolü.” Branna düşündü. “Demek ki, var olduğu şeyin sembolleri bunlar. Eski şeyler miydi?”</p>

  <p>“Mumlar dışında hepsi çok eskiydi. Ve onlar... Kanla karışmış insan yağından yapılmışlardı.”</p>

  <p>“Bu, daha mide bulandırıcı bir hale gelebilir mi?” diye sordu Meara.</p>

  <p>Connor ona hafifçe vurdu. “Sanırım gelebilir.” “Aletleri,” diye tahminde bulundu Branna, “belki de</p>

  <p>babadan oğla ya da anneden oğla veya kıza geçen bir şeydir. Ona ailesinden kalmıştı ve o karanlık amaçları için kullanıyordu. Gerçi ailesinin böyle şeylerle ilgilenip ilgilenmediğini ya da neden o mağarayı seçtiğini bilmiyoruz.”</p>

  <p>“O bir koruyucu olabilir,” diye önerdi Meara. “O iblise ya da her ne ise ona gardiyanlık yapan ve onu kilit altında tutan biri.”</p>

  <p>“Doğru olabilir,” diye ona katıldı Branna. “Yine de Cabhan karanlıktan ya da ışıktan veya ikisinin arasından bir yerden gelmiş olsun, o kararını çoktan verdi.”</p>

  <p>“Daha fazlası var,” dedi Fin ona. “Elleri ve ayakları siyah kumaşla bağlanmış, yalvarır gibi dizlerinin üzerine çökmüş, bal mumundan bir kadın heykeli vardı.”</p>

  <p>“Sorcha.” Branna başını iki yana salladı. “Ona olan takıntısı, uzun süre önce başlamış. Ama onu asla kendine bağlayamamış ya da dizleri üzerine çökmesini sağlayamamış.”</p>

  <p>“Yaklaşık sekiz yüz yıl, bir takıntı ya da intikam hissi beslemek için çok uzun bir süre,” diye vurguladı Iona. “Ben bunun uzun süre önce başlamış bir delilik olduğunu söylerdim.”</p>

  <p>“Katılıyorum.”</p>

  <p>“Ve daha da fazlası var,” dedi Fin yeniden. “Heykelciğin karnında, bacaklarının arasında kan lekeleri vardı.”</p>

  <p>Branna dikkatle kaşığını bıraktı. “Sorcha o kışın başlarında bir çocuğunu kaybetti. Düşük yaptı ve bir daha hiç tam olarak iyileşemedi. İyileşmeyen korkunç bir hastalığa yakalandı. Karnında inanılmaz ağrılar hissediyordu.” “Onun çocuğunu mu öldürdü?” Yüz yıllarca önce gerçekleşmiş olsa da Iona’nm gözleri dolmuştu. “Sorcha’nın içindeyken mi? Bunu yapabilir mi?”</p>

  <p>“Bilmiyorum.” Sarsılmış olan Branna ayağa kalktı, kendisine şarap aldı ve şişeyi masaya getirdi. “Eğer onu doğru şekilde koruyamadıysa, bu mümkün olabilir mi? Eğer Cabhan, bir yolunu bulduysa... Sorcha’nın ilgilenmesi gereken üç çocuğu vardı ve erkeği kabilesiyle birlikte uzaklara gitmişti. Cabhan onu izliyordu. Sorcha ona kullanabileceği hassas bir yönünü, tamamen tetikte olmadığı bir anı göstermiş olabilir.”</p>

  <p>“Ama biz tetikte olacağız.” Fin eliyle onun eline dokundu. “Ona hiçbir şey vermeyeceğiz ve her şeyini alacağız. Bu bize hesabını vermek zorunda olduğu bir neden daha vermiş oluyor.”</p>

  <p>“Sorcha yas tutuyordu. O kaybından bahsederken döktüğü gözyaşlarını duyabiliyordunuz. Evet,” dedi Branna sessizce, “Cabhan bunun ve her şeyin hesabını vermek zorunda.”</p>

  <p>Branna daha fazla çabalıyordu. Aceleye getirilemezdi -hayır, ölümcül bir karışım hazırlarken işi aceleye getiremezdi. Yine de Branna her saniyesini zehri hazırlamaya harcıyordu.</p>

  <p>Çemberindekilerden hangisi atölyesinde çalışıyorsa, bir işin sorumluluğunu üzerine alıyordu - büyüyle ilgili olsun ya da olmasın. Kendisi ise formüllerle, büyülerle ve zehirlerle dolu zihnini boşaltmak için kış bahçesinde yaptığı yürüyüşler dışında, nadiren dışarı çıkıyordu.</p>

  <p>Branna bu kısacık yürüyüşlerde bile, beş damla boru çiçeği özünün fazla mı yoksa az mı olduğunu düşünüyordu. Ezilmiş meyveler taze mi kullanılmalıydı yoksa kendi sularında demlenmelerine izin mi verilmeliydi?</p>

  <p>“Bu önemli,” diye mırıldandı, o gün titizlikle dizdiği kavanozların önünde dururken. “Bir damla eksik olursa, yeniden başlamak zorunda kalırız.”</p>

  <p>“Dün, dört damlanın işe yaramadığını söyledin, o yüzden beş damla kullan,” diye önerdi Connor.</p>

  <p>“Peki, ya altı damla olması gerekiyorsa?” Branna, irade gücüyle sırlarını vermelerini sağlayabilecekmiş gibi sinirli bir şekilde kavanozlara baktı. “Peki ya bulduğum diğer tarif, bir meşe ağacının altından beş evcikıran mantarı alınması gerektiğini söyleyen doğru ise?”</p>

  <p>“Bana soracak olursan, ne kadar fazla zehirli olursa o kadar iyi olur.”</p>

  <p>“Daha fazla ya da daha az olamaz. Bu, tavuk çorbası pişirmeye benzemez.” Branna kendi sesindeki aksi tonu duysa da bunu yumuşatamıyordu. “Doğru olmak <span style="font-style:italic;">zorunda</span> Connor ve bunun tek şansımız olabileceğini hissediyorum. Başarısız olursak, denemek için en iyi ihtimalle bir yıl daha beklemek zorundayız. En kötü ihtimal ise şu; iblis bizim ona saldırmanın bir yolunu bulduğumuzu anlar ve kendisini korumanın bir yolunu bulur.”</p>

  <p>“Çok fazla endişeleniyorsun Branna. Bu kadar endişelenmek ve iş bittikten sonra sorgulamak senin tarzın değil.”</p>

  <p>Elbette Connor haklıydı ve Branna parmaklarını gözlerine bastırırken, endişelendiğini kabul etti.</p>

  <p>“Daha önce hiç olmadığı kadar acil olduğunu hissediyorum. Bunu biliyorum Connor, doğru zaman bu olmak zorunda ve bizim zamanımız sona eriyor. Ve bu görevi bizden sonraki üçlüye devredene kadar hayatımız boyunca yaptığımız gibi Cabhan’ı uzakta tutmak için uğraşmak mı? Buna dayanmamız mümkün değil. Senin Meara ile çocukların olacak. Onlardan birine ya da birkaçına bu sorumluluğu yüklemek ister misin?”</p>

  <p>“Hayır, istemem. Elbette ki istemem. Başarısız olmayacağız.”</p>

  <p>Connor ellerini onun omuzlarına koyarak sıktı. “Zihnini biraz rahatlat. Eğer bunu şüphe içinde yaparsan, kendi içgüdülerine engel olmuş olacaksın - ve içgüdülerin bizim güçlerimizden biri.”</p>

  <p>“Bu iksiri üçüncü kez hazırlamaya çalışıyorum. Şüphe duymak için yeterince sebebim var.”</p>

  <p>“O zaman bir kenara bırak. Bu tarif, o tarif, bunu da bir kenara bırak. Ne düşünüyorsun, nasıl hissetmene neden oluyor? Belki bir çorba hazırlamaya benzemiyor olabilir ama sen de dört yaşından beri iksir hazırlıyorsun.”</p>

  <p>Connor bilinçli bir şekilde kitapları kapattı, şimdiye kadar Branna’nın yazılanların hepsini ezberlemiş olduğunu çok iyi biliyordu. “Ne diyorsun, bu sefer ne düşündüğünü değil ne hissettiğini soruyorum.”</p>

  <p>“Diyorum ki...” Branna sabırsızlıkla saçlarını karıştırdı. “Lanet olası Fin nerede? Bunun için onun kanma ihtiyacım var ve kanın taze olması gerekiyor.”</p>

  <p>“Öğleden önce burada olacağını söyledi, o yüzden öğleden önce burada olacaktır. Ben de seninle sıra ve kelimeler üzerinde çalışayım mı? Sonra Fin geldiğinde onun kanını alır ve başlarsın.”</p>

  <p>“Tamam, tamam.”</p>

  <p>Oyalanmayı bırakıp bir şeyler <span style="font-style:italic;">yapmanın</span> zamanı geldi, dedi kendi kendisine.</p>

  <p>“Önce kutsal su olmalı. Elimde şu var; ‘Önce kutsal suyu dökerek bir su birikintisini oluştur. Sonra güzel avrat otlarını ez ve demle, meyve sularını yavaş ve derin bir şekilde karıştır. Hamile bir Tibet sığırının kılını, yarasanın kanadını eritmek için, manşinel ağacının özüyle karıştır. Boru çiçeği, kurtboğanın taç yapraklarını da ekle ve çökmesi için bekle. Sonra...”</p>

  <p>“Sen ne düşünüyorsun Branna?” diye sordu Connor. “Şey, son sefer biraz aceleye getirdiğimi düşünüyorum. Bence bu aşamanın üzerinde çalışılması, biraz daha kaynatılması gerekiyor.”</p>

  <p>“O zaman... Kaynat, kabarcıklar çıkana kadar karıştır...” “Duman yükselmeye başlayana kadar. Evet, aceleye getirmiştim. Biraz kaynayıp dumanın tütmesi lazım. Pekâlâ.” Branna başıyla sertçe onaylayarak, biraz daha not aldı. “Mantarlar, mantarları da deneyeceğiz. Lanet olsun, bunun doğru olduğunu hissediyorum.”</p>

  <p>“İşte yaptık.” Connor cesaretlendirmek için onu dirseğiyle dürttü.</p>

  <p>“Yumuşak ve beyaz evcikkıran, sonsuz ışığı ortaya çıkarır. Hayır, hayır, iblis için değil.” Branna yazdığı şeyin üzerini çizdi ve yeniden yazmaya başladı. “Üç artı iki ev-cikkıran, zehri bu iksirin içine yayar.”</p>

  <p>“Daha iyi,” diye ona katıldı Connor.</p>

  <p>“Ve baldıran otunun taç yaprakları. Ah, o güzel yapraklar eklendiğinde, bu ölümcül büyü başlamalı.”</p>

  <p>“Bence öldürücü büyü demek daha iyi.”</p>

  <p>“Evet, öldürücü.” Branna değişikliği yaptı, “iksiri bağlamak için damla damla kan eklensin ve iblisin kalbi dursun. Benim gücüm, üçlünün gücü, burada kaderimiz olan şeyi gerçekleştirin. Sizin isteğinizle, dileğimiz gerçek olsun.” Branna kurşun kalemi tezgâhın üzerine bıraktı. “Emin değilim.”</p>

  <p>“Ben beğendim, kulağa doğru geliyor. Yeterince güçlü Branna. Burada ölümle uğraşıyoruz, o yüzden gösterişe gerek yok.”</p>

  <p>“Bu konuda haklısın. Lanet olsun, kalınlaşması ve ka-</p>

  <p>rarması gerekiyor. Bunu eklemem gerek. Ellerimin altında karar, kalınlaş...”</p>

  <p>“Lanetlenmiş olanlara bu zehri hazırlamak için,” diye bitirdi Connor.</p>

  <p>“Bundan fazlasıyla hoşlandım,” diye düşündüğünü söyledi Branna. “Henüz zihnimde tazeyken bunları yazmak istiyorum.”</p>

  <p>“Fin buraya gelmeden başlayamıyorsan, neden-” Fin kapıdan içeri girerken Connor cümlesini yarıda kesip döndü. “Tamam, işte Fin de geldi. Branna, senin kanını akıtmanın peşinde dostum.”</p>

  <p>Fin olduğu yerde durdu. “Dün ve önceki gün sana yeterinden fazla kan verdim.”</p>

  <p>“Taze kan istiyorum.”</p>

  <p>“Taze kan istiyor,” diye homurdandı Fin ve paltosunu çıkarıp attı. “Peki, dün ve önceki gün senin için akıttığım kanlarla ne yapıyorsun?”</p>

  <p>“Güvendeler ve ne zaman işimize yarayacağını asla bilemeyiz. Ama bugün her şeye yeni baştan başlamak istiyorum. Büyünün bir bölümünü değiştirdim.”</p>

  <p>“Yine mi?”</p>

  <p>“Evet, yine,” dedi Branna, onunki kadar rahatsız edici bir tonda. “Üzerinde çalışılması gerekiyordu. Connor da benimle aynı fikirde-”</p>

  <p>“Bu konuda değilim.” Connor ellerini havaya kaldırdı. “Bunu siz ikiniz aranızda halledin. Aslında artık sen burada olduğuna göre Fin, ben gidiyorum. Sanırım Böyle birazdan gelir, o yüzden ikiniz kavga ederseniz etrafı o toplayabilir.”</p>

  <p>Connor paltosunu, şapkasını, atkısını aldı ve biraz uzaklaşmanın kendisine de iyi geleceğini düşünür gibi duran Kathel ile birlikte kapıdan dışarı çıktı.</p>

  <p>“Neden bu kadar terssin?” diye sordu Branna.</p>

  <p>“Ben mi? Sen neden öylesin? Kaşların, lanet olası her şey beni sinirlendiriyor der gibi çatılmış.”</p>

  <p>Daha da sinirlenen Branna, Fin’in bahsettiği kırışıklıkları düzeltmek için elleriyle alnını ovuşturdu. “Sinirli değilim. Ah, evet, lanet derecede sinirliyim ama her kahrolası şeye ya da sana değil. Bu lanet olası iksirde olduğu gibi, herhangi bir konuda bu kadar başarısız olmaya alışkın değilim.”</p>

  <p>“Doğru yapamamak başarısız olmak anlamına gelmiyor.”</p>

  <p>“Doğru yapmak başarı, tam tersi de başarısızlık anlamına geliyor.”</p>

  <p>“Buna haklı sebeplerden ötürü büyü konusunda pratik yapmak diyorlar ve sen de bunu çok iyi biliyorsun Branna.”</p>

  <p>Branna ters bir cevap vermek üzereyken, içini çekti. “Bunu biliyorum. Gerçekten biliyorum. İlk seferlerde olduğundan daha fazla yaklaşırım diye düşünmüştüm. Eğer bu şekilde ıskalamaya devam edersem, yeniden malzeme istemek zorunda kalacağım.”</p>

  <p>“O zaman yeni baştan başlarız.” Fin ona doğru gitti ve öptü. “İyi günler Branna.”</p>

  <p>Branna hafifçe kahkaha attı. “Ve sana da iyi günler Fin-bar.” Branna gülümseyerek bıçağını aldı. “Şimdi...”</p>

  <p>Branna onun kolunu sıvamasını bekliyordu ancak Fin kazağını çıkardı. “İşaretin olduğu yerden al,” dedi Fin. “Cabhan için hazırladığın zehir için yaptığın gibi. İşaretin olduğu yerden Branna, aynı ilk seferinde yapman gerektiği gibi.”</p>

  <p>“Öyle yapmalıydım, bu doğru ama oradan kan almam canını acıtıyor.”</p>

  <p>“Çünkü bizim amacımız o işaretin düşmanı. Oradan al Branna. Sonra da lanet bir kurabiye istiyorum.”</p>

  <p>‘"Yarım düzine kurabiye alabilirsin.”</p>

  <p>Branna ritüel bıçağı ve kupasıyla ona doğru bir adım attı.</p>

  <p>“Engelleme.” Fin onun bakışlarını yakaladı. “Acı bunun bir parçası olabilir. Acının gelmesine ve gitmesine izin verelim.”</p>

  <p>“Tamam.”</p>

  <p>Branna hızlı davrandı -hızlı yapılması en iyisiydi- ve bıçağının ucuyla beş köşeli yıldızın üzerinden geçti. Kanı kupanın içinde topladı ve Fin hiçbir ses çıkarmayıp, hareketsiz dursa da duyduğu acıyı hissetti.</p>

  <p>“Bu kadar yeter,” diye mırıldandı ve hazırladığı bezi alıp yaranın üzerine bastırmak için bıçağını bir kenara koydu. Sonra, kupayı kavanozların yanına bırakıp yüzeysel yarayı nazikçe iyileştirmek için ona döndü.</p>

  <p>Fin onun ne yapmaya çalıştığını anlayamadan -hatta belki de Branna bile bunu bilmeden önce- işaretin üzerine bir öpücük kondurdu.</p>

  <p>“Yapma.” Serseme dönen, iliklerine kadar dehşete düşen Fin geriye doğru sıçradı. “Bunun sana nasıl bir zarar verebileceğini, sana ne yapacağını bilmiyorum.”</p>

  <p>“O işaretin sende olması için hiçbir şey yapmadığından, o da bana hiçbir şey yapamaz. Yıllarımı bunun için seni suçlayarak geçirdim, oysa Sorcha’yı - hatta aslında onun kederini suçlamalıydım. Sana zarar verdi, en kutsal yeminimizi bozdu ve sana zarar verdi, senden önce pek çok kişiyi de. Masumlara. Elimden gelseydi, o izi senden alırdım.”</p>

  <p>“Alamazsın. Bunu denemediğimi mi sanıyorsun?” Fin yeniden hızla kazağını üzerine geçirdi. “Büyücüler, rahipler, ebeler, kutsal adamlar, kara ve beyaz büyüler. Hiçbir şey ona dokunamıyor. Bu lanetin bozulabileceğine dair en ufak bir söylenti için bile dünyanın en ücra yerlerine gittim.”</p>

  <p>Branna onun ilk defa çıktığı seyahatlerden bahsettiğini fark etti. “Bunu hiç söylemedin-”</p>

  <p>“Ne diyebilirdim ki?” diye karşılık verdi. “İçimde akan bu şeyin görünür sembolü, benim denediğim hiçbir yöntemle silinemiyor. Hiçbir büyü, hiçbir ayin, onun ölürken, son nefesinde yaptığı laneti bozamıyor. Yakalamıyor, kesilip atılamıyor ya da üzerimden alınamıyor. Kolumu kesmeyi düşündüm ama bedenimin başka bir yerinde ortaya çıkmasından korktum.”</p>

  <p>“Sen- Aman Tanrım Fin.”</p>

  <p>Fin, bu kadar fazla şey söylemeyi planlamamıştı ancak söylediği kelimeleri geri alamazdı. “Şey, neyse ki o sırada biraz sarhoştum, çünkü bir şişe viski üzerine ister bir kolum ister iki kolum olsun, lanetlenmiş olan lanetlenmiştir.”</p>

  <p>“Kendine zarar vermeyeceksin,” dedi sarsılmış halde olan Branna. “Bunu aklına bile getirme.”</p>

  <p>“Zaman içinde tüm girişimlerim başarısız oldukça, aslında bunun nafile olduğunu anladım. Sonuçta ölmek üzere olan bir cadının laneti de güçlüdür.”</p>

  <p>“Bu iş bittiğinde, bir yolunu bulmana yardım edeceğim- hepimiz edeceğiz.”</p>

  <p>“Eğer bir yolu varsa bunu bulmak benim işim ve bana yarınların sözünü veremediğin için bunu aramaktan asla vazgeçmeyeceğim. Asla çocuklarımız olamaz.” Fin başıyla onayladı. “Senin de bunu bildiğini görebiliyorum. İkimiz de bu işareti taşıyacağını bilerek bu dünyaya bir çocuk getirenleyiz.”</p>

  <p>“Hayır.” Çaresizlik ve acımasız bir kabullenme Bran-na’nın kalbini burkuyordu. “Ve bu iş bittiğinde... Yeniden gideceksin.”</p>

  <p>“Bu iş bittiğinde, ikimiz de bir zamanlar hayalini kurduğumuz hayata sahip olamayacağımızı bilerek, şu an olduğumuz gibi birlikte olabilir miyiz? Cabhan’ın sonu geldikten sonra bile onun aramızda olacağını bilerek bunu yapabilir miyiz? Bu işaret benim üzerimde olduğu sürece, onun işi gerçek anlamda bitmiş olmayacak ve Sorcha’nın laneti benim içimde var olmaya devam edecek. Bu yüzden hiçbir zaman bir yolunu bulmaya çalışmaktan vazgeçmeyeceğim.”</p>

  <p><a id="bookmark0"></a><a href="#footnote1">1</a></p>

  <p>Ostara: Kışın bitiş, baharın başlangıç tarihi.</p>
</body>
</html>
