<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight: bold;">KAN BÜYÜSÜ</span><br /></p>

  <p>Orijinal Adı: Blood Magick</p>

  <p>Yazarı: Nora Roberts</p>

  <p>Genel Yayın Yönetmeni: Meltem Erkmen</p>

  <p>Çeviri: Gözde Soykan</p>

  <p>Editör: Eren Abaka</p>

  <p>Düzelti: Fahrettin Levent</p>

  <p>Kapak Uygulama: Berna Özbek Keleş</p>

  <p>1. Baskı: Şubat 2016 ISBN: 978-605-173-118-6 YAYINEVİ SERTİFİKA NO: 12280 © 2014 Nora Roberts</p>

  <p>Türkçe Yayım Hakkı: Akçalı Ajans aracılığı ile © Epsilon Yayıncılık Hizmetleri Tic. San. Ltd. Şti.</p>

  <p>Baskı ve Cilt: Mimoza Matbaacılık Merkez Efendi Mah. Davutpaşa Cad. No: 123 Kat: 1-3 Topkapı-İst</p>

  <p>Tel: (0212) 482 99 10 Fax: (0212) 482 99 78 Sertifika No: 33198</p>

  <p><span style="font-weight:bold;">Yayımlayan:&nbsp;</span>Epsilon Yayıncılık Hizmetleri Tic. San. Ltd. Şti.</p>

  <p><span style="font-weight:bold;">Osmanlı</span> Sk. Osmanlı İş Merkezi No: 18/4-5 Taksim / İstanbul Tel: (0212) 252 38 21 Faks: 252 63 98</p>

  <p>İnternet adresi: <a href="http://www.epsilonyayinevi.com">www.epsilonyayinevi.com</a> e-mail: <a href="mailto:epsilon@epsilonyayinevi.com">epsilon@epsilonyayinevi.com</a></p>

  <p><a id="bookmark1"></a><span style="font-weight:bold;">KAN BÜYÜSÜ</span></p>

  <p><a id="bookmark2"></a>Nora Roberts</p>

  <p><span style="font-weight:bold;">Çeviri Gözde Soykan</span></p>

  <p><span style="font-style: italic;">Hayatımdaki en parlak ışıklardan biri olan Kat için.</span><br />
  <a id="bookmark3"></a></p>

  <p>Yıldızlar ne kadar uzak görünüyor,</p>

  <p>Ve ilk öpücüğümüz ne kadar da uzak, Ve ah, kalbim de ne kadar yaşlı. -WILLIAM BUTLER YEATS</p>

  <p>İlle de kan ister, demişler.</p>

  <p>Kan, kanı ister.</p>

  <p>-WILLIAM SHAKESPEARE</p>

  <p><span style="font-weight:bold;">1</span></p>

  <p><a id="bookmark4"></a><span style="font-style:italic;">Yaz 1276</span></p>

  <p>Yazın sonunda, parlak bir günde, Brannaugh şifalı bitkiler, çiçekler, yapraklar topladı. Hepsi merhemler, iksirler ve çaylar içindi. Komşuları ve seyahat edenler, bir umutla ve iyileşmek için ona gelirdi. Aynı bir zamanlar annesine geldikleri gibi bedenlerinde, kalplerinde ve ruhlarındaki ağrılarla ona, Kara Cadı’ya gelir ve parayla, hizmetle ya da takasla ödeme yaparlardı.</p>

  <p>Böylece o, erkek kardeşi ve kız kardeşi hayatlarını Ma-yo’daki evlerinden çok daha uzakta, Clare’de kurmuşlardı. Ağaçların arasındaki kulübeden, annelerinin öldüğü yerden çok uzakta.</p>

  <p>Bu sayede annelerinin kendini feda ederken güvende olmaları için onları uzağa gönderdiği ve kendi gücünden arta kalanlarla birlikte her şeyini onlara verdiği o korkunç günden bu yana mümkün olabileceğine inanmadığı kadar halinden memnun, neşeli bir hayatı olmuştu.</p>

  <p>Brannaugh şimdi, kendisinden istenileni yaparken,</p>

  <p>küçük erkek ve kız kardeşini evden uzaklara götürürken hissettiği tüm o kederi, görev bilincini ve korkuyu düşünüyordu.</p>

  <p>Sevgiyi, çocukluklarını ve tüm masumiyetlerini arkalarında bırakmışlardı.</p>

  <p>Uzun yıllar. İlk birkaç yıl annelerinin istediği gibi kuzenleri ve onun kocasıyla birlikte geçmişti - güvendeydiler, onlara bakılıyordu ve iyi karşılanmışlardı. Ancak her zaman olduğu gibi yuvadan ayrılma, kim ve ne olduklarını, ne olacaklarını kabullenme zamanları gelmişti.</p>

  <p>Üç Kara Cadı.</p>

  <p>Her şeyden önce gelen görevleri, amaçları neydi? Babaları cesur Paithi’nin ve anneleri Sorcha’mn katili, kara büyücü Cabhan’ı yok etmek. Bir şekilde ölmekte olan Sorcha’nın yaptığı büyüden sonra hayatta kalmayı başaran Cabhan’ı.</p>

  <p>Yazın sonlarına doğru, böylesine parlak bir günde bunların hepsi çok uzaktaymış gibi görünüyordu - geçen kışın dehşeti, geçen bahardaki kan ve ölüm.</p>

  <p>Burada, kurduğu yuvasında hava, sepetindeki biberiyeler ve kocasının ilk çocuklarının doğumu üzerine ektiği güller gibi kokuyordu. Bulutlar, gökyüzünden oluşmuş bir çayırın üzerindeki koyunlar gibi kabarıktı ve temizledikleri arazi parçasındaki ağaçlar da zümrüt kadar yeşildi.</p>

  <p>Henüz üç yaşında bile olmayan oğlu toprağın güneş alan bir bölümüne oturmuş, babasının onun için yaptığı minik davula vuruyordu. O kadar neşeli bir masumiyetle şarkı söylüyor, çalıyor ve vuruyordu ki Brannaugh’nın gözleri sevgiyle yandı.</p>

  <p>Neredeyse bir yaşında olacak kızıysa en sevdiği bez bebeğine sarılmış uyurken, sadık tazıları Kathel ona bekçilik ediyordu.</p>

  <p>Ve bir diğer oğlu ise karnında dönüp, tekme atıyordu.</p>

  <p>Durduğu yerden ağaçların arasındaki açıklığı, Eamon ve Teagan ile birlikte sekiz sene önce inşa ettikleri küçük kulübeyi görebiliyordu. Çocuktuk, diye düşündü. Çocukluklarını benimseyemeyen çocuklar.</p>

  <p>Hâlâ orada, birbirlerine yakın yaşıyorlardı. Eamon sadık, çok güçlü ve güvenilirdi. Teagan ise çok nazik ve adil. Artık çok mutlu, diye düşündü Brannaugh. Teagan ilkbaharda evlendiği erkeğine çok âşıktı.</p>

  <p>Brin’in davuluna vurarak çıkardığı seslere rağmen çok huzurlu, diye düşündü. Kulübe, ağaçlar, koyunların oluşturduğu beneklerle lekelenmiş yeşil tepeler, bahçeler ve parlak mavi gökyüzü...</p>

  <p>Ve sona ermek zorundaydı. Kısa süre sonra sona erecekti.</p>

  <p>Zamanı geliyordu - Brannaugh bunu karnındaki bebeğin tekmeleri kadar kesin bir şekilde hissediyordu. Parlak günler yerini karanlığa bırakacaktı. Huzur, kan ve savaşla sona erecekti.</p>

  <p>Üzerinde tazı sembolü olan tılsıma dokundu. Annesinin kan büyüleriyle efsunladığı koruma. Kısa süre sonra, diye düşündü, çok kısa süre sonra yeniden bu korumaya ihtiyaç duyacaktı.</p>

  <p>Elini biraz ağrıyan beline bastırdı ve erkeğinin eve doğru geldiğini gördü.</p>

  <p>Eoghan, öylesine yakışıklı ve öylesine ona aitti ki. Tepeler kadar yeşil gözleri vardı, saçları bir kuzgunun kanatları gibi kıvrılarak omuzlarına dökülüyordu.</p>

  <p>Kestane rengi kısrağı kolaylıkla sürerken uzun ve dimdik görünüyordu, -çoğunlukla olduğu gibi- şarkı söyleyen sesini duyabiliyordu.</p>

  <p>Tanrılar şahit ki, Brannaugh’nın gülümsemesini, kalbinin uçan kuşlar gibi kanatlanmasını sağlıyordu. Kendisi için aşkın imkânsız olduğundan, kardeşlerinden başka ailesi, amacından başka hayatı olamayacağından çok emin olan Brannaugh, Clareli Eoghan’a deli gibi âşık olmuştu.</p>

  <p>Brin yerinden fırladı ve minik bacaklarının el verdiğin-ce hızlı bir şekilde koşmaya başladı, bu sırada, “Ba, ba, ba!” diye bağırıyordu.</p>

  <p>Eoghan eğildi, oğlanı tutup çekti ve eyere oturttu. Baba ve oğulun birbirine karışan kahkahaları Brannaugh’ya doğru aktı. Gözleri bir kere daha yandı. O anda, onları gelecek olan şeyden korumak için tüm gücünü, ona verilmiş olan her damlayı verebilirdi.</p>

  <p>İsmini annesinin anısına koydukları bebek sızlandı ve Kathel yaşlı kemiklerini kımıldatıp hafifçe havladı.</p>

  <p>“Onu duyuyorum.” Brannaugh sepetini yere koydu, uyanmakta olan kızını almaya gitti ve Eoghan yanında kısrağını sürerken bebeği öpücüklere boğdu.</p>

  <p>“Buraya baksana, bak yolda ne buldum. Yolunu kaybetmiş küçük bir çingene.”</p>

  <p>“Ah şey, sanırım onu yanımızda tutmalıyız. Onu iyice temizlersek, pazarda satabiliriz.”</p>

  <p>“İyi bir fiyata satabiliriz.” Eoghan kıkırdayan oğlunun başının üstünü öptü. “Haydi, git evlat.”</p>

  <p>“Sür Ba!” Brin başını çevirdi, iri, koyu renk gözleriyle yalvarır gibi bakıyordu. “Lütfen! Sür!”</p>

  <p>“O zaman hızlıca bir tur, sonraysa çayımı içmek istiyorum.” Çocuk neşeyle bağırırken, dörtnala uzaklaşmadan önce Brannaugh’ya göz kırptı.</p>

  <p>Brannaugh yerden sepetini alıp, kucağındaki minik Sorcha’nm yerini değiştirdi. “Gel, eski dostum,” dedi Kat-hel’e. “Toniğinin zamanı geldi.”</p>

  <p>Eoghan’ın yetenekli elleri ve güçlü sırtıylaJnşa ettiği güzel kulübeye doğru yürüdü. İçeride ateşi karıştırdı, kızını yatağına yerleştirdi ve çayı koydu.</p>

  <p>Kathel’i okşayarak onun sağlıklı ve zeki kalması için hazırladığı iksirle onu ıslattı. Kalbi onun ömrünü birkaç sene daha uzatabileceğini söylüyordu. Ve ne zaman gitmesine izin vermesi gerektiğini bileceğini de.</p>

  <p>Ancak henüz değil, hayır, henüz olmazdı.</p>

  <p>Ballı kekle biraz reçel çıkardı, Eoghan ile Brin el ele içeri girdiklerinde çayı hazırlamıştı.</p>

  <p>“Pekâlâ, bu güzel oldu.”</p>

  <p>Eoghan Brin’in saçlarını karıştırdı, Brannaugh’yı öpmek için eğildi ve her zaman yaptığı gibi bir süre o halde kaldı.</p>

  <p>“Eve erken geldin,” diye söze başlamıştı ki, anne gözünün kenarıyla oğlunun bir keke uzandığını gördü. “Önce ellerini yıka oğlum, sonra bir beyefendi gibi çay masasına oturabilirsin.”</p>

  <p>“Pis değiller ki anne.” Brin ellerini uzattı.</p>

  <p>Brannaugh kirli minik ellere bakıp kaşlarını kaldırdı. “Yıkayın. İkiniz de.”</p>

  <p>“Kadınlarla tartışılmaz,” dedi Eoghan Brin’e. “Bu, öğrenmen gereken bir ders. Dul O’Brian’ın kulübesini bitirdim. Tanrı şahidim olsun ki, kadının oğlu bir tekenin meme ucu kadar işe yaramaz ve kendi işleriyle ilgilenmek için gitti. O olmayınca da iş daha hızlı bitti.”</p>

  <p>Eoghan oğlunun ellerini kurulamasına yardım ederken işinden bahsediyordu. Gelecek işlerden bahsederken de neşeyle kıvranan kızını havaya kaldırıp indiriyordu.</p>

  <p>“Sen bu evin neşesisin,” diye mırıldandı Brannaugh. “Sen bu evdeki ışıksın.”</p>

  <p>Eoghan karısına sessizce bakarken, bebeği yeniden yere indirdi. “Sen de bu evin kalbisin. Otur, bir süre ayakta durma. Çayını iç.”</p>

  <p>Eoghan bekledi. Ah, onun erkeklerin en sabırlısı olduğunu biliyordu. Ya da en inatçısı, çünkü genellikle biri diğeri ile aynı anlama gelirdi, en azından Eoghan gibilerin içinde iç içe geçmiş olurdu.</p>

  <p>Bu nedenle de günlük ev işleri bittikten, akşam yemeği yendikten ve çocuklar gece uykularına yatırıldıktan sonra Brannaugh’nın elini tuttu.</p>

  <p>“Benimle dışarıda yürür müsün güzel Brannaugh? Çünkü inanılmaz bir gece.”</p>

  <p>Brannaugh, kocasının kur yaptığı -kendisinin de Eog-han’ı havadaki bir sivrisinek gibi elinin tersiyle uzaklaştırmaya çalıştığı- zamanlarda bu kelimeleri ne kadar sık söylediğini düşündü. Sonraysa sadece şalını -Teagan’ın kendisi için yaptığı en sevdiği şalını- aldı ve omuzlarına sardı. Ateşin yanında yatan Kathel’e baktı.</p>

  <p><span style="font-style:italic;">Benim için bebeklere göz kulak ol,</span> dedi ona ve Eoghan’ın kendisini serin, ıslak geceye çıkarmasına izin verdi.</p>

  <p>‘Yağmur geliyor,” dedi Brannaugh. “Sabah olmadan önce.”</p>

  <p>“O zaman gece bize kaldığı için şanslıyız, öyle değil mi?” Eoghan elini onun karnının üzerine koydu. “Her şey yolunda mı?”</p>

  <p>“Yolunda. O meşgul, küçük bir adam, devamlı hareket ediyor. Aynı babası gibi.”</p>

  <p>“Durumumuz iyi Brannaugh. Biraz yardım almak için ödeme yapabiliriz.”</p>

  <p>Brannaugh Eoghan’a yan bir bakış attı. “Evin durumu, çocuklar, masadaki yemekler hakkında bir şikâyetin mi var?”</p>

  <p>“Tek bir şeyden bile şikâyetçi değilim. Annemin bir deri bir kemik kalana kadar çalışmasını izledim.” Konuşurken, adeta belindeki ufak, rahatsız edici ağrıyı biliyormuş gibi, belini okşuyordu. “Sana da aynı şeyin olmasını istemiyorum <span style="font-style:italic;">aghra.”</span></p>

  <p>“Ben iyiyim, sana yemin ederim.”</p>

  <p>“Neden üzgünsün?”</p>

  <p>“Değilim.” Brannaugh bunun bir yalan olduğunu fark etti, oysa o zamana kadar erkeğine hiç yalan söylememişti. “Biraz. Senin de bilmen gerektiği gibi bebek taşımak bazen kadınların sinirlerini bozabiliyor. Brin kamundayken, sen yaptığın beşiği getirince kovalar dolusu ağlamamış mıydım? Sanki dünyanın sonuna ulaşmışız gibi ağlamıştım.” “Mutluluktan ağlamıştın. Bu ise mutluluk değil.” “Mutluluk var. Sadece bugün burada durdum, çocuklarımıza baktım, içimde bir sonraki çocuğumuzun hareket ettiğini hissettim. Seni ve sahip olduğumuz hayatı düşündüm. Bu, öyle büyük bir mutluluk ki Eoghan. Benden senin olmamı istediğinde sana kaç kere hayır demiştim?” “Birçok kere.”</p>

  <p>Brannaugh gözyaşları boğazına kadar yükselmesine rağmen kahkaha attı. “Ama sen sordukça sormaya devam ettin. Şarkı ve hikâyelerle, vahşi çiçeklerle bana kur yaptın. Yme de sana hiçbir erkeğin karısı olmayacağımı söyledim.”</p>

  <p>“Benden başka kimsenin.”</p>

  <p>“Senden başka kimsenin.”</p>

  <p>Brannaugh gecenin, bahçelerin, ormanın, tepelerin kokusunu içine çekti. Çocukluğundaki yuvası ve kısa süre içinde ardında bırakacağı, evi haline gelmiş yerin kokusunu soludu.</p>

  <p>“O zaman ne olduğumu biliyordun, şimdi de ne olduğumu biliyorsun. Ve yine de beni istedin - gücümü değil beni.”</p>

  <p>Eoghan bunun Brannaugh için çok önemli olduğunu, kilit altında tutmaya kararlı olduğu kalbini açmasına neden olduğunu biliyordu.</p>

  <p>“Ve seni sevmek konusunda kendime engel olamadığımda, sana her şeyi anlatarak seni yine reddettim. Ama sen yine sordun. Bana ne söylediğini hatırlıyor musun?” “Bunu sana yine söyleyeceğim.” Eoghan ona döndü ve aynı yıllar önce yaptığı gibi ellerini tuttu. “Sen benimsin ve ben de şeninim. Seni sen yapan her şeyi kabul ediyorum. Beni ben yapan her şeyi sana vereceğim. Yangın ve selde, neşe ve kederde, savaş ve barışta seninle birlikte olacağım Mayo’nun Kara Cadısı Brannaugh. Kalbimin içine bak, çünkü gücün buna yeter. İçime bak ve aşkı gör.”</p>

  <p>“Ve ben de bunu yaptım. Ve yapıyorum Eoghan.” Brannaugh bedenini ona yaslayıp oraya saklandı. “Öylesine büyük bir mutluluk ki.”</p>

  <p>Ancak ağlıyordu.</p>

  <p>Eoghan onu okşadı, sakinleştirdi, sonra solgun ay ışığında yüzünü görmek için kendinden uzaklaştırdı. “Geri dönmek zorundayız. Mayo’ya dönmek zorundayız.” “Yakında. Yakında. Üzgünüm-”</p>

  <p>“Hayır.” Eoghan dudaklarını onunkilere dokundurarak sözcüklerini engelledi. “Bana bunu söylemeyeceksin. Söylediklerimi duymadın mı?”</p>

  <p>“Nereden bilebilirdim? Sen onları söylerken bile, sözlerinin kalbimi ele geçirdiğini hissederken bile, bu şekilde hissedeceğimi nereden bilebilirdim? Tüm varlığımla kalabilmeyi, sadece kalabilmeyi dilerdim. Burada seninle olmayı, geri kalan her şeyi geride ve uzakta bırakmayı. Ve bunu yapamam. Bize bunu veremem. Eoghan, çocuklarımıza bunu yapamam.”</p>

  <p>“Onlara hiçbir şey dokunmayacak.” Eoghan bir kere daha elini onun karnının üzerine koydu. “Hiçbir şey ve hiçkimse. Yemin ediyorum.”</p>

  <p>‘Yemin etmelisin çünkü zamanı geldiğinde onları bırakmak ve Cabhan’la, erkek ve kız kardeşimle birlikte yüzleşmek zorundayım.”</p>

  <p>“Ve benimle.” Eoghan gözleri alev alev ve şiddetle parlarken onun omuzlarını kavradı. “Sen her neyle yüzleşirsen, ben de yüzleşeceğim.”</p>

  <p>‘Yemin etmelisin.” Brannaugh nazikçe onun ellerini yeniden karnına, oğullarının tekmelediği yere çekti. “Çocuklarımız, Eoghan, onları her şeyin ötesinde koruyacağına dair yemin etmelisin. Sen ve Teagan’ın kocası, onları Cabhan’a karşı korumalısınız. Babaları ve amcalarının onları koruyup kolladığını bilmeden asla yapmak zorunda olduğum şeyi yapamam. Beni seviyorsan Eoghan, yemin et.”</p>

  <p>“Senin için hayatımı veririm.” Eoghan alnını onun alnına dayadı ve Brannaugh onun içindeki mücadeleyi hissetti - erkek, eş ve baba olarak. “Sana yemin ederim,</p>

  <p>çocuklarımız için hayatımı veririm. Onları koruyacağıma yemin ederim.”</p>

  <p>“Sana sahip olduğum için kutsanmışım.” Eoghan’ın ellerini karnından alıp dudaklarına götürdü. “Seninle kutsanmışım. Benden kalmamı istemeyecek misin?”</p>

  <p>“Sahip olduğun her şey için,” diye hatırlattı Eoghan, “sen bir yemin ettin ve o yemin, aynı zamanda benim de yeminim. Ben seninleyim, <span style="font-style:italic;">mo chroi</span>.”</p>

  <p>“Sen benim içimdeki ışıksın.” Brannaugh içini çekerek başını onun omzuna yasladı. “Çocuklarımızın içinde parlayan ışık.”</p>

  <p>O ışığı korumak için, o ışıktan gelen her şeyi korumak için ve en sonunda da karanlığı yenmek için sahip olduğu her şeyi kullanırdı.</p>

  <p><span style="font-weight:bold;font-style:italic;">-k-kk</span></p>

  <p>Her günü yaşayarak, yaklaşan günü düşünerek sabırla bekledi. Çocukları dinlenirken, karnının içindeki çocuğu da onun dinlenmesi için ısrar ederken, Brannaugh elinde annesinin büyü kitabıyla, ateşin yanında oturdu. Çalıştı, kendi büyülerini, kendi kelime ve düşüncelerini ekledi. Biliyordu ki, tılsım kendisine geçtiği gibi çocuklarına da geçecekti. Eğer kendisi, Eamon ve Teagan başarısız olursa, Kara Cadı’nın amacını devam ettirecek olan çocuklarına.</p>

  <p>Anneleri onların -ya da kanlarından gelecek olanın-Cabhan’ı yok edeceğine yemin etmişti. Brannaugh, kendi gözleriyle, onların kanından olan ve bir başka zamandan gelen birinin onunla konuştuğunu görmüştü. Ve rüyasında bir başkasını, kendi adını ve boynundaki tılsımı taşıyan, aynı kendisi gibi üç kişilik bir gruba dahil bir kadın görmüştü.</p>

  <p>Sorcha’nın üç çocuğunun çocukları olacak ve onların da çocukları doğacaktı. Böylece bununla birlikte bu efsane, her şey sona erene kadar devam edecekti. Buna sırtını dönmeyecekti, dönemezdi.</p>

  <p>Yaz sona ererken, kendi kanındaki kıpırdanmalara sırtını çevirmeyecekti, çeviremezdi.</p>

  <p>Ancak ilgilenmesi gereken çocukları, bir evi, beslemesi ve bakması gereken hayvanları, hasat edilmesi gereken bir bahçesi ve sağması gereken küçük bir keçisi vardı. İyileştirmesi ve yardım etmesi gereken komşuları ve ziyaretçileri de.</p>

  <p>Ayrıca büyüler, muhafaza etmesi gereken bir sürü büyü...</p>

  <p>Bu nedenle de çocukları kestirirken -ve Brin gözlerini kapatmamak için kahramanca mücadele etmişti- nefes alabilmek için dışarı çıktı.</p>

  <p>Ve parlak saçlarını örgü yapmış olan kız kardeşinin, kolunda bir sepetle yolu çıkmakta olduğunu gördü.</p>

  <p>‘Yanımda olmanı dilediğimi duymuş olmalısın, çünkü iki yaşından daha büyük biriyle muhabbet etmek istiyordum.”</p>

  <p>“Esmer ekmeğim de var, gerçi gereğinden fazla pişirdim. Ve ben de seni görmek için can atıyordum.”</p>

  <p>“Az sonra biraz yeriz, çünkü neredeyse günün her dakikası aç oluyorum.” Brannaugh kahkaha atarak kollarını kardeşine açtı.</p>

  <p>Annelerinden aldığı güneş ışığına benzeyen saçları ve çan çiçeklerinin rengindeki gözleriyle çok güzeldi Teagan.</p>

  <p>Brannaugh onu yakınına çekti ama sonra aniden tekrar uzaklaştırdı.</p>

  <p>“Sen hamilesin!”</p>

  <p>“Ve sen de bana bunu sana kendim söyleme şansını bile vermiyorsun, öyle mi?” Yüzü mutlulukla parlayan Teagan, kız kardeşine bir daha sıkıca sarıldı. “Bu sabah emin oldum. Uyandım ve içimde bir can taşıdığımı biliyordum. Gealbhan’a henüz söylemedim çünkü önce sana söylemem gerekiyordu. Ve emin olmam gerekiyordu, kesin olarak emin olmalıydım. Artık eminim. Bir nehir gibi cıvıldayıp, konuşuyorum, kendime engel olamıyorum.” “Teagan.” Kız kardeşinin yanaklarını öperken, uzun süre önce o karanlık sabahta ağlayan küçük kızı hatırlayan Brannaugh’nun gözlerinden yaşlar aktı. “Tanrı seni kutsasın, <span style="font-style:italic;">deitftur blıeag.</span> İçeri gel. Sana biraz çay yapayım, hem sana hem içindeki cana iyi gelir.”</p>

  <p>“Gealbhan’a söylemek istiyorum,” dedi Teagan, omzundaki şalı çıkarıp Brannaugh ile birlikte içeri girerken. “Beni ilk öptüğü o küçük su kaynağının orada. Ve sonra da Eamon’a yeniden amca olacağını söyleyeceğim. Müzik ve mutlu sesler olsun istiyorum. Bu akşam Eoghan ile birlikte çocukları getirir misiniz?”</p>

  <p>“Getiririz, elbette ki getiririz. Müzik ve mutlu sesler olacak.”</p>

  <p>“Annemi özledim. Ah, bu salakça biliyorum ama ona söylemek istiyorum. Babama söylemek istiyorum. İçimde bir can taşıyorum, onlardan gelen bir can. Sende de böyle mi olmuştu?”</p>

  <p>“Evet, her seferinde. Brin geldiğinde ve daha sonra kendi Sorcha’m geldiğinde, bir an için annemi gördüm, sadece bir an için. Onu hissettim, babamı da. Bebeklerim ilk kez ağladıklarında onları hissettim. Bunda hem neşe vardı Teagan, hem de hüzün. Ve sonra...”</p>

  <p>“Anlat bana.”</p>

  <p>Gri gözleri neşeyle ve hüzünle dolu olan Brannaugh, ellerini karnındaki çocuğun üzerine sardı. “Sevgi çok şiddetli, çok dolu. Rahminde değil ama kollarında tuttuğun o can, öyle değil mi? Sana gelen o sevgi? Bildiğini düşünüyorsun, sonra biliyorsun ve bildiğini düşündüğün şey bunun yanında çok solgun ve güçsüz kalıyor. Artık onun bizim için ne hissettiğini biliyorum. Annemin ve babamın senin hakkında ne hissettiğini. Bunu sen de bileceksin.” “Bundan daha fazlası olabilir mi?” Teagan bir elini karnına bastırdı. “Daha şimdiden çok büyük olduğunu hissediyorum.”</p>

  <p>“Olabilir. Olacak.” Brannaugh ağaçlara, isyan eden bahçelere baktı. “İçindeki bu erkek çocuk, güçlü olacak ve hızla güç kazanacak ama <span style="font-style:italic;">o kişi</span> olmayacak. Ya da ondan sonra doğacak oğlun da olmayacak. Kızın, üçüncü çocuğun bir sonraki o olacak. Üçlüden biri o olacak. Senin gibi sarışın, iyi yürekli ve hızlı düşünen biri olacak. Ona Cia-ra adını koyacaksın. Bir gün annemizin senin için yaptığı simgeyi taşıyacak.”</p>

  <p>Aniden başı dönen Brannaugh oturdu. Teagan hızla onun yanına gitti.</p>

  <p>“Ben iyiyim, bir şeyim yok. O kadar hızlı bir şekilde hissettim ki, henüz buna hazır değildim. Bu günlerde biraz yavaşım.” Teagan’ın eline hafifçe vurdu.</p>

  <p>“Ben hiç bakmadım geleceğe. Aklıma gelmedi.”</p>

  <p>“Neden bakasın ki? Sadece mutlu olmaya hakkın var. Tüm dünyaları verseler bunu mahvetmek istemezdim.” “Mahvetmedin. Bana bir oğlum, sonra bir oğlum daha ve bir de kızım olacağını söyleyerek nasıl bir şeyi mahvedebilirsin ki? Hayır, otur hadi. Ben de çayı bitireceğim.”</p>

  <p>Kapı açılınca, ikisi de kapıya doğru baktılar.</p>

  <p>“Eamon’ın kesinlikle taze ekmek kokusunu iyi alan bir burnu var,” dedi Teagan, her zaman olduğu gibi darmadağın kahverengi saçları yürek parçalayıcı bir şekilde yakışıklı yüzünü çevreleyen erkek kardeşi yanlarına geldiğinde.</p>

  <p>Eamon sırıtarak, bir tazı gibi havayı kokladı. “Kesinlikle burnum iyi koku alıyor ancak buraya gelmek için buna ihtiyacım yoktu. Ayı kapatacak kadar çok ışık girdabı oluşturmuşsunuz zaten. Bu kadar parlak bir büyü yapmak peşindeyseniz, bana da söyleyebilirdiniz.”</p>

  <p>“Büyü yapmıyorduk. Sadece konuşuyorduk. Bu akşam kulübede bir <span style="font-style:italic;">ceili</span> yapacağız. Ve ben gittiğimde sen Branna-ugh’ya eşlik edebilir, böylece ben de gidip Gealbhan’a baba olacağını söyleyebilirim.”</p>

  <p>“Taze ekmek olduğu sürece ben- Baba mı?” Eamon’ın cesur, mavi gözleri sevinçle doldu. “Mutlu haberler var demek.” Teagan’ı kapıp havaya kaldırdı, döndürdü ve Teagan kahkaha attığında bir kere daha döndürdü. Onu bir sandalyeye oturttu, öptü ve sonra Brannaugh’ya sırıttı. “Sana da aynısını yapardım ama bir dağ kadar kocamansın, belimi kırabilirim.”</p>

  <p>“O ekmeğe benim hazırladığım reçeli süreceğini sanma.”</p>

  <p>“Güzel bir dağ. Bana şimdiden yakışıklı bir erkek ve güzel bir kız yeğen veren bir dağ.”</p>

  <p>“Bunu söylediğin için küçük bir parça alabilirsin.” “Gealbhan’ın ağzı kulaklarına varacak.” Eamon, her zaman olduğu gibi nazikçe Teagan’ın yanağını okşadı. “O zaman iyisin, öyle değil mi Teagan?”</p>

  <p>“Kendimi iyiden daha iyi hissediyorum. Muhtemelen bir ziyafet hazırlayacağım ki bu da sana uyar sanırım, değil mi?”</p>

  <p>“Uyar, evet.”</p>

  <p>“Ve sana uyan bir kadın da bulman gerekiyor,” diye ekledi Teagan, “ki, böylece iyi bir baba olabilesin.”</p>

  <p>“Siz ikiniz çocuklar verdiğiniz sürece memnunum, bu sayede mutlu bir dayı olabiliyorum.”</p>

  <p>“O kızın saçları alev alev, gözleri denizlerdeki fırtınalar gibi olacak ve kendi gücünün parıltısını taşıyacak.” Brannaugh, karnındaki şişkin bölgeyi sıvazlayarak arkasına yaslandı. “Bugünlerde dalgalar halinde çarpıyor bu hisler. Bazıları da ondan geliyor, çok sabırsız.” Sonra gülümsedi. “Sana sahip olacak kadını görmek güzeldi Eamon. Sarsılacak ve ona âşık olacaksın.”</p>

  <p>“Bir kadın peşinde değilim. Ya da en azından belirli bir kadının.”</p>

  <p>Teagan uzandı ve onun elini tuttu. “Her zaman bir kadının, bir eşin olmayacağını düşündün çünkü koruman gereken kız kardeşlerin vardı. Yanılıyorsun ve her zaman yanıldın. Biz üç kişiyiz Eamon ve her ikimiz de senin kadar yetenekliyiz. Birini sevdiğinde, bu konuda söyleyebilecek bir şeyin olmayacak.”</p>

  <p>“Kamında çocuk olan bir kadınla tartışma, özellikle de bu kadın bir cadıysa,” dedi Brannaugh yumuşak bir şekilde. “Ben asla aşkı aramadım ama aşk beni buldu. Teagan bunun için bekledi ve aşk onu buldu. Bundan kaçabilirsin <span style="font-style:italic;">mo dearthair.</span> Ancak onu bulacaksın.”</p>

  <p>“Eve gittiğimiz zaman.” Brannaugh’nın yeniden gözleri doldu. “Ah, lanet olsun, görünüşe göre her nefes aldığımda gözlerim doluyor. Bu sana da olacak Teagan. Ruh halin bu şekilde değişip duracak.”</p>

  <p>“Bunu sen de hissettin.” Artık Eamon, üçünün bir araya gelmesi için elini Brannaugh’nın üzerine koymuştu. “Eve gidiyoruz, hem de yakında.”</p>

  <p>“Bir sonraki dolunayda. Bir sonraki dolunayda buradan ayrılmak zorundayız.”</p>

  <p>“Keşke biraz daha bekleyebilseydi,” diye mırıldandı Teagan. “Keşke sen doğum yapana kadar bekleyebilseydi ama zihnimde ve kalbimde biliyorum ki beklemez.”</p>

  <p>“Bu oğlumu Mayo’da doğuracağım. Bu çocuk evimizde doğacak. Ama yine de... Burası da bizim evimiz. Senin için değil,” dedi Eamon’a dönerek. “Bekledin, dayandın, burada kaldın ama kalbin, zihnin, ruhun hep oradaydı.” “Bize yeniden eve gideceğimiz söylendi. Bu yüzden ben de bekledim. Üçlü, bizden gelen üçlü. Onlar da bekliyorlar.” Eamon parmaklarını boynunda taşıdığı mavi taşın üzerinde gezdirdi. “Onları yeniden göreceğiz.”</p>

  <p>“Onları rüyamda görüyorum,” dedi Brannaugh. “Benim ismimi taşıyanı ve diğerlerini de. Savaştılar ve başarısız oldular.”</p>

  <p>“Yeniden savaşacaklar,” dedi Teagan.</p>

  <p>“Ona acı çektiriyorlar.” Eamon’ın gözlerinde öfkeli bir ışık belirdi. “Kanı akıyor. Aynı üçlüdeki Connor ile birlikte gelen kadın Meara kılıcını ona sapladığmdaki gibi kanıyor.”</p>

  <p>“Kanı akıyor,” diye onayladı Brannaugh. “Ve iyileşiyor. Yeniden toparlanıyor. Karanlıktan güç alıyor. Nerede, nasıl olduğunu göremiyorum, sadece hissediyorum. Olacakları değiştirebilecek miyiz, onun sonunu getirebilir miyiz, getirecek miyiz göremiyorum. Ama onları görüyorum ve biliyorum ki biz bunu yapmazsak, yeniden savaşacaklar.”</p>

  <p>“Bu yüzden de eve gideceğiz ve bir yolunu bulacağız. Böylece bizden gelenler yalnız savaşmayacaklar.”</p>

  <p>Brannaugh, üst katta uyuyan çocuklarını düşündü. Hâlâ güvende ve hâlâ masum olan çocuklarını. Ve bir başka zamanda, Mayo’da yaşayacak olan çocuklarının çocuklarını. Hiçbiri güvende olmayacak, diye düşündü.</p>

  <p>“Yolunu bulacağız. Eve gideceğiz. Ancak bu gece, sadece bu gece için, ziyafet çekeceğiz ve müzik dinleyeceğiz. Ve üçümüz, ışık için bizden önce gelenlere teşekkür edeceğiz. Hayatlar için,” dedi Brannaugh bir eli kardeşinin, bir eli kendi karnının üzerindeyken.</p>

  <p>“Ve yarın.” Eamon ayağa kalktı. “Babamızın ve annemizin canını alanın sonunu getirmeye başlayacağız.”</p>

  <p>“Sen Brannaugh’ya göz kulak olur musun? Artık gidip Gealbhan ile konuşacağım.”</p>

  <p>“Bugün onu sadece mutlu et.” Brannaugh da kız kardeşiyle birlikte ayağa kalktı. ‘Yarın yeterince yakın zaten. Bugün sadece mutluluğun tadını çıkar, çünkü kalan zaman yeterince kısa.”</p>

  <p>“Öyle yapacağım.” Teagan kız kardeşini ve erkek kardeşini öptü. “Eoghan mutlaka arpını getirsin.”</p>

  <p>“Getireceğinden emin olabilirsin. Ormanı müzikle doldurup, tepelerin ötesine göndereceğiz.”</p>

  <p>Brannaugh, Teagan gittikten sonra yeniden oturdu ve Eamon çayını ona doğru itti. “İç. Solgun görünüyorsun.” “Biraz yorgunum. Eoghan biliyor. Onunla konuştum ve o buradan ayrılmaya - burada inşa ettiği her şeyi geride bırakmaya hazır. Geri dönmenin zor olacağını hiç düşünmemiştim. Hiç bu şekilde ikiye bölüneceğimi bilmiyordum.”</p>

  <p>“Gealbhan’ın erkek kardeşleri, sen ve Teagan için buradaki toprakla ilgileneceklerdir.”</p>

  <p>“Evet, bu rahatlatıcı bir şey. Tabii senin için değil, bu topraklar asla sana göre olmadı.” Yine, hüzün ve neşe karışıp bir olmuştu. “Ne olursa olsun Mayo’da kalacaksın. Bizim ne yapacağımızı göremiyorum, yani Eoghan, ben ve çocukların. Ama Teagan buraya geri dönecek, bunu net bir şekilde görebiliyorum. Burası artık onun evi.”</p>

  <p>“Öyle,” diye onayladı Eamon. “O her zaman Mayo’nun Kara Cadısı olacak ama evi ve kalbi Clare’de.”</p>

  <p>“Bu bizim için nasıl olacak Eamon, yani tüm hayatlarımız boyunca olduğu gibi birlikte olmamak?”</p>

  <p>Eamon, babasından aldığı vahşi mavi gözleriyle, Bran-naugh’nın gözlerine baktı. “Mekânsal uzaklığın hiçbir önemi yok. Biz her zaman bir aradayız.”</p>

  <p>“Şu an çok sulu gözlüyüm ve bundan hiç hoşlanmıyorum. Umarım bu ruh halim kısa süre içinde geçer, yoksa kendime lanet edebilirim.”</p>

  <p>“Şey, küçük Sorcha’ya hamile kaldığında, son zamanlarda çabuk sinirleniyor ve kırıcı şeyler söylüyordun. Ben ağlamanı tercih edebilirim.”</p>

  <p>“Ben tercih etmiyorum, orası kesin.” Brannaugh, kendisini sakinleştireceğini bildiği çayını içti. “Yolculuk için Kathel ve Alastar’a verdiğim iksire biraz daha ekleyeceğim. Raibeard henüz iksir olmadan da gayet iyi durumda. O çok güçlü.”</p>

  <p>“Artık avlanıyor,” dedi Eamon şahininden bahsederken. “Her seferinde daha uzağa gidiyor. Artık kuzeye doğru uçuyor, hem de her gün. O da bizim gibi kısa süre içinde yolculuğa çıkacağımızı biliyor.”</p>

  <p>“Önceden haber yollayacağız. Ashford Şatosu’nda bizi hoş karşılayacaklar. Sorcha ve Daithi’nin çocukları. Kara Cadılar hoş karşılanacaklar.”</p>

  <p>“Bunun olmasını sağlayacağım.” Eamon elinde kendi çayıyla oturup arkasına yaslandı ve ablasına gülümsedi. “Alev gibi saçlar, öyle mi?”</p>

  <p>Aynı Eamon’ın istediği gibi Brannaugh bir kahkaha attı. “Ah ve sana yemin ederim, karşılaştığınızda çarpılacaksın ve neredeyse gözlerin kör olacak.”</p>

  <p>“Kesinlikle ben değil canım, benim değil.”</p>

  <p>Çocuklar için bu bir maceraydı. Uzun bir yolculuğa çıkma, yeni bir yerlere seyahat etme -hem de sonunda bir şato ödülü varken- fikri özellikle Brin’in yolculuğa başlamak için çok istekli olmasına neden olmuştu.</p>

  <p>Brannaugh ihtiyaçları olanları toplarken, yine uzun zaman önceki o sabahı, annesini düşündü. Annesi ona sadece toplanmasını söylemişti. O kadar acil ve kesindi ki, diye düşündü. Ve ormandaki kulübenin dışında, annesinin son bakışını hatırladı.</p>

  <p>Şimdi ise geri dönmek için toplanıyordu, bu her zaman kabullendiği bir görev, bir kaderdi. İlk çocuğunun doğumuna kadar büyük bir istekle olmasını dilediği tek şey buydu ama sonra çocuğuna duyduğu sevgiyle dolup taşmıştı.</p>

  <p>Ancak, yüzleşmesi gereken bir görev vardı.</p>

  <p>İhtiyacı olan şeyleri topladı - kâse, mum, kitap, şifalı bitkiler ve taşlar. Ve oğluna hızlıca baktığında hem gururu, hem de pişmanlığı hissetti.</p>

  <p>“Onun zamanı geldi,” dedi Eoghan’a.</p>

  <p>Ne demek istediğini anlayan Eoghan, onu alnından öptü. “Ben Sorcha’yı yukarı çıkaracağım. Yatma zamanı.” Başıyla onaylayan Brannaugh, Brin’e dönüp ona seslendi.</p>

  <p>“Hiç yorgun değilim. Neden hemen şimdi yola çıkıp yıldızların altında uyuyamıyoruz?”</p>

  <p>‘Yarın sabah yola çıkıyoruz, ama önce seninle benim yapmamız gereken şeyler var.”</p>

  <p>Brannaugh oturdu ve kollarını açtı. “Önce gel benimle otur. Oğlum,” diye mırıldandı Brin kucağına tırmanırken. “Kalbim. Benim ne olduğumu biliyorsun.”</p>

  <p>“Anne,” dedi Brin ve ona sokuldu.</p>

  <p>“Senden asla gizlemediğim için, bunun ötesinde ne olduğumu da biliyorsun. Kara Cadı, büyücü, Sorcha ve Daithi’nin kızları. Bu, benim kanımda var. Bu, senin kanında da var. Mumu görüyor musun?”</p>

  <p>“Mumu sen yaptın. Annem mumları yapar, kekleri pişirir ve babam da at sürer.”</p>

  <p>“Öyle mi?” Brannaugh kahkaha attı ve Brin’in bu hayalinin bir süre daha devam etmesine izin vermeye karar verdi. “Şey, benim mum yaptığım doğru. Fitili görüyor musun Brin? Fitil soğuk ve ışık yaymıyor. Mumu gör Brin, fitili gör. Işığı ve alevi gör, minik alevi, ısıyı ve oluşacak ışığı gör. Senin içinde de ışık ve alev var. Fitili gör Brin.”</p>

  <p>Bunu Brin’e defalarca mırıldandı, onun enerjisinin yerleşmeye, düşüncelerinin kendisininkilerle birleşmeye başladığını hissetti.</p>

  <p>“Işık güçtür. Güç ışıktır. Senin içinde, senin içinden çıkan, senin içinden geçen. İçinde yaşayanı, içinde bekleyeni hisset. Fitili gör, senin ışığını bekliyor. Senin gücünü. Onu ortaya çıkar. Onun yavaşça, nazik ve temiz bir şekilde yükselmesine izin ver. Uzan, dokun, yüksel. Işığı getir.”</p>

  <p>Fitil parladı, söndü, tekrar parladı ve sonra gerçekten yandı.</p>

  <p>Brannaugh dudaklarını oğlunun başının üstüne bastırıp öptü. İşte, diye düşündü, işte ilk öğrendiği şey. Ve oğlu asla bir daha çocuk olmayacaktı.</p>

  <p>Neşe ve hüzün, sonsuza kadar birbirine geçecekti.</p>

  <p>“Çok iyi başardın.”</p>

  <p>Brin yüzünü annesine doğru kaldırdı, ona gülümsedi. “Bir tane daha yapabilir miyim?”</p>

  <p>“Evet,” dedi Brannaugh ve onu bir daha öptü. “Ama şimdi bana dikkat et, öğreneceğin, bilmen gereken daha çok şey var. Ve ilk olarak dikkat etmeli, önemsemelisin, olduğun ve sahip olduğun şey yüzünden hiçbir zarar gelmeyeceğine yemin etmelisin. Yeteneğin Brin, kimseye zarar vermeyecek. Bu konuda bana, kendine, senden önce gelenlerin hepsine ve senden sonra geleceklerin hepsine yemin et.”</p>

  <p>Brannaugh hançerini çıkardı ve avcunun içini kesti. “Bizim yaptığımız bir kan yemini. Anneden oğula, oğuldan anneye, cadıdan cadıya.”</p>

  <p>Brin ciddi gözlerle elini annesine uzattı, annesi eline bir kesik attığında duyduğu kısa süreli acıdan gözlerini kırpıştırdı.</p>

  <p>“Ve hiç kimseye zarar vermeyecek,” dedi annesi elini tutup, kendi kanını onunkiyle karıştırırken.</p>

  <p>“Ve hiç kimseye zarar vermeyecek,” diye tekrarladı</p>

  <p>Brannaugh, sonra oğlunu yanma çekti, elinin yaralanmış yerini öpüp iyileştirdi. “Şimdi bir mum daha yakabilirsin. Ve sonra ikimiz birlikte bizi korumak için tılsımlar yapacağız. Senin için, kız kardeşin için, baban için.”</p>

  <p>“Peki, ya senin için anne?”</p>

  <p>Brannaugh tılsımına dokundu. “Ben ihtiyacım olana zaten sahibim.”</p>

  <p><span style="font-weight:bold;font-style:italic;">-kick</span></p>

  <p>Minik kızın kundağına sarılan Brannaugh, sabah sisinin içinde yük arabasına tırmandı. Eyerin üzerinde, babasının önünde oturmuş, yüzü neşeden ve hevesten kıpkırmızı olmuş oğluna baktı.</p>

  <p>Sessizce Alastar’a binmiş olan sarışın kız kardeşine, sonra da büyükbabalarının kılıcını yan tarafına asmış ve Mithra ismini verdiği atının üzerinde dimdik görünen erkek kardeşine baktı. Son olarak da üç yaz önce dünyaya gelen Alastar’ın güzel kısrağının üzerinde sağlam bir şekilde durmuş bekleyen Gealbhan’a.</p>

  <p>Brannaugh, Gealbhan’ın yaşlı saban atına dilini şaklattı ve Brin’in sevinç dolu haykırışıyla birlikte yük arabası harekete geçti ve yola çıktılar.</p>

  <p>Dönüp zamanla sevdiği evine bir kez baktı ve kendisine evini bir daha görüp göremeyeceğini sordu.</p>

  <p>Sonra bakışlarını ileriye doğru çevirdi.</p>

  <p>Bir şifacı nereye giderse gitsin hoş karşılanırdı - tıpkı bir arp çalgıcısı gibi. Karnında ağırlık yapan bebek genellikle huzursuzlamp, yerinde durmasa da Brannaugh ve ailesi, bu vahşi yol boyunca sığınak buldular ve misafirperverlikle karşılandılar.</p>

  <p>Eoghan müzik çaldı, Brannaugh, Teagan ya da Eamon, hasta ya da yaralılara merhem ya da iksir verdiler. Gealb-han ise güçlü bedenini ve nasırlı ellerini kullandı.</p>

  <p>Güzel bir gecede, Brin’in istediği gibi yıldızların altında uyudular; tazının, şahinin ve atın, Brannaugh’nın sahip olduklarını koruduklarını bilmek rahatlatıcıydı.</p>

  <p>Yolda herhangi bir sorunla karşılaşmadılar, ancak Brannaugh söylentinin yayıldığını biliyordu. Kara Cadılar, hem de üçü birden Clare’den geçip, Galway’e doğru yolculuk ediyordu.</p>

  <p>“Bu haber Cabhan’a da ulaşacaktır,” dedi Eamon, atları dinlendirmek ve çocuklara da bir süre serbestçe gezme şansı tanımak için yolculuklarına ara verdiklerinde.</p>

  <p>Gealbhan ve Eoghan atları sularken Brannaugh, Eamon ve Teagan’ın arasına oturdu; Eamon oltasını suya attı.</p>

  <p>“Eskiden olduğumuzdan daha güçlüyüz,” diye hatırlattı Teagan. “Güneye yolculuk yaptığımız zaman çocuktuk. Kuzeye yaptığımız bu yolculukta ise artık çocuk değiliz.”</p>

  <p>“Endişeleniyor.” Brannaugh kamını okşadı. “Seninle ben artık eskisi gibi yalnız olmadığımız için.”</p>

  <p>“Sizin gücünüzden ya da isteğinizden şüphem yok.”</p>

  <p>“Ve yine de endişeleniyorsun.”</p>

  <p>“Şimdi olmak zorunda mıydı diye merak ediyorum,” diye itiraf etti Eamon, “şimdi olmak zorunda olduğunu bilsem de. Bunu ben de ikiniz gibi hissediyorum ama yine de zorunda olduğumuz şeyle yüzleşmeden ikiniz de düzgün bir şekilde doğum yapsaydınız, işimiz daha kolay olurdu.”</p>

  <p>“Olması gereken olacak ama gerçeği söylemem gerekirse, kuzenlerimizle vakit geçirmek için yolculuğumuza</p>

  <p>birkaç gün ara vereceğimize memnunum. Ve Tanrılar şahit ki, bir günümü o lanet olası yük arabasının üzerinde olmadan geçireceğim için çok mutluyum.”</p>

  <p>“Ben Ailish’in ballı keklerinin hayalini kuruyorum, çünkü kimse onları ondan güzel yapamıyor.”</p>

  <p>“Midesiyle hayal kuruyor,” dedi Teagan.</p>

  <p>“Bir erkeğin yemek yemesi gerek. Hah!” Eamon oltasını ve kancanın ucunda kıvranan balığı sudan çıkardı. “Ve bu yüzden de bir şeyler yiyeceğiz.”</p>

  <p>“Birden fazlasına ihtiyacın olacak,” dedi Brannaugh ve bu, hepsinin evlerinin yakınındaki nehir kenarında geçirdikleri o güzel ve umut dolu günde, annelerinin de bu sözleri söylediğini hatırlamalarına neden oldu.</p>

  <p>Clare’in inişli çıkışlı vahşi topraklarını arkalarında bıraktılar ve şiddetli rüzgârlar, aniden bastıran yağmur tarafından sürüklendiler. Gahvay’in yeşil tepelerinin, meleyen koyunlarının olduğu tarlalardan, bacalarından dumanlar çıkan kulübelerin arasından geçerek ilerlediler. Raibeard, gökyüzünü yumuşak bir griye çeviren bulut katmanlarının altından ve arasından geçerek, ileri doğru kanat çırpıyordu.</p>

  <p>Çocuklar yük arabasının içinde, bohçaların arasında uyuyorlardı, bu yüzden de Kathel her zaman olduğundan daha tetikte, Brannaugh’nın yanında oturuyordu.</p>

  <p>“Benim hatırladığımdan daha fazla kulübe var.” Teagan yanında, yorulmak bilmeyen Alastar’ı sürüyordu.</p>

  <p>“Yıllar geçti.”</p>

  <p>“Buradaki araziler çok güzel, hiçbir şey duymasam da Gealbhan’ın bunu düşündüğünü duyabiliyorum.”</p>

  <p>“Peki buraya yerleşir misiniz? Sana bunu da söylüyor mu?”</p>

  <p>“Evet. Ama Clare’de ormandaki kulübemizde de bunu konuşmuştuk. Ve yine de, eve yaklaştıkça, oraya gitmek için daha fazla can atıyorum... Bunu sen de hissediyor musun Brannaugh? Evimizin bizi çağırdığını?”</p>

  <p>“Evet.”</p>

  <p>“Korkuyor musun?”</p>

  <p>“Evet, gelecek olan şeyden ama daha da fazla başarısız olmaktan.”</p>

  <p>“Başarısız olmayacağız.” Teagan, Brannaugh’nun keskin bakışının üzerine başını iki yana salladı. “Hayır, bir görü görmedim ama içimde kesin bir his var. Eve yaklaştıkça büyüyen bir his. Başarısız olmayacağız, çünkü bin yıl bile sürse aydınlık her zaman karanlığı yener.”</p>

  <p>“Onun gibi konuşuyorsun,” diye mırıldandı Brannaugh. “Annemiz gibi.”</p>

  <p>“O hepimizin içinde, bu yüzden başarısız olmayacağız. Ah Brannaugh, baksana! Şu çarpık dalları olan ağaca bak. Eamon’ın kuzenimiz Mabh’i korkutmak için her dolunayda canlandığını söylediği ağaç bu. Neredeyse Ailish’in çiftliğine geldik sayılır. Neredeyse vardık.”</p>

  <p>“Haydi, ileri doğru sürelim.”</p>

  <p>Yeniden bir çocuk gibi görünmesine sebep olacak şekilde yüzü aydınlanan Teagan, başını arkaya atarak kahkaha attı. “Ben de öyle yapacağım.”</p>

  <p>Atını kocasına doğru sürdü, canlı bir kahkaha attı ve sonra dörtnala ilerledi. Brannaugh’nın yanındaki Kathel de kıpırdanarak inledi.</p>

  <p>“Haydi o zaman.” Brannaugh tazıyı okşadı.</p>

  <p>Tazı, arabadan dışarı atladı, ilerleyen atın yanında hızla koşarken, şahin de tepelerinde uçuyordu.</p>

  <p>Bu, eve dönmek gibiydi çünkü bu çiftlikte beş yıl yaşamışlardı. Brannaugh, yeni binaları ve genç atların dans ettiği yeni padokun her zamanki gibi düzenli olduğunu gördü.</p>

  <p>Açık renk saçlı bir erkek çocuğun kollarını Kathel’e dolamasını izledi. Ve oğlan gülümsediğinde, onun kuzenlerinin en genci Lughaidh olduğunu anladı.</p>

  <p>Ailish’in kendisi de koşarak arabaya doğru geldi. Biraz kilo almıştı ve sarı saçlarında birkaç tutam gri vardı. Ancak gözleri her zaman olduğu kadar hayat dolu ve gençti.</p>

  <p>“Brannaugh! Ah şu haline bak Brannaugh! Seamus buraya gel ve kuzeninin arabadan inmesine yardım et.”</p>

  <p>“Ben iyiyim.” Brannaugh güçlükle arabadan indi ve kuzenini kucakladı. “Ah, seni görmek kalbime iyi geliyor.” “Seni görmek de bana. Ah, her zamanki gibi çok güzelsin. Aynı annen gibi. Ve işte Eamon’ımız da burada, çok yakışıklı. Kuzenlerim, üçünüz birden, aynı söylediğiniz gibi geri döndünüz. İkizleri Bardan’ı alması için tarlaya gönderdim ve Seamus, sen de koş Mabh’e kuzenlerinin geldiğini söyle.”</p>

  <p>Gözleri yaşlı bir şekilde Brannaugh’ya bir kere daha sarıldı. “Mabh ve kocasının, yolun tam karşısında kendilerine ait bir kulübesi var. İlk çocuğunu doğurmak üzere. Büyükanne olacağım! Ah, dilime hâkim olamıyorum. Sen Eoghan’sın değil mi? Ve sen de Teagan’ın Gealbhan’ı. Hoş geldiniz, hepiniz hoş geldiniz. Peki, çocuklarınız nerede?” “Arabanın içinde uyuyorlar.”</p>

  <p>Ailish’in Eamon’ın sevgiyle hatırladığı ballı keklerinden başka hiçbir şey çocukları uyandıramazdı. Sonra, Brannaugh son gördüğünde henüz kucakta bir bebek olan</p>

  <p>Conall, çocukları alıp yeni doğmuş köpek yavrularını görmeye götürdü.</p>

  <p>“İyi olacaklar, sana söz veriyorum,” dedi Ailish çayları koyarken. “O, iyi bir delikanlı; dünyaya gelmesine yardım ettiğin ConalFden bahsediyorum. Bırakalım erkekler atlarla ilgilensin ve siz ikiniz de bu arada dinlenirsiniz.” “Şükürler olsun.” Brannaugh çayını yudumlarken, hem çayın hem de yanan ateşin kendisini ısıtmasına izin verdi.</p>

  <p>“Bir şeyler ye. içinde yemeğe ihtiyacı olan biri daha var.”</p>

  <p>“Tüm gün ve gecenin yarısı boyunca açlıktan ölecek gibi hissediyorum. Teagan o kadar çok acıkmıyor henüz. Ama o da acıkacak.”</p>

  <p>“Ah, sen de mi hamilesin?” Ailish çayla uğraşmayı bırakıp, ellerini kalbinin üzerine koyarken yüzü sevinçle aydınlandı. “Benim tatlı, küçük Teagan’ım anne olacak. Bunca yıl nasıl geçti? Sen kendin bir bebektin. Kalacak mısınız? Doğum zamanı gelene kadar kalacak mısınız?” diye sordu Brannaugh’ya. “Mayo hâlâ oldukça uzakta ve senin doğum zamanın yaklaşmış. Yaklaştığını görebiliyorum.” “Sadece bir ya da iki gün ve bunun için minnettarım. Bebek Mayo’da doğacak. Öyle olması gerekiyor. Öyle olmak zorunda.”</p>

  <p>“Olmak zorunda mı?” Ailish, önce Brannaugh’nın sonra da Teagan’ın elini kavradı. “Olmak zorunda mı? Siz hayatlarınızı Clare’de kurdunuz. Siz kadınsınız, annesiniz. O karanlık topraklara geri dönmek zorunda mısınız?”</p>

  <p>“Biz kadınız, anneyiz ve çok daha fazlasıyız. Bunların hiçbirine sırt çeviremeyiz. Ama endişelenme kuzin. Bunu düşünme. Çay, kekler ve ailemizle geçireceğimiz bugünümüz var.”</p>

  <p>“Yeniden geri döneceğiz.” Kendisine baktıklarında, Te-agan bir elini kalbine bastırdı. “Bunu çok güçlü bir şekilde hissediyorum. Yeniden geri döneceğiz. Buna inan. Bize inan. Bence kader sadece bizi daha güçlü kılıyor.”</p>

  <p>“Eğer öyleyse, benim olan her şey sizindir.”</p>

  <p>Müzikleri, ziyafet gibi sofraları ve aileleri vardı. Bir gece ve bir gün süren huzura sahiptiler. Yine de Brannaugh huzursuz olduğunu hissediyordu. Kocası Ailish’in kendilerine verdiği yatakta uyuyor olsa da, o şöminenin yanında oturuyordu. Omuzlarında kalın bir şalla Ailish, geceliğiyle içeri girdi.</p>

  <p>“Doğuma çok yaklaştığımda içimdeki bebek beni uyutmayacak kadar ağırlaştığında bana yaptığın o çaya şimdi senin ihtiyacın var.”</p>

  <p>“Ateşin ve dumanın içinde annemi aradım,” diye mırıldandı Brannaugh. “Onu o kadar özlüyorum ki aramadan edemiyorum. Eve yaklaştıkça daha da fazla özlüyorum. Babamı özlüyorum ve bu kalbimde bir sancı ama anne-minki sona ermeyecek bir keder.”</p>

  <p>“Bunu biliyorum.” Ailish yanma oturdu. “Sana geliyor mu?”</p>

  <p>“Rüyalarımda. Bazı anlar oluyor ama sadece anlar. Onun sesini duymayı, bana doğru şeyi yaptığımı söylemesini çok istiyorum. Yapmamı istediği şeyi yaptığımı söylemesini.”</p>

  <p>“Ah canım, yapıyorsun. Yapıyorsun. Bizden ayrıldığınız günü hatırlıyor musun?”</p>

  <p>“Hatırlıyorum. Ayrılarak sizin canınızı yakmıştım.” “Gitmek her zaman insanın canını acıtır ama doğru olan şey buydu, zamanla bunu anladım. Gitmeden önce bana</p>

  <p>Lughaidh’ten, taşıdığım bebekten bahsettin. Bana onun son çocuğum olmak zorunda olduğunu, çünkü ne benim ne de bebeğin bir başka doğumu atlatamayacağını söyledin. Ve bana şişe boşalana kadar her dolunayda içmem için bir iksir verdin. Böylece başka çocuğum olmayacaktı. Bu, beni çok üzmüştü.”</p>

  <p>“Biliyorum.” Brannaugh artık kendi de çocuk sahibi olduğu için daha dokunaklı biçimde anlıyordu. “Sen annelerin en iyisisin ve benim için de öylesin.”</p>

  <p>“Çocuklarımın büyüdüğünü, en büyük kızımın kendi çocuğunu doğuracak kadar olgunlaştığını görecek kadar uzun yaşayamayacaktım. Bana söylediğin gibi Ludhaigh’in bu kadar zeki ve tatlı -aynı senin dediğin gibi- güzel sesli bir çocuk olduğunu göremeyecektim.”</p>

  <p>Başıyla onaylayan Ailish, adeta duman ve alevlerin içinde o günü görmek ister gibi ateşi inceledi. “Bir zamanlar beni ve sahip olduklarımı koruma altına alıp, bana sahip olamayacağım yıllan yaşama şansı verdin. Sen, onun olmanı istediğin kişisin. Gidip Cabhan ile yüzleşecek olman beni üzse de, bunu yapmak zorunda olduğunu biliyorum. Asla annenin seninle gurur duyduğundan şüphe etme. Asla şüphe etme Brannaugh.”</p>

  <p>“Beni rahatlatıyorsun Ailish.”</p>

  <p>“Teagan’ın istediği gibi inanacağım. Her akşam bir mum yakacağım. Bu mumu sahip olduğum birazcık büyüyle yakacağım ki böylece sen, Teagan ve Eamon için parlayacak.”</p>

  <p>“Güçten korktuğunu biliyorum.”</p>

  <p>“Bu benim kanımda da var. Sen annene olduğu kadar bana da aitsin. Her gün batışında o küçük ışığın içine inancımı koyacağım. O ışığın, sen ve sahip oldukların için yanacağını bil. Bunu bil ve güvende kal.”</p>

  <p>“Geri döneceğiz. Buna inanıyorum. Geri döneceğiz ve şu anda içimde olan çocuğu kollarına alacaksın.”</p>

  <p>Yolculuklarına, çocuklara büyük bir merasimle verilen benekli köpek yavrusuyla ve döndüklerinde daha fazla kalacaklarına söz vererek devam ettiler.</p>

  <p>Hava daha soğudu, rüzgâr artık daha sert esiyordu.</p>

  <p>Brannaugh, birden fazla kez rüzgârda Cabhan’ın sinsi ve baştan çıkarıcı sesini duydu.</p>

  <p><span style="font-style:italic;">Bekliyorum.</span></p>

  <p>Teagan’ın tepelerin ardına baktığını ya da Eamon’ın tılsımını ovuşturduğunu görüyor ve onların da bu sesi duyduğunu anlıyordu.</p>

  <p>Şahin yön değiştirdiğinde ve Alastar devam etmek istemediğinde Kathel arabadan atladı ve yol ayrımına doğru koştu.</p>

  <p>“O yoldan değil.” Eoghan arabanın yanında atını durdurdu. ‘Yarın Ashford’a varacağız ama o yoldan gitmeyeceğiz.”</p>

  <p>“Hayır, Ashford’a giden yol bu değil, ama gitmemiz gereken yol bu. Rehberlere güven Eoghan. Önce yapmak zorunda olduğumuz bir şey var. Bunu hissediyorum.”</p>

  <p>Eamon da diğer tarafta durdu. “Eve yaklaştık,” dedi. “Neredeyse kokusunu alacak kadar yakındayız. Ama çağırıldık.”</p>

  <p>“Evet, çağırıldık. Bu yüzden cevap vereceğiz.” Brannaugh uzandı ve kocasının koluna dokundu. ‘Yapmak zorundayız.”</p>

  <p>“O zaman yapacağız.”</p>

  <p>Brannaugh yolu bilmemesine rağmen yine de biliyordu. Tazıya bağlı olan zihni yolu, dönemeçleri, tepeleri biliyordu. Brannaugh çok daha fazlasını almaya aç ve istekli o karanlığın, kendisine doğru uzandığım hissedebiliyordu.</p>

  <p>Güneş, bulutların arasında ilerleyip, batıdaki tepelerin ardına doğru kayıyordu ancak onlar hâlâ ilerlemeye devam ediyorlardı. Brannaugh’nın sırtı yük arabasında geçirdiği saatler yüzünden ağrıyordu ve susuzluğu her geçen dakika artıyordu. Ne var ki yine de ilerliyorlardı.</p>

  <p>Brannaugh yaklaşmakta ve tepelerin etrafında yükselmekte olan karanlığın içindeki gölgeyi görebiliyordu. Bir ibadet mekânı, diye düşündü, bunu hissedebiliyordu.</p>

  <p>Bir güç mekânı.</p>

  <p>Arabayı durdurdu, havayı kokladı.</p>

  <p>“İçeriye giremiyor. Zorlayamayacağı kadar güçlü.”</p>

  <p>“Burada bir şey var,” diye mırıldandı Eamon.</p>

  <p>“Aydınlık bir şey,” dedi Teagan. “Güçlü ve parlak. Ve eski.”</p>

  <p>“Bizden eski.” Yardım için minnettar olan Brannaugh, kocasının kendisini kaldırıp arabadan indirmesine izin verdi. “Annemizden de eski. Bizim bildiğimiz herhangi bir zamandan eski.”</p>

  <p>“Bir kilise.” Gealbhan, Teagan’ı eyerden kaldırmak için yukarı doğru uzandı. “Ama burada kimse yok.”</p>

  <p>“Buradalar.” Teagan yorgun bir şekilde ona yaslandı. “Bizden önce gelenler, bu mekânı kutsayanlar. Onun geçmesine izin vermeyecekler. Burası kutsal bir mekân.”</p>

  <p>“Bu gece burası bizim.” Brannaugh öne doğru bir adım atıp, ellerini havaya kaldırdı. “Işığın Tanrıları, aydınlığın Tanrıçaları, gecenin içinden size sesleniyoruz. Sizin verdiğiniz güçle, bizi harekete geçiren amaçla, sizin kutsal desteğinizi istiyoruz. Kaderin başımıza getireceklerinden önce duvarlarınız arasında bu geceyi, bu molayı geçirmek istiyoruz. Biz Sorcha’nın çocuklarıyız. Kara Cadılar size geldi. Sizin isteğinizle, dileğimiz gerçek olsun.”</p>

  <p>Işık güneş gibi pencerelerin arasından parladı ve kapılar yumuşacık bir rüzgârla açıldı. Ve dışarı sıcaklık yayıldı.</p>

  <p>“Burada hoş karşılanıyoruz.” Brannaugh gülümseyerek kızını havaya kaldırdı ve tüm yolculuğun yorgunluğu bir anda yok oldu. “Hoş karşılanıyoruz.”</p>

  <p>Brannaugh, çocukları kilisenin zemininin üzerine yaptığı ot şiltelerin üzerine yatırdı. Ve o an ikisi de sızlanmadığı ya da karşı çıkmadığı için şükretti.</p>

  <p>“Onları duyuyor musun?” diye fısıldadı Eamon.</p>

  <p>“Ben bile onları duyuyorum.” Eoghan gözleriyle kiliseyi, taş duvarları, ahşap bankları taradı. “Şarkı söylüyorlar.” “Evet.” Gealbhan sakinleştirmek için köpek yavrusunu kucağına aldı. “Yavaş güzelim. Çünkü melekler ya da tanrılar şarkı söylüyor olabilirler. Burası kutsal bir yer.”</p>

  <p>“Bu akşam için sığınaktan daha fazlasını sunuyorlar.” Brannaugh ayağa kalktı. “Bize kutsal desteğini ve aydınlığı sunuyorlar. Bu gece, bu mekâna bizden önce gelenler tarafından çağırıldık.”</p>

  <p>Teagan parmaklarını hafifçe, saygılı bir şekilde mihraba dokundurdu. “Sunulan bir iyilik nedeniyle bir kral tarafından inşa edilmiş. Tutulan bir söz için. Burada, hacyolunun yakınlarına inşa edilmiş. Bu manastırın adı Ballintubber.” Ellerini kaldırıp gülümsedi. “Bu kadarını görebiliyorum.” Kocasına döndü. “Evet, burası kutsal bir yer ve biz de, bizi çağıranların kutsal desteğini istiyoruz.”</p>

  <p>“Aynı o kral gibi,” dedi Brannaugh, “bizim de tutmamız gereken bir söz var. Eoghan, aşkım, gidip bana annemin kitabını getirebilir misin?”</p>

  <p>“Getiririm ama ancak sen oturursan. Sadece otur Brannaugh. Çok solgun görünüyorsun.”</p>

  <p>“Doğruyu söylemek gerekirse, yorgunum ama bunu yapmak zorundayız ve yapılması hepimiz için daha iyi olacak. Teagan-”</p>

  <p>“Neye ihtiyacımız olduğunu biliyorum. Ben-”</p>

  <p>“Otur,” diye ısrar etti erkek kardeşi. “Ben ihtiyacımız olanları getiririm ve siz ikiniz de en azından bir süre dinlenirsiniz. Gealbhan eğer biraz dinlenmezlerse ikisinin de üzerine otur.”</p>

  <p>Bu sözü önemsemeleri için Gealbhan’ın sadece karısının yanağına dokunması ve Brannaugh’ın elini tutması yeterli oldu. “Yapılmak zorunda olan ne?” diye sordu Te-agan’a.</p>

  <p>“Bir adak. Bir istek. Bir toplanma. O buraya gelemez. Cabhan buraya gelemez ya da burayı göremez. Burada hiçbir gücü yok. Ve burada, sahip olduklarımızı bir araya getirebiliriz.”</p>

  <p>“Neye ihtiyacınız var?”</p>

  <p>“Sen aramızdaki en iyi olansın.” Teagan kocasını yanağından öptü. “Eğer Eamon’a yardım edersen, sana Brannaugh ile birlikte burada bekleyip dinleneceğimize söz veririm.”</p>

  <p>Gealbhan gittiğinde Teagan hızla kız kardeşine döndü. “Acı çekiyorsun.”</p>

  <p>“Doğum sancısı değil. Sen de öğreneceksin, bebek sık sık sana olacak olanlar hakkında bir fikir verir. Bu da geçecek. Ancak geri kalanını hoş karşılıyorum. Burada yapacaklarımız güç gerektiriyor.”</p>

  <p>Bir saat boyunca dinlenip hazırlandılar.</p>

  <p>“Çemberi oluşturmalıyız,” dedi Eoghan’a, “adağı sunmalıyız. Benim için korkma.”</p>

  <p>“Benden nefes almamamı ister miydin?”</p>

  <p>“İhtiyacımız olan senin sevgin, senin inancın ve bununla birlikte Gealbhan’ın sevgisi ve inancı.”</p>

  <p>“O zaman bunlara zaten sahipsiniz.”</p>

  <p>Çemberi oluşturdular ve kazan, yaktıkları alevin üzerinde süzülmeye başladı. Teagan’ın ellerinden fışkıran sular kazanın içine aktı. Brannaugh şifalı bitkileri, Eamon ise kırılmış taşları ekledi.</p>

  <p>“Bunlar kurduğumuz yuvadan geliyor.”</p>

  <p>“Ve bunlar.” Teagan bir kâsenin ağzını açtı ve içindeki değerli şeyleri kazana döktü. “Aradığımız evden geliyorlar. Küçük şeyler; kuru bir çiçek, bir çakıl taşı, biraz ağaç kabuğu.”</p>

  <p>“Altın ya da gümüşten daha değerli. Size sunuyoruz. İşte, ilk çocuğumun bir tutam saçı.”</p>

  <p>“Rehberimin bir tüyü.” Eamon tüyü artık kaynamakta olan kazana attı.</p>

  <p>“Bu, annemin benim için hazırladığı tılsım.”</p>

  <p>“Ah, Teagan,” diye mırıldandı Brannaugh.</p>

  <p>“O da bunu yapmamı isterdi.” Teagan bunu da sundukları adakların arasına attı.</p>

  <p>“Size bizim için değerli olanları veriyoruz ve onlara cadının gözyaşlarını ekliyoruz. Size kalplerimizin doğru olduğunu göstermek için hazırladığımız bu sıvıyı kanlarımızla mühürlüyoruz.”</p>

  <p>Ve her biri kutsal hançerle kanlarını sundular, bununla birlikte fokurdayan kazan kaynamaya, dumanlar çıkarmaya başladı.</p>

  <p>“Baba, anne, kanımızın kanı, kemiğimizin kemiği, biz öksüzler size sonsuz inancımızı gösterdik. Bu kutsal yerde, bu kutsal saatte gücünüzün kudretini ve hakkını bize bağışlayın. Sizin hediyenizle başarısız olmayacağız ve Cabhan’a karşı galip geleceğiz. Şimdi bizi, biz üç cadıyı güçle doldurun. Dileğimiz gerçek olsun.”</p>

  <p>Rüzgâr duvarların içinde hareketlendi. Mum ışığı parlak bir hale geldi. Ancak, üçünün söylediği son sözlerle birlikte rüzgâr girdap halinde dönmeye başladı ve bir ışık aniden parladı.</p>

  <p>Sesler içerde gümbürdüyordu.</p>

  <p>Brannaugh, kardeşlerinin elini tuttu ve onlarla birlikte dizlerinin üzerine çöktü.</p>

  <p>Işık, sesler ve rüzgâr Brannaugh’m içini yakıp kavurdu. Ve o güç.</p>

  <p>Sonra sessizlik geldi.</p>

  <p>Brannaugh yeniden ayağa kalkarken Teagan ile Eamon onlara doğru döndüler.</p>

  <p>“Parlıyordunuz,” dedi Eoghan hayret içinde. “Tıpkı birer mum gibiydiniz.”</p>

  <p>“Biz üçlüyüz.” Teagan’ın sesi yükseldi ve uğuldayan sessizliğin içinde yankılandı. “Ancak pek çok kişi var. Bizden önce gelen ve bizden sonra gelecek olan pek çok kişi.”</p>

  <p>“Onların ışığı bizimdir; bizimki onların.” Eamon kollarını kız kardeşlerinin seviyesine kaldırdı. “Biz üçlüyüz ve hepimiz biriz.”</p>

  <p>Brannaugh ışıkla dolduğunda yorgunluk yok oldu ve gülümsedi. “Biz üçlüyüz. Aydınlığı karanlığın üzerine savuruyoruz, gölgelerin içinde karanlığı arıyoruz. Ve galip geleceğiz.”</p>

  <p>“Kanımızın gücüyle,” dediler birlikte, “galip geleceğiz.”</p>

  <p>Sabah, günün yumuşak ışığının altında, yeniden yola çıktılar. Yeşil tepelerin yükseldiği yolda, onlam samimiyetle karşılayan güneşin altında sular masmavi parlarken ilerlediler. Doğdukları toprakların üzerinde, kapıları onlara açık, köprüsü indirilmiş, güneşin üzerinde parladığı Ashford Şatosu’nun gri taşlarına doğru ilerlediler.</p>

  <p>Ve böylece, Sorcha’nın çocukları evlerine geldiler.</p>

  <p><a id="bookmark5"></a><span style="font-style:italic;">Kış 2013</span></p>

  <p>Branna 0’Dwyer gri, puslu, durmak bilmeyen yağmurun yağdığı bir sabaha uyandı. Ancak yatağına gömülüp, yeniden uyumaktan başka bir şey istemiyordu. Her zaman, sabahların fazla erken geldiğini düşünürdü. Fakat hoşuna gitse de gitmese de uykusu kaçmıştı ve yerini yavaş, sağlam bir kahve özlemine bıraktı.</p>

  <p>Sabahlan hep olduğu gibi sinirli bir şekilde kalktı, ayaklarına kalın çoraplar ve uyurken giydiği ince tişörtün üzerine de bir hırka geçirdi.</p>

  <p>Hem alışkanlıktan hem de tertipli oluşundan alevlerin odayı canlandırması için yatak odasındaki şömineyi karıştırdı ve tazısı Kathel şöminenin önünde gerinirken yatağını toplayarak kendisini mutlu eden güzel yastık yığınlarını da yatağın üzerine koydu.</p>

  <p>Banyoda uzun, siyah saçlarını tarayıp, topladı. İşi vardı, hem de çok işi vardı - kahveden sonra yapılması gereken işler. Kaşlarını çatarak aynadaki görüntüsüne baktı ve lıu-</p>

  <p>zursuz geçirdiği gecenin izlerini kapatmak için biraz sihir kullanmayı düşündü. Ancak bunu anlamsız buldu.</p>

  <p>Bunun yerine yeniden yatak odasına gitti ve Kathel’i kuyruğunun sallanmasına neden olana kadar okşadı.</p>

  <p>“Sen de huzursuzdun, öyle değil mi? Uykunda konuştuğunu duydum. Sen de sesleri işittin mi oğlum?”</p>

  <p>Evi son günlerde hep olduğu gibi dolu olduğundan, birlikte sessizce aşağı indiler. Erkek kardeşi ve Meara kardeşinin yatağını paylaşıyor, kuzini Iona ise yatağında Böyle ile birlikte yatıyordu.</p>

  <p>Hepsi arkadaşları ve ailesiydi. Onları seviyordu ve onlara ihtiyacı vardı. Ancak Tanrı biliyordu ki, biraz yalnız zaman geçirse iyi olacaktı.</p>

  <p>“Benim için kalıyorlar,” dedi Kathel’e, kulübenin basamaklarından inerken. “Sanki kendime bakamıyormu-şum gibi. Kendim ve onlar için, bir düzine kadar Cabhan’ı uzakta tutacak koruma yerleştirmedim mi?”</p>

  <p>Kahve makinesine doğru yürürken, bu gerçekten sona ermek zorunda, diye karar verdi. Böyle McGrath boyutlarında bir adam, kuzeni Iona’nın ufak yatağında rahat ediyor olamazdı. Onları dürtüklemesi gerekiyordu. Her ne olursa olsun, Samhain’den beri Cabhan’dan bir işaret ya da iz yoktu.</p>

  <p>“Onu neredeyse ele geçiriyorduk. Lanet olsun, neredeyse işini bitiriyorduk.”</p>

  <p>Kahve makinesini çalıştırırken, hem büyü hem iksir çok gtiçlüydü, diye düşündü. İkisi üzerinde de yeterince uzun süre ve çok çalışmamışlar mıydı? Ve o güç, Tanrım, Sorcha’nın eski kulübesinde geçirdikleri akşam, bir sel gibi yükselen o güç.</p>

  <p>Onun canını yakmışlardı, kanını dökmüşlerdi -bir kurt ve bir insan olarak- uluyarak kaçmasını sağlamışlardı. Ancak yine de...</p>

  <p>Bitmemişti. Ellerinden kayıp gitmişti ve iyileşecek, kendini toparlayacaktı.</p>

  <p>Bitmemişti ve bazen hiç bitip bitmeyeceğini merak ediyordu.</p>

  <p>Kapıyı açtığında Kathel hızla dışarı çıktı. Yağmur yağsın ya da yağmasın, köpek sabah koşusuna çıkmak istiyordu. Açık kapının önünde, soğuk ve dondurucu Aralık havasında durup ormana doğru baktı.</p>

  <p>Uzaklarında bir yerde beklediğini biliyordu. Bu sefer ya da başka bir sefer, onu bilmiyordu. Ancak yeniden gelecekti ve hazır olmak zorundaydılar.</p>

  <p>Ancak bu sabah gelmeyecekti.</p>

  <p>Soğuğa karşı kapıyı kapattı, mutfaktaki şömineyi karıştırıp turba kokusunun azalması için biraz benzin döktü. Kendisine kahve koyarak ilk yudumun ve sessizce yalnız geçirdiği kısa zamanın tadını çıkardı. Ve kendisine ait sihriyle kahve zihnini açıp, moralini düzeltti.</p>

  <p><span style="font-style:italic;">Galip geleceğiz.</span></p>

  <p>Artık sesleri hatırlıyordu. Çok fazla ses yükseliyor, yankılanıyordu. Işık, güç ve amaç. Uykusunda bunların hepsini hissetmişti. O çok net, çok emin olan tek bir sesi.</p>

  <p><span style="font-style:italic;">Galip geleceğiz.</span></p>

  <p>“Bu konuda haklı olman için dua edeceğiz.”</p>

  <p>Branna döndü.</p>

  <p>Bir eli korumacı bir şekilde şişkin karnının üzerinde, koyu mavi, uzun elbisesinin üzerine kalın bir şala sarınmış olan kadın karşısında duruyordu.</p>

  <p>Neredeyse bir aynaya bakmak gibi, diye düşündü Branna, adeta camdaki yansımasına bakıyordu. Saçları, gözleri, yüzlerinin şekli aynıydı.</p>

  <p>“Sen Sorcha’nın çocuğu Brannaugh’sın. Seni rüyalarımdan tanıyorum.”</p>

  <p>“Evet ve sen de 0’Dwyer’lardan Branna’sın. Seni rüyalarımdan tanıyorum. Sen benim kanmadansın.”</p>

  <p>“Öyleyim. Ben üçlüden biriyim.” Branna, üstünden asla çıkarmadığı tazı sembollü tılsıma dokundu - tıpkı karşısındaki kadının yaptığı gibi.</p>

  <p>“Erkek kardeşin, bir gece Clare’deyken kadınıyla birlikte bize geldi.”</p>

  <p>“Connor ve Meara. O benim kız kardeşim.” Branna artık kalbine dokunuyordu. “Anlarsın ya.”</p>

  <p>“O benim erkek kardeşimi zarar görmekten korudu, hatta kendi kanını döktü. O benim de kız kardeşim.” Yüzünde bir hayret ifadesiyle Sorcha’nın kızı Brannaugh mutfağa göz gezdirdi. “Burası neresi?”</p>

  <p>“Benim evim. Ve burada hoş karşılanıyorsun, o yüzden senin de evin. Oturmaz mısın? Sana çay da yaparım. Benim içtiğim bu kahve bebeğe iyi gelmeyecektir.”</p>

  <p>“Güzel bir kokusu vardı. Ama sadece benimle birlikte otur kuzen. Burası harika bir yer.”</p>

  <p>Branna mutfağına göz gezdirdi - tasarladığı gibi düzenli ve güzeldi. Ve on üçüncü yüzyıldan gelen bir kadına göre harika olduğunu tahmin ediyordu.</p>

  <p>“İlerleme,” dedi Branna, kuzeniyle birlikte mutfak masasına otururken. “Saatlerce yapılan işleri kolaylaştırıyor. Sen iyi misin?”</p>

  <p>“Ben çok iyiyim. Oğlum yakında doğacak.” Brannaugh elini uzattığında Branna onun elini tuttu.</p>

  <p>Sıcaklık ve ışık, gücün birleşmesi çok güçlü, çok gerçekti.</p>

  <p>“Ona Ruarc ismini vereceksin, çünkü o bir şampiyon olacak.”</p>

  <p>Bu sözler kuzeninin yüzünde bir gülümseme belirmesine neden oldu. “O zaman öyle yapacağım.”</p>

  <p>“Samhain’de üçümüz ve bizimle birlikte olan üç kişi daha Cabhan’la savaştık. Ona zarar versek de, onu yakıp kanını akıtsak da işini bitiremedik. Orada sizi gördüm. Elinde kılıcıyla erkek kardeşini, asasıyla kız kardeşini ve yayınla seni. O zaman hamile değildin.”</p>

  <p>“Samhain benim zamanımda hâlâ iki hafta ileride. Biz size mi geldik?”</p>

  <p>“Yem olarak onu Sorcha’nın kulübesine çağırdığımızda ve onu tuzağa düşürmeye çalışırken boyut değiştirip sizin zamanınıza geçtiğimizde çağırdınız. Oldukça yaklaştık ama yeterli olmadı. Kitabımdan, yani Sorcha’nın kitabından sana büyüyü, büyü ile oluşturduğumuz zehri gösterebilirim. Belki sen-”</p>

  <p>Brannaugh bir elini havaya kaldırıp, diğerini beline dayadı. “Oğlum geliyor. Ve beni geriye çekiyor. Ama dinle, bir yer var, kutsal bir yer. Bir manastır. Güneye doğru bir günlük yolun sonunda, bir tarlanın ortasında.”</p>

  <p>“Ballintubber. Iona, önümüzdeki baharda Böyle ile orada evlenecek. Orası kutsal bir yer, güçlü bir yer.”</p>

  <p>“Oraya gidemiyor ve orayı göremiyor. Orası kutsanmış bir yer ve bizi yaratanlar orayı koruyorlar. Bize, Sorcha’mrı üç çocuğuna ışıklarını, umutlarını ve güçlerini verdiler. Bir daha Cabhan’la yüzleştiğinizde, biz de sizinle olacağız. Bir yolunu bulacağız. Galip geleceğiz. Bunu yapan siz ol-</p>

  <p>mazsanız, bir başka üçlü gelecek, buna inan, 0’Dwyer’lar-dan Branna. Yalu bul.”</p>

  <p>“Yapabileceğim başka bir şey yok.”</p>

  <p>“Sevgi.” Branna’nın elini sıkıca kavradı. “Öğrendim ki sevgi de bir başka rehber. Rehberlerinize güvenin. Ah, o sabırsızlanıyor. Çocuğum bugün dünyaya gelecek. Buna sevinin, çünkü o da karanlığa karşı yanan bir başka parlak mum olacak. İnanın,” dedi bir kere daha ve gözden kayboldu.</p>

  <p>Branna, zihninde yeni bir ışık, yeni bir hayat için mum gibi yanan bir fikirle ayağa kalktı.</p>

  <p>Ve içini çekerek, yalnız geçirdiği zamanın sona erdiğini kabullendi.</p>

  <p>Böylece kahvaltı hazırlamaya başladı. Anlatacağı bir hikâye vardı ve kimse bunu aç karnına dinlemek istemeyecekti. İnan, diye düşündü. Tamam, neredeyse her gün bir orduya yetecek kadar yemek pişirmenin de hayattaki görevinin bir parçası olduğuna inanıyordu.</p>

  <p>Cabhan’ı cehenneme gönderdiklerinde sıcak, güneşli bir yerde tatile çıkacağına dair yemin etmişti - orada günlerce bir tencereye, tavaya ya da kızartma tavasına elini bile sürmeyecekti.</p>

  <p>Krep hamurunu denemek istediği yeni bir tarife göre hazırlamaya başladığında Meara içeri girdi.</p>

  <p>Arkadaşı ahırda çalışacağı o gün için uygun giyinmişti, üzerinde kalın bir pantolon, sıcak tutan bir kazak ve sağlam botlar vardı. Kahverengi saçlarını örmüştü ve koyu renk, çingenelere has gözleriyle Branna’ya kuşkulu bir bakış attı.</p>

  <p>“Sabah kahvaltıyı hazırlayacağıma söz vermiştim.”</p>

  <p>“Huzursuz bir gecenin ardından erken kalktım. Ayrıca bu sabah çoktan beni ziyaret eden biri oldu.”</p>

  <p>“Burada biri mi var?”</p>

  <p>“Vardı. Diğerlerini de aşağı çağır olur mu, böylece hikâyeyi bir kerede herkese anlatabilirim.” Sadece bir an için tereddütle duraksadı. “Connor ya da Böyle, Fin’e telefon edip ondan da buraya gelmesini isteseler iyi olur.” “Cabhan geri mi döndü?”</p>

  <p>“Kesinlikle geliyor, ama hayır dönmedi.”</p>

  <p>“Ben diğerlerini buraya getireyim. Herkes uyandı o yüzden uzun sürmez.”</p>

  <p>Başıyla onaylayan Branna, cızırdayan tavaya pastırmaları koydu.</p>

  <p>İlk olarak Connor geldi ve aynı KathePin yapacağı gibi havayı kokladı.</p>

  <p>“Bir işe yara,” dedi Branna. “Sofrayı kur.”</p>

  <p>“Derhal. Meara bir şey olduğunu ama Cabhan olmadığını söyledi.”</p>

  <p>“Cabhan’la mücadele etmiş olsaydım şu anda bu kreplerle uğraşıyor olacağımı mı düşünüyorsun?”</p>

  <p>“Düşünmüyorum.” Dolaptan tabakları aldı. “O gölgelerin içinde. Eskisinden daha güçlü ama tamamen iyileşmedi. Onu zar zor hissediyorum ama Fin tamamen iyileşmediğini söylüyor.”</p>

  <p>Ve Finbar Burke bunu bilir, diye düşündü Branna, çünkü o Cabhan’ın kanından geliyor, Sorcha’nın lanetinin işaretini taşıyordu.</p>

  <p>“O da yolda,” diye ekledi Connor.</p>

  <p>Branna sadece başıyla onaylayınca Connor kapıya gitti ve Katlıcl için kapıyı açtı. “Şu haline bak Kathel, bir ayı balığı kadar ıslaksın.”</p>

  <p>“Onu kurula,” dedi Branna, ancak Conııor’un bu işi sadece ellerini hayvanın ıslak kürkü üzerinde kaydırarak kolaylıkla hallettiğini görünce iç geçirdi. “Bu işi yapmak için çamaşır odasında havlularımız var.”</p>

  <p>Connor sadece sırıtmakla yetindi, yakışıklı yüzünde ani bir parlama, yosun yeşili gözlerinde kısa süreli bir ışıltı belirdi. “Şimdi çok daha hızlı kuruyacak ve senin de yıkaman gereken bir havlun olmayacak.”</p>

  <p>Iona ile Böyle, el ele içeri girdiler. Çifte kumrular, diye düşündü Branna. Eğer bir sene önce, biri o suskun, genellikle kaba, eskiden kavgacı olan Boyle’un bir aşk böceği olacağını söyleseydi, gülmekten kaburgalarını kırılabilirdi. Ancak geniş omuzları, karışmış saçlarıyla ışıldayan bir peri gibi görünen Amerikalı kuzininin yanında, koyu kahverengi gözlerinde dalgın bakışlarla duruyordu.</p>

  <p>“Meara hemen aşağı inecek,” dedi Iona. “Kız kardeşinden telefon geldi.”</p>

  <p>“Her şey yolunda mı?” diye sordu Connor. “Annesi?” “Sorun yok, sadece Noel ile ilgili birkaç detay.” Kendisinden istenmediği halde, Connor’un başladığı işi bitirmek için çatal bıçak takımını çıkardı ve Böyle da çay için su ısıtıcıyı çalıştırdı.</p>

  <p>Böylece Branna’nın mutfağı seslerle, hareketlerle -ve artık kahvesini içtiği için itiraf edebilirdi ki- bir ailenin sıcaklığı ile doldu. Ve sonra Meara hızla içeri girip, Connor’ı çekiştirip dans etmeye başlayınca buna eğlence de eklendi.</p>

  <p>“Annemin eşyalarının geri kalanını toplamam gerek.” Hızla bir adım attı ve tutkulu bir öpücük için Connor’ı kendisine doğru çekti. “Bir süre kız kardeşim Maureen ile kalacak. Şükürler olsun!”</p>

  <p>Connor kahkaha atmasına rağmen Meara durdu ve elleriyle yüzünü kapattı. “Ah Tanrım, ben berbat bir kız evladım, hatta berbat bir insanım. Kendi annem, kız kardeşimle kalmak üzere Galway’e gittiği ve böylece her gün onunla kendim uğraşmak zorunda kalmadığım için dans ediyorum.”</p>

  <p>“İkisi de değilsin,” diye düzeltti Connor. “Annen mutlu olduğu için mutlu musun?”</p>

  <p>“Elbette ki mutluyum ama-”</p>

  <p>“Ve neden olmayasın ki? Kendisine halinden memnun olduğu, şımartacak torunların yer aldığı bir ev buldu. Ve ampulü nasıl takacağını bilmediğinden seni günde iki kere aramayacağı için biraz neşelenmende ne sakınca var?”</p>

  <p>“Ya da bir başka ampulü söküp takmak için?” diye ekledi Böyle.</p>

  <p>“Lanet olsun bu gerçek, öyle değil mi?” Böylece Meara hızla, kısa bir dans figürü daha yaptı. “Onun için mutluyum, gerçekten. Ve kendim için de neşeden çılgına dönmüş durumdayım.”</p>

  <p>Fin içeri girdiğinde Meara ona doğru fırladı ve kapısından içeri her girdiğinde yapmak zorunda olduğu gibi toparlanmak zorunda kalan Branna’ya zaman kazandırdı.</p>

  <p>“Kiracını kaybettin Finbar. Annem bir kere kardeşime yerleştiyse iş bitti demektir.” Meara onu da öperek kahkaha atmasına neden oldu. “Bu senin sayende oldu ve buna ihtiyacın olmadığını söyleme, çünkü yıllarca düşük kira aldın ve Cong’a geri dönmek ister diye küçük kulübeyi anneme ayırdın.”</p>

  <p>“İyi bir kiracıydı. Evi bir kilise kadar düzenli tutuyordu.”</p>

  <p>“En son yaptığımız şeylerden sonra ev iyi durumda,</p>

  <p>gerçekten öyle.” Iona masa kurma işini üstlenirken Connor ilk kahvesini aldı. “Fin’in mümkün olduğunca kısa süre içinde oraya bir kiracı bulacağını düşünüyorum.”</p>

  <p>“Bunun icabına bakacağım.” Ancak Fin’in baktığı kişi Branna’ydı. Sonra hiçbir şey söylemeden Connor’ın kahvesini kendisine aldı.</p>

  <p>Branna elleri bir şeylerle meşgulken o lanet güzellik büyüsünü yapmış olmaya diledi. Fin’iıı o güzel şekilli yüzünde, cesur yeşil gözlerinde huzursuz geçen bir gecenin izleri yoktu.</p>

  <p>Yağmurdan ıslanmış kuzguni siyah saçları ve siyah deri ceketini çıkarıp asmasıyla ortaya çıkan ince, uzun bedeniyle mükemmel görünüyordu.</p>

  <p>Branna tüm hayatı boyunca onu sevmiş, anlamış, kabul etmişti ve bunu her zaman için yapacaktı. Ancak kendilerini birbirlerine verdikleri o ilk ve tek seferde -çok genç, çok masumdular- Fin’in üzerinde o işaret belirmişti.</p>

  <p>Cabhan’ın işareti.</p>

  <p>Branna onunla çalışabilirdi, çalışacaktı, çalışmıştı çünkü Fin defalarca Cabhan’ın sonunun gelmesini kendisi kadar istediğini kanıtlamıştı. Ancak asla daha fazlası olamazdı.</p>

  <p>Bunu bilmek, bunları yaşarken kendisine yardım ettiği kadar ona da acı veriyor muydu? Belki biraz, diye itiraf etti kendisine. Sadece biraz.</p>

  <p>Tavadan aldığı kreplerle dolu servis tabağını aldı ve son krepleri üzerine ekledi.</p>

  <p>“O zaman oturup yemek yiyeceğiz. Bu senin büyük annenin tarifi Iona. Bakalım onu gururlandırabilmiş miyim?”</p>

  <p>Branna servis tabağını kaldırırken Fin tabağı onun elinden aldı. Tabağı alırken bakışları birleşti ve bir süre birbirlerine baktılar. “Bana kreple birlikte anlatacağın bir hikâye olduğu söylendi.”</p>

  <p>“Var, evet.” Branna pastırma ve sosisle dolu bir tabağı alıp masaya taşıdı. “Bir saat kadar önce burada oturup Sor-cha’nın kızı Brannaugh ile sohbet ettim.”</p>

  <p>“Buraya mı geldi?” Connor tabağına bir krep yığını alırken aniden durdu. “Bizim mutfağımıza?”</p>

  <p>“Geldi. Rüyalar ve seslerle dolu huzursuz bir gece geçirdim. Seslerin içinde onunki de vardı. Rüyalarda mekânın neresi olduğundan emin olamıyordum.” Branna kendisine sadece bir krep aldı. “Burada, ilk fincan kahvemi alıyordum ve arkamı döndüm. Oradaydı.</p>

  <p>“Bana benziyor ya da ben ona benziyorum ama o hamileliğinin son dönemlerinde. Oğlu bugün dünyaya geliyor ya da onların zamanında Samhain’e hâlâ iki hafta olduğu için bugün değil.”</p>

  <p>“Zaman boyut değiştirir,” diye mırıldandı Iona. “Dediğin gibi. Buraya gelirken Ballintubber Kilisesi’ne gitmişler. Rüyanın beni götürdüğü yer orasıydı.”</p>

  <p>“Ballintubber.” Iona, Boyle’a döndü. “Oradayken onları hissetmiştim, hatırlıyor musun? Görmem için beni oraya götürdüğünde onları hissettim, oraya gittiklerini biliyordum. O kadar güçlü bir yer ki.”</p>

  <p>“Evet, öyle,” diye onayladı Branna. “Ama ben de Connor gibi orada birden fazla kere bulundum ve varlıklarını hiç hissetmedim.”</p>

  <p>“Iona’nın gelişinden beri oraya hiç gitmedin,” diye vurguladı Fin. “Üçümüz birden Mayo’da olduğumuzdan beri hiç oraya gitmedin.”</p>

  <p>“Doğru söylüyorsun.” Ve gerçekten önemli bir nokta, diye kabul etmek zorunda kaldı. “Ama gideceğim, gideceğiz. Daha önce olmasa bile sizin evleneceğiniz gün Iona. Brannaugh diğerlerinin, bizden önce gelenlerin orayı koruduklarını, bu yüzden o yerin Cabhan’a yasaklanmış olduğunu söyledi. İçeri giremiyor ve orayı göremiyor. İhtiyacımız olması durumunda orası gerçek bir tapınak. Daha önce gelenler üçlüye ışık ve güç vermişler. Ve umut; sanırım en çok ihtiyacı olan şey buydu.”</p>

  <p>“Ve senin de,” dedi Iona, “hepimizin. Umut bizim de işimize yarardı.”</p>

  <p>“Ben umut etmekten fazlasını yapmaktan yanayım ama umut ona ihtiyacı olan şeyi vermiş. Bunu görebiliyordum. Bana -hem rüyamda, hem de burada- galip geleceğimizi söyledi. Buna inanmak için, Cabhan’la bir daha yüzleştiğimizde bizimle birlikte olacaklar. Yolu bulmak için. Onun işini bitirecek üçlü biz miyiz görecekler ve biz değilsek, bir üçlü daha gelecek. Galip geleceğiz.”</p>

  <p>“Bin yıl sürse bile,” diye ekledi Connor. “Tamam o zaman, umut etmek, bir şeyler yapmak bana uyar. Ama Cabhan’ın sonunu görmek için bin yıl beklersem, Tanrı cezamı versin.”</p>

  <p>“O zaman burada ve şimdi yolunu bulacağız. Batı Amerika’ya Montana’ya gittiğimde krep yemiştim,” diye yorumda bulundu Fin. “Ama adına başka bir şey diyorlardı.” “iddiaya girerim gözleme diyorlardır,” diye öneride bulundu Iona.</p>

  <p>“Evet tam olarak buydu. Harikaydılar. Ama bunlar daha da güzel.”</p>

  <p>“Çok fazla gezmişsin,” dedi Branna.</p>

  <p>“Gezdim. Ama bu iş bitene kadar gezmekle işim olmaz. Yani, aynı Connor gibi bin yıl beklemek bana da uymuyor. Yolu bulacağız.”</p>

  <p>Öylesine kolayca bulacaklar mıydı, diye düşündü Branna ve sinirlenmemek için mücadele etti. “Bir dahaki sefer onunla karşılaşıp sindirdiğimiz de, onların da yanımızda olacağını söyledi. Ama Samhain’de oradaydılar, yine de elimizden kurtuldu.”</p>

  <p>“Sadece oradaydılar, çok az varlık gösterdiler,” diye hatırlattı Connor. “Gölgelere mi benziyorlardı? Yaptığımız rüya büyüsü kısmı olabilir. Onları tam olarak nasıl buraya getirebiliriz ya da bunu yapabilir miyiz? Eğer <span style="font-style:italic;">bunun</span> yolunu bulursak, onun sonunu getirmemiz mümkün mü? İlk üçlü ve biz üçümüz. Ve bizimle birlikte üç kişi daha.” “Sorun olan şey zaman.” Fin elinde kahveyle oturdu. “Zamanda yolculuk. Samhain’de biz oradaydık ama senin dediğine göre Branna, onlar değillermiş. Yani onlar sadece gölge gibiymişler, bir rol oynamamışlar. Zamanların bir-biriyle eşleşmesini sağlamalıyız. Bizim zamanımız ya da onlarınki, ama aynı zaman olmalı. Bu çözüm ilginç, çok ilginç bir bulmaca.”</p>

  <p>“Ama hangi zaman diliminde ve ne zaman?” diye sordu Branna. “Ben iki eşleşen zaman buldum ve ikisi de işe yaramalıydı. Önce gündönümü sonra da Samhain. Zaman ışığın tarafında olmalıydı. Üzerinde çalıştığımız büyüler, yarattığımız zehir, hepsi o belirli zaman ve mekâna uyacak şekilde yapıldı.”</p>

  <p>“Ve her iki seferinde de onu yaraladık,” diye hatırlattı Böyle. “Her iki seferinde de kanını döktük ve o da kaçtı. Sonuncusu ölümcül olmalı.”</p>

  <p>“Bizim gücümüz ne kadar aydınlıksa, onunki de o kadar karanlık,” diye vurguladı Iona. “Ve bunun kaynağı onu iyileştiriyor. Bu sefer daha uzun sürdü. Giderek daha uzun sürüyor.”</p>

  <p>“Gizli sığınağını bulabilseydik.” Connor’un yüzünde acımasız bir ifade belirdi. “Ona zayıf olduğunda saldıra-bilseydik.”</p>

  <p>“Onu bulamıyorum. İkimiz denediğimizde bile başaramadık,” diye hatırlattı Fin. “Yeterli güce sahip ya da onu besleyen şey onu saklamaya da yetiyor. Sürünerek saklandığı yerden çıkana ve ben ya da içimizden biri onu hissedene kadar bekleyeceğiz.”</p>

  <p>“Noel’den önce olur diye umuyordum, ama o da neredeyse geldi.” Branna başını iki yana salladı. “Noel’den önce onu ele geçirebileceğimizi umuyordum ama bu defa bunu biliyorum diyemem, aslında bu daha çok bir istek. Bunu yıldızlarda görmedim. En azından henüz görmedim.”</p>

  <p>“Bana yapmamız gerekenlerin ana hatlarına sahibiz gibi geliyor.” Böyle omzunu silkti. “Günü, zamanı bulacağız. Bu zamana ilk üçlüyü getireceğiz, tabii bu gerçekten mümkünse.”</p>

  <p>“Ben öyle olduğuna inanıyorum.” Fin, Branna’ya baktı.</p>

  <p>“Bunu araştıracağız, üzerinde çalışacağız.”</p>

  <p>“Bu sabah vaktim var.”</p>

  <p>“Benim dükkâna gidip, stokları tamamlamam gerek. Tatillerde zor yetişiyorum.”</p>

  <p>“Ben yarın yardım edebilirim, izin günüm,” diye önerdi Iona.</p>

  <p>“Bana uyar.”</p>

  <p>“Ben de biraz alışveriş yapmak istiyorum,” diye ekledi Iona. “İrlanda’da geçireceğim ilk Noel. Ve büyükannem de geliyor. Onu görmek, ona evi göstermek için sabırsızlanıyorum - yani, olduğu kadarını.” Boyle’a yaslandı. “Ormanda bir ev inşa ediyoruz.”</p>

  <p>“Büyük banyodaki fayanslar konusunda yine fikrini değiştirdi,” dedi Böyle odadakilere.</p>

  <p>“Karar vermek zor. Daha önce hiç ev inşa etmedim.” Iona, Branna’ya baktı. “Yardım et bana.”</p>

  <p>“Sana bundan daha memnuniyetle yapacağım bir şey olmadığını söyledim. Yarını bana bırak ve günün sonunda şarap içerken bir saat kadar fayans ve boya örneklerine bakarız.”</p>

  <p>“Connor ile biz de kulübenin üst kısmındaki arsa da oturup, evimizin nasıl görünmesini istediğimizi konuşmaya başladık. Beynim anında lapaya döndü.” Meara bir parça krepi şerbete batırdı. “Gerçekten zihnimi bir yer inşa etmeye ve duvarların rengine kadar seçme işine veremiyorum.”</p>

  <p>“Tamam, şarap içmeye sen de gel. Sizin evle ilgili de bir şeyler düşünürüz. Ve evlerden bahsetmişken,” diye ekledi Branna sabahki düşüncelerini onlara açmak için bir fırsat olduğunu görerek. “Sizin kendi evleriniz var, yani Boyle’un, Meara’nın. Her gece hepinizin burada kalmasına gerek yok.”</p>

  <p>“Beraber olsak daha iyi olur,” diye ısrar etti Connor. “Ve ayrıca Meara’da kalmak aynı zamanda kahvaltıda yulaf lapası yemek anlamına da gelmiyor mu?”</p>

  <p>Connor sırıttı. “Bu da bir neden.”</p>

  <p>“Yulaf lapasını güzel yapıyorum.” Meara onu dürttü.</p>

  <p>“Evet yapıyorsun sevgilim ama bu kreplerin tadına baktın mı?”</p>

  <p>“İtiraf etmeliyim ki ünlü yulaf lapam bile bu seviyeye çıkamaz. Sen zamanımızın biraz ilerisindesin,” dedi Meara Branna’ya.</p>

  <p>“Arada sırada ben de yapsam fena olmaz.”</p>

  <p>“Bunun üzerinde de çalışırız.”</p>

  <p>“Görünüşe göre üzerinde çalışmamız gereken çok şey var.” Böyle ayağa kalktı. “Ben Branna’nm mutfağını temizleyip, hayatımızı kazandığımız işlere başlasak iyi olur diyorum.”</p>

  <p>“Dükkândaki işini bitirip ne zaman döneceksin?” diye sordu Fin Branna’ya.</p>

  <p>Branna konuşmaların onun zihnini bu konudan uzaklaştıracağını ummuştu, ancak öyle olmayacağını bilmeliydi. Dahası, Fin’le birlikte çalışmaktan kaçamayacağını da kendine itiraf etti. En azından herkesin iyiliği için bunu yapamazdı.</p>

  <p>“Saat iki gibi dönmüş olurum.”</p>

  <p>“O zaman ikide burada olurum.” Fin ayağa kalktı ve tabağını alıp lavaboya gitti.</p>

  <p><span style="font-weight:bold;font-style:italic;">irkir</span></p>

  <p>Flayatlarını kazanmak zorundaydılar ve doğruyu söylemek gerekirse, Branna işini seviyordu. Ev boşalıp, sessizliğe büründükten sonra o gün için giyinmek üzere üst kata çıkıp, yatak odasındaki şömineyi küçük bir ateş kalana kadar söndürdü.</p>

  <p>Sonraki bir saati, atölyesinde bir gün önce yaptığı şık mumları paketleyerek geçirdi. Zaten doldurmuş olduğu iksir şişelerine kurdele ve kurutulmuş çiçekleri ekledi.</p>

  <p>Yaban mersini ile koku verdiği mumları, tatil trafiği için satın aldığı şık hediye kutularına koydu.</p>

  <p>Listeyi kontrol ettikten sonra merhemleri, banyo yağlarını, çeşitli kremleri ekledi, nelerin yeniden doldurulması gerektiğini not aldı ve sonra kutuları dışarı, arabasına taşımaya başladı.</p>

  <p>Köpeğini evde bırakmayı planlamıştı, ancak Kathel’in başka planları olduğu için arabanın içine atladı.</p>

  <p>“Arabayla yolculuk etmek istiyorsun, öyle mi? Tamam o zaman.” Son bir kontrolün ardından, direksiyonun ardına geçti ve Cong’a giden kısa yolda ilerlemeye başladı.</p>

  <p>Yağmur ve soğuk, Aralık’ta bu bölgeye gelen turistlerin cesaretini kırıyordu. Branna dik yolların boş, kilise kalıntılarının ıssız olduğunu gördü. Zamanın dışında bir yer gibi, diye düşündü gülümseyerek.</p>

  <p>Branna ister yağmur altında boş, ister güzel bir günde insanlar ve seslerle dolu olsun, burayı seviyordu. Bazen satışları -özellikle de bir tılsım ya da büyü bulma umuduyla gelenlere yaptığı satışları- doğrudan atölyesinden yapsa da, mağazasını köyde turistlerin ve yerlilerin kolaylıkla bulabileceği bir yere açmayı tercih etmişti. Her zaman olduğu gibi pratik davranarak, hazırladığı şeylerden biraz para bile kazanabiliyordu.</p>

  <p>Arabasını, <span style="font-style:italic;">Kara Cadı</span>’nın hizmet verdiği yan sokağın köşesindeki, beyaz boyalı binanın önüne park etti.</p>

  <p>Kathel onun ardından arabanın dışına atlayıp, yağmura rağmen Branna’nın ilk kutuları indirmesini sabırla bekledi. Branna dirseğiyle kapıyı açtığında harika kokularla ve güzel ışıklarla dolu mekâna girdi.</p>

  <p>Rafların üzerindeki tüm hoş şişeler, kâseler, kutular,</p>

  <p>alevleri titreşen mumlar içerdeki atmosfere bir şeyler katıyordu. Ve elbette ki, Noel için konulmuş yeşil yapraklı ve küçük meyveleri olan minik ağaç, Dublin’deki bir kadından satın aldığı süsler ve insanlar, <span style="font-style:italic;">Kara Cadı</span> isimli bir dükkânda böyle şeyler görmeyi beklediği için internetten sipariş ettiği mücevherli asalar ve taş kolyeler de bu atmosfere katkıda bulunuyordu.</p>

  <p>Ve bir de minicik bedeniyle taburenin üzerine çıkmış, yüksek bir rafı temizleyen Eileen vardı. Eileen ona döndü, koyu yeşil gözlükleri burnunun üzerinde aşağı kaymıştı.</p>

  <p>“Hanımefendi gelmiş, seni gördüğüme sevindim Branna. Umarım o yaban mersinli mumlardan biraz daha ge-tirmişsindir, çünkü sonuncusunu on beş dakika önce sattım.”</p>

  <p>“İstediğin gibi iki düzine daha getirdim. Ben fazla olduğunu düşünmüştüm ama eğer hepsi satıldıysa, bir kere daha sen haklı çıktın.”</p>

  <p>“Beni bu yüzden dükkânda yönetici yaptın.” Eileen tabureden indi. Koyu sarı saçlarını arkadan toplamıştı, her zaman şık giyinirdi ve o gün de çam yeşili bir elbisenin altına uzun çizmeler giymişti. Boyu ancak bir buçuk metre olmasına rağmen, beş erkek çocuk doğurup büyütmüştü.</p>

  <p>“O zaman arabada daha fazlası da var, öyle mi? Gidip onları içeri alayım.”</p>

  <p>“Hayır, öyle bir şey yapmayacaksın, ikimizin de sırılsıklam olmasına gerek yok.” Branna, ilk kutuyu üzerinde tek bir leke bile olmayan tezgâhın üzerine koydu. “Sen de kutuları boşaltıp, Kathel’e arkadaşlık edebilirsin, gelmek için ısrar etti de.”</p>

  <p>“Benim leziz köpek ödüllerimi nerede tuttuğumu biliyor.”</p>

  <p>Eileen konuşurken, Kathel kibar bir şekilde oturmuş, ona doğru sırıtıyordu.</p>

  <p>Branna yeniden dışarı, yağmurun içine çıktığında, Eileen’in kahkaha attığını duydu.</p>

  <p>Tüm kutuları taşımak için üç kere gidip gelmesi ve sırılsıklam olması gerekti.</p>

  <p>Branna, aynı o sabah Connor’ın köpeğe yaptığı gibi ellerini saçlarından ayaklarına kadar gezdirerek kurulanmaya çalıştı. Bu, kendi çemberindeki kişiler hariç çok az kişinin yanında yapacağı bir şeydi.</p>

  <p>Eileen gözünü bile kırpmadan kutulan boşaltmaya devam etti. Branna dükkânını ve yarı zamanlı tezgâhtarları yönetmesi için Eileen’i pek çok faydalı nedenden ötürü seçmişti. Ancak bunlardan en önemlisi, kadının içindeki güç demetlerini hissetmesi ve Eileen’in de Branna’yı olduğu gibi kabul etmesiydi.</p>

  <p><span style="font-style:italic;">“Sessiz Adam</span> müzesini ziyaret etmek için İngiltere’den gelen ve barda öğle yemeği yiyecek dört samimi turist uğradı. Gitmeden üç yüz altmış Euro bıraktılar.”</p>

  <p>Ve bu faydalı nedenlerin arasında azımsanmayacak olan bir başkası daha, diye düşündü Branna. Eileen’in doğru müşterileri, doğru ürünlere yönlendirmek konusunda kabiliyetliydi.</p>

  <p>“Bu yağmurlu bir sabah için çok iyi bir haber.”</p>

  <p>“O zaman çay içmek ister misin Branna?”</p>

  <p>“Hayır, ama teşekkür ederim.” Branna bunun yerine kollarını sıvadı ve Eileen’in kutuları boşaltıp, malzemeleri yerleştirmesine yardım etti. “Peki, ne var ne yok?”</p>

  <p>Aynı Branna’nın umduğu gibi Eileen onu kasaba dedikoduları, oğullarıyla, eşiyle, gelinleriyle (iki gelini vardı ve</p>

  <p>haziranda aralarına bir yenisi eklenecekti), torunlarıyla ve dünyada olup biten diğer her şeyle ilgili haberler hakkında bilgilendirerek, başındaki belaları düşünmemesini sağladı.</p>

  <p>Çalıştığı bir saat boyunca birkaç müşteri geldi ve hiçbiri eli boş çıkmadı. Ve bu cüzdanı için olduğu kadar, ruh hali için de iyiydi.</p>

  <p>Burada güzel bir yer kurduğunu hatırlattı Branna kendisine. Renkler, ışık ve koku doluydu -her şey düzen meraklısı ruhunun istediği gibi düzen içindeydi-ve kendi tarz anlayışına uygun olarak sanatsal bir şekilde sergileniyordu.</p>

  <p>Ve bir kere daha, Eileen ve kendisi için çalışan diğerleri için Tanrılara teşekkür etti. Onlar müşterilerle ilgilenirken, kendisine bir şeyler yaratmak üzere atölyesinde çalışacak zaman kalmış oluyordu.</p>

  <p>“Sen benim için bir servet değerindesin Eileen.”</p>

  <p>Eileen’in yüzü memnuniyetle kızardı. “Ah, bunu söylemen ne kadar hoş.”</p>

  <p>“Doğruyu söylüyorum.” Eileen’in gamzeli yanağını öptü, “ikimiz de her gün sevdiğimiz şeyi yaptığımız ve bu işte lanet derecede iyi olduğumuz için ne kadar şanslıyız, farkında mısın? Burayı açtığım ilk aylarda olduğu gibi tezgâha bakmak zorunda olsaydım, aklımı yitirirdim. Bu yüzden sen benim için bir servet değerindesin.”</p>

  <p>“Sen de benim için öylesin, çünkü işleri istediğim gibi yönetmeme izin veren bir işverenimin olması benim için bir lütuf.”</p>

  <p>“O zaman bunu yapman için seni yalnız bırakıyorum ki, ikimiz de sevdiğimiz şeyi lanet derecede iyi yapabilelim.”</p>

  <p>Kathel ile birlikte dükkândan çıktıklarında Branna kendini yenilenmiş hissediyordu. Dükkânını ziyaret etmek moralini düzeltiyordu ve bugünkü çoğu sefer olduğundan daha fazla düzeltmişti. Yağmurun altında arabasıyla kendi mutfağı kadar tanıdık yollarda ilerledi ve kulübesinin önüne geldiğinde bir süre oturdu.</p>

  <p>Tüm kasvetine rağmen güzel bir sabah, diye düşündü Branna. İlk üçlüden biri olan kuziniyle, hem de kendi mutfak masasında konuşmuştu. İhtiyaç duydukları umut ve inanç üzerinde düşünecekti, hem de uzun süre, derinlemesine düşünecekti.</p>

  <p>Dükkânına iyi malzemeler götürmüş, bir saat kadar arkadaşıyla muhabbet etmiş, kendi elleriyle yaptığı şeyleri insanların satın almalarını izlemişti. Yaptıklarının o insanların evlerine gideceğini düşündü. Ya da başkalarına hediye ya da hatıra olarak verilecekti. İyi, kullanışlı ve ayrıca güzel şeylerdi, çünkü Branna kullanışlılık kadar güzelliğe de önem veriyordu.</p>

  <p>Ve tam olarak bunu düşünürken, elini kaldırdı ve dükkânının önüne bir ağaçla bir pencerenin çerçevesine parlayan ışıklar geldi.</p>

  <p>“Neden kasvetli bir güne güzellik ve ışık katmayalım ki?” diye sordu Kathel’e. “Ve şimdi oğlum, yapacak işlerimiz var.”</p>

  <p>Doğruca atölyesine gitti, Kathel şöminenin önüne rahatça yerleşirken ateşi canlandırdı.</p>

  <p>Öğlene kadar döneceğini planlamasına rağmen, Fin’e saat ikide döneceğini söylemişti. Planına göre biraz geç kalmıştı, ancak yine de onunla uğraşmak zorunda kalmadan önce önünde sessizce ve yalnız başına geçireceği iki saat vardı.</p>

  <p>Üzerine beyaz bir önlük geçirdikten sonra, ilk olarak sadece hoşuna gittiği için zencefilli kurabiyelerden yaptı. Kurabiyeler soğur ve kokuları tüm odanın havasını doldururken, Eileen’in kendisine verdiği listedeki mumlan yapmak için ihtiyacı olanları toparladı.</p>

  <p>Bu iş onu sakinleştiriyordu. Biraz sihir eklediğini inkâr etmiyordu ama bunu tamamen iyi niyetle yapıyordu. Sonuçta bu özen, sanat ve bilimdi.</p>

  <p>Ocağın üzerinde balmumunu eritti, içine renklerini kendisinin hazırladığı hoş kokulu yağları ekledi. Elma ve tarçın kokuları, zencefille birleşmişti. Fitilleri yivli kenarları olan minik cam kavanozların içine sabitledi ve ince bir bambu çubukla, düz ve sağlam durmalarını sağladı. Boşaltma işlemi için sabırlı olmalıydı, böylece Branna, tüm minik kavanozlar dolana ve soğumak üzere bir kenara alınana kadar, mumları boşaltma işiyle uğraştı.</p>

  <p>İkinci grup mum, beyaz ve vanilya kokulu, üçüncüsü ise -çünkü üç güzel bir sayıydı- yeşil ve çam kokuluydu.</p>

  <p>Yaptığı işten tatmin olarak saate göz attı ve neredeyse iki buçuk olduğunu gördü. Yani, Fin geç kalmıştı fakat işini istediği gibi bitirmek için kendisine zaman kaldığından Branna için bir sorun yoktu.</p>

  <p>Ne var ki bir dahaki sefere onu asla beklemeyecekti.</p>

  <p>Branna önlüğünü çıkardı, kendisine çay yaptı ve kavanozdan iki kurabiye aldı. Elinde çayı ve kurabiyesiyle oturdu, Sorcha’nm kitabını, kendi defteri olan dizüstü bilgisayarını açtı.</p>

  <p>Sessiz bir ortamda yalnızken, daha önce yaptıkları her şeyi ve bunları nasıl daha iyi hale getirebileceklerini araştırdı.</p>

  <p>Fin -tam olarak otuz beş dakika geç kalarak- sırılsıklam bir halde içeri girdi. Branna neredeyse ona hiç bakmadı ve sert bir şekilde, “Yerde iz bırakma,” dedi.</p>

  <p>Fin, Branna’nm duyamadığı bir şeyler mırıldandı ve hızla kurulandı. “Söylediğim saatten geç geldim diye sinirlenmenin bir anlamı yok. Atlardan biri hastalandı, onunla ilgilenmem gerekti.”</p>

  <p>Branna genellikle onun da kendi işi olduğunu unutuyordu. “Ne kadar kötü?”</p>

  <p>“Kötüydü ama iyi olacak. Adı Maggie, aniden durmadan öksürmeye başladı. İlaç iyi gelebilirdi ama... Şey, bu riske girmek istemedim.”</p>

  <p>“Girmezdin, hayır.” Ve bu konuda onu iyi tanıyordu. Zayıf noktası hayvanlardı, aslında ilgilenilmesi gereken herhangi bir şey ya da herhangi biri. “Ve yapamazdın da.” Branna onun gözlerindeki yorgunluktan, durumun oldukça kötü olduğunu görebiliyordu.</p>

  <p>“Otur. Biraz çaya ihtiyacın var.”</p>

  <p>“İyi olur, bir de şu kokusunu aldığım kurabiyelerden birkaç tane alsam fena olmaz. Zencefilli mi?”</p>

  <p>“Otur,” dedi Branna yine ve su ısıtıcısını açmaya gitti. Ancak Fin yerinde duramıyor, etrafta dolanıyordu. “Gördüğüm kadarıyla çalışıyormuşsun. Henüz kurumamış yeni mumlar var.”</p>

  <p>“Raflarını doldurmam gereken bir dükkânım var. Günümün her anını lanet Cabhan’a harcayamam.”</p>

  <p>“Lafı açılmışken, ben de kendim için birkaç mum istiyorum.”</p>

  <p>“Bunları hediye setleri için yaptım.”</p>

  <p>“O zaman onlardan iki tane alayım, benim de birileri-</p>

  <p>ne hediye almam gerekiyor...” Fin tereddüt etti. “Buradaki aynalı kavanozlarda yaptıklarını beğendim. Işığın altında parlıyorlar.” Bir tanesini kaldırıp kokladı. “Yaban mersini. Noel gibi kokuyor, yani bunlar duruma uyar, değil mi? Bir düzine alayım.”</p>

  <p>“Aslında elimde onlardan bir düzine yok. Sadece orada gördüğün üçü var.”</p>

  <p>‘Yapabilirsin.”</p>

  <p>Branna çay yapıp ona bir bakış fırlattı. ‘Yapabilirim. Yarına kadar beklemen gerek.”</p>

  <p>“Olur. Ve bu konilerden de istiyorum. Uzun beyaz olanlardan ve kırmızı küçüklerden.”</p>

  <p>“Buraya çalışmaya mı geldin, alışveriş yapmaya mı?” “İkisini de aynı yerde, aynı anda yapabilmek iyi bir şey.” Fin istediklerini alıp, daha sonra götürmek üzere tezgâhın üzerine koydu.</p>

  <p>Oturup çayını eline aldıktan sonra doğruca Branna’nm gözlerine baktı. Branna’nm kalbi bir an için duracak gibi oldu ama böyle bir şey olmamış gibi davrandı.</p>

  <p>“Daha önceden de bildiğimiz gibi nehrin diğer kıyısında. Karanlıkta, derinlerde bir yerde toparlanıyor. Sanırım bir mağarada ama nerede kesin olarak bilmiyorum.”</p>

  <p>“Onu aradın. Lanet olsun, Fin-”</p>

  <p>“Dumanın içinden,” dedi sakin bir şekilde. “Bunun gibi pis bir günde debelenmenin bir anlamı yoktu. Dumanın içinden baktım, duman gibi puslu ve bulanıktım. Ama sana birkaç gün önceki kadar bile güçsüz olmadığını söyleyebilirim. Ve onunla birlikte olan bir şey var Branna. Başka... Bambaşka bir şey.”</p>

  <p>“Ne?”</p>

  <p>“Her ne ise bu, olduğu şey olmak, sahip olduklarını elde etmek için takas ettiği bir şey. Daha da karanlık, daha da derinde ve sanırım... Bilmiyorum,” diye mırıldandı, işaretin ortaya çıktığı omzunu ovuşturdu. “Sanırım onunla oynuyor, Cabhan’ın onu kullandığı kadar o da Cabhan’ı kullanıyor, zayıfladığında bu kadarını görebiliyorum. Daha önce gördüğümden daha fazlasını. Bu sadece bir his. Ama kesin olarak biliyorum ki iyileşiyor ve uzun süre geçmeden yeniden gelecek.”</p>

  <p>“O zaman biz de hazır olacağız. Neyi atladık Fin? Soru bu. O yüzden, cevabı bulalım.”</p>

  <p>Fin bir kurabiyeyi ısırdı ve geldiğinden beri ilk kez gülümsedi. “O lanet kitapların üzerinden yeniden geçerken beni ayakta tutmak için bu kurabiyelerden daha fazlasına ihtiyacım olabilir.”</p>

  <p>“İhtiyacın olursa, kavanozda var. Şimdi...” Branna hafifçe kitabın üzerine vurdu. “Önce iksir.”</p>

  <p>Ona bakmak canını acıtıyordu. Öylesine yakın ama Satürn kadar uzaktı. Fin’i zencefilli kurabiyelerden çok ayakta tutan, onun yüzünü görmek, sesini duymak, atölyenin havasındaki kokuların içinden onun kokusunu yakalamaktı.</p>

  <p>Duyduğu bu sevgiyi sonlandırmak için bildiği her şeyi yapmıştı. Kendisine onun uzaklaştığını, yaşadıklarını bir kenara attığını hatırlatmıştı. Başka kadınlarla birlikte olmuş, içindeki cehennemi onların bedenleri, sesleri, güzellikleriyle doldurmaya çalışmıştı.</p>

  <p>Kendi evini terk etmiş, sadece ondan uzaklaşmak için aylarca evine uğramamıştı. Uzak, yakın, yabancı ya da tanıdık yerlere gidip, başıboş bir şekilde gezinmişti.</p>

  <p>Servetini, hem de sağlam bir servetti, işiyle, zamanla, zekâsıyla ve cesaretiyle kazanmıştı. Kendisine güzel bir ev inşa etmiş, annesinin kız kardeşine yakın olmak için New York City’ye taşınmış olsalar da ebeveynlerinin ihtiyaçlarını karşılamıştı. Ya da, diye düşünüyordu sıklıkla, büyü</p>

  <p>ve lanetlerle ilgili herhangi bir konuşma veya düşünceden uzak olmak için taşınmışlardı. Bu konuda onları suçlayamazdı.</p>

  <p>Hiç kimse hayatını ya da yeteneklerini harcadığını söyleyemezdi - büyüsel veya normal yeteneklerini. Ancak yaptığı hiçbir şey bu sevginin minik bir parçasını bile yıp-ratmamıştı.</p>

  <p>Bir iksir, bir büyü kullanmayı düşünmüştü ama aşk büyülerinin büyüyü yapan tek bir kişi için fazlasıyla ağır sonuçları olduğunu biliyordu.</p>

  <p>Kalbini rahatlatmak için bu yeteneğini kullanamazdı, kullanmayacaktı.</p>

  <p>Onun da kendisini sevdiğini, acı çektiğini bilmek daha mı iyi yoksa daha mı kötü, diye düşünüyordu sıklıkla. Bazı günler bu gerçek üzüntüsünü biraz olsun azaltıyordu. Diğer günler ise lanet bir cehennemde yaşamasına neden oluyordu.</p>

  <p>Ancak o anda ikisinin de başka bir seçeneği yoktu. Ca-bhan’ı yok etme, onu yenme, sonunu getirme amacı için birlikte olmak, birlikte çalışmak, birleşmek zorundaydılar.</p>

  <p>Bu nedenle birlikte bazen tartışarak bazen anlaşarak çalışıp, sayısız fincan çay -ve sonunda da biraz viski- içti. Kitapları inceleyip, ikisini de tatmin etmeyen yeni bir büyü yaptılar ve yine daha önceki iki savaşın her adımının üzerinden geçtiler.</p>

  <p>Ve ikisi de yeni bir şey, başka bir cevap bulamadılar.</p>

  <p>O tanıdığı en akıllı cadıydı ve ahlak kuralları hakkında gereğinden fazla katıydı. Ve bir de çok güzeldi. Sadece yüzü ve vücudu, o muhteşem saçları, sıcak gri gözleri değil. Olduğu şey, bunun gücü ve varlığı güzelliğine, sanatına, yeteneğine çok daha fazlasını ekliyordu.</p>

  <p>Onu sevmeye mahkûmdu.</p>

  <p>Böylece onunla birlikte çalıştı, sonra mumların ücretini ödedi -hem de tam ücreti, diye düşündü eğlenerek çünkü Branna 0’Dwyer işini bilen bir cadıydı- ve yağan yağmurun altında arabasıyla eve gitmek için ondan ayrıldı.</p>

  <p>İlk olarak Maggie’yi kontrol edip, gösterdiği gelişmeden memnun oldu. İyi huylu kısrağa yarım bir elma verip, onunla ilgilenerek biraz vakit geçirdi. Diğer atları da ziyaret edip, zamanının bir kısmını da onlara ayırdı. Böyle ile birlikte burada inşa ettikleriyle gurur duyuyordu. Yakınlardaki şahinle avcılık okuluyla da gurur duyuyordu.</p>

  <p>Connor orayı mükemmel bir şekilde yönetiyor, diye düşündü.</p>

  <p>Eğer Cabhan olmasaydı, ertesi gün Hindistan ya da Afrika, Amerika ya da İstanbul’a gitmek için yola çıkabilirdi; Böyle ile Connor’un yaptıkları her şeyle ilgileneceklerini biliyordu.</p>

  <p>Cabhan’ın işi bittiğinde, tam olarak yapacağı şey bu olacaktı. Harita üzerinde bir nokta belirleyecek ve gidecekti. Uzaklaşacak, yeni bir şeyler görecekti.</p>

  <p>Ahırdaki küçük köpek Bugs’a bir köpek kurabiyesi verdi, sonra içgüdüsel bir şekilde onu kucağına aldı ve eve götürdü. Fin, ikisinin de birbirlerinin arkadaşlığından hoşlandığını düşünüyordu.</p>

  <p>Fin sessiz ve yalnız zaman geçirmeyi en az Branna kadar seviyordu - ya da neredeyse onun kadar. Ancak aralık ayında geceler lanet olası derecede uzun, soğuk ve karanlık oluyordu. Geçmişte sıklıkla yaptığı gibi Boyle’un garajın üstündeki evine gidemezdi ve ayrıca Böyle ile Iona’nın, Branna onları bundan vazgeçirmeye çalışsa da, onun evinde olduklarını düşünüyordu.</p>

  <p>Böyle ile Iona onu korurlardı, çünkü kendisi koruya-mıyordu.</p>

  <p>Sadece bu fikir bile içinde bir öfke ve hayal kırıklığının yükselmesine neden oldu.</p>

  <p>Köpeği evin içine bıraktı, alevlerin canlanması için bir elini şömineye diğerini de büyük, ön pencerenin önüne koyduğu ağaca doğru salladı.</p>

  <p>Köpek etrafta hoplayıp zıplıyordu, evde olduğu için duyduğu mutluluk o kadar belliydi ki Fin gülümsedi ve biraz sakinleşti. Evet, ikisi de birbirlerinin arkadaşlığından hoşlanıyordu.</p>

  <p>Mutfağa doğru ilerledi, mutfağın ışığı tüm parlak yüzeylerin üzerinde ışıldıyordu. Kendisine bir bira aldı.</p>

  <p>Branna bu eve sadece bir kere gelmişti ve bunu sadece Connor yaralı olduğu için yapmıştı. Ancak Fin onu burada görebiliyordu. Her zaman için onu burada görmüştü. Bu evi aklında o ve bir zamanlar birlikte kurdukları hayaller varken inşa ettiğini itiraf etmek gururunu incitiyordu.</p>

  <p>Branna’nın mumlarından birkaçını yemek odasına götürdü; koni halindeki mumları gümüş şamdanlara koydu ve aynalı olanların bazılarını dikkatle etrafa yerleştirdi. Evet, ışığı güzel yansıtıyorlar, diye düşündü. Ancak Branna muhtemelen kendi eserlerini onun evinde asla görmeyecekti.</p>

  <p>Yiyecek bir şeyler hazırlamayı düşündü, ama yemek pişirmekten nefret ettiği için vazgeçti. Daha sonra bir şeyler hazırlamaya karar verdi, çünkü yemek için yağmurda restorana gitme fikri pek çekici gelmiyordu.</p>

  <p>Alt kata inebilir, akşamın bir kısmını büyük televizyonda spor izleyerek geçirebilir ya da oyun oynayarak zaman öldürebilirdi. Bir bira daha alıp, sihir ve büyülerle hiçbir ilgisi olmayan bir kitapla şöminenin önüne uzanabilirdi.</p>

  <p>“Canım hangi lanet şeyi yapmak isterse onu yapabilirim,” dedi Bugs’a. “Ve hiçbir şeyin hoşuma gitmemesi benim suçum, öyle değil mi? Belki sadece yağmur ve karanlık yüzündendir. Hoşuma gidecek şey şu; sıcak bir kumsal, yakıcı bir güneş ve istekli bir kadın. Ve bu da tamamen yanlış, değil mi?”</p>

  <p>Çömeldi, köpeğin karnım okşayarak keyiften delirmesini sağladı. “Keşke biz de bir ahır köpeği kadar kolay mutlu olabilseydik. Tamam, bu kadar yeter. Kendimden sıkıldım. Yukarı çıkıp çalışacağız, çünkü bu iş ne kadar erken biterse, aradığım cevabın sıcak kumsal olup olmadığım o kadar çabuk öğrenirim.”</p>

  <p>Fin ikinci kata çıkan geniş merdivenleri çıkarken, köpek körü körüne istekli bir şekilde onu takip etti. Sıcak bir duş almayı, hatta belki de buhar banyosu yapmayı düşündü fakat doğruca çalışma odasına yöneldi. Orada da şömineyi yaktı, köpek etrafı incelerken alevler koyu yeşil tonlarındaki şömine içinde yükseldi.</p>

  <p>Bu odanın her santimini -Connor’dan biraz yardım alarak- kendi tasarlamıştı; siyah granit çalışma tezgâhını, koyu marangoz tezgâhını, tüm evde kullanılan selvi ağacından keresteleri. Uzun, kemerli pencerelerin ortasındaki vitraylarda, beyaz cübbesinin belinde mücevherli bir kemer bulunan bir kadın resmi vardı. Siyah saçları görülmeyen bir rüzgârda dalgalanırken, bir elinde asa diğerinde ise bir ateş topu tutuyordu.</p>

  <p>Elbette ki arkasında dolunay, etrafında yoğun bir orman olan kadın Branna’ydı. Kara Cadı, camın üzerinde olsa bile güç ve ışıkla dolu gözleriyle onu izliyordu.</p>

  <p>Ağır, antika bir masaya sahipti - üzerinde son teknoloji ürünü bir bilgisayar duruyordu. Cadılar teknolojiden korkmazdı. Kalın, oymalı kapakları olan bir dolabın içinde, dünyanın her yerinden topladığı silahlar vardı. Kılıçlar, geniş ağızlı bir balta, topuzlar, eskrim kılıçları, ninja yıldızları. Başka dolaplarda kazanlar, kâseler, mumlar, asalar, kitaplar, çantalar, bıçaklar, çeşitli iksirler ve malzemeler yer alıyordu.</p>

  <p>Branna görse bu odayı severdi, diye düşündü, çünkü söz konusu hayatta kalmak kadar çalışmak da olduğunda, Fin neredeyse onun gibi acımasızca düzenliydi.</p>

  <p>Bugs başını kaldırıp ona baktı, umutla kuyruğunu sallıyordu. Onun düşüncelerini okuyan Fin gülümsedi.</p>

  <p>“Gel o zaman. Rahatına bak.”</p>

  <p>Köpek kuyruğunu daha da çılgınca sallamaya başladı, sonra koşarak içeri girdi, şişkin bir divanın üzerine sıçradı, kendi etrafında döndü ve büyük bir memnuniyetle nefes vererek yerleşti.</p>

  <p>Fin bütün gece boyunca toniklere ve iksirlere uygulanacak efsunlar -korunma için düzenli olarak yüklenmeleri gerekiyordu- gibi faydalı olacak konularda çalıştı. Özellikle Maggie için bir şey. Kristallerin bazılarını temizledi -bunu bir ev ödevi olarak görüyordu- ki bu da yapılması gereken bir şeydi.</p>

  <p>Akşam yemeğini tamamen unutabilirdi ama köpeğin açlığını hissetti. Bugs ayaklarının dibinde aşağı indi, bir sandviç yaptı, biraz patates cipsi aldı ve bir elma dilimledi. Köpek için ayrıca yemek getirmedi, basitçe kendi yemeğini onunla paylaştı. Bugs<a id="footnote1"></a><sup><a href="#bookmark6">1</a></sup> havaya attığı sandviç parçalarını, tıpkı böceklere yaptığı gibi sıçrayıp yakalarken -ki ismini almasının nedeni de buydu- ikisi de eğlendiler.</p>

  <p>Yine pratik düşünerek köpeği dışarı çıkardı ve işini bitirdikten sonra, ahıra mı gidiyor görmek için köpekle zihinsel bağlantı kurdu.</p>

  <p>Ancak Bugs zıplayarak doğruca mutfak kapısına geldi, oturdu ve Fin ona kapıyı açana kadar bekledi.</p>

  <p>“Tamam o zaman, görünüşe göre geceyi benimle geçireceksin. Ve eğer öyle olacaksa, şu bir gerçek ki senin duş almaya benden bile çok ihtiyacın var. Ahır kokusunu üzerinde taşıyorsun, küçük dostum. Haydi, bu konunun çaresine bakalım.”</p>

  <p>Banyoda Bugs, duş başlığı yüzünden neredeyse kaçıyordu ancak Fin hızlı davrandı. Ve kahkaha atarak, köpeği duş kabinine taşıdı. “Sadece su. Ama sabun da ekleyeceğiz.”</p>

  <p>Bugs titredi, pek çok delikten fışkıran suları yaladı ve Fin sıvı sabunun bir kısmını sürdüğünde, onun çıplak göğsünün üzerinde kıvrandı.</p>

  <p>“Görüyorsun, o kadar da kötü değil, ha?” Temizlemek kadar yatıştırmak için de köpeği okşadı. “Hiç de kötü değil.”</p>

  <p>Eliyle tavana doğru bir işaret yaptı. Işıklar pastel tonlarda şeritler halinde parladı, yumuşak ve hareketli bir müzik banyoya doldu. Köpeği yere bıraktı, köpek ıslak fayansları yalarken fışkıran sıcak suyun tadını çıkardı.</p>

  <p>Fin hızlıydı ama Bugs silkelenip banyonun her yerine su damlatmadan önce köpeği kurulayacak kadar değildi. Köpek ona halinden memnun bir bakış atarken Fin’in kahkahası evde yankılandı.</p>

  <p>Bu dağınıklığı hallettikten sonra yatak odasına geçti, kanepenin üzerindeki büyük yastıklardan birini zemine fırlattı. Ancak artık tamamen eve yerleşen köpek büyük, yüksek yatağa sıçradı ve bir kral gibi gerindi.</p>

  <p>“Şey, en azından temizsin.”</p>

  <p>Kendisi de yatağa çıktı ve uykuya dalmak için televizyon izlemek yerine kitap okumaya karar verdi.</p>

  <p>Fin ışıkları kapatırken, Bugs hafifçe horlamaya başlamıştı bile. Fin bu seste biraz huzur buldu ve horlayan bir köpeğin yalnızlığını gideriyor olmasının ne kadar acınası bir şey olduğunu düşündü. Şöminedeki alevler korlara dönüşürken karanlığın içinde Branna’yı düşündü.</p>

  <p>Korlar sevdiği kadına dönüşürken, saçları omuzlarından aşağı ipek bir perde gibi döküldü. Ateş titreşti, altın rengi alevler onun gümüş rengi gözlerine dönüştü.</p>

  <p>Ve Branna gülümsedi.</p>

  <p>“Beni çok özlüyorsun.”</p>

  <p>“Gece ve gündüz.”</p>

  <p>“Ve beni burada istiyorsun, yatağında, güzel evinde.” “Herhangi bir yerde seni istiyorum. Her yerde. Bana işkence ediyorsun Branna.”</p>

  <p>“Öyle mi yapıyorum?” Branna kahkaha attı fakat sesi acımasız değildi. Bir öpücük kadar sıcaktı. “Ben yapmıyorum Finbar, tek başıma yapmıyorum. Biz birbirimize işkence ediyoruz.” Bir parmağıyla göğsünden aşağı bir çizgi çizdi. “Eskiden olduğundan daha güçlüsün. Tıpkı benim olduğum gibi. Beraber daha güçlü olur muyuz diye merak ediyor musun?”</p>

  <p>“Seninle bu kadar doluyken nasıl düşünebilirim, nasıl merak edebilirim?”</p>

  <p>Fin, onun saçlarını ellerine alıp kendisine doğru çekti. Tanrım, ne kadar uzun zaman sonra, neredeyse bir ömür sonra yeniden yaşamak gibiydi.</p>

  <p>Yatakta döndü, Branna’yı altına alıp bastırdı ve bu mucizenin daha derinine daldı. Göğüsleri hatırladığından daha büyük, daha yumuşak, daha tatlıydı ve ona doğru bedenini kaldırdığında kalbi ellerinin altında davul gibi atıyordu.</p>

  <p>Hisleri bir fırtına gibiydi - teni, ipek gibi saçları ve sıcak, çok sıcak teni tüm soğuğu uzaklaştırıyordu. Vücudunun şekli, o harika kıvrımları, bir nefes gibi ismini fısıldaması, altında hareket edip kıvranması, tüm yalnızlığını yok ediyordu.</p>

  <p>Branna eskiden olduğu gibi ellerini saçlarının arasına geçirdiğinde kendi kalbi gümbür gümbür atmaya başladı. Branna kalçalarını kavradığında bedeni kavisle yükseldi, kendisini ona açmıştı.</p>

  <p>Fin onun içine daldı. Beyaz, altın, gümüş rengi ışıklar, alev gibi parlayarak patladılar - tüm dünya alevler içindeydi. Rüzgâr bu alevi bir kükremeye çevirmek için kamçılıyordu. Bir an için, bir nefeste zevk dalgası patlayarak onu sardı.</p>

  <p>Sonra şimşek çaktı. Sonra ise karanlık geldi.</p>

  <p>Fin fırtınanın ortasında, eli elinin içinde onunla birlikte durdu.</p>

  <p>“Ben burayı bilmiyorum,” dedi Branna.</p>

  <p>“Ben de bilmiyorum. Ama...” Çok derinlerde bir yerde bildiği bir şeydi. Ulaşamayacağı kadar derinde. Sık ağaçlar, fırıl fırıl esen rüzgâr ve yakınlarda bir yerden gelen nehrin sesi.</p>

  <p>“Neden buradayız?”</p>

  <p>‘Yakında bir şey var.” Fin’in söylediği tek şey oldu. Branna elini çevirdi, elinde küçük bir alev topu vardı. “Işığa ihtiyacımız var. Yolu bulabilir misin?”</p>

  <p>‘Yakında bir şey var. Geri dönmelisin. Yakında olan şey karanlık.”</p>

  <p>“Geri dönmeyeceğim.” Branna tılsımına dokunup gözlerini kapattı. “Hissediyorum.”</p>

  <p>İleri doğru adım attığında, Fin onun elini daha sıkı tuttu. Gerek olursa ona kalkan olmanın bir yolunu bulacaktı ama hızla ilerleme dürtüsü onu ele geçirdi.</p>

  <p>Kalın ağaçlar, koyu gölgeler, karanlığın içinde parlıyor gibi görünüyordu. Ay, ışıklar yoktu, sadece geceye çığlıklar attıran rüzgâr vardı.</p>

  <p>Karanlığın içinde bir şey uluyordu, bu uluma açtı.</p>

  <p>Fin elinde bir silahı olmasını diledi, gücüne ulaşmak için daha derinlerine uzandı, kılıcını çekti ve kılıcını alevler kapladı.</p>

  <p>“Kara büyü,” diye mırıldandı Branna. O da parlıyordu, kendi gücüyle aydınlanmıştı. “Her yanımızda. Burası evimiz değil.”</p>

  <p>“Evimiz değil ama oldukça yakın. Şimdiki zaman değil, uzun bir süre önce.”</p>

  <p>“Evet, önce. Onun gizli sığınağı mı? Olabilir mi? Bunu söyleyebilir misin?”</p>

  <p>“Aynı değil. Bu... Ondan başka bir şey.”</p>

  <p>Branna da aynı şeyi hissediyormuş gibi başıyla onayladı. “Diğerlerini çağırmalıyız. Çemberimiz tam olmalı. Eğer doğru yerdeysek.”</p>

  <p>“Orada.” Fin onu gördü, karanlığın içinde bir karanlık; dağın eteğindeki bir mağaranın ağzı.</p>

  <p>Onu içeri götürmeyeceğim, diye düşündü Fin. Onu oraya götürmeyecekti, çünkü içeride ölüm vardı. Ve daha da kötüsü.</p>

  <p>O bunu düşünürken, yaşlı bir adam mağaradan dışarı çıktı. Üzerinde kaba kumaştan bir cüppe ve tüylü eski çizmeler vardı. Hem saçları hem de sakalları gri ve karmakarışıktı. Gözlerinde hem delilik hem de büyü, canlı bir şekilde parlıyordu.</p>

  <p>“Çok erken geldiniz. Çok geç kaldınız.” Konuşurken bir elini kaldırdı. Elinden kan damlıyordu, cüppesinin her yanı kan içindeydi.</p>

  <p>“Bitti. Aynı benim bittiğim gibi bitti. Bunu görmeniz için çok erken, durdurmanız için ise çok geç.”</p>

  <p>“Biten ne?” diye sordu Fin. “Sen kimsin?” ■</p>

  <p>“Ben kurbanım. Ben karanlığın ataşıyım. Ben ihanete uğrayanım.”</p>

  <p>“Sana yardım edebilirim.” Ancak Branna ilerlemeye başladığında, güç kükrercesine mağaradan dışarı yayıldı. Branna’yı ve onunla birlikte Fin’i geri püskürtüp, yaşlı adamı yere, kanının toprağın üzerinde oluşturduğu birikintinin üzerine fırlattı.</p>

  <p>“Kara Cadı olacak olan,” dedi yaşlı adam. “Cabhan’ın yavrusu olacak olan. Burada yardım edilecek bir şey yok. O karanlığı yedi. Hepimiz lanetlendik.”</p>

  <p>Fin ayağa kalkıp, Branna’yı kaldırmaya çalıştı. “O içeride. O içeride. Onu hissedebiliyorum.”</p>

  <p>Ama Fin mağaraya doğru gitmeye çalıştığında Branna onu tutup engel oldu. “Yalnız olmaz. Tek başına yapmayacaksın.”</p>

  <p>Fin deliye dönmüş halde Branna’ya döndü. “O bana ait; ben de ona aidim. Bunu senin kanın yaptı. Üzerimde taşıdığım senin lanetin ve ben de intikamımı <span style="font-style:italic;">alacağım.”</span></p>

  <p>“İntikam için değil.” Branna kollarını ona doladı. “Çünkü seni asıl bu lanetler. İntikam için yapmayacaksın. Ve yalnız yapmayacaksın.”</p>

  <p>Fakat Fin yalnız başına, kan ter içinde uyandı. Kolundaki işaret yeni açılmış bir yara gibi yanıyordu.</p>

  <p>Ve hâlâ çarşafların, kendi teninin üzerinde onun kokusunu alabiliyordu. Fîavada da.</p>

  <p>Köpek ona yaslanmış, titriyor ve inliyordu.</p>

  <p>“Artık sorun yok.” Düşünmeden hızla köpeği okşadı.</p>

  <p>Duş alıp üzerine bir pantolon geçirdi ve eski bir kazağı merdivenlerden aşağı inerken giydi. Köpeği dışarı çıkarırken, yağmurun durduğunu ve zayıf kış güneşinin süzülmekte olduğunu bile zar zor fark etti.</p>

  <p>Düzgün bir şekilde düşünmeye ihtiyacı vardı, bu yüzden kahve makinesini çalıştırdı. Ön kapının hızla vurulduğunu duyup, lanet okudu.</p>

  <p>Sonra Maggie’yi düşündü, onun iyi olduğunu söyleyerek kendini rahatlatmaya çalışırken, aceleyle kapıyı açmaya gitti.</p>

  <p>Kapıyı açtığında karşısında Branna’yı gördü.</p>

  <p>Branna kapıdan içeri girip, iki eliyle birden onu içeri doğru itti.</p>

  <p>“Buna hiç hakkın yok! Seni lanet olası pislik, beni kendi rüyanın içine çekmeye hiç hakkın yok.”</p>

  <p>Branna yeniden itme şansı bulamadan, Fin onu iki bileğinden yakaladı. Bir kere daha onun parladığını düşündü, ancak bu sefer saf öfkeyle.</p>

  <p>“Ben yapmadım ya da isteyerek yapmadım. Tek bildiğim, senin beni kendi rüyana çektiğin.”</p>

  <p>“Ben mi? Saçmalık. Beni kendi yatağına getirdin.”</p>

  <p>“Ve oradayken yeterince istekliydin.” Fin onun ellerini tuttuğundan tokat yemekten kurtuldu ama yine de uyguladığı güç nedeniyle iki adım geriledi. “Kes şunu. Kendini kontrol etsen iyi olur Branna. Şu anda benim evimdesin. Seni mi ben çektim, beni mi sen çektin, yoksa bir şey bizi bir araya mı getirdi bilmiyorum. Ve kahve içmeden, bir şey düşünecek durumda değilim.”</p>

  <p>Bunu söyledikten sonra döndü ve hızla mutfağa doğru ilerledi.</p>

  <p>“Şey, ben de düşünemiyorum.” Branna da onun ardından geldi. “Bana bakmanı istiyorum.”</p>

  <p>“Ve ben de lanet olası kahvemi istiyorum.”</p>

  <p>“Bana bak Finbar, lanet olsun. Bana bak ve cevap ver. Beni rüyana, yatağına sen mi çektin?”</p>

  <p>“Hayır.” Elini saçlarının arasından geçirdi. “Bilmiyorum, sadece bilmiyorum, ama böyle bir şey yaptıysam da lanet uykumdayken yaptım ve böyle bir amacım yoktu. Lanet olsun Branna, sana büyü yapmam. Benim hakkımda ne düşünürsen düşün, bunu düşünmemeliydin. Seni asla o şekilde kullanmam.”</p>

  <p>Branna derin bir nefes aldı, sonra bir nefes daha aldı. “Bunu biliyorum. Özür dilerim, çünkü dediğinin doğru olduğunu biliyorum. Üzgünüm, gerçekten. Ben... Çok sinirliydim.”</p>

  <p>“Şaşırmadım. Benim de pek iyi olduğum söylenemez.” “Eğer sorun olmayacaksa ben de biraz kahve alabilirim.”</p>

  <p>“Tamam.”</p>

  <p>Branna kahve makinesinin yanına gitti - kahvenin yanında, çay ve sıcak çikolata çeşitlerini de yaptığı için kurcalamaktan hoşlandığı türde bir makineydi.</p>

  <p>“Oturacak mısın?” Fin, çenesiyle Branna’nın sabah kahvesini içtiğini hep hayal ettiği camla kaplı çıkıntıyı gösterdi.</p>

  <p>Branna, turuncu örtüyle kaplı kanepeye oturdu ve içi cam kadar parlak kıpkırmızı elmalarla dolu ahşap kâseyi inceledi. Kendisine yetişkin olduklarını ve utanarak o büyük yatakta olanları konuşmaktan kaçınamayacağını hatırlattı.</p>

  <p>“Seni ya da herhangi bir erkeği uyurken zihninden geçenler yüzünden suçlayamam ve suçlamayacağım,” diye başladı söze Branna.</p>

  <p>“Ben de seni ya da herhangi bir kadını uykusunda zihninden geçenler yüzünden suçlamayacağım ve suçlayamam.” Fin kahve doldurduğu beyaz kupayı, Branna’nın önündeki masanın üzerine bıraktı. “Çünkü buna neden olan benim kadar sen de olabilirsin.”</p>

  <p>Branna bunu düşünmemişti ve bir an için şaşkınlıkla sessizliğe gömüldüğünü fark etti. Düşünmek için zaman kazanmaya çalışırken, kahveyi denedi ve tam sevdiği gibi hazırlanmış olduğunu fark etti.</p>

  <p>“Yeterince makul. Ya da daha önce kendime bu konuda düşünmek için şans vermediğimden dolayı, tamamen başka güçlerin işi de olabilir.”</p>

  <p>“Başka güçler?”</p>

  <p>“Kim bilebilir ki?” Artık öfkeli değil, bıkkın hisseden Branna ellerini havaya kaldırdı. “Bildiğimiz tek şey şu; senin yatağına geldim ya da getirildim ve bu rüyada seninle, sağlıklı insanların yapmaya başlayacağı şeyi yapmaya başladık.”</p>

  <p>“Tenin gül yaprakları kadar yumuşak.”</p>

  <p>“Bunda şaşılacak bir şey yok ki,” dedi Branna usulca, “çünkü kendi yaptığım ürünleri kullanıyorum ve ben kaliteli ürünler yaparım.”</p>

  <p>“O anlarda Branna, her şey eskiden aramızda olduğu gibiydi ve hatta daha fazlasıydı.”</p>

  <p>“O anlarda ikimiz de büyünün etkisi altındaydık. Ve ne oldu Fin, ne zaman oraya gittik? O anda mı? Şimşek, fırtına, aydınlık, sonra karanlık ve başka bir mekâna, zamana fırlatıldık. O anlar daha açık olabilir miydi?”</p>

  <p>“Benim için değil, benim için hiç açık değil. Ne öğrendik Branna? Bu konuya dön.”</p>

  <p>Branna duygularını bir kenara bırakarak elini sıkıca, bilinçli bir şekilde masanın üzerinde kenetledi. “Tamam. Karanlığın içinde, sık bir orman vardı, ay ya da yıldızlar görünmüyordu, ağaçların arasında sert bir rüzgâr inler gibi esiyordu.”</p>

  <p>“Bir nehir. Arkamızda bir yerlerde akıyordu.”</p>

  <p>“Evet.” Branna gözlerini kapatıp, o zamana döndü. “Bu doğru, evet. Nehir arkamızda, güç önümüzdeydi. Güç karanlıktı ama yine de ona doğru ilerledik.”</p>

  <p>“Mağara. Cabhan’ın sığınağı, bunu biliyorum.”</p>

  <p>“Ona dair bir şey görmedik.”</p>

  <p>“Onu hissettim ama... Şimdi olduğu gibi değildi. Başka bir şeydi.” Fin başını iki yana salladı. “Hiç net değil ama nerede olduğumuzu bilmesem de, yine de tanıdık bir şeyler olduğunu hissettim. Bilmem gerekiyormuş gibiydi. Ve bir de o yaşlı adam vardı.”</p>

  <p>“Onu tanımıyordum.”</p>

  <p>“Ben de tanımıyordum ama yine de tanımam gerekiyormuş gibi hissediyordum. Görmemiz için çok erken ve durdurmamız için çok geç, dedi. Bilmeceler. Sadece lanet olası bilmeceler.”</p>

  <p>“Ben zamanda boyut değiştirdiğimizi düşünüyorum. Şimdiki zamanda değildik, ama daha fazlasını bileceğimiz bir zamanda da değildik. Kendisinin kurban olduğunu söyledi.”</p>

  <p>“Ve karanlığın atası olduğunu. Kanı aktı. Deliydi ve ölüyordu ama içinde bir güç vardı. Gücü azalıyordu ama hâlâ vardı.”</p>

  <p>“Cabhan’ın bir kurbanı mı?” diye düşündü Branna ve sonra dimdik oturdu. “Cabhan’ın atası mı?” dedi aynı düşüncenin aklında olduğunu Fin’in gözlerinden görmesine rağmen. “Böyle bir şey olabilir mi?”</p>

  <p>“Yani, o da birinden geliyor. Ah, bana Cabhan’ın yavrusu sana da gelecekteki Kara Cadı, dedi. Onun zamanında henüz doğmamış olsak da bizi tanıyordu Branna. Bizi tanıyordu.”</p>

  <p>“Cabhan’ı olduğu hale o getirmedi.” Branna başını iki yana sallayıp, daha önce hissettiği şeyi hissetmeye çalıştı. “Onun içinde buna yetecek kadarı yok. Ama...”</p>

  <p>“Mağarada daha fazlası vardı.” Artık daha sakin olan Fin, rahatlayarak masanın üzerinde yumruk yapmış olduğu elini açtı. “Yaşlı adam büyüyle baş edebileceğinden daha fazlasını çağırıp karanlığı getirip, karanlığa bir kaynak mı yaratmış oldu?”</p>

  <p>“Cabhan’ın kanından, onun atası. Ve atasının kanının dökülmesi. Hayatının akıp yere dökülmesi. Kurban edilerek mi? Tanrım Fin, Cabhan o karanlığı kazanmak içiıı kendi babasını mı öldürdü? Kendi atasını mı kurban etti?”</p>

  <p>“Kan olmak zorunda,” diye mırıldandı Fin. “Her zaman kan olmak zorunda. Karanlık bunu istiyor; hatta ışık bile bunu gerektiriyor. Görmek için çok erken. Eğer orada kalsaydık, onu bulacak, onun şu anda sahip olduğu gücü nasıl elde ettiğini görecek miydik? Sadece o hale gelirken, tam olarak son haline gelmemiş halini görecek miydik?” “Demek o zaman, yaşlı adam yerde ölürken oldu. Patladı, öyle değil mi? Bizi fırlanp, bizi oraya götüren büyü her neyse onu bozdu. Ve soğuktu, hatırlıyor musun, sen de hissettin mi? Bu olmadan önce bir an için ölümcül derecede soğuk oldu ve sonra kendi yatağımda uyandım.”</p>

  <p>Fin ayağa kalktı, huzursuzca odayı adımlamaya başladı. “Bizim orada olmamızı istemezdi Cabhan. Bizim sığmağının yanına yaklaşmamızı ya da kökeni hakkında bilgi sahibi olmamızı istemezdi.”</p>

  <p>“Tabii bu konuyu doğru anladıysak.”</p>

  <p>“Bizi oraya o götürmedi Branna. Neden böyle bir şey yapsın ki? Ne kadar fazla şey bilirsek, onun sonunu getirmek için o kadar çok şey kullanabiliriz. Başka güçler dedin. Ve ben de ister bizim dışımızda, ister içimizde olsun, bizi oraya o güçlerin getirdiğini söylüyorum.”</p>

  <p>“Neden sadece ikimiz? Neden altımız birden değil?” “Kara Cadı olacak olan ve Cabhan’ın yavrusu olduğumuz için mi?” Fin omuz silkti. “Sen de çok iyi biliyorsun ki büyüleri her zaman mantıkla açıklayamazsın. Geri dönüp daha fazlasını öğrenmemiz gerekiyor.”</p>

  <p>“Zamanda geriye gidip Cabhan’ın mağarasına ulaşmak için seninle yeniden sevişmeyeceğim.”</p>

  <p>“Ama bunun için hayatını bile verirdin.” Branna yeniden konuşmaya başlamadan, Fin elini sallayarak onu</p>

  <p>susturdu. “Seninle bile olsa, büyülü bir araç olarak seksi istemiyorum. Ve bir dahaki yolculuğumuzda başka güçler tarafından götürülmek değil, tüm kontrolün bende olmasını istiyorum. Bu konuda düşünmem gerek.”</p>

  <p>“Bana yemin et.”</p>

  <p>“Ne?” Dikkati dağılan Fin ona baktı ve Branna’nın açık bıraktığı uzun saçları dağılmış halde ayağa kalkmasını izledi. Gözleri bir şekilde hem sakin, hem de acımasızca bakıyordu.</p>

  <p>“Yemin edeceksin Finbar. Oraya tek başına dönmeyeceksin. Bu sefer ben olmadan, çemberimizin tüm üyeleri olmadan hareket etmeyeceksin. Tek başına değilsin ve tek başına harekete geçmeyeceksin. Hemen şimdi ve burada bu konuda yemin et.”</p>

  <p>“Benim bu kadar pervasız, kendi sonumu getirmek konusunda bu kadar kararlı olduğumu mu düşünüyorsun?” “Senin Samhain’de, kendi zamanına ve mekânına geri dönmeme riskini alarak, çemberimizi ve güvende kalmayı bırakıp, Cabhan’ın peşinden tek başına gittiğin zamanki gibi davranabileceğini düşünüyorum. Bizi bu kadar az mı düşünüyorsun Fin? Bizden uzaklaşıp, bizi arkanda bırakacak kadar az mı?”</p>

  <p>“Seni ve diğerlerini her şeyden çok düşünüyorum ama o benim kanımdan, sizin değil.” Bu kelimelerde acı bir taraf vardı ama hepsi doğruydu. “Ve yine de tek başıma hareket etmeyeceğim. Bunu yapmayacağım, çünkü yanlış bir şey yaparsam seni ve diğerlerini riske atmış olurum. Her şeyi."</p>

  <p>“Elini ver.” Branna kendi elini uzattı. ‘Yeminini mühürlemek için elini ver.”</p>

  <p>“Tamam. Tamam,” dedi sessizce. “Bir süredir bunu yapmamıştık.”</p>

  <p>Branna ısıyı hissetti, ısının bedeninde yayıldığını hissetti - hem rahatlatıyor, hem de işkence ediyordu. Daha artacak mı, diye merak etti, ona doğru ilerler ve ona uzanırsa daha artacak mıydı?</p>

  <p>Elini onun elinden çekip, geriye bir adım attı.</p>

  <p>“İşlerine gitmek üzere dağılmadan önce diğerlerine de söylemem gerek, istersen sen de gel.”</p>

  <p>“Sen halledersin.” Fin’in ondan biraz uzaklaşmaya ihtiyacı vardı. “Benim yapacak işlerim var.”</p>

  <p>“Tamam o zaman.” Branna ön kapıya doğru ilerlerken, Fin de onunla geldi. “Bugün Iona ile çalışacağım, ne yapabileceğimizi göreceğiz. Hepimizin beraber buluşması en iyisi olabilir ama bu akşam olmaz. Ne olduğunu anlamak için biraz daha zaman geçmesi gerek. Sana da uyarsa yarın gece.”</p>

  <p>“Yemek pişireceksin.”</p>

  <p>“Hayattaki görevlerimden biri bu.”</p>

  <p>Fin elini onun saçlarının üzerinde gezdirmek, aynı rüyasındaki gibi saçlarını hissetmek istiyordu. Ne var ki ona dokunmadı. “Ben de şarap getiririm.”</p>

  <p>“O da senin hayattaki görevin.” Fin kapıyı açınca Branna dışarı çıktı, sonra döndü ve bir an için etrafındaki sabah sislerinin ortasında durdu. “Güzel bir ev yapmışsın Fin. Güzel olduğu kesin ama aynı zamanda iyi, güçlü bir havası da var."</p>

  <p>“Neredeyse mutfaktan başka bir yeri görmedin.”</p>

  <p>“Evet, bir evin kalbi orasıdır. Eğer yarın saat üç gibi gelebilirsen, diğerleri akşam yemeğine gelmeden biraz çalışabiliriz.”</p>

  <p>“Bir yolunu bulacağım ve orada olacağım.”</p>

  <p>Fin, Branna arabasına gidene kadar bekledi ve Branna durup yüzünde hızlı, müstehcen bir gülümsemeyle bir kere daha ardına baktığında şaşırdı.</p>

  <p>“Senin teninin de gül yaprağından pek farkı olmadığını söylemeliyim, ama tabii ki erkeksi bir şekilde.”</p>

  <p>Fin kahkaha atarken, Branna arabasıyla ondan uzaklaşıyor olmasına rağmen karnındaki gerginlik azalmıştı.</p>

  <ul>
    <li><a href="../Text/main-1.xhtml">Branna hikâyesini anlattıktan ve çemberindekilerde</a></li>

    <li><a href="../Text/main-2.xhtml">Branna onun elini tuttu. Onlar ilerlemeden önce, a</a></li>

    <li><a href="../Text/main-3.xhtml">“Tamam.”</a></li>

    <li><a href="../Text/main-4.xhtml">‘Yani, lanet üç katı olarak geri geliyor. Sen, ben</a></li>
  </ul>

  <p><a id="bookmark6"></a><a href="#footnote1">1</a></p>

  <p>Böcckler anlamına gelmektedir, (ç.n.)</p>
</body>
</html>
