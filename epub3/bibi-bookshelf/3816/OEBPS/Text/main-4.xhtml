<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>‘Yani, lanet üç katı olarak geri geliyor. Sen, ben ve birlikte sahip olabileceğimiz hayatımız.”</p>

  <p>“Elimizde bugün var. Bu, seninle sahip olabileceğimize inandığımdan çok daha fazlası.”</p>

  <p>“Bunun yeterli olacağını düşünüyordum.” Branna onun kollarına gidip sıkıca sarıldı.</p>

  <p>“Bunu boşa harcamasak iyi olur.”</p>

  <p>“Hayır, boşa harcamayacağız.” Branna başını kaldırdı ve dudaklarını onunkilere bastırdı. “Sıradan olabilmeyi dilerdim.”</p>

  <p>Fin gülümsedi. “Sen asla sıradan olamazdın.”</p>

  <p>“Sadece sabun ve mum yapan, köyde güzel bir dükkanı olan bir kadın. Ve sen de ahırları ve şahinle avlanma okulu olan bir adam olsaydın. Ama...”</p>

  <p>Branna gibi Fin de büyü kitaplarının, kavanozların durduğu tezgâha baktı. “Eğer sıradan olsaydık, yapılmak zorunda olanı yapamazdık. Büyüyü denesen iyi olur yoksa, yine yeterince taze olmadığını söyleyerek kanımı dökmek isteyeceksin.”</p>

  <p>Görev ve kader, diye düşündü Branna. İkisinden de ka-çınılamazdı.</p>

  <p>Kazanı aldı ve altına ateş yaktı.</p>

  <p>Bu uzun, zahmetli süreç için hassasiyet ve güç gerekiyordu - dikkatli bir şekilde adım adım ilerlemeliydi. Branna kendisine, tüm önceki başarısızlıkları bir kenara bırakmasını ve buna ilk denemesiymiş gibi yaklaşmasını emretti. Hem Branna hem de Fin yavaşça karıştırmak için ellerini kazanın üzerinde tutarken, zehirli sıvı fokurduyor ve dumanları tütüyordu.</p>

  <p>En son adıma yaklaşırlarken, Branna derin bir nefes aldı.</p>

  <p>“Ellerimin altında karar, kalınlaş,” dedi Branna.</p>

  <p>Fin onu izledi. “Lanetlenmiş olanlara bu zehri hazırlamak için.”</p>

  <p>“Benim gücüm,” dediler birlikte, her kelimeyle sıvı da güçlü bir şekilde fokurdarken. “Üçlünün gücü, burada kaderimiz olan şeyi gerçekleştirin. Sizin isteğinizle, dileğimiz gerçek olsun.”</p>

  <p>Branna değişimi, kendisinden, Fin’den yayılan gücü ve isteği hissetti. O gücün ve isteğin bağlanması, birbirlerine karışması ve artması için birbirlerine uzandılar.</p>

  <p>Branna, kalbi göğsünde sertçe atarken, atölyesinin sıcaklığı ve kokuları yavaşça yok olurken, diğer her şeyi dışarıda bırakarak bu birleşmeye, bu amaca odaklandı.</p>

  <p>Tüm renkler parlak ışık içinde akıyordu. Fin’in içinde yükselen ve akan şeyle tomurcuklanıyordu.</p>

  <p>Fiziksel ve yakın, toplanmakta olan bir fırtına gibi kuvvetli bir birleşme, doruğa ulaşırcasına içini kasıp kavurdu.</p>

  <p>Branna’nın başı geriye düştü. Avuçları yukarıda, parmakları açık bir şekilde ellerini kaldırdı.</p>

  <p>“Karanlığa karşı yaratılmış silah burada. İnanç ve ışıkla alevlendi. Kara Cadı’nın kurban edildiği yerde, üçlünün üçlüsünün ve asıl üçlünün gücüyle siyahın içinde doğmuş karanlığa karşı duracağız. Kan ve ölüm izleyecek. Atı, şahini, tazıyı bir araya getir ve ismi söyle. Çanı çal, kitabı aç, mumu yak, ismi söyle. Beyaz ateşin içine, tüm ışıklar, kör edecek kadar parlak, taşa şekil ver ve kapıyı kapat. Kan ve ölüm izleyecek. İster iblis olsun, ister ölümlü, ister cadı olsun, kan ve ölüm izleyecek.”</p>

  <p>Branna’nın siyaha dönen gözleri, geriye dönüp beyaz oldu. Fin, ipleri kesilmiş bir kukla gibi yere düşmeden önce onu yakalamayı başardı.</p>

  <p>Fin onu yukarı kaldırırken, Branna bir elini onun omzuna bastırdı.</p>

  <p>“Ben iyiyim. Sadece bir dakika için başım döndü.”</p>

  <p>“Tam buraya oturacaksın.” Fin onu ateşin önündeki küçük kanepenin üzerine yatırdı, sonra malzemelerini sakladığı dolaba giderek aradığı şeyi bulana kadar gözleriyle orayı taradı.</p>

  <p>Su ısıtıcıyı çalıştırmaya zahmet etmedi ama parmaklarını şaklatarak çay yaptı, içine altı damla tonik koydu, sonra da içeceği Branna’ya getirdi.</p>

  <p>“İç ve benimle tartışma,” diye emretti Fin. “Bu senin kendi iksirin.”</p>

  <p>“Oradaydım, tüm ışıklar ve güç yükseliyordu ve sıvı kazanın içinde karışıyor, fokurduyordu. Kendimi ve seni izliyor, ağzımdan çıkmadan söylediğim kelimeleri duyuyordum. Daha önce yaşadıklarım -hepimizin yaşadıkları-gözümün önüne geliyordu fakat hiç bu kadar güçlü ya da baskın değildi. Ama yemin ederim, şimdi iyiyim.”</p>

  <p>Ya da neredeyse iyi sayılırım, diye düşündü kendi kendisine ve çayını içti.</p>

  <p>“İçimden çıktığında, bir anlığına içim tamamen boşalmış gibi hissettim.”</p>

  <p>“Gözlerin ayın karanlık tarafı kadar siyahtı ve sesin bir dağın tepesinden geliyor gibi yankı yapıyordu.”</p>

  <p>“Kendimde değildim.”</p>

  <p>“O sen değildin, hayır. İçine ne girdi Branna?” “Bilmiyorum. Ama o güç ve ışık beni tüketiyordu. Ve Fin, bu anlatamayacağım kadar güzeldi. Olduğumuz her şey gibiydi ama o kadar parlaktı ki, etrafta ve içeride binlerce güneş var gibiydi. Bunu anlatabilmemin tek yolu bu.” Branna çayından biraz daha içti ve rahatladığını hissetti. “Bunu yazmak istiyorum, söylediğim her şeyi. Bunu unutmam iyi olmaz.”</p>

  <p>“Ben unutmayacağım, tek bir kelimesini bile.”</p>

  <p>Branna gülümsedi. “Her koşulda yazmak en iyisi. Karanlığa karşı yaratılmış silah - o zaman da işe yaramış olmalı.”</p>

  <p>“Zehir, zift kadar siyah ve kalın oldu.”</p>

  <p>“Onu mühürlemek, karanlıkta tutmak ve içinde saklaması için şişeye tılsım yapmamız gerek.”</p>

  <p>“Hayır, hayır, bunu beraber hazırladık ve bence bunun bir anlamı var. Bu nedenle de bundan sonrasını beraber yapmalıyız. Ben gayet iyiyim Fin, sana yemin ederim.” Branna çayını kenara koydu ve söylediklerini kanıtlamak için ayağa kalktı. “Hızla yapılması gerekiyor. Zehrin bozulmasını ve her şeyi en baştan yapmayı istemiyorum.” Fin, iyi olduğundan emin olana kadar gözünü ondan ayırmadı.</p>

  <p>Branna iksiri mühürledikten sonra, çalışma tezgâhının altındaki dolaptan, her ikisi de mat siyah olan iki küçük şişe aldı.</p>

  <p>“İki mi?”</p>

  <p>“İkinci şişenin akıllıca olduğunu düşündüm. Eğer ilkine bir şey olursa -öncesinde ya da o sırada- elimizde bir tane daha olacak.”</p>

  <p>“Akıllıca ve her zaman olduğu gibi pratik.” Branna bir huni çıkardığında, Fin olumsuz anlamda başını salladı. “Bunun o şekilde yapılacak bir şey olduğunu düşünmüyorum. Yine bu konuda da pratik olmak istediğini anlıyorum ama bence bunu güçle yapmalıyız.”</p>

  <p>“Haklı olabilirsin. O zaman bir tane benim için, bir tane de senin için. Bunu hızla yapıp, sıkıca kapatıp sonra yeniden mühürlemeliyiz.” Branna şişelerde birine dokundu. “Seninki.” Sonra diğer şişeye dokundu. “Benimki.” Ve kazanın yanına gitti. “Şişeye dol, havada bir iz yerde bir damla bırakma.”</p>

  <p>Branna bir eliyle onun elini tuttu ve Fin gibi diğer elini kaldırdı. Kazandan ip gibi iki yağlı kara akıntı yükseldi, kemer gibi yükselerek kolaylıkla şişelerin içine girdi. Akış sonlandığında şişeler uçarak kapaklara doğru yükseldiler ve kapandılar.</p>

  <p>“Işığın dışında, sıkıca mühürlen ve sadece doğru olan için açıl.”</p>

  <p>Rahadayan Branna, kalmış olabilecek herhangi bir izi yok etmek için kazana doğru beyaz bir şimşek gönderdi. “Tedbirli olmak iyidir,” dedi şişeleri alıp, derin dolabın arkalarına koyarken. “Ama kazanı yok edeceğim. Bir daha kullanılmamalı. Yazık, oysa çok işime yaramıştı.” Sonra da dolabın kapısını tılsımla korumaya aldı. “Sadece çemberi-mizdekilerden biri açabilecek.”</p>

  <p>Branna başka bir dolaba doğru gitti, üzerinde gümüş işlemeler olan bir sepetin içinde duran açık yeşil renkte bir şişeyi aldı ve sonra iki şarap kadehi seçti.</p>

  <p>“Peki, ya bu ne?”</p>

  <p>“Bu, kendi yaptığım ve özel bir durum için -ki bunun ne olduğunu kendim de bilmiyordum- sakladığım bir şarap. Görünüşe göre bugün içinmiş. Yapmak zorunda olduğumuz şeyi yaptık ve sana gerçeği söylüyorum Fin, bunu başarabilecek miyiz emin değildim. Bundan ne zaman emin olduğumu düşünsem, başarısız olduk. Ama bugün...”</p>

  <p>Açık altın rengi şarabı iki kadehe doldurup, birini Fin’e verdi. “Bugün başarısız olmadık. Dolayısıyla...”</p>

  <p>Fin kadehini onunkine dokunurdu. “Bugüne içeceğiz.” Şarabın tadına baktı, başını yana eğdi. “Pekâlâ, bir yeteneğin daha olduğu ortaya çıktı, çünkü bu harika. Aynı anda hem hafif hem de yoğun. Yıldızlara benzer bir tadı var.”</p>

  <p>“İçine birkaç şey eklediğimi söyleyebilirim. Evet, güzel,” diye ona katıldı Branna. “Bugün güzel şeyleri hak ettik. Ve hatırladığım kadarıyla sen de bir kurabiyeyi hak etmiştin.”</p>

  <p>“Teklif yarım düzineydi,” dedi Fin, “ama artık sanırım ikimiz de kurabiyeden fazlasını hak ettik.” Kolunu Bran-na’nın beline doladı. “Şarabına sıkı tutunsan iyi olur,” diye uyardı ve ikisi birlikte uçmaya başladılar.</p>

  <p>Bu, Branna’nın başını döndürdü. Uçuşun şaşkınlığı ve hızı. Fin’in dudakları uçarken onun dudaklarıyla birleştiğinde açlık duymasına neden oldu. Kendisini onun beyaz perdelerle sıkıca çevrelenmiş devasa yatağında, onun altında yatarken bulduğunda nefes nefese bir kahkaha attı. “Demek hak ettiğimiz şey bu, öyle mi?”</p>

  <p>“Bundan daha fazlası.”</p>

  <p>“Şarabımı düşürdüm.”</p>

  <p>“Hiç de bile.” Fin eliyle yan tarafı gösterdiğinde, Branna üzerinde kadehlerin durduğu masayı gördü. Ve hem yatağın hem de masanın, koyu mavi denizin üzerinde sü-züldüğünü fark etti.</p>

  <p>“Peki, şimdi kim pratik davranıyor? Ama neredeyiz? Ah, hava çok sıcak. Bu harika.”</p>

  <p>“Güney denizlerinde, hepimizden çok uzakta ve etrafımızı öyle bir çevreledim ki balıklar bile bizi göremez.” “Güney denizlerinde süzülen bir yatağın üzerinde. Senin içinde biraz delilik var.”</p>

  <p>“Söz konusu sen olduğunda. Seninle birlikte, kendi cennetimize açılan penceremizde bir-iki saat geçirmek için Branna. Sıcak ve güvende, senin çıplak olacağın bir yerde.” Ve Fin parmaklarını şaklattığında Branna çıplak kalmıştı. Bir kahkaha daha atamadan Fin elini onun göğüslerinin üzerine kaydırdı. “Tanrılar biliyor ki, senin çıplak bir şekilde altımda olmana bayılıyorum. Yapmak zorunda olduğumuz şeyi yaptık,” diye hatırlattı ona. “Şimdi de istediğimiz şeyi yapacağız.”</p>

  <p>Fin’in sıcak ve sahiplenici dudakları, onun dudaklarına yaklaştığında Branna’nın duyduğu istek içinde bir Fitil yanarak yayıldı. Branna, teslim olarak değil, eşit derecede güçlü bir ateş ve tutkuyla cevap verdi.</p>

  <p>Birleştirdikleri büyü hâlâ parlak ve şiddetli bir şekilde içlerinde titreşiyordu, bu nedenle kendilerini hem buna hem de birbirlerine açtılar.</p>

  <p>Fin’in dudaklarını deliye dönmüş bir şekilde teninin üzerinde gezdirmesi, Branna’nın içinde bir tutku fırtınasına neden oldu. Fin’in arayış içindeki elleri bu fırtınayı bir kasırgaya çevirdi. İçlerindeki istek dalgaları, sonsuz bir medcezir halinde yükselip alçalıp, sonra yeniden yükselirken, geniş ve gürleyen denizin üzerinde sallanan yatakta birbirlerinin üzerinde yuvarlandılar.</p>

  <p>Eğer bu delilikse, Branna bunu istekli bir şekilde kabul ediyor ve onun içinde akan deliliğin kendisininkiyle birleşmesine izin veriyordu. Mantık ötesi bir haz basitçe tüm bedenine akın etti. Ve Branna bu hazza kendini kap-tırabilirdi.</p>

  <p>Branna’nın bedeni sarsılıyor, kalbi titriyordu. Flissedi-lecek, istenilecek çok fazla şey vardı. İçinde bir zevk çığlığı patladığında, maviliğinde üzerinde sonsuza kadar devam edebileceğini fark etti.</p>

  <p>Kimsenin onlara dokunamayacakları bir yerde Branna’ya tamamen sahip olmak... Ona fantezileri vermek, Fin’in tüm hissettiklerini, onun için her zaman hissedeceği şeyleri aldığını, kabullendiğini bilmek.</p>

  <p>Kelimelere gerek yoktu. Branna’nın yaşadığı her şey gözlerindeydi, Fin’in kendi hissettikleri de bir ayna gibi onun gözlerinden yansıyordu.</p>

  <p>Fin onun içine girdiğinde bu, zevkten, aşktan ve tutkudan oluşan bir işkenceye dönüştü. Branna onun etrafına sımsıkı kapandığında bir oldular.</p>

  <p>Koyu mavi deniz altlarında gürlerken, sadece onlara ait bir dünyada, sert ve hızlı bir şekilde birbirlerinin oldular. Branna yatağın altındaki suyun sessiz kucağında, güneşin sıcaklığından ve denizin kokusundan uyuşmuş halde Fin’in yanında yattı.</p>

  <p>“O kadar yer içinde,” diye sordu Fin’e, “neden burası?” “Birlikte sahip olduğumuz ve bildiğimiz her şeyin ötesinde gibi görünüyordu. İçimizde yeşilin her rengi ve ıslaklık var, biz bunları dışarı çıkaramıyoruz. Ve Tanrılar biliyor ki Branna, kış soğuk ve zorlu geçti.”</p>

  <p>“Ama her şey bittiğinde bahardan fazlasına sahip olacağız. Görevimizi gerçekleştirmiş olacağız, bundan gelen aydınlığa ve tazeliğe sahip olacağız. Bu iş bittiğinde...”</p>

  <p>Fin başını kaldırdı ve Branna’nın gözlerine baktı. “Sor.” “Beni yeniden buraya getir, yapılmak zorunda olanı yaptığımızda bunu ikimiz için yap. Ve sen gitmek zorunda olduğun yerlere gitmeden önce beni buraya geri getir.” “Getireceğim. Şimdi de eve geri dönmek istiyorsun.” “Hayır. Hayır, bir süre kalalım.” Branna doğruldu, oturdu ve kadehlere uzandı. “Şaraplarımızı bitireceğiz ve güneşle denizin tadını çıkaracağız. Bu hayali biraz daha uzatalım. Çünkü geri döndüğümüzde, bunun için çok az vaktimiz ya da şansımız olacak.”</p>

  <p>Branna başını onun omzuna dayadı, şarabı yudumladı ve uzaklardaki ufka kadar uzanan denizi izledi.</p>

  <p>Altısı da bir araya gelmeyi başardıklarında, Branna kuzu ızgara, fırında balkabağı ile tereyağlı bezelyeden oluşan sessiz bir kutlama yemeği seçti.</p>

  <p>“Emin ol böylesi bir yaygara beklemiyordum,” dedi Connor, kuzunun pirzolalarını ayırırken. “Şikayet ettiğimi düşünmeyin de.”</p>

  <p>“Neredeyse bir haftadır ilk kez altımız bir araya gelip oturuyoruz,” diye vurguladı Branna. “Hepimiz orada burada birbirimizle konuştuk ve hepimiz neler yapıldığını, nerede olduğumuzu biliyorduk. İksir güzelce yoğunlaşıyor. Bu akşam üzeri kontrol ettim.” Tabağına bir parça balkabağı aldı ve kâseyi uzattı. “Connor ile birlikte Cabhan için gerekli olan ikinci şişe zehri de yaptık, böylece iblisin iksiri gibi onda da bir şeylerin yolunda gitmemesi halinde ikinci şişemiz var.”</p>

  <p>“Yolunda gitmeyen şeyler hakkında düşünmeyeceğim.” Meara bezelyeleri Boyle’a uzattı. “Neredeyse bir yıldır o lanet pislik bizi takip ediyor - üçlü için bunun daha uzun</p>

  <p>olduğunu biliyorum ama bu sene neredeyse hiç aralık vermeden bize saldırdı. Tanrı’nın hakkı üçtür, öyle değil mi? Ben buna inanıyorum ve rehberli yürüyüşte onu her gördüğümde bunu düşünüyordum.”</p>

  <p>“Bugün mü?” diye sordu Branna.</p>

  <p>“Bugün ve artık her gün, ormanda gezinip zamana ayak uydurmaya çalışırken. İze biraz daha yakınız gibi görünüyor. Roibeard artık iki kere ona doğru dalış yapıp saldırdığı için daha yakınız. O şeye. Lanet olası ne ise.”</p>

  <p>“Bunu bizi sinir etmek için yapıyor,” diye vurguladı Böyle. “En iyisi sinir olmamak.”</p>

  <p>“Doğru.” Pirzolaları ayıran Connor kendisi için iki parça aldı. “Güçleniyor, daha cesur hale geliyor ya da her ikisi birden. Şahinle yürüyüşe çıktığımızda, pusuya yatmış sinsice dolandığını gördüm. Ama bugün, Brian bir kurdun patikada yürüdüğünü görmüş.”</p>

  <p>“Bay ve Bayan Baker’ın gördüğü gibi,” diye ekledi Branna.</p>

  <p>“Evet, öyle. Boş yere çıkan bir rüzgârın bile bir kıyamet işareti olabileceğini düşünmeye eğilimli Brain söz konusu olduğunda, onu sadece başıboş bir köpek gördüğüne ikna etmek kolay oldu. Ama Cabhan’ın kendisini başkalarına gösteriyor olması endişe verici bir durum.”</p>

  <p>“Onlara zarar verir mi?” diye sordu Iona. “Onun masum birine zarar vermesine izin veremeyiz.”</p>

  <p>“Verir.” Fin sakin kalmaya devam etti. “Onun elindeki kudreti bizim için saklama ihtimali daha yüksek ama başkalarına da zarar verebilir. Gücü olan biri onu cezbedebilir çünkü bu, bir şekilde onu besleyecektir.”</p>

  <p>“Ya da bir kadın.” Böyle kısa bir süre bekledi, sonra</p>

  <p>kimse cevap vermeyince başıyla onayladı. “O konuda bazı ihtiyaçları olduğunu hepimiz biliyoruz. Bu nedenle bir kadını alabilir ve bunu yapacağını düşünürsek, ona nasıl engel olabiliriz?”</p>

  <p>“Koruma alanını şu an olduğundan daha genişletebiliriz,” diye başladı Branna. “Eğer bu konudaki susuzluğunu dindirmeye karar verirse, genç ve çekici kadınlar seçecektir. Kırılgan olanları. Elimizden geleni yapacağız.”</p>

  <p>“Ben olsam bu şekilde ilerlemezdim.” Fin, eti kemikten kusursuz bir şekilde ayırdı. “Zaman içinde istediği şekilde hareket edebiliyor, istediği yere istediği zaman gidebilir. Onun yerinde olsam, yüzlerce yıl hatta daha fazla zamanda geri gidip, istediğimi yapıp burada kimseyi harekete geçirmezdim.”</p>

  <p>‘"Yani, bu konuda hiçbir şey yapamaz, zarar vereceği kimseye yardım edemeyiz,” dedi Iona.</p>

  <p>“Onu yok edeceğiz,” diye hatırlattı Branna. “Ve yapılacak tek şey de bu.”</p>

  <p>“Ama Sorcha’nın ölümünün yıl dönümüne bir ay var.” “Elinden gelenin en kötüsünü yapmak için sekiz yüz yılı vardı.” Böyle bir elini Iona’nın elinin üzerine koydu. “Ancak şu an ile ilgilenebiliriz.”</p>

  <p>“Biliyorum ama yine de bir şeyler yapabiliriz. Burada çok fazla gücümüz var ve onun birilerine zarar vermesini engellemek konusunda çaresiziz.”</p>

  <p>“Her sabah kristale bakıyorum,” dedi Branna ona. “Ve her akşam. Çoğunlukla bundan da sık. Onun çalıştığını, oluşturduğu büyülerin bir kısmını gördüm. Her zaman kan var ama henüz onun mağarasına bir ölümlü ya da bir cadı getirdiğini görmedim. Henüz bize yardımı dokunacak herhangi bir şey görmedim ya da duymadım.”</p>

  <p>“Şu an yapabileceğimiz tek şey bu.” Connor masadakilere baktı. “Ta ki daha fazlasını yapana kadar. Bir ayımız var ve bu uzun bir süre gibi geliyor ama aslında, zaman bitmeden önce toplamamız gereken çok fazla şey var.” “Bu konuda elimde iyi bir şey var,” diye ona güvence verdi Branna. “Ve ihtiyacım olan tek şey, bunu Iona ile birlikte bitirmemiz. Bu üçlünün yapması gereken bir şey,” diye açıkladı herkese.</p>

  <p>“Ve öyle yapacağız,” diye karşılık verdi Connor. “Ancak henüz iblisin ismini bilmiyoruz ve isim olmadan bu işi bitiremeyiz.”</p>

  <p>“Ona tuzak kurarak kurt olmasını sağlayalım,” diye fikrini söyledi Branna. “Bana ya da Fin’e bunu yapmamız, onun zihnini araştırıp ismi bulmamız için yeterince uzun bir süre vermiş olur.”</p>

  <p>“O şekildeyken, kurt halindeyken, zihninde bu ismin olduğunu bilemeyiz,” diye belirtti Fin. “Cabhan uyuyor, bir noktada uyumak zorunda.”</p>

  <p>“Onun rüyalarına girmeyi mi düşünüyorsun?” Connor başını iki yana salladı. “Bu çok riskli Fin. Ve içimizden herhangi birinden çok senin için.”</p>

  <p>“Eğer Branna kristali izlerse ve onun ne zaman uyuduğunu öğrenirsek, hepiniz birlikte beni geri çekerseniz onun rüyalarına katılabilirim.”</p>

  <p>“Ben bunun bir parçası olmayacağım. Olmayacağım,” dedi Branna, Fin ona döndüğünde. “Bunu yapamayız, seni ve diğer her şeyi riske atmayacağım çünkü bunu, bu son parçayı bulmak için önümüzde daha haftalar var. Ayrıca son seferinde neredeyse kendini geri çekemiyordun.” “Bununla aynı şey değil.”</p>

  <p>“Bu konuda ben de Branna’ya katılıyorum,” diye araya girdi Böyle. “Seni içimizden herhangi birine yapacağından daha fazla kendine çekebilir. Eğer iş o noktaya gelirse ve elimizdeki tek yol o olursa, başka biri olmak zorunda. Bu-radakilerden herhangi biri.”</p>

  <p>“Çünkü bana güvenmiyorsunuz.”</p>

  <p>“Pislik gibi davranma,” dedi Böyle sakin bir şekilde. “Bu masada sana, kendi hayatları ve sevdiklerinin hayatı pahasına güvenmeyen kimse yok.”</p>

  <p>“Sana değer veriyoruz.” Kaşlarını çatan Meara, Fin’e doğru eğildi. “Ve böyle olacak. Ve pislik gibi davranmamak için çok geç kaldın, çünkü bunu az önce yaptın zaten.” “Özür dilerim, ama sizin risk olarak gördüğünüz şeyin aynı zamanda bir avantaj olduğu ve onun rüyalarını hepinizden daha hızlı bir şekilde girip çıkabileceğim de bir gerçek.”</p>

  <p>“Bu, tartışma dışı.” Connor bilinçli şekilde yemek yemeye devam etti. “Ve bu konuyu yeniden tartışmak, güzel bir yemeği mahvetmekten başka bir işe yaramaz. Her neyse duymak isteyen varsa, benim bu konuda bir fikrim var.” “Onun fikirleri var.” Artık gülümseyen Meara, dirseğiyle onu dürttü. “Ben buna birkaç kez şahit olmuştum.” “Ve fikrim de şu; Kathel’i kullanabiliriz. Kathel yürüyüşlerimiz ya da rehberli yürüyüşler sırasında benimle, Meara ya da Iona ile birlikte gelebilir. Kathel, kurdun zihninde neler olup bittiğini bulabilir ve sonra da Branna bunu Kathel’in zihninden alabilir.”</p>

  <p>“Bu kulağa geldiği kadar aptalca değil,” diye düşüncesini belirtti Branna.</p>

  <p>“Bunu söylediğin için teşekkürler.” Connor kendisine bir pirzola daha aldı.</p>

  <p>“Ona gitmesi için izin verebilirim ve sonra bunu görürüz. Bir süredir gördüğüm vizyonu düşünüyordum, iksiri tamamladığımızda söylediğim ve bana ait olmayan kelimeleri. Üçlünün üçlüsü ve asıl üçlü.”</p>

  <p>“Şey, üçlü burada ve asıl üçlü de kendi zamanlarında,” dedi Connor, “üçlünün üçlüsü de Fin, Böyle ve Meara. Oldukça açık görünüyor.”</p>

  <p>“Ne olduğumu söylemek zor ama daha fazlası var gibi hissediyorum. Ayrıca öyle olsa bile, Sorcha’nın üçlüsünü o zamanda, o mekânda yanımıza getirmek zorundayız. Bizim zamanımızda, bu <span style="font-style:italic;">açıktı.</span> Onların değil bizim zamanımızda, bu nedenle de Cabhan’ı burada kapalı tutmak zorundayız.”</p>

  <p>“Çan, kitap, mum.” Iona, tabağındaki bezelyelerle oynadı. “Basit araçlar. Ve kılavuzlarımızın da orada olması gerekiyor.”</p>

  <p>“Kan ve ölüm izleyecek.” Meara şarap şişesini aldı, önce kendi kadehini sonra Iona’nınkini doldurdu. “Başından beri bunu biliyoruz. Cadı, iblis ve ölümlü kanı ve ölüm bunu değiştiremez.”</p>

  <p>“Değerlisiniz.” Branna önce Meara’ya sonra da Boyle’a baktı. “Sevgi ve sadakat için, doğruluk ve ışık için verdiğiniz kararlardan dolayı kız ve erkek kardeşlerim. Her zaman için sizin değerinizi biliyorduk ve artık kaderlerimiz de bunu biliyor.”</p>

  <p>Branna’nın zihninde bir fikir dolanmaya başladı. Connor, Meara’yı öpmek ve onu güldürmek için eğilirken, bu fikri çekip kendine sakladı. Çemberindekiler yemeklerini bitirirken bunu zihninde tutup, bir kurdele gibi hızla dönmesine izin verdi.</p>

  <p>Sonraki birkaç gün Branna, fikrinden oluşan bu kurdeleyi defalarca zihninde döndürüp inceledi. Bunun nasıl yapılabileceğini görüyordu ama bunun yapılabileceğinden emin olması gerekiyordu. Ve sonunda, kendi fikri ne olursa olsun, herkesin vermesi gereken bir karardı.</p>

  <p>Kemanını eline alma isteğiyle yataktan çıktı. Fin’i uyurken bırakıp, tezgâhın üzerindeki kristalin olduğu alt kattaki atölyesine gitti. Kristali masaya taşıdıktan sonra, şömineyi ve üç mumu yaktı. Cabhan’ın mağarasındaki karanlık odasında, altından oluşmuş gösterişli yatağında uyumasını izlerken, orada oturup sessizce çaldı.</p>

  <p>Cabhan’ın şöminesindeki alevler yavaşça kırmızı bir şekilde parlıyordu, Branna onun bu alevlerde ne gördüğünü merak etti. Kendisine kehanette bulunulduğu gibi kan ve ölüm mü görüyordu, yoksa sadece kendi arzularını mı?</p>

  <p>Branna, onunla ilgili düşüncelerin kendi uykusunu bölmesi gibi müziğini ona göndererek, uykusunu bölebilirdi. Ancak arkasında, onun sevdiklerine ulaşmasını sağlayacak hiçbir iz bırakmak istemiyordu.</p>

  <p>Bu nedenle tetikte kalmaya devam ederken, sadece kendisini rahatlatmak ve bundan zevk almak için çaldı.</p>

  <p>Fin’in geldiğini, oturmak üzere yanma gelip konuşmadan önce hissetti.</p>

  <p>“Yeteri kadar uyumuyorsun ya da uyuduğunda yeteri kadar dinlenmiyorsun.”</p>

  <p>“Bu iş bittiğinde, ikisini de yapacağım. Ne kadar iyi uyuduğuna baksana. Böyle bir söz vardı, değil mi? Suçlu olanların uykusu çok az kaçar; sanırım böyle bir şeydi.” “Ama rüya görüyor, bunu biliyorum.”</p>

  <p>“Bunu bir kenara bırak Finbar. Bu konuda sana karşı olan beş kişi var, bu nedenle bir beşin önünde eğilmek zorunda. Bu isteği biliyorum. Ben de sadece müziğimi onun rüyalarına göndererek, ona sıkıntılı bir gece geçirtebilece-ğimi düşündüm. Ama yaptıklarımız bize karşı dönebilir.” “Bir şey var.” Fin parmağıyla onun şakağına dokundu. “Geri kalanımıza söylemediğin bir şey. Bir, beşin karşısında eğilmiyor mu Branna?”</p>

  <p>“Öyle bir şey yok. Flenüz çalışmamın sonunu getirmedim. Yemin ederim sana ve herkese söyleyeceğim ama önce nerede olduğundan emin olmak istiyorum.”</p>

  <p>“O zaman yatağa geri dön. Bu akşam sana bir isim vermeyecek ve zarar vermeyecek. O uyuyor, yani sen de uyu-malısın.”</p>

  <p>“Pekâlâ.” Branna dikkatli bir şekilde kemanını kutusuna yerleştirdi, sonra da Fin’in elini tuttu. “Kathel yarın yeniden dışarı çıkacak. Connor ile, Meara, Iona, Böyle ve seninle de birlikte dışarı çıktı. Hepiniz kurdu gördünüz. Ben de Kathel aracılığıyla görüyorum. Ancak onun zihninde bulabildiğim tek şey... Sessizlik,” diye ekledi mutfaktan üst kata doğru giderken. “Bu bir düşünceden farklı, sonsuz bir öfke gibi. Ama tıpkı tüm yaratıkların ismini bildiği gibi, o iblisin de ismini biliyor.”</p>

  <p>‘Yarın şahinler ve Kathel ile birlikte Connor’a katılacağım. Belki de senin tazın ve Connor ile birlikte olmam, bize daha fazla güç katar ve ihtiyacımız olanı buluruz.” “Sen ve ben olmalıyız,” dedi Branna, fark ederek. “Zaman zaman beni Sorcha ile karıştırıyor ve onu arzuluyor. Kathel ile birlikte ikimiz. Tazıya katılabilen ikimiz. Bunu daha önce düşünmeliydim.”</p>

  <p>“Yeterince fazla düşünüyorsun. Bununla yarın ilgileniriz.” Fin onu yatağa çekip, kollarını ona doladı. “Şimdi uyuyacaksın.”</p>

  <p>Branna, engelleyemeden önce Fin onu alnından öperek, uykuya dalmasına neden oldu.</p>

  <p>Bir süre boyunca, solgun ay ışığı altında, onun yanında yattı, sonra Fin de uykuya daldı.</p>

  <p>Ve rüyalara.</p>

  <p>Baru’nun toynakları, yolun henüz yumuşamamış toprağının üzerinde çınlıyordu. Fin, bu yeri tanımadığını düşündü, ancak bir şekilde burayı biliyordu. İrlanda. İrlanda’nın kokusunu alabiliyordu ama kendi evi değildi. Burası, kendi yeri değildi.</p>

  <p>Birkaç yıldızın yanıp sönen ışıkları ve bulutların arkasına girip çıkan ay ışığı dışında etrafını kuşatan gece karanlıktı.</p>

  <p>Ve ay, kan gibi görünen kırmızı bir pusun ardındaydı. Ölüm gibi görünüyordu.</p>

  <p>Rüzgârda duman kokusunu alabiliyordu ve uzaklarda bir ateşin titrek ışığını gördüğünü sandı. Bir kamp ateşi.</p>

  <p>Üzerinde bir pelerin vardı. Çınlayan toprağın üzerinde -mümkün olan en yüksek hızla- dörtnala ilerlerken, pelerininin rüzgârda savrulduğunu duyabiliyordu. Durumun aciliyeti ve zorunluluğu onu tüketiyordu; nereye doğru gittiğini bilmese de gitmek zorunda olduğunu biliyordu.</p>

  <p><span style="font-style:italic;">Kan ve ölüm izleyecek.</span> Bu kelimeler kafasının içinde yankılanırken, atın daha da hızlanmasını isteyerek Baru’yu kırmızı pus içinde, ayın altında uçurdu.</p>

  <p>Rüzgâr saçlarının arasından geçiyor, pelerinini havalandırarak bir şarkı gibi kulaklarını dolduruyordu. Yine de bunun ötesinde, toynakların şiddetli sesleri vardı.</p>

  <p>Aşağı doğru bakıp, hızla ilerleyen ve onu takip edenlerin fazlasıyla önünde olan, parlak saçları akar gibi görünen sürücüyü izledi.</p>

  <p>Sisin dönerek, kalkarak sürücüyü çevrelemesini, onu diğerlerinden ayırmasını izledi.</p>

  <p>Fin, tereddüt etmeden lıızla atıldı ve atını sis perdesine doğru sürdü. Ancak sis o kadar yoğun bir şekilde yayılıyor, tüm rüzgârı ve havayı emiyordu, öyle ki neredeyse boğulacaktı. Dağılmış yıldızların ve yüzer gibi görünen kanlı ayın ışığı altında, sıkılan parmakların arasındaki bir mum ışığı gibi yok olmuştu.</p>

  <p>Bir atın çığlıklarını duydu ve atın korkusunu, paniğini ve acısını hissetti. Fin elini hızla yukarı doğru kaldırarak kendisine gelen kılıcı yakaladı ve alev almasını sağladı.</p>

  <p>Sisin içinde sisi parçalayarak hızla ilerlerken, alevleri ve iradesiyle önündeki yolu açıyordu.</p>

  <p>Sürücüyü gördü bir an için, parlak saçlarını, koyu renk pelerinini, saldıran kurda karşı savurduğu kılıcından yansıyan ışığında, bakır broşun solgun bir şekilde parladığını gördü.</p>

  <p>Sonra sis yeniden etrafını çevreledi.</p>

  <p>Körlemesine aceleyle ilerleyen Fin, sisi yardı ve kurdu adamın üzerinden kendisine çekme umuduyla seslendi. Etrafını çevreleyen kalın ve pis perdeyi yırtan, parçalayan bir rüzgârlı sağanak getirdi. Sonra atın tökezlediğini, kurdun yeniden sıçramaya hazırlandığını gördü ve bu savaşa doğru hızla ilerlerken, saldırıyı engellemek için bir güç dalgası gönderdi.</p>

  <p>Kurt döndü, kırmızı taş ve kırmızı gözleri alev alev parlıyordu. Fin’in boğazına doğru o kadar büyük bir hızla</p>

  <p>atıldı ki Fin’in sadece Baru’nun yönünü değiştirecek zamanı oldu. Pençeler sol kolunu omzundan bileğine kadar çizerken, bunun şiddeti neredeyse onu eyerin üzerinden fırlatıyordu, içinde gel git halinde, cehennem ateşi gibi yanan bir acı dalgası hissetti. Kılıcı tutan kolunu savurarak, hem kılıç hem de alevle saldırdı, kurdun yan tarafını kavurdu - ve acının omzundaki işarette buz gibi yandığını hissetti.</p>

  <p>Sis yeniden etrafına çökerken, sisi kesip parçalayarak yön değiştirdi. Savaşırken, bu manevrasının aralarındaki mesafeyi açmış olduğunu gördü. Savaşçı bir kere daha saldırdı ama kurt çoktan havalanmıştı; kılıcını savursa da kurt kılıcın üzerinden rüzgâr gibi atlayarak, çenesini sıkıca savaşçının boğazının üzerine kapattı.</p>

  <p>Fin, öfke dolu bir çığlıkla, Baru’yu dağılan sis perdesine doğru sürdü.</p>

  <p>Hem at hem de sürücü düştüğünde, bir zafer çığlığı atan kurtla birlikte sis de yok oldu.</p>

  <p>Baru koşarken Fin aşağı atladı, parlak saçları ve buğulu mavi gözleri olan adamın yanında, dizlerinin üzerine çöktü.</p>

  <p>“Benimle kal,” dedi Fin ona ve elini açık, kanayan yaranın üzerine koydu. “Bana bak. İçime bak. Sana yardım edebilirim. Benimle kal.”</p>

  <p>Ancak kelimelerin yetersiz olduğunu biliyordu. Ölümü iyileştirecek gücü yoktu ve ölüm ellerinin altında yatıyordu.</p>

  <p>Bunu hissetti - kalbin son vuruşunu, son nefesi.</p>

  <p>“Onun için kan döktün.”</p>

  <p>Öfke, acı, keder içinde bir fırtına haline gelmiş olan</p>

  <p>Fin, bakışlarını kaldırdı ve kadını gördü. İlk düşüncesi, Branna, oldu ancak bu düşünce oluşurken bile yanıldığım biliyordu.</p>

  <p>“Sorcha.”</p>

  <p>“Ben Sorcha’yım. Ban Mayo’nun Kara Cadısı’yım. Yerde ölü yatan da benim kocam. Cesur ve parlak Daithi.”</p>

  <p>Sis kadar gri elbisesi, ona doğru yürürken yerde salınıyor ve koyu renk gözleriyle Fin’in gözlerine bakıyordu.</p>

  <p>“Geceler, yıllar, yüzyıllar boyunca onun ölmesini izledim. Bu, benim yeteneğime, yeminime ihanetimin cezası. Ancak bu akşam sen onun için kan döktün.”</p>

  <p>“Çok geç kaldım. Durduramadım. Onu durdurmak her şeyi kurtarabilirdi ama çok geç kaldım.”</p>

  <p>“Olanları değiştirenleyiz ve yine de senin kanın, sevdiğimin kanı ve Cabhan’ın kanı bu gece yerde yatıyor. Olanları değiştirmek için değil, ama ne olabileceğini göstermek için.”</p>

  <p>Sorcha diz çöktü ve dudaklarını Daithi’nin dudaklarına değdirdi. “O benim için, çocukları için öldü. Her zaman olduğu gibi cesur ve doğru bir şekilde öldü. Başarısız olan bendim. Öfkeyle sana zarar veren, seni, bir masumu ve senden önce gelen pek çok kişiyi lanetleyen bendim.” “Kederle,” dedi Fin. “Kederle ve işkence altındayken.” “Keder ve işkence mi?” Sorcha’nın koyu renk gözleri parlayarak ona bakıyordu. “Bunlar dengeyi bozamazlar. Seni ve Cabhan ile senin arasında yaşamış olanların hepsini lanetledim ve yazılmış olduğu gibi, dünyaya salmış olduğum lanet üç katı halinde bana geri döndü. Çocuklarıma ve onlardan sonra gelen çocuklarına bu sorumluluğu yükledim.”</p>

  <p>“Sen onları kurtardın. Hayatını onlar için feda ettin. Hayatını ve gücünü.”</p>

  <p>Gülümsemesinde bir keder olsa da, Sorcha artık gülümsüyordu ve Fin, onun gözlerinde Branna’yı gördü. “Adeta bir sevgili ya da çok sevilen bir çocukmuş gibi o kedere sımsıkı bir şekilde tutundum. Görmeme izin verilen şeye bile inanmıyordum. Senin ya da senin içindekiler hakkında. İçinde sadece Cabhan’ın kanının akmadığını bilsem bile, gerçeği kabullenemedim.”</p>

  <p>“Hangi gerçeği?”</p>

  <p>Sorcha aşağı, Daithi’ye baktı. “Sen aynı zamanda ona aitsin. Artık biliyorum ki Cabhan’dan çok ona aitsin.” Kendisinin ve Daithi’nin kanlarıyla kırmızıya dönmüş eliyle Fin, onun kolunu kavradı. Bu temasla birlikte güç parıldadı. “Sen ne diyorsun?”</p>

  <p>“Cabhan iyileşti, içindeki şey onu küle çevirdiğimde toparlanmasına yardım etti. Ve iyileştiğinde, intikam peşine düştü. Benim çocuklarıma ulaşamıyordu - onun dokunuşunun ötesindeydiler. Ancak Daithi’nin kız kardeşleri vardı ve onlardan birisi o kadar güzel, genç ve tazeydi ki. Cabhan onu seçti ve aldı, kendi istediğinin dışında tohumunu onun içine ekti. O kızcağız onun ilk çocuğunu doğururken, son nefesini verdi. Sen o çocuktan geliyorsun. Sen, o kadından geliyorsun. Sen, Daithi’nin soyundan geliyorsun. Sen ona aitsin ve dolayısıyla Burkes’ların Fin-bar’ı, sen bana da aitsin. Sana yanlış yaptım.”</p>

  <p>Sorcha, dikkatle Daithi’nin broşunu ve üzerinde kendi üç çocuğunu temsil etmesi için at, tazı ve şahin simgeleri olan ve kendi elleriyle yaptığı broşu çıkardı. “Senin ona ait olduğun gibi, bu da sana ait. Beni affet.”</p>

  <p>“Yüzü sana benziyor ve konuştuğun her kelimede onun sesini duyuyorum.” Fin broşa doğru baktı. “Hâlâ Cabhan’ın kanından geliyorum.”</p>

  <p>Sorcha başını sallarken, Fin’in parmakları bakırın etrafında kapandı. “Işık, karanlığı örter. Sana tüm varlığımla yemin ediyorum ki, üzerine koyduğum laneti kaldırabil-seydim bunu yapardım. Ama bu benim yapabileceğim bir şey değil.”</p>

  <p>Sorcha, eli onun elinde ayağa kalktı ve Daithi’nin bedeninin yanında yan yana durdular. “Burada kan ve ölüm var, kan ve ölüm izleyecek. Bunu değiştirmek gücümün ötesinde. Gücüm gibi inancımı da çocuklarıma, onlardan gelecek olan üçlüye, onlarla duracak İkiliye ve içinde hem aydınlığı hem de karanlığı taşıyan sana veriyorum Dait-hi’den gelen Finbar. Cabhan’ın zamanı sona ermek zorunda, onunla birleşen şey yok edilmek zorunda.”</p>

  <p>“Onun ismini biliyor musun?”</p>

  <p>“Bu da benim gücümün ötesinde. Bunun sonunu getirin ama intikam için değil, çünkü bu, benim çok iyi bir şekilde öğrendiğim gibi sadece daha fazla kana, daha fazla ölüme neden olur. Bunu ışık için, sevgi için ve senden gelecek olanların hepsi için sonlandır.”</p>

  <p>Sorcha, onun yanağını öptü ve geriye doğru bir adım attı. “Unutma, sevginin büyünün de ötesinde güçleri vardır. Ona geri dön.”</p>

  <p>Fin, sarsılmış, kafası karışmış bir halde uyandığında Branna çaresizce ismini tekrarlıyordu.</p>

  <p>Doğan güneşin solgun ışığının altında Fin’in üzerine eğilmiş, ellerini yaralı kolunun üzerine bastırıyordu. Konuşurken ve yaraya sıcaklık yayılmasını sağlarken, bir yandan da ağlıyordu. Fin şaşkın bir şekilde ona baktı.</p>

  <p>Branna hiç ağlamazdı.</p>

  <p>“Geri dön, geri dön. Bu yarayı iyileştiremiyorum. Kanamayı durduramıyorum. Geri dön.”</p>

  <p>“Buradayım.”</p>

  <p>Branna hıçkırıklarının arasında nefesini verdi ve gözyaşları yanaklarından süzülürken, bakışlarını yaradan çekip Fin’e çevirdi. “Benimle kal. Sana ulaşamıyorum. Kanamayı durduramıyorum. Ben- Ah, Tanrı’ya şükürler olsun, şükürler olsun. Şimdi iyileşiyor. Sadece kal, kal. Bana bak. Fin, bana bak. İçime bak.”</p>

  <p>“Onu iyileştiremedim. Ellerimdeki onun kanı. Üzerimdeki, içimdeki onun kanı.”</p>

  <p>“Şişş, şişş! Sadece çalışmama izin ver. Bu yaralar derin ve kötü. Daha şimdiden çok fazla kan kaybetmişsin.”</p>

  <p>“Sen ağlıyorsun.”</p>

  <p>“Ağlamıyorum.” Ancak gözyaşları yaranın üzerine düşüyor, yarayı ellerinden daha hızlı kapatıyordu. “Sessiz ol, sadece sessiz ol ve bitirmeme izin ver. Artık güzelce iyileşiyor. Bir iksire ihtiyacın olacak ama iyileşiyor.”</p>

  <p>“İksire ihtiyacım olmayacak.” Fin kendisini daha sakin, daha güçlü hissediyordu ve zihni çok daha netti. “Artık iyiyim. Titreyen sensin.” Fin kalkarak oturdu ve parmaklarıyla onun ıslak yanaklarını okşadı. “İksire ihtiyacı olan sensin.”</p>

  <p>“Şu anda acı hissediyor musun? Kolunu kontrol et. Hareket ettir ve bük, böylece olması gerektiği gibi olup olmadığını görebiliriz.”</p>

  <p>Fin, onun söylediklerini yaptı. “Her şey yolunda ve hayır, artık acımıyor.” Ancak bakışlarını aşağı indirdiğinde çarşafların kanla kapla olduğunu gördü. “Bunların hepsi benim mi?”</p>

  <p>Hâlâ titremesine rağmen Branna ayağa kalktı ve çarşafları yenileriyle değiştirdi. Ellerini yıkamak için banyoya gitti, sinirlerini yatıştırmak için bu zamana ihtiyacı vardı. Geri gelip, üzerine bir sabahlık geçirdi.</p>

  <p>“İşte.” Fin iki viski kadehinden birini uzattı. “Sanırım buna benden çok ihtiyacın var.”</p>

  <p>Branna sadece başını iki yana sallamakla yetindi, dikkatli bir şekilde yatağın kenarına oturdu. “Ne oldu?”</p>

  <p>“İlk olarak sen anlat.”</p>

  <p>Branna bir an için gözlerini kapattı. “Tamam o zaman. Uykunda kıvranmaya başladın. Şiddetli bir şekilde. Seni uyandırmaya çalıştım ama yapamadım. Rüyanın içine girmenin, seni rüyadan dışarı çekmenin bir yolunu bulmaya çalıştım, fakat yapamadım. Ne yaparsam yapayım, tırma-nılamaz bir duvar gibiydi. Sonra da kolundaki derin yarıklar ortaya çıktı, kanlar fışkırıyordu.”</p>

  <p>Branna duraksamak, ellerini yüzüne bastırarak sakinleşmek zorunda kaldı.</p>

  <p>“Senin ulaşamayacağım bir yerde olduğunu biliyordum. Seni buraya geri çekmeye çalıştım. Yaraları iyileştirmek için çabaladım ama hiçbir şey kanamayı durdurmadı. Senin sürüklendiğin, benim girmemi engellediği bir rüyada, uykunda öleceğini düşündüm. Sana ulaşamadığım için ölecektin. Seni henüz geri almışken, seni alacaktı. Seni iyileştirecek kadar güçlü olmadığım için ölecektin.”</p>

  <p>“Ama sen tam olarak bunu yaptın ve ben de ölmedim, öyle değil mi?” Fin, onun arkasına sokuldu ve omzunu öptü. “Benim için ağladın.”</p>

  <p>“Panik ve hayal kırıklığından dolayı akan gözyaşlarıydı.” Ancak Fin omzunu yeniden öptüğünde Branna döndü,</p>

  <p>kollarını ona doladı ve sallanmaya başladı. “Nereye gittin? Seni nereye götürdü?”</p>

  <p>“Beni o götürmedi, bundan eminim. Cabhan’ın Da-ithi’yi öldürdüğü geceye döndüm. Sorcha’yı gördüm. Onunla konuştum.”</p>

  <p>Branna irkilerek geriledi. “Onunla konuştun mu?” “Tıpkı seninle konuştuğum gibi. Ona çok benziyorsun.” Fin onun saçlarını geriye attı. “Çok fazla benziyorsun, onun gözleri daha koyu renk olsa da seninkiler gibi bakıyorlar. Bakışlarınızdaki sağlamlık. Ve güç.”</p>

  <p>“Sana ne söyledi?”</p>

  <p>“Bunu sana söyleyeceğim ama sanırım en iyisi hepinize birden söylemek. Ve doğrusu şu ki, hepsini kafamda toparlamam için biraz zamana ihtiyacım var.”</p>

  <p>“O zaman diğerlerine gelmelerini söyleyeceğim.”</p>

  <p>Branna daha fazla soru sormadı, giyindi. Aslında, onun da zırhını kuşanmak için biraz zamana ihtiyacı vardı. O gün doğumuna kadar, Fin’in üzerinde o işareti gördüğü zamandan beri bu derece kuvvetli bir korku ya da keder hissetmemişti. Bu kadar yoğun şeyler hissetmesinin, güçlerinin onu iyileştirmesine engel olup olmadığına emin değildi.</p>

  <p>Aşağı indiğinde, Fin’in su ısıtıcıyı çalıştırdığını ve kahvenin kendisini beklediğini fark etti.</p>

  <p>“Flepimiz için kahvaltı hazırlaman gerekmiyor,” dedi Fin. “Biz kendi başımızın çaresine bakabiliriz.”</p>

  <p>“Bir şeylerle meşgul olmamı sağlıyor. Kendi başınızın çaresine bakmak istiyorsanız, biraz patates soyup doğra. Bunun için yeteri kadar yeteneklisin.”</p>

  <p>Diğerleri toplanmaya başlayana kadar, birlikte sessizlik içinde çalıştılar.</p>

  <p>“Kızartma yapılıyor gibi görünüyor,” diye yorumda bulundu Connor. “Ama bunun için saat lanet derecede erken. Bir macera yaşadınız, değil mi?” dedi Fin’e.</p>

  <p>“Öyle olduğunu söyleyebilirsin.”</p>

  <p>“Ama iyisin.” Iona, kendisi kontrol etmek ister gibi onun koluna dokundu.</p>

  <p>“iyiyim ve elimdeki işi benden çok daha iyi olan Boy-le’a devredecek kadar da akıllıyım.”</p>

  <p>“Neredeyse herkes daha iyi.” Böyle kollarını sıvadı ve Branna’ya katıldı.</p>

  <p>Havadaki beklenti hissine rağmen masayı kurup, çayı demleyip, kahve yaptılar ve ekmekleri doğradılar.</p>

  <p>Hepsi kahvaltı masasına oturduklarında, tüm gözler Fin’e çevrildi.</p>

  <p>“Bir kısmını kitaplardan bilsek de bu garip bir hikâye. Kendimi Baru ile hâlâ kıştan dolayı sert olan toprağın üzerinde dörtnala koşarken buldum.”</p>

  <p>Fin, hiçbir detayı atlamamak için elinden geleni yaparak hikâyeyi anlattı.</p>

  <p>“Bekle şimdi.” Böyle bir elini kaldırdı. “Cabhan’ın seni bunun içine çekmediğinden nasıl bu kadar emin olabilirsin? Kurt sana, boğazına saldırdı ve Branna sana yardım edemedi ya da seni geri getiremedi. Kulağa Cabhan’ı işi gibi geliyor.”</p>

  <p>“Onu şaşırttım, buna yemin edebilirim. Kurt, sadece orada olduğum ve cinayete müdahale edebileceğim için bana saldırdı. Eğer Cabhan bana zarar vermek niyetinde olsaydı, bekleyip bana saldırırdı, değil mi? Hayır, onun hedefi Daithi’ydi ve benim araya girmem de beklemediği bir şeydi.</p>

  <p>“Onu kurtaramadım ve geri dönüp her şeyi düşündüğümde, onu kurtarmam gerekmiyordu da.”</p>

  <p>“O bir kurbandı,” dedi Iona sessizce. “Aynı Sorcha’nın-ki gibi onun ölümü de üçlüyü yaratmak için bir fedakârlıktı.”</p>

  <p>“Aynı seninki gibi, parlak ve mavi gözleri vardı. Onun ne kadar cesurca ve acımasızca savaştığını görebiliyordum. Ancak ne olursa olsun, yardım etmek için ne getirirsem getireyim, hiçbir şey yapılanları değiştiremezdi. Cabhan’m gücü çok büyüktü, şu anda olduğundan çok daha fazlaydı. Artık tek yolun, ona gücünü veren susuzluğun bu gücün hepsini geri almak olduğunu düşünüyorum. Ve bunu geri kazanmak için, o gücü üçlüden almak zorunda.”</p>

  <p>“Asla alamayacak,” dedi Branna. “Onlara gerisini de anlat. Ben sadece birazını biliyorum.”</p>

  <p>“Daithi düştü. Onun yarasını iyileştirebileceğimi düşündüm ama bunun için çok geç kalmıştım. Ellerimi onun üzerine koyar koymaz, son nefesini verdi. Sonra da o geldi. Sorcha.”</p>

  <p>“Sorcha mı?” Meara içmeye başladığı kahvesini geri koydu. “O da orada seninle birlikte miydi?”</p>

  <p>“Konuştuk. O lanet olayın üzerinden çok uzun zaman geçmiş gibiydi ama sanırım öyle değildi.”</p>

  <p>Fin kelime kelime her şeyi anlattı, onun kederini, pişmanlığını ve gücünü. Sonra da içindekileri fazlasıyla değiştiren sözleri...</p>

  <p>“Daithi mi? Sen ondan mı geliyorsun, kanın onunki ve Cablıaıı’ınkiyle mi karışmış?” Sarsılan Branna yavaşça ayağa kalktı. “Bunu nasıl anlamadım? Hiçbirimiz bunu nasıl anlamadı? Her seferinde Cabhan’ı yenmene sebep olan</p>

  <p>onu içinde taşıyor olman. Ama ben bunu anlayamadım. Ya da anlayamayacaktım. Çünkü işareti görmüştüm.”</p>

  <p>“Benim bile kendi içimde göremediğim şeyi sen nasıl görebilirsin ki? Ben de o işareti gördüm ve en az senin kadar bunun sorumluluğunun üzerime çökmesine izin verdim. Sanırım daha da ağır bir şekilde. Sorcha biliyordu, dediğine göre o biliyordu ama inanmıyor ve güvenmiyordu. Bu nedenle, ne yapacağımı görmek için beni oraya o götürdü. İçimde neyin yandığını sınamak için.”</p>

  <p>Fin elini cebine soktu. “Ve sonunda, bana bunu verdi.” Elini açtı, broşu gösterdi. “Onun için yaptığı şeyi bana verdi.”</p>

  <p>“Daithi’nin broşu. Bazıları onu aramıştı.” Branna yeniden oturup bakır broşu inceledi. “Onun kaybolduğunu düşünüyorduk. ”</p>

  <p>“Üç kılavuz bir olacak.” Connor elini uzattığında, Fin broşu ona verdi. “İçimizde üçüyle birlikte konuşabilen tek kişi sensin. Bu her zaman sana aitti. Seni bekliyordu, Sor-cha’nın bunu sana vermesini bekliyordu.”</p>

  <p>“Bana, her gece Daithi’nin öldüğünü gördüğünü söyledi. Lanet için çekmek zorunda olduğu cezaymış. Bence tanrılar, yas tutan bir kadını böyle bir cezaya mahkum ederek sert davranmışlar. Kan ve ölüm izleyecek, dedi Branna, tıpkı senin dediğin gibi. Kan ve ölüm izleyecek ve bu yüzden de bize -buradaki herkese, tüm çocuklarına- inancını verdi. Onun sonunu getirmeliyiz ama bunu intikam için yapmamalıyız ve itiraf ediyorum, bundan önce intikam içimde çok büyük bir yere sahipti. Onun sonunu ışık için, sevgi için ve bizden sonra gelecek olanların hepsi için getirmeliyiz. Sorcha sevginin büyüden öte güçleri olduğunu</p>

  <p>söyledi ve sonra beni geri gönderdi. Bana, ‘Ona geri dön,’ dedi ve ben de uyandığımda sen üzerime eğilmiş ağlıyordun.”</p>

  <p>Branna, hiçbir şey söylemeden elini Connor’a uzattı ve broşu inceledi. “Tıpkı üçlünün yanında taşıdıkları gibi bunu da sevgi için yaptı. Burada güçlü bir büyü var. Ve artık sana verildiğine göre, bizim gibi sen de bunu yanından ayırmamaksın.”</p>

  <p>“Bunun için bir zincir ayarlayabiliriz,” diye önerdi Iona, “tıpkı bizimkiler gtbi.”</p>

  <p>“Evet, bunu yapalım. İyi fikir. Bu, zehri hazırlarken neden o kadar fazla miktarda kanma ihtiyaç duyduğumu açıklıyor bu. Hiçbir zaman içinde Cabhan’ın yeterince kanı yoktu.”</p>

  <p>Hafifçe kahkaha atan Fin, tabağında soğumuş olan yumurtaları yemeğe karar verdi. “Ne kadar pratik.”</p>

  <p>“Sen de bizden birisin,” dedi Iona. “Demek istediğim, sen bizim kuzenimizsin. Gerçekten ama gerçekten uzaktan kuzenimizsin.”</p>

  <p>“O zaman aileye hoş geldin.” Connor çayını şerefe dercesine kaldırdı. “Yani, belli bir noktada, 0’Dwyer kuzenlerin ve sevgililerinin Cabhan’ı cehenneme gönderdiği yazılmış olabilir.”</p>

  <p>“Buna kadehimi kaldırırım.”</p>

  <p>Aynı Fin gibi, Böyle da Iona’nın elini sıktı. “Ben, bu akşam hepimiz barda, buna kadeh kaldıralım ve ilk turu yeni kuzen ödesin derim.”</p>

  <p>“Bana uyar ama ikinci tur da senin.” Fin kendi bardağını kaldırdı ve yumurtaları kadar soğumuş olan kahvesini içti.</p>

  <p>Ve yine de içinde bir sıcaklık olduğunu hissetti.</p>

  <p>Fin, broşu bir zincirin ucuna takmıştı, onun ağırlığını hissedebiliyordu. Ancak aynaya baktığında, aynı erkeği görüyordu. Her zaman olduğu kişiydi.</p>

  <p>Ve broş kalbinin üzerinde dururken, işaret de hâlâ omzunun üzerinde durmaya devam ediyordu. Kanında hem aydınlık hem de karanlığın olduğunu bilmek ne işaretin varlığını ne de onu değiştirmişti.</p>

  <p>Birkaç hafta içinde olacakları da değiştirmiyordu.</p>

  <p>İşini yönetiyor, ahırlarda, okulda çalışıyor ve çemberine faydası olacak büyüleri mükemmelleştirmek için kendi atölyesinde çalışıyordu.</p>

  <p>Cabhan’ı tuzağa düşürüp dışarı çıkarmak, o son parçayı elde etmenin bir yolunu bulmak umuduyla Branna ile birlikte yürüyor ya da ata biniyordu.</p>

  <p>Ancak şubat ayının sonu gelirken ve mart ayı yaklaşırken, iblisin ismini hâlâ öğrenememişlerdi.</p>

  <p>“Geriye kalan tek yol mağaraya geri dönmek olabilir.” Fin, Connor ile birlikte bir çift genç şahinin tarlanın üze-</p>

  <p>rinde daireler çizerek uçmasını izlerken, bunu çok normal bir şekilde söylemişti.</p>

  <p>“Hâlâ zamanımız var.”</p>

  <p>“Zaman geçiyor ve bizim beklediğimiz gibi o da bekliyor.”</p>

  <p>“Ve sen beklemekten yoruldun, bu kadarı açık. Ancak geri dönmek bunun çözümü değil ve geri dönsen bile o ismi öğrenmen kesin değil.”</p>

  <p>Connor cebinden, ilk üçlüden Eamon’un kendisine verdiği beyaz bir taş çıkardı. “Hepimiz bekliyoruz Fin. Artık rüyalarımda Eamon’u bulamıyorum. Cabhan’ı bulamıyorum ama yine de onun hâlâ burada olduğunu biliyorum. Bizim gibi bekliyor.”</p>

  <p>Fin, Connor’ın soğukkanlılığını takdir ediyor ve aynı zamanda da lanetliyordu. “İsim olmadan, neyi bekliyoruz?”</p>

  <p>“Ne şekilde gelirse gelsin, bu bana göre her zaman için sana göre olduğundan daha kolay olacak. Bana şunu söyle, bu iş bittiğinde, bu işi sonlandırdığımızda ki ben sonlandı-racağımıza inanıyorum, o zaman ne yapacaksın?”</p>

  <p>“Dünyada görmediğim yerler var.”</p>

  <p>Connor’m tepesinin tası attı. “Senin yerin burada, Branna ve bizim yanımızda!”</p>

  <p>“Evim burası ve bunu reddedemem. Ama Branna ile dilediğimiz hayata sahip olamayız, bu yüzden de elimiz-dekilerle yetineceğiz. Biz, senin Meara ile ya da Böyle’un Iona ile yaşayacağı hayata sahip olamayız. Böyle olmaması gerekiyor.”</p>

  <p>“Ah, saçmalık. O kendisine iyi gelmeyecek kadar çok düşünüyor ve sen de elinde olmayan şeyler için kendini suçluyorsun. Geçmiş yazılmış olabilir ama gelecek henüz yazılmadı ve bu kadar akıllı iki insan birlikte bu duruma bir çözüm bulmalısınız.”</p>

  <p>“Kanımda Daithi’nin kanının akıyor olması, Cabhan’ın kanını ya da işaretini taşıdığım gerçeğini değiştirmiyor. Eğer bunu kazanırsak, onu, iblisi, gizli sığınağını yok ettiğimizde, kim bundan bir ya da on yıl sonra benim de onun gibi o tarafa çekilmeyeceğimi söyleyebilir ki? Ve Branna bunun içimde olduğunu biliyor. Bu yükü omuzlarında taşıyacak çocuklarımız asla olamaz.”</p>

  <p>“Olmazsa olmasın.” Connor bu fikri elini sallayarak uzaklaştırdı. “Siz ikiniz her şeyin kötü tarafına bakıyorsunuz.”</p>

  <p>“Ölmek üzere olan bir cadı yaptığı lanetten pişman olmuş olabilir ama bu lanetin gücü hâlâ geçerli. Bu laneti kaldırmanın anahtarı henüz gitmediğim yerlerden birinde olabilir. Aramayı bırakmayacağım.”</p>

  <p>“O zaman bu iş bittiğinde, hepimiz bunu arayacağız. Cabhan’ı gönderdiğimizde ne kadar fazla boş zamanımız olacağını düşünsene?”</p>

  <p>Fin gülümsedi ama kendi hayatlarını yaşamaları gerektiğini düşündü. “Zihnimizi onu göndermek üzerinde tutalım. Ve söyle bana, gelinin ve kendin için nasıl bir ev inşa etmeyi planlıyorsun? Şöyle bir şey...”</p>

  <p>Fin, parmağını havada çevirerek, gümüş rengi bir gölün üzerinde yüzen parlak bir peri şatosu görüntüsü oluşturdu.</p>

  <p>Kahkaha atan Connor kendi parmağını çevirdi. “Başlangıçta muhtemelen daha çok buna benzeyecek.” Ve peri şatosunu, yeşil bir tarlanın üzerinde, çatısı sazdan yapılmış bir kulübeye dönüştürdü.</p>

  <p>“Sana daha fazla yakışıyor gibi görünüyor. Peki, Meara bu konuda ne düşünüyor?”</p>

  <p>“Iona ve Böyle evlenene ve evlerini bitirene kadar bu konuda düşünmek istemediğini düşünüyor. O zaman geldiğinde, ki zaten ilk ayın sonunda evini boşaltmak zorunda olduğu için, Böyle ve Iona kendi evlerine yerleştiklerinde, Branna’yı rahat bırakmak için senin garajın üzerine taşınmayı düşündük.”</p>

  <p>“Aslında öyle yapabilirsiniz. İstediğiniz kadar kalın ama sanırım kendi evini yapmak için kaşınıyor olacaksın.”</p>

  <p>“Yani, bu konuda birkaç fikrim olabilir. Düşünüyorum da-”</p>

  <p>Cep telefonundan mesaj sesi gelince cümlesini yarıda kesti.</p>

  <p>“Branna’dan geliyor. Hayır, hayır, sorun yok,” dedi Fin hızla ayağa kalkarak. “Sadece hepimizin geri gelmesini istiyor. Hepimiz ve Iona ile konuşmak istediği bir şey varmış. Hmm.” Connor hızlıca mesaja cevap verdi. “Görünüşe göre sadece cadılar için ve bunun nedenini merak ediyorum.”</p>

  <p>“Bir iksir üzerinde çalışıyordu. Zihninin içinde,” diye ekledi Fin. “Onu tamamlamış olabilir.”</p>

  <p>Ve Connor ile birlikte şahinleri çağırdı.</p>

  <p>Branna beklerken çalışmaya devam etti. Gerçekten de iksiri hazırlamayı bitirmişti ve diğerlerinin de bu konuda istekli olup olmadığını ya da bu fikrin uygulamaya değer olup olmadığını öğrenmenin zamanının geldiğini düşünüyordu.</p>

  <p>Bunu yapmanın yollarını araştırmıştı, gerekli olan ayinin üzerinden sayamayacağı kadar çok kez geçmişti - çünkü bu istemek için çok fazlaydı.</p>

  <p>Başka bir cevap var mı, diye merak etti. Hepsinin dört gözle bekledikleri şey için bir başka adıma mı ihtiyaçları vardı? Bu konuda çok fazla düşünmüştü, bunun sadece bir dürtü olup olmadığını anlamak için her açıdan değerlendirmişti.</p>

  <p>Hayır, bu verilmiş bir karar, bir seçimdi ve herkesin tamamen onaylaması gerekiyordu.</p>

  <p>Branna ellerini yıkadı, tezgâhını sildi sonra da kristaline bakmaya gitti.</p>

  <p>Mağara, ateşin kırmızı parlaklığı ve kazandan çıkan koyu renk duman dışında boştu. Demek ki Cabhan, istediği yerde geziniyordu. Ve eğer Cabhan onları izliyorsa, bilgi almasını sağlayacak hiçbir şey göremeyecekti. Branna bunu halletmişti.</p>

  <p>Iona içeri girerken ayağa kalktı ve her zaman yaptığı şeyi yaptı. Su ısıtıcıyı çalıştırdı.</p>

  <p>“Endişelenmemi söyledin ama-”</p>

  <p>“Endişelenmene gerek yok,” diye güvence verdi Branna. “Sadece seninle, Connor’la ve Fin’le konuşmam gereken bir konu var.”</p>

  <p>“Meara ve Böyle olmadan.”</p>

  <p>“Henüz değil. Size yemin ediyorum, onlar olmadan yapacağımız bir şey yok. Sadece önce kendi aramızda tartışmamız gerekiyor. Peki, düğün çiçeklerine karar verdiniz mi?”</p>

  <p>“Evet.” Iona ceketini ve atkısını asıp, konuyu Bran-na’nın istediği gibi devam ettirmeye çalıştı. “Çiçekçi hakkında haklıydın, o harika biri. Onu neredeyse garantiledik ve karşılama töreni menüsünü de neredeyse bitirdim. Ayrıca müziği sana ve Meara’ya bıraktığıma memnunum, yoksa delirirdim.”</p>

  <p>“Yardımcı olabildiğimize memnunuz ve Meara, senin isteklerini uygulamak istediği için notlar alıyor. Henüz bu konuda hiç düşünmediğini iddia etse de, olukça fazla kafa yoruyor.”</p>

  <p>Branna çayı hazırlamaya başladı. “İşte Fin ve Connor da geldi. Küçük masayı kullanalım, böylece hepimiz aynı yere otururuz.”</p>

  <p>“Bu, ciddi bir şey, değil mi?”</p>

  <p>“Bu kararı siz vereceksiniz. Kupaları alır mısınız?”</p>

  <p>Branna çaydanlığı, şekeri, kremayı ve özellikle erkek kardeşinin beklediği kurabiyeleri masaya getirdi.</p>

  <p>Connor içeri girerken kaşlarını hafifçe kaldırdı. “Bir çay partisi, öyle mi?”</p>

  <p>“Hayır, parti değil ama çay var. Hepimiz oturalım, aklimdakileri anlatmak için fazlasıyla hazırım.”</p>

  <p>“Ve bu, bir süredir akimdaydı.” Fin masaya doğru gelip oturdu.</p>

  <p>“Sizinkileri sormadan önce kendi düşüncelerimden ve duygularımdan emin olmak zorundaydım.”</p>

  <p>“Ama tüm çemberin düşüncelerinden değil,” diye vurguladı Connor.</p>

  <p>“Neden önce bizim düşüncelerimiz geldiğini göreceksiniz.”</p>

  <p>“Tamam.” Iona nefesini verdi. “Artık beni yoruyorsun, dökül bakalım.”</p>

  <p>“Fin ile birlikte, iblis için zehri hazırladığımız gün olanları düşündüm. Söylediklerim, tüm o kelimeler, o anda tüm çalışmalarımızın meyvesini vermesi. Cabhan’ı ve içindekini öldürmenin yolunu bulmalıyız. Taşı yok etmenin ve kapıyı kapatmanın yolunu da.”</p>

  <p>“Bunu sevdim,” diye yorumda bulundu Iona. “Tüm o ışığı ve sıcaklığı.”</p>

  <p>“Karanlığı yok etmek için her şey gerekecek. Ama içimden iksirlerden, silahlardan daha fazlası geçiyor. Her şey risk ve görevle ilgili, kan ve ölüm bizim, herhangi birimizin olabilir. Ama yine de bir şey içimde yankılanıp duruyor: Üçlü, üçlü, üçlü.”</p>

  <p>“Ve biz de öyleyiz,” diye katıldı Connor. “Eğer bizim Sorcha’nın üçlüsüyle bağlantı kurmamızın bir yolunu bulduysan, bunu duymak isterim çünkü onlar da bunun bir parçası olmalılar. Onlar da orada olmalı.”</p>

  <p>“Samhain’de gölgelerinin geldiği gibi, onların orada olacağına inanıyorum. Onları tam olarak oraya getirebilmek için başka bir şeye ihtiyacımız olabilir. Üçlü, üçlünün üçlüsü ve asıl üçlü,” diye tekrarladı Branna. “Sorcha’nın üçlüsü, bizim oluşturduğumuz üçlü ve Fin -bizim bir parçamız, Cabhan’ın bir parçası- sonra Böyle ve Meara. Tam olarak denge oluşturmuyor.”</p>

  <p>“Onları dışarıda bırakmayacağımızı söylemiştin,” dedi Iona.</p>

  <p>“Her ne kadar onları korumak istesem de onu ya da Boyle’u dışarıda bırakmayacağım konusunda söz verdim.” Connor kurabiyeleri görmezden gelip, kız kardeşine kaşlarını çattı. “Eğer kanımızdan gelen diğerlerine, babamıza ya da-”</p>

  <p>“Hayır. Biz çemberi oluşturuyoruz ve hiçbir şey bunu değiştiremez. Olması gerektiği gibi üçlü, üçlünün üçlüsü ve asıl üçlü olarak gideceğiz. Ama istersek, yani sıraları geldiğinde Böyle ve Meara da istekli olursa o dengeye ulaşabiliriz.”</p>

  <p>“Onlara güç verebilirsin.” Fin anlamaya başlarken oturup arkasına yaslandı. “Tıpkı Sorcha’nın çocuklarına verdiği gibi, biz de sahip olduklarımızı onlara verebiliriz.” “Verirdim, tabii asla Sorcha’nın yaptığı kadar olamazdı. Olduğumuz kişi olmamız gerek ve bu kadar sevdiğim iki kişinin omuzlarına böyle bir yük yükleyemem. Ama hepimizden bazı şeyler onlara geçebilir. Bu yapılabilir. Sorcha’nın bunu nasıl yaptığını inceledim, sahip olduklarımızın bir kısmını -elimizden geldiğince nazik bir şekilde- nasıl iletebileceğimiz hakkında çalıştım. Eğer herhangi bir kısmını yanlış anladıysam bu risk demektir ve bu herkesin ortak karan olmalı.”</p>

  <p>“Sorcha’nın çocukları zaten ondan gelen güce kan yoluyla sahipler,” diye vurguladı Iona. “Bu konuda sizlerden yeniyim ama daha önce büyünün, şey, bu alana dahil olmayan insanlara transfer edildiğini duymadım.”</p>

  <p>“Onlar bağlantıdalar. Sadece bize değil, aynı zamanda kan bağıyla birbirleriyle de. Ve işe yaraması gerekiyorsa, bu bağlantı işe yaramasını sağlayacak.”</p>

  <p>“Daha fazla korumaları olacak,” diye belirtti Connor. “Öyle olacak ama onları ne kadar çok sevsem de buradaki amacım dengeyi bulmak. Önemli olan içimden geçen kehaneti gerçekleştirmek. Ama bu <span style="font-style:italic;">bizim</span> amacımız olmalı. Bizim ve onların. Ve onların sahip olacağı güçlerin ne olacağını kesin olarak bilemeyiz.”</p>

  <p>“Ancak onların yanımızda,” diye başladı Fin, “benimle birlikte olmasıyla, gerçekten yeni bir üçlü olacak.”</p>

  <p>Tam olarak bunu düşünen Branna, bastırdığı nefesini verdi. “Evet, bir başka üçlü. Ben de buna inanmaya başladım. Artık her biriniz bunu düşünmeli ve onlara hem yetenek hem de bir yük olan bu şeyi vermek konusunda karar vermelisiniz. Size bunun hiçbirimizi güçsüzleştir-meden ya da onlara baş edebileceklerinden daha fazlasını yüklemeden nasıl yapılabileceğine inandığımı gösterebilirim. Eğer içimizden herhangi biri emin ya da istekli değilse, yine bunu bir kenara bırakabiliriz. Bu tür bir yetenek özgürce ve tamamen isteyerek verilip alınmalıdır.”</p>

  <p>“Benden de biri gelmeli mi?” diye devam etti Fin. “Ben kusurlu olduğum için benden gelen biri de olmalı mı?” “Senin bunu söylediğini duymak hoşuma gitmiyor,” diye cevap verdi Iona.</p>

  <p>“Bu gerçeği açıkça konuşmamızı gerektirecek kadar büyük bir adım, <span style="font-style:italic;">deiıfıur bheag.</span> ”</p>

  <p>Branna masadaki herkese baktıktan sonra gözlerini Fin’e çevirdi. “Senin Daithi’den geldiğini öğrenmeden önce bile inanmaya başladım; yani evet, senden gelenin de olması gerekiyordu. Sen de üçlüden birisin,” dedi Branna ona. “İçindeki saf değil ama bu bana göre ışığı çok daha güçlü hale getiriyor.”</p>

  <p>“Diğerleri da onaylarsa tamamdır. Benden gelen şeyi kabul edeceklerinden emin olmak zorundalar.”</p>

  <p>Branna, “Bunu detaylı bir şekilde düşünmek için zamana ihtiyaç var,” dediğinde, Connor surat asıp bir kurabiye aldı.</p>

  <p>“Ve ben size bunu çok fazla düşündüğünüzü söylemiş miydim? Bu konuda beynini hepimize yetecek kadar yormadın mı?” diye sordu Connor, Branna’ya. “Tüm küçük adımların, yolların ve yöntemlerin, iyi ve kötü yönlerinin ve Tanrı bilir daha nelerin üzerinde düşünüp, bunları öyle belirlemedin mi?”</p>

  <p>Iona boğazını temizledi. “Kesinlikle. Boyle’un bu plana nasıl tepki vereceğinden emin değilim. Olanların hepsini kabul ediyor ve bizimle savaşıp, yanımızda duracak. Ama esasında...”</p>

  <p>“O ayakları yere basan bir adam,” dedi Fin. “Bu yeterince doğru. Sadece, aynı Branna’nın bize sorduğu gibi ona soracağız, böylece gerisini ona ve Meara’ya bırakacağız.” “Pekâlâ, siz üçünüz için notlar hazırlayarak zamanımı boşa harcadığımı görebiliyorum.”</p>

  <p>Connor kız kardeşine gülümsedi. “Çok fazla düşünüyorsun,” dedi ve kurabiyesini yedi.</p>

  <p>“Ne zaman soracağız?” diye sordu Iona.</p>

  <p>“Ne kadar erken olursa, o kadar iyi olur,” diye karar verdi Fin. “Günlük işlerimiz bittikten sonra?”</p>

  <p>“O zaman altı kişilik yemek yapıyorum,” dedi Branna ve saçını omzundan arkaya attı.</p>

  <p>“Bana verdiğin listedeki o iri tavuğu aldım,” dedi Fin ona. “Ve Colcannon<a id="footnote1"></a><sup><a href="#bookmark0">1</a></sup> için gerekli malzemeleri de aldım.” “Güzel. O zaman akşam yemeğini Fin’de yiyoruz. Oraya gidip, yemeği hazırlamaya başlayacağım ama bence onlara ne düşündüğümüzü yemekten önce söylememiz daha iyi ve daha doğru olur. Söylediğimiz her şeyi... Sindirmek için zamana ihtiyaçları olacak.”</p>

  <p>“Diyelim ki bunu kabul ettiler. Ne zaman deneyeceğiz?”</p>

  <p>Branna, Iona’ya doğru başım sallayıp çayını aldı. “Erken olması, geç olmasından daha iyi. Senin de hepimizden iyi bildiğin gibi, öğrenmek biraz zaman alacak.”</p>

  <p>Branna tavuğu, sarımsak, adaçayı ve limonla terbiye-ledi, Colcannon’un malzemelerini birleştirdi ve tavuk fırında kızarırken, tereyağında soteleyeceği havuçları soydu. Bu planı o yaptığı için, diğerleri konuyu Böyle ve Mea-ra’ya onun açması gerektiğine karar vermişti.</p>

  <p>Branna, onlara anlatmanın çeşitli yollarını düşündü. En sonunda doğrudan ve dürüstçe anlatmanın en iyi yol olduğu sonucuna vardı. Meara içeri girdiğinde, Branna sakinleşmişti.</p>

  <p>“Burada bir ziyafet verilecekmiş gibi kokuyor. Ayrıca sana yardım edecek olsam da tüm işi yapmışsın gibi.”</p>

  <p>“Takma kafana.”</p>

  <p>“Tamam, en azından masayı kurabilirim.”</p>

  <p>“Şimdi onunla uğraşma.” Branna onlar konuşurken masanın üzerinde tabak gibi kırılabilecek şeyler olmasını istemiyordu. “Sadece bana eşlik et. Tabii Fin’in geniş şarap deposuna gizlice gireceğiz.”</p>

  <p>“Buna varım. Sana söyleyeyim, her rehberli yürüyüşe çıktığımda Cabhan’ın pusuda beklediğini görmek sinirlerimi çok bozuyor. Iona için de aynısı oluyor olmalı,” diye ekledi Fin’in mutfaktaki soğutucusundan bir şişe beyaz şarap alırken. “Bugün gün sonuna doğru sinirleri çok bozuktu. Onlar da Böyle ile birlikte kısa süre içinde burada olurlar.”</p>

  <p>“Demek artık kendisini sana, Iona’ya, hatta ara sıra Connor’a bile gösteriyor ama Fin ile birlikte dışarı çıktığımızda bizimle karşılaşmaktan kaçınıyor. Bunu yapmaya devam edeceğiz,” diye karar verdi Iona. “Bizim gözümüzü korkutma ya da bize sataşma isteğine uzun süre karşı koyamayacaktır.”</p>

  <p>“Uzun zamanı yok, ben böyle düşünüyorum.” Meara tirbuşonu aldı. “Hepimizin, bu kadar düzenli şekilde bir araya gelmesi güzel. Ne zaman içimizden birinin aklına bir fikir geleceği belli olmuyor.”</p>

  <p>Ah, benim sizin için bir fikrim var, diye düşündü Branna ama sadece gülümsemekle yetindi. “Haklısın. Ama şimdilik bunu bir kenara bırakalım. Annen nasıl, bana ondan bahset.”</p>

  <p>“Hiçbir zaman olabileceğini düşünmediğim kadar mutlu. Kilisedeki bir kadından piyano dersleri almaya başladığını biliyor muydun? Bana istediği kadar zamana sahip olduğunu ve bunu ders almak için kullanabileceğini söyledi, zaten her zaman çalmak isterdi. Sanki Maureen’in yanına taşınmadan önce istediği kadar boş zamanı yokmuş gibi ve-”</p>

  <p>Meara kendisini durdurmak ister gibi iki elini havaya kaldırdı. “Hayır, bu konuda olumsuz bir şey söylemeyeceğim. Annem burada değil orada, mutsuz değil mutlu ve heyecanlı ve Maureen de annemizin yanında olmasının çok güzel olduğunu söylüyor.”</p>

  <p>“O zaman sadece iyi haberler var.”</p>

  <p>“Yani, bana düğünle ilgili bir kamyon dolusu öneri göndererek zaman geçiriyor. Beni bir düğün pastası giymiş dev bir prenses gibi gösterecek. Mayo’daki tüm tül ve danteli kullanmamızı gerektirecek elbiselerin fotoğraflarını gönderiyor. İşte.” Meara elini cebine soktu ve telefonunu çıkardı. “Benim hakkımdaki son planı bu.”</p>

  <p>Meara ekranı kaydırırken, Branna tül katmanlarından oluşmuş muazzam bir eteği olan, dantellerle, boncuklarla ve kurdelelerle bezeli bir elbiseyi inceledi.</p>

  <p>“Kendi gelinliğini kendin seçebildiğin için şanslı bir kadın olduğunu söyleyebilirim.”</p>

  <p>“Öyleyim ve onun kafasındakine benzemeyen bir şey giyeceğimi öğrenince hayal kırıklığına uğrayacağını da biliyorum.”</p>

  <p>Meara ekranı kaydırarak, akıcı bir kuyruğu olan, basit ve sade bir elbisenin fotoğrafını gösterdi.</p>

  <p>“Güzel, çok güzel ve Meara Quinn’i daha fazla yansıtan bir şey olamazdı. Sen Iona gibi saçlarında çiçekler olmasından hoşlanmadığın için küçük bir taçla giyeceğini görebiliyorum. Sadece bir şıklık ve ışıltı katması için. Seni gördüğü zaman hayal kırıklığına uğramayacak.”</p>

  <p>“Bir taç... Bu bana yakışabilir ve ona da istediği prensesi hatırlatabilir.”</p>

  <p>“Burada üç tane bulabilirsin - hangisini takmak seni mutlu edecekse. Annene fotoğraflarını gönder ve senin yerine seçmesine izin ver.”</p>

  <p>Meara şarap kadehini aldı. “Sen becerikli birisin.”</p>

  <p>“Ah, gerçekten öyleyim.”</p>

  <p>Böyle ve Iona içeri girerken, Branna malum konuşmayı yaptığında, Meara’nın yine kendisine destek olmasını umdu.</p>

  <p>Fin ile Connor da geldiğinde, Branna Meara’nın şarap servisini yapmasını bekledi ve sonra herkesten masanın etrafına oturmalarını istedi.</p>

  <p>“Bugün bir şey mi oldu?” diye sordu Meara.</p>

  <p>“Bugün olmadı. Aslında kısa bir süre önce olduğunu ve bunun üzerinde çalıştığımı söyleyebilirsiniz.” Branna kendisine doğruca ve direkt olması gerektiğini hatırlattı. “Size Fin ile birlikte zehri tamamladığımız gün konuştuklarımızın hepsini anlatacağım,” diye başladı sözüne.</p>

  <p>“Bu yapılabilir ve biz dördümüz bu konuda istekliyiz,” diye sözlerini bitirdiğinde, uzun ve şaşkın bir sessizlik oldu.”</p>

  <p>Sessizliği Böyle bozdu. “Bizi kandırmaya çalışıyorsunuz.”</p>

  <p>“Kandırmıyoruz.” Iona onun elini ovuşturdu. “Bunu yapabileceğimizi düşünüyoruz ama bu Meara ve senin için verilmesi gereken büyük bir karar.”</p>

  <p>“Bunu labul edersek, beni ve Boyle’u cadı haline getirebileceğinizi mi söylüyorsunuz?”</p>

  <p>“Tam olarak öyle değil. Ben hepimizin içinde güç tohumları olduğuna inanıyorum,” diye devam etti Branna. “Bazılarımızın içinde bu tohumlar, diğerlerinde olduğundan daha fazla filizlenir. Daha önce bir şeyler yaptığınıza, bir yerlerde olduğunuza dair içgüdüler, duygular ve sezgiler. Size vereceklerimiz bu tohumları besleyecek.”</p>

  <p>“Gübre gibi mi?” diye sordu Böyle. “Fazlasıyla karmaşık bir şey gibi geliyor.”</p>

  <p>“Aynı insanlar olmaya devam edeceksiniz.” Connor ellerini açtı. “Aynı insanlar olacaksınız ama keskinleştirilebilecek büyü izleriyle donatılmış olacaksınız.”</p>

  <p>“Eğer bizim üzerimize koruma koymayı düşünüyorsanız-”</p>

  <p>“Bunun faydası olacaktır.” Fin, sakin bir ses tonuyla Boyle’un sözünü kesti. “Ancak her şey Branna’nın dediği gibi olacak.”</p>

  <p>“Bunun etrafında dolanmam gerek.” Böyle ayağa kalkıp, yürümeye başlayarak tam olarak bunu yaptı. “Bize, bizde eksik olan bir şey vermek istiyorsunuz.”</p>

  <p>“Bana göre, sizde eksik olan hiçbir şey yok. Hiçbir şey,”</p>

  <p>diye tekrarladı Branna. “Bence, bunun her zaman için böyle olması gerekiyordu. Her zaman için, sadece şimdiye kadar bunu gören ya da anlayan olmadı. Yanılıyor olabilirim ama haklı olsam bile, siz yanlış olduğunu hissediyorsanız, başka bir yolunu buluruz.”</p>

  <p>“Bizim sahip olduklarımıza bir şeyler eklemek için kendinizden bir şeyler verecek olmanız yanlış hissetmeme neden oluyor,” dedi Böyle. “Sorcha bunu yaparken neredeyse içini tamamen boş bırakmıştı.”</p>

  <p>“Bu beni de endişelendiriyor,” diye araya girdi Meara. “Gücünden vazgeçmek onun hayatına mal olan şeyin bir parçasıydı.”</p>

  <p>“O sahip olduğu her şeyi üçlüye veriyordu. Biz dört kişiyiz ve sahip olduklarımızın küçük bir kısmını sadece iki kişiye veriyoruz.” Connor ona gülümsedi. “Bu sadece matematik.”</p>

  <p>“Bir başka seçenek daha var, ama önce sizin kabul etmeniz gerekiyor. Üç kişiden iki kişiye de olabilir,” diye ekledi Fin. “Benim verdiğimin içinde Cabhan’ın da bir parçası olacak, bu nedenle bu da düşünmemiz gereken bir diğer konu.”</p>

  <p>‘Ya hep ya hiç,” diye sertçe cevapladı Böyle. “Bizi aşağılama.”</p>

  <p>“Kabul edildi.” Meara içkisinden büyük bir yudum aldı. ‘Ya hep ya hiç.”</p>

  <p>“Bunu istediğiniz kadar düşünebilirsiniz.” Branna ayağa kalktı. “Aklınıza gelen herhangi bir şeyi sorun, cevap vermeye çalışacağız. Ve seçiminiz her ne olursa olsun, bilin ki size değer veriyoruz. Eğer herkes için uygunsa, şimdi yemek yiyelim ve siz bu sorularla gelene kadar bu konuyu bir kenara kaldıralım.”</p>

  <p>“Yiyelim,” diye mırıldandı Böyle kendi kendisine ve yemekler masaya taşınırken yürümeye devam etti. Sonra Iona kalkıp onun yanına gitti ve kollarını ona doladı.</p>

  <p>Böyle iç geçirdi ve Iona’nın başının üzerinden Me-ara’nın gözlerine baktı. Meara’nın verdiği cevap basitçe omuz silkmek oldu.</p>

  <p>“Eğer kabul edersek, bunu nasıl yapacağız?” diye sordu Meara.</p>

  <p>“Sorcha’nın çocuklarıyla yaptığına oldukça benzer bir şekilde,” dedi Branna. “En azından işin özünde Öyle. Elbette, bizim ihtiyaçlarımıza yanıt vermesi için bazı ayarlamalar yapılacak.”</p>

  <p>“Eğer kabul edersek,” diye ekledi Meara, “ne zaman yapacağız?”</p>

  <p>“Bu akşam.” Connor, kız kardeşinin itirazını elini sallayarak geçiştirdi. “Akıllarına gelen ‘eğer’ler sadece bahane artık. Her ikisi de kabul etmeye karar verdi, çünkü onlar da bizim gibi bunun bir başka yanıt olduğunu görüyorlar. O nedenle bu akşam olacak, bu temiz, hızlı bir adım olacak ve içlerindeki yeniliğe alışmaları için onlara zaman vermiş olacağız.” Tabağı Meara’ya uzatmadan önce kendi tabağına tepeleme Colcannon aldı. ‘Yanılıyor muyum?”</p>

  <p>“Ukalanın tekisin Connor, ama yanılmıyorsun. Şimdi yemek yiyelim ve sağlam bir şekilde ye Böyle, çünkü bu olduğumuz şekilde yediğimiz son yemek olacak.”</p>

  <p>“Bu sizin varlığınızı, hatta kim olduğunuzu bile değiştirmeyecek.” Iona eliyle Boyle’un kolunu ovuşturdu. “Bunu yeni bir yetenek ya da beceri kazanmak gibi düşünün.”</p>

  <p>“Aynı piyano dersi gibi,” dedi Meara ve Branna’mn kahkahalara boğulmasına neden oldu.</p>

  <p>Böylece yemeklerini yediler, muhabbet ettiler, masayı topladılar.</p>

  <p>Sonra altısı birden, Fin’in atölyesine gittiler.</p>

  <p>“Cabhan’ın burada yaptığımız şeyi görmemesi gerekiyor,” dedi Branna Fin’e.</p>

  <p>“Görmeyecek. Uzun süredir pencerelerim ve kapılarım onun görüşüne kapalı ama bir kat daha koymamın zararı olmaz. Kendinizinkileri de ekleyin. Ben ihtiyacımız olan şeyi alacağım. Notlarını okudum,” diye ekledi. “İhtiyacımız olanları buraya dizeceğim ve kullanmanız için size bırakacağız.”</p>

  <p>“Ama Cabhan yine de bir şeyler hissedecek, öyle değil mi?” Iona pencerelere doğru baktı. “Güç gücü hisseder.”</p>

  <p>“Bir şey hissedebilir ama anlamayacaktır.” Connor, Meara’nın elini tuttu. “Sen benim hayatımın aşkısın. Öncesinde ve sonrasında.”</p>

  <p>“Bu doğru olabilir ama ihtiyacınız olduğunda size verebilecek kadar çok şey almayı umuyorum.”</p>

  <p>“Bana bunu zaten verdin.” Connor öpmek için onu kendine çekti.</p>

  <p>“Tanrım, çok rahatsın,” diye yorumda bulundu Böyle.</p>

  <p>“Köpek kulübesindeki bir kedi kadar gerginim.” Meara elini midesine bastırdı. “Ama dürüst olmak gerekirse Böyle, tüm hayatlarımız boyunca bunun ne olduğunu, ne anlama geldiğini gördük. Burada bize bunun saygı duyulması ve onurlandırılması gereken bir şey olduğunu gösteren dört kişiye sahibiz ve biz de öyle yapacağız. Bu konuda ne kadar fazla düşünürsem, Cabhan ve ustasına karşı kullanabileceğimiz bir şeyler olması fikri o kadar çok hoşuma gidiyor.”</p>

  <p>“Kesinlikle bu doğru ve bunu görmezden gelemem. Sadece yumruklarımı kullanmayı tercih ediyorum.”</p>

  <p>“Sen olduğun erkeksin, bu nedenle de bu akşam bir şeyler verenin biz değil siz olduğunuzu göremiyorsun.” Iona onun yüzünü ellerinin arasına aldı. “Bu sensin.” Sonra geriye doğru bir adım attı. “Bizim yardımımıza ihtiyacın var mı Branna?”</p>

  <p>“Gücü verenlerin her birinden üç damla kan. Sadece üçlüden. Ama önce bir çember oluşturacağız ve bir ateş yakacağız. Burası senin evin Fin. Sen başla.”</p>

  <p>“Burada ve şimdi, oluşturduğumuz çemberin içindekilerin hepsi korunacak. Alevler, gücümüzün oluşturduğu ışıkla yükselecek ama yakmayacak. Kapıyı kapat ve kilitleri mühürle. Çalan her kimse geri çevir.”</p>

  <p>Serin ve beyaz alevler parlayarak onları çevreledi. “Bağlantı içindeyiz,” diye başladı Branna. “Öyleyiz, öyleydik ve öyle olacağız. Kan yoluyla olmasa bile kalp ve ruh kanalıyla. Burada bu bağlantımızı, istekle verilen ve alınan bir hediyeyle mühürlüyoruz.”</p>

  <p>“Hepimiz katılıyor muyuz?” diye sordu Branna. “Hepimiz katılıyoruz,” dedi diğerleri.</p>

  <p>Böylece Branna başladı.</p>

  <p>“Şarap ve bal, tatlı ve karanlık.” Her ikisini de kâseye döktü. “İçinizdeki ışığın parlamasına yardım etmek için. Şifalı bitkilerin yağları ve neşeyle dökülen gözyaşları, korkularınızı dindirmek için birleşsin. Kalbimden gelen kanın üç damlası.” Branna bileğinde nabzının attığı yeri kesti ve kâseye üç damla kan akıttı. “Kız kardeş, erkek kardeş, bana gelin, ışığımı her ikinizle paylaşıyorum.”</p>

  <p>Kâseyi Fin’e verdi. “Sizin için kalbimden, ruhumdan gelen üç damla kanı akıtıyorum. Kız kardeş, erkek kardeş, bana gelin, ışığımı her ikinizle paylaşıyorum.”</p>

  <p>Fin bitirdiğinde, kâseyi Connor’a verdi. “Şu andan itibaren çıkacağınız bu yeni yolculuk için size üç damla kanımı veriyorum. Bana gelin, ışığımı her ikinizle paylaşıyorum.”</p>

  <p>Ve sonra da Iona’ya verdi.</p>

  <p>“Sen benim kalbimsin, benim ışığımsın ve bu akşamdan sonra bu daha da sağlamlaşacak. Işığımı her ikinizle paylaşıyorum.”</p>

  <p>“Saf ve beyaz ateşle mühürlenerek, bu akşam size bu hediyeyi veriyoruz.” Branna içinde beyaz ateş parlayan kâseyi alıp, yukarı kaldırdı. “Bu hediyeyi ve alanları kutsayın, burada verilenlerin hepsinin gönüllü olduğunu bilin. Kâseden kaba bu kutsanmış sıvı dökülsün.”</p>

  <p>Kâsenin içindeki sıvı fışkırarak yükseldi, ikiye ayrılıp kavis halinde bekleyen iki kupanın içine dolmaya başladı.</p>

  <p>Branna önce Connor’a, sonra da Iona’ya işaret etti. “En yakın olan son adağı sunar.”</p>

  <p>“Tamam.” Iona kupayı alıp Boyle’a döndü. Onun yanağına dokundu, sonra da kupayı uzattı. “Bu yerde ve bu saatte, size bu gücün tadını sunuyoruz. Eğer almayı seçerseniz bu kelimeleri benimle birlikte söyleyin: ‘Bunu isteyerek bedenime, kalbime, ruhuma alıyorum. Dileğimiz gerçek olsun.”</p>

  <p>Böyle kısa bir süre tereddüt ettikten sonra kelimeleri tekrarladı ve sonra Iona’nın gözlerine bakıp sıvıyı içti.</p>

  <p>Connor, Meara’ya döndü ve ona kendi kelimelerini söyledi.</p>

  <p>Meara kendisine hâkim olamayarak ona gülümsedi ve içti. “Bu kadar mı?” diye sordu. “İşe yaradı mı? Ben farklı hissetmiyorum.” Böyle’a baktı.</p>

  <p>“Hayır, fark yok.”</p>

  <p>“İşe yarayıp yaramadığını nasıl bileceğiz?” diye öğrenmek istedi Meara.</p>

  <p>Daireler çizen ateş parlayarak tavana doğru yükseldi. Hava ışık ve ısıyla titreşiyordu. Bu ateşin parlayan ışınları, adeta onlara hoş geldiniz dercesine Böyle ve Meara’nın üzerine yağdı.</p>

  <p>“Bu bir işaret olmalı,” diye vardığı sonucu belirtti Connor.</p>

  <p>“Ne yapabiliriz? Ne yapmalıyız?”</p>

  <p>“Teşekkür edip çemberi kapatacağız.” Branna hayat boyu dostu olan Meara’ya gülümsedi. “Sonra göreceğiz.”</p>

  <p>Becerikli öğrenciler oldukları ortaya çıktı ve bir hafta içinde her ikisi de bir mumun fitilini yakabiliyorlardı. Branna onları, diğer elementler konusunda sınamak için en temel yetenekler hakkında eğitmeye başladı.</p>

  <p>Meara’nın hava, Boyle’un ise ateş konusunda doğuştan gelen yetenekleri olması onu şaşırtmadı. Yine bir bağlantı olduğu sonucuna vardı. Meara’nın Connor ile Boyle’un Iona ile olan bağlantısı.</p>

  <p>Öğrenmeye, keşfetmeye çok fazla zaman ayırdılar ve kat ettikleri gelişme Branna’yı memnun ediyordu. Meara küçük ama sert kasırgalar yaratabiliyordu ve atlar ile arasındaki yakınlığın geliştiğini fark etti. Böyle ise cesaretlen-dirildiğinde, golf topu boyutunda alev topları oluşturabi-liyordu.</p>

  <p>Böyle hayal kırıklığına uğramış ve sinirlenmiş bir halde kendini Fin’in evindeki sandalyelerden birine bıraktı. “Bunların hepsinin ne faydası var? Şu an elimdekini Cab-han’ın üzerinde kullanırsam, alev toplarını topu geri çeviren bir tenis oyuncusu gibi savuşturacaktır.”</p>

  <p>“Yine de eğer o top beklemediği bir yerden gelirse,” diye belirtti Connor, “muhtemelen sonunda şaşıracaktır. Sen ve Meara, size verilen çok az şeyle kayda değer şeyler başardınız ve bunu oldukça kısa süre içinde yaptınız.” “Zaten sorun zaman, öyle değil mi?” diye vurguladı Böyle.</p>

  <p>“Öyle ve bu inkar edilemez bir gerçek.” Fin düşünürken, birasına baktı. “O bizim aradığımızı bilmediği için, iblisin ismine ulaşmanın bir yolunu bulabileceğimizi düşündük. Artık iblis çok uzun süredir onun parçası olduğundan, Cabhan’ın da bu ismi unutmuş olabileceğini düşünüyorum.”</p>

  <p>“Bu rahatsız edici bir düşünce.” Connor bunun üstüne düşündü. “Eğer bu doğruysa, iblisin ismi olmadan sonunu getiremeyiz ve artık bulabileceğimiz bir isim yoksa, o zaman onları zehirlerken Cabhan’ın ismini kullanmak zorunda kalabiliriz.”</p>

  <p>“Bu işler bu kadar basit mi?” diye sordu Fin.</p>

  <p>“Öyle olmadığını gördük. Ancak belki de böyle olur. Sadece isim. Geri kalanı zaten yeterince karmaşık.”</p>

  <p>“Artık elimizde sadece günler kaldı,” diye araya girdi Böyle. “Düğünümüze sadece birkaç hafta kaldı ve Iona bu konuda kadınların düşündüğü gibi düşünemiyor. Arada bu iş varken bunu yapamıyor.”</p>

  <p>“Bunun için minnettar olmalısın,” diye yorumda bulundu Connor. “Evlenen arkadaşlarımdan gördüğüm kadarıyla, kadınların bazıları gerçekten delirebiliyor.”</p>

  <p>“O dışarıda,” dedi Fin sessizce ve Connor dikkatini ona yöneltti.</p>

  <p>“Onu hissetmiyorum.”</p>

  <p>“Kendini gölgelemiş ama onun orada, dışarıda izlemeye çalıştığını, düşüncelerime girmeye çalıştığını hissedebiliyorum. Sabırla bekleyip zaman kazanıyor, yaptığı şey bu. Kendini gölgelerde saklıyor ama yine de sabırla bekliyor. Daha önce de kanıtladığı gibi dünyadaki tüm zamana sahip.”</p>

  <p>“Başka bir savaşa girmek istemiyor.” Artık Böyle öne eğilmişti. “Fırsatı olsa hepimizi yok etmeyeceğinden değil, fakat artık bizim dışarı çıkmamızı bekliyor. Bence onu Sorcha’nm kulübesine yönlendirmekle yanlış bir strateji uyguluyoruz, çünkü o zaman savaşa hazır olacağımızı bilecek.”</p>

  <p>“Onu oraya getirmek zorundayız,” diye vurguladı Connor. “Her şey buna bağlı.”</p>

  <p>“Ama onun gelmesini istediğimizi bilmesi gerekmiyor. Peki, ya onun haberi olmadan oraya gittiğimiz gerçeğini ondan saklarsak?”</p>

  <p>“Savaşmak için değilse, oraya neden gidelim?” diye savundu Connor.</p>

  <p>“Saygılarımızı sunmak için.” Boyle’un demek istediğini anlayan Fin başıyla onayladı. “Ölüm gününde Sorcha’ya saygılarımızı sunmak, bir anma ayini düzenlemek ve belki de yardımını istemek amacıyla ona çağrıda bulunmak için. Saygılarımızı sunmamızı ve çağrıda bulunmamızı engellememesi için kendi sisimizin ardına saklanmış olacağız.”</p>

  <p>“Aslında yaptığımız şey, savaşta üstünlük kazanmak olacak,” diye tamamladı Böyle, artık savaşı görebildiği için istekliydi. “Gafil avlanan biz olmayacağımızdan, onu şaşırtacağız.”</p>

  <p>“Ah, bu fikirden hoşlanmaya başladım.” Connor içkisinden büyük bir yudum aldı. “İşte erkeklerle savaş Hakkında konuşmaya başladığınızda bu olur. Ve eğer ikinizden biri bunu kızlardan herhangi birine söylerseniz, ikinizin ne kadar büyük yalancılar olduğuna fazlasıyla şaşırmış gibi davranacağım.”</p>

  <p>“Bu konuda tamamen arkamızda olmalarını istediğim için, bunu benden duymayacaklar. Tuzağı hazırladık,” dedi Fin, “hem de tuzağı kendisinin hazırladığına inanmasını sağlayarak.”</p>

  <p>Branna, Fin’in oturma odasında pizza yerken, yeni planı dinledi. Akşamı dışarıda geçirmek üzere konuşmuşlardı ama kimse öncelikleri Branna O’Dvvyer’dan daha iyi anlayamazdı.</p>

  <p>“Akıllıca, kesinlikle akıllıca,” diye kabul etti Branna. “Ve bunun benim aklıma gelmemiş olması beni rahatsız etti. Uygulamaya karar verdiğimiz planı değiştirmek için fazla zamanımız yok.”</p>

  <p>“Bunun basit olmak gibi bir avantajı var,” diye ekledi Meara. “Kendimizi oraya nakledeceğiz ya da siz atlar, şahinler ve tazılar ile hepimizi oraya nakledeceksiniz ve onu çağıracağız. Gururu bunun aksini yapmasına izin vermeyeceği için o da gelecek. Ama... Bu plan daha hileli ve bundan hoşlanmadığımı söyleyemeyeceğim.”</p>

  <p>“Ondan saklanmaya çalışmamız hoşuna gidecektir,” diye kabul etti Iona. “Bu onun küstahlığını cezbedecek-tir. Eğer Sorcha’ya çağrıda bulunmaya çalışacağımızı düşünürse, küçük bir şans olsa da ona ulaşacağımızı, onu kendimize getireceğimizi ve Sorcha’ya yeniden ulaşmasını sağlayacağımızı düşünürse, gelmek zorunda kalacaktır.”</p>

  <p>“Kendi büyünden vazgeçiyor olacaksın,” dedi Branna Fin’e. “Bu da senin sahip olduğunu bilmediği bir şey. O geldiğinde senin o kadar fazla işine yaramayacaktır.”</p>

  <p>“Bir kere oraya geldiğinde orada yapacaklarımızın çok az etkisi olacak, sadece yaklaşacak.”</p>

  <p>“Çiçekler, şarap, ekmek ve bal alacağız.” Bunu etraflıca düşünen Branna, zihninde notlar alıyordu. “Ölülerimizi anmak için yaptığımız ziyaretlerde almamız gereken her şeyi alacağız. Hüzünlü, tedirgin olacağız ve içimizden birini lanetlemiş olan cadının ruhunu canlandırma girişiminde bulunacak gibi görüneceğiz. O zaman bize saldırmada pek çok avantaj görecektir.”</p>

  <p>“Bunun için bir ayin başlatabilir miyiz?” diye sordu Iona. “Ve onun için çok geç olduğunda ilk üçlüyü çağırırız?”</p>

  <p>Böyle kahkaha attı ve onu öpmek için uzandı. “Kim kadınların savaş planı yapamadığını söyledi ki?”</p>

  <p>Meara başını yana eğdi. “Kim söyledi?”</p>

  <p>“Öylesine bir söz,” dedi Connor elini umursamaz bir şekilde sallarken. “Tamam o zaman, hadi bir savaş planlayalım.”</p>

  <p><span style="font-style:italic;">***</span></p>

  <p>O gün geldiğinde Branna ihtiyacı olan her şeyi topladı. Beyaz güller, şarap, bal, kendi yaptığı ekmek, şifalı otlar ve sunacakları her şey. Bir başka kesenin içine de her biri dikkatle sarılmış zehirleri yerleştirdi.</p>

  <p>Ve Cabhan’ın büyüsüyle kirlenme riskine karşı, ayrı bir yere de üçlünün yarattığı ışık şişesini koydu.</p>

  <p>Banyo yaptı ve yağlarla kendisini kutsadı, saçlarını tıl-</p>

  <p>sımlarla ördü ve tılsımların bir kısmını Kathel’in tasmasına ekledi. Aine’in yelesi için de birkaç tılsım daha hazırladı.</p>

  <p>Tek başınayken mumları yaktı, çember oluşturdu ve kaderin getirdiğini kabul ettiğini göstermek için çemberin içinde diz çöktü. O gece ya Cabhan’ın ya da üçlünün sonunun geleceğini içinde kesin bir şekilde hissediyordu. Ve kader ne getirirse getirsin, hayatının eskisi gibi olmayacağı hakkında hissettiği kesinlik daha da şiddetliydi.</p>

  <p>Ancak bu yine de onun hayatı ve onun seçimleriydi. Her zaman için aydınlığın hizmetkârı, çocuğu olmuştu ve öyle olacaktı. Yine de o bir kadındı.</p>

  <p>Amacından kesin olarak emin bir şekilde ayağa kalktı. Eşyalarını topladı ve tazısıyla birlikte Fin’in evine uçtu.</p>

  <p>Fin kasasından silah seçerken, onun atölyesine girdi.</p>

  <p>“Erken geldin.”</p>

  <p>“Diğerleri gelmeden, başlamadan önce seninle biraz zaman geçirmek istedim. Kendimi kaderime verdim, her ne olacaksa kabul ettim. Artık daha şiddetli bir şekilde savaşacağım.”</p>

  <p>“Ben sadece onun sonunun gelmesini kabul ediyorum.”</p>

  <p>“Umarım bu doğru değildir.” Branna onun yanına gitti. “Beni kabul edecek misin Fin?”</p>

  <p>“Ediyorum. Tabii ki.”</p>

  <p>Benim hayatım, diye düşündü Branna yeniden, benim seçimim. Cadı ve kadın olarak.</p>

  <p>“Kendimi sana veriyorum. Beni alır mısın? Sana sahip olmama izin verir misin ve karşılığında bana ait olur musun?”</p>

  <p>Fin onun yanağına dokundu, saçının bir tutamını parmağına doladı. “Asla bir başkasına ait olamam.”</p>

  <p>“Ben asla olmayacağım. Bana ait ol ve benimle kal, çünkü burası ikimizin de evi. Burada, gençliğimizdeki hayallerimizle inşa ettiğin bu evde seninle yaşamak istiyorum. Seninle evlenmek istiyorum, çünkü bu verilmiş ve alınmış bir söz. Hayatımı seninle birlikte kurmak istiyorum.”</p>

  <p>Bu kelimeler kalbini sıkıştırırken, Fin kılıcını bıraktı ve Branna’dan bir adım uzaklaştı. “Bunu yapamayacağımızı biliyorsun. Ben laneti kaldırana kadar-”</p>

  <p>“Bunu bilmiyorum.” Artık dolmuştu, düşünmüyor sadece hissediyordu. “Aydınlık ve karanlık tarafından senin üzerine konulan işaretin aramıza girmesine izin verdiğimizi biliyorum. Artık yapmayacağız Fin. Bu yükü senin gibi taşıyacak çocuklar yapamayız ve bu ikimiz için de üzücü bir şey. Ama birbirimize sahibiz. Bir zamanlar hayalini kurduğumuz, planladığımız hayata sahip olamayız ama bir başka hayatı hayal edebilir ve planlayabiliriz. Kendimi daha büyük güçlere verdim. Bu akşam ölebilirim ve bunu kabul ediyorum. Ancak kendimi verirken, güçler bana -seni bırakmamı- söylemedi, bu yüzden ben de bunu yapmayacağım.”</p>

  <p>“Branna.” Fin onun yüzünü ellerinin arasına aldı ve yanaklarını öptü. “Bu laneti kaldırmanın yolunu bulmak zorundayım. Bu arayışın beni nereye götüreceğini bilmiyorum. Bunun cevabını bulabilecek miyim, bu ne kadar sürecek bilmiyorum.”</p>

  <p>“O zaman sen nereye gidersen, seni takip edeceğim. Seni nereye götürürse, ben de seninle arayacağım. Benden saklanamaz ya da kaçamazsın. Seni izleyeceğim Finbar, bir tazı gibi izini süreceğim ve buna hayatım üzerine yemin ederim. Sevdiğim insan olmadan hayata dönmeyeceğim. Seni seviyorum.”</p>

  <p>Teslim olan Fin alnını onun alnına dayadı. “Nefesim kesildi. Yıllardır bu kelimeleri bana söylememiştin. Tüm cennetin ve dünyanın gücünü elinde tutan bu sözleri.”</p>

  <p>“Bu kelimelerle birlikte seni kendime bağlayacağım. Bizim birlikte olmamız gerekiyor, tüm varlığımla bunu biliyorum. Eğer sen benimle kalamazsan, ben seninle geleceğim. Gidebiliriz ya da kalabiliriz ama benimle evlen Fin. O yemini bana şimdi et ve benden o sözü al. Yüzleşmek zorunda olduğumuz şeyle yüzleşmeden önce, aşkımı al ve kendi sözünü ver.”</p>

  <p>“Her gün bununla yaşayabilir misin?” Fin kolunu ovuşturdu. “Bununla ve sahip olamayacağımızı bildiğimiz şeylerle yaşayabilir misin?”</p>

  <p>Branna kendini aydınlığa verdiğini hatırladı ve cevap ona geldi. Çok basit ve netti.</p>

  <p>“Sen bunu yapıyorsun, sen her gün bununla yaşıyorsun ve ben de sana aidim. Eğer gerekirse, hayatımı görevime adayacağım ama artık kalbimi kapatmayacağım. Kendime karşı da, sana karşı da. Aşka karşı da.”</p>

  <p>“Senin aşkına sahip olmak benim için her şeyden değerli. Her günü yaşayabiliriz ta ki-”</p>

  <p>“Hayır. Artık sadece bugün var demek istemiyorum. Senin bunu yapmana ihtiyacım var.” Branna ellerini onun göğsüne, kalbinin üzerine koydu. “Senden bunu istiyorum. Aşkımı, yeminimi al ve şeninkini bana ver. Her ne olursa olsun.”</p>

  <p>“Hayatımda,” dedi Fin, bir öpücük kadar sessizce, “tek istediğim sensin.”</p>

  <p>Branna’yı hafifçe öptü, sonra onu bırakarak bir rafın yanına gitti, kilitli bir kutuyu açıp içinden ateşin ışığında parlayan bir yüzük çıkardı.</p>

  <p>“Bir çember,” dedi. “Bir sembol, ısı ve ışıktan oluşan bir taş. Bunu bir denizde buldum, içinde yüzdüğüm ve seni düşündüğüm bir denizde. Buradan, her şeyden uzaklara seni unutmak için gitmiştim. Hiç kimsenin yaşamadığı bir adada, hatta bu adadan bile uzaklaşmak için yüzerken, bunun suyun içinde parladığını gördüm. Bunu sana vermeyi, senin bunu alacağını hiç düşünmesem de bunun sana ait olduğunu biliyordum.”</p>

  <p>Branna elini uzattı. “Bana sözünü ver ve benimkini al. Eğer yarın varsa Fin, bizim olacak.”</p>

  <p>“Sana yemin ediyorum, tüm istediklerini sana vermenin bir yolunu bulacağım.”</p>

  <p>“Ama görmüyor musun, bunu zaten yaptın. Bu aşk ve aşk her şeyi kabul eder.”</p>

  <p>Fin yüzüğü onun parmağına taktığında, şöminedeki alevler güçlenerek gürledi. Pencerenin ardındaki gecenin içinde bir yerlerde bir şimşek parladı.</p>

  <p>“Bizim olacak,” dedi Branna yeniden ve ona, öpücüğüne tutundu.</p>

  <p>Her ne olursa olsun, diye düşündü, ister kan ister ölüm olsun, buna sahiptiler.</p>

  <p><span style="font-weight:bold;font-style:italic;">ick-k</span></p>

  <p>Kalpten ve ruhtan, sadakat ve görevden oluşmuş ve büyülerle mühürlenmiş bir çember olarak bir araya geldiler. Gece ilerlerken silahlarını aldılar.</p>

  <p>“İblisin ismine sahip değiliz,” diye başladı Branna. “İsmi öğrenene kadar Cabhan’ın kaçmasına engel olmalı, onu sınırlarımız içinde tutmalı, zaman içinde boyut değiştirmesini engellemeliyiz.”</p>

  <p>“Güçlü duvarlar inşa ettik ve kapıyı kilitledik,” diye ona katıldı Connor. “O iblisi, onun ismini almak için elimizdeki her şeyi kullanacağız.”</p>

  <p>“Ya onun içinden zorla almak için,” diye karşılık verdi Böyle.</p>

  <p>“Her birimiz bu akşam ne yapılacağını ve bunu nasıl yapacağımızı biliyoruz,” diye devam etti Fin. “Kendi aramızda paylaştığımız bağdan dolayı daha güçlüyüz ve doğru olanın galip gelmesi gerekiyorsa, bu gece Cabhan’ın sonu gelecek. Bu odada bulunanlardan başka kimseyle bu savaşa girmek istemezdim. Hiçbir erkeğin daha gerçek dostları olamaz.”</p>

  <p>“Ben diyorum ki bu pisliği yakıp kavuralım ve sonra da bir şeyler yemek için buraya geri gelelim.” Connor sarılarak Meara’yı yanma çekti.</p>

  <p>“Bana uyar.” Meara elini onun kılıcının kabzasına koydu. “Ayrıca ilk söylediğini yapmak için hazırdan da öte olduğunu söyleyebilirim.”</p>

  <p>“Siz bana bir aile, bir yuva verdiniz. Bu benim hayatımdaki en iyi yıldı,” diye devam etti Iona. “Bu yıl, hayatımın aşkıyla evleneceğim ve cehennemden gelen hiçbir iblis buna engel olamayacak. O yüzden evet, haydi gidip şu pisliği yakalım.”</p>

  <p>Kahkaha atan Böyle onu havaya kaldırıp öptü. ‘Yanımızda senin gibi biri varken nasıl kaybedebiliriz ki?” “Kaybedemeyiz.” Iona etrafındaki yüzlere baktı. “Kaybetmeyeceğiz.”</p>

  <p>“Hazırlanmak zorundayız-”</p>

  <p>“Bekle.” Iona, Boyle’un kollarından kurtuldu ve eliyle Branna’yı işaret etti. “Bu da ne? Bu <span style="font-style:italic;">da</span> ne?” Branna’nın elini yakaladı, gözyaşlarıyla kahkaha atmaya başladı. “Ah Tanrım!” Ve kendini Branna’nın kollarına atıp sıkıca sarıldı. “Dilediğim şey buydu. Tam olarak dilediğim şey buydu.” “Geri kalanımıza bir şeyler söylemiş olman gerektiğini düşünmüyor musun?” Iona, kollarını Fin’e dolamak için dönerken, Meara da Branna’nın elini tuttu. “Bu, doğru olanın kazanması gerektiğini gösteriyor. Tam burada.” Yanağını Branna’nın yanağına dayadı.</p>

  <p>“Çoktan zamanı gelmişti.” Böyle, Fin’in göğsüne hafifçe vurdu. “Ama aferin sana.”</p>

  <p>Connor, Fin gözlerine bakana kadar bekledi. “Demek en sonunda, beni ve tüm bilgeliğimi dinledin.”</p>

  <p>“Kız kardeşini dinledim.”</p>

  <p>“Şu andan itibaren hayatının geri kalanında onu dinlemekten başka şansın kalmadı. Ayrıca bana yüz avro borçlusun.”</p>

  <p>“Ne? Ah,” dedi Fin bahsi hatırlayınca. “Evet, doğru.” Connor, Fin’e içten bir şekilde sarıldı ve sonra Bran-na’nın yüzünü ellerinin arasına alıp yanaklarından öptü. “Artık denge tam olarak sağlandı. Sevgi aydınlığı besler.” Branna ellerini Connor’ın bilekleri üzerine koydu ve erkek kardeşini yanaklarından öptü. “Tamam o zaman, gidip o pisliği yakalım.”</p>

  <p>“Pekâlâ, hazır mıyız?” Fin herkesin onaylamasını, çemberin oluşmasını bekledi.</p>

  <p>“Saat üçü gösterdiğinde, bizim mekânımızda ve zamanımızda,” dedi Branna ve bir nefes aldı. “Gün doğumu kaderimizi belirleyecek.”</p>

  <p>‘Yumruklarımızla ve ışıkla savaşa gidiyoruz,” diye devam etti Böyle.</p>

  <p>“Bu gece iblisin sonunu getirmek için,” diye bitirdi Meara.</p>

  <p>“Üçlü, üçlünün üçlüsü ve asıl üçlü olarak süzüleceğiz.” Connor Meara’nın elini tutup Iona’ya baktı.</p>

  <p>“At, şahin ve tazı kılavuzlarımız olacak,” dedi Iona.</p>

  <p>“Ve sisler benden çıkıp akarken, Cabhan sadece onun görmesini istediğimiz şeyi görecek.”</p>

  <p>Fin kollarını açıp onların etrafında bir daire çizdi. Branna sisin sıcak ve yumuşak bir şekilde etrafını sarmaladığını hissetti. Hayır, diye düşündü, bu Cabhan’ın soğuk, acı örtüsüne benzemiyordu.</p>

  <p>Aşağıdan ve dışarıdan, ahırlara doğru ilerlediler. Branna, Aine’nin yelesine tılsımları bağlarken Iona geldi. “Çiftleşme dönemi yaklaşıyor.”</p>

  <p>“Aine’in mi?”</p>

  <p>“Bir ya da iki gün içinde. Eğer istediğin buysa, Alastar için hazır olacaktır.”</p>

  <p>“Öyle istiyorum.”</p>

  <p>“Korkmuyor; atların hiçbiri korkmuyor ama bu akşam uçacaklarını ve bunun nedenini biliyorlar.”</p>

  <p>“Tıpkı tazı gibi. Onlar hazırlar.” Branna, Connor’a baktı.</p>

  <p>“Ve şahinler de hazırlar.”</p>

  <p>“Artık kelimelerinize ve düşüncelerinize dikkat edin,” dedi Fin onlara, “çünkü onun içeri girmesine izin vermek zorundayım, Sorcha’ya saygılarımızı sunmak ve onun ruhunu getirmeye çalışmak için oraya gideceğimize inanmasını sağlayacak kadarını ona göstermek zorundayım.”</p>

  <p>Başıyla onaylayan Branna, alnını Kathel’in alnına dayamak için eğildi ve sonra da atına bindi. Sonra da diğerleriyle birlikte gecenin karanlığının içinde uçmaya başladılar.</p>

  <p>“Gizli olduğumuzdan emin olabilir miyiz?” diye seslendi Fin’e.</p>

  <p>“Daha önce hiç bu kadar geniş bir sis yaratmamıştım ama bizi gizliyor, öyle değil mi? Ve Cabhan, gecenin yarısında bizi izleyerek ne yapacak ki?”</p>

  <p>Ancak Fin kendini açtı, kan kanı çekiyordu. Ağaçların arasında uçarlarken ve rüzgâr sisteki küçük açıklıklarda çırpınırken, kıpırdanmayı hissetti.</p>

  <p>Ve Branna’ya sadece bir bakışıyla bunu anlattı. “Durmalı, bize Sorcha’yı anmak ve onun ruhunu bize getirecek büyüyü yapacak kadar zamanı vermek için o açık alanın dışında durmak zorunda.”</p>

  <p>“Konuşmak yerine savaşmayı tercih ederdim,” diye homurdandı Böyle.</p>

  <p>“Onu neredeyse yenmiştik,” diye vurguladı Iona. “Bize yardımı olacak bir şeyler biliyor olmak zorunda. Her şeyi denedik. Bunu da denemek zorundayız. Eğer işe yararsa...” “İşe yaramak zorunda,” diye araya girdi Meara. “Bizi her gün gizlice gözetlemesi beni neredeyse delirtecek.” “Sorcha bizim,” dedi Connor ona. “Ona ulaşacağız ve bu gece, onun ölümünün, fedakarlığının, lanetinin yıl dönümü bizim en iyi şansımız.”</p>

  <p>“Bir sene daha bekleyemeyiz.” Üzüm bağlarının üzerinden açık alana doğru uçtular ve Branna Aine’yi yere indirdi. “Beklemeyeceğiz.”</p>

  <p>Karar verdikleri gibi Fin ve diğer üçü açık alanın köşelerine gidip, dört ana yönde yerlerini aldılar. Branna, Ca-bhan’ı dışarıda tutmak yerine ayinin onun içeri sızmasına ve içeride kapalı kalmasına neden olmasını umuyordu. Branna kollarını kaldırdı, kuzeye seslenip tuz serpti.</p>

  <p>Iona batı yönünü aldı. Doğu yönünde duran Connor, sessizce Branna’nın zihninin içinde fısıldadı.</p>

  <p><span style="font-style:italic;">Geliyor. Neredeyse burada.</span></p>

  <p>Kardeşi doğudan seslendiğinde, Branna’nın kalbi üç katı hızla atmaya başladı.</p>

  <p>İlk adım, onu cezbedip çağırmak işe yaramıştı.</p>

  <p>Böyle ve Meara planın bir sonraki kısmı için gerekli olan araçları çıkarırken, Fin güneyden seslendiğinde, dördü birden geniş çemberde yürüyüp tuz serptiler.</p>

  <p>Cabhan’ın sisi Fin’in sisine karışırken Branna değişimi, sisin hafifçe soğumasını hissetti.</p>

  <p>Her şeyi dışarıda bırakacak, her şeyi içeride tutacak şekilde çemberi kapatırlarken, Branna onlar hazır olmadan Cabhan’ın gölgeleri kullanmaması için dua etti.</p>

  <p>Acele etmemek için kendisiyle mücadele ederken, gülleri kaldırdı, her birinin bir çiçek alması için buketi onlara sundu. Fin tereddüt etti.</p>

  <p>“Sorcha’nın benim saygılarımı sunmamı isteyeceğini ya da bunu kabul edeceğini düşünmüyorum.”</p>

  <p>“Ona saygını göstereceksin ve hürmetlerini sunacaksın. Senin bizimle birlikte savaştığını, kan döktüğünü ve sen olmadan Cabhan’ı yenemeyeceğimizi anlaması lazım. Denemek zorundayız Fin. Saygını göstererek, üzerinde taşıdığın işaret için onun affını isteyebilir misin?”</p>

  <p>“Denemek zorundayım.” Bu Fin’in söylediği tek şey oldu.</p>

  <p>Altı kişi, hep birlikte Sorcha’nın mezarına yaklaştılar.</p>

  <p>“Senin kötü kaderinin yıl dönümünü anmak için mezarına bu saf beyaz çiçekleri koyuyoruz. Feda edilen bir hayata hürmetimizi göstermek için şarap, bal ve ekmek getirdik.”</p>

  <p>Hava daha da soğudu. Branna, Cabhan’ın heyecan ve açgözlülükten başka bir şey hissedemediğine yemin edebilirdi. Yine de dalgalanan sisin içinde hiçbir isim bulamıyordu.</p>

  <p>“Bu şifalı bitkileri, senin ruhunu sınırlarından kurtarmak için yere serpiyoruz. Saygıyla diz çöküyoruz ve sana bu çağrıda bulunuyoruz. Üçlü, kanımızla bunu mühürleyerek en vahim ihtiyacımızı karşıla ve senden istediğimiz şeyi bize bahşet.”</p>

  <p>Tek tek, her biri avuçlarını hançerle çizdiler ve kanlarının mezar taşının yanındaki zemine damlamasını sağladılar.</p>

  <p>“Bu mekânda, bu zamanda, senin sevgin ve bizim gücümüzle, bize üç çocuğunu gönder ki onların kaderini tamamlayabilelim.”</p>

  <p>Sisin içinden bir uluma, öfkeyle dolu vahşi bir ses geldi. Fin kılıcını çekerken sis perdesini indirdi ve sıçrayarak Branna ile diğerlerinin yanma gitti.</p>

  <p>“Onları buraya ve şimdi gönder,” diye bağırdı Branna ve Fin ile Connor onu herhangi bir saldırıdan korumak için harekete geçtiler. Branna ayini bitirdiğinde, Iona, Böyle ve Meara çemberi oluşturmak için hızla çalıştılar.</p>

  <p>“Senin güçlerini bağışladığın kişiler olarak savaşacağız.” Arkadaşları çemberi oluşturmaya ve ilk üçlünün gelmesi için kapıyı oluşturmak için hızla çalışırken, Cabhan’ın yön değiştirip saldırmaması için bir alev gönderdi.</p>

  <p>“Bu gece onu alaşağı edeceğiz. Anne, bize bunu lütfet, ayın üzerinde uçmalarına ve ruhunu serbest bırakmalarına izin ver. Bizim isteğimizle, dileğimiz gerçek olsun.”</p>

  <p>Yer sarsıldı. Branna çembere katılmak için hızla koşar-</p>

  <p>ken neredeyse dengesini kaybediyordu, geriye dönüp hızla baktığında Cabhan’m ateşten bir duvarı Fin ve Connor’a doğru fırlattığını gördü. Iona’nın eline doğru uzanırken, rüzgâr soğuk bir el gibi onu aldı ve açık alana fırlattı.</p>

  <p>Kemiklerinin kırılacağı kadar sert bir şekilde düşse de Fin’in alevli kılıcıyla dalgalar halinde yükselen yerde savaştığını, Connor’ın ise havayı bir kamçı gibi hareket ettirdiğini gördü. Aydınlık ve karanlık çarpıştığında, iki dünya birbirine giriyormuş gibi çok yüksek bir ses çıktı.</p>

  <p>Meara kılıcını savurarak ileri doğru atıldı ve Böyle da kıvranan sisi yakan küçük alev toplarından oluşan bir yaylım ateşi gönderdi. Saldırmak ve savunmaktan başka şans olmadığı için, çemberi tamamlamak sadece Iona’ya kalmıştı.</p>

  <p>Branna, Cabhan’ın daha güçlü olduğunu fark etti, bir şekilde Samhain’de olduğundan daha güçlüydü. İçindeki her ne ise daha fazla yerleşmişti. Son savaş, diye düşündü ve onların bildiği gibi Cabhan da bunu biliyordu.</p>

  <p>Cabhan fareleri çağırdı ve hepsi yer onları kusuyormuş gibi dışarı çıktılar. Yarasaları çağırdı ve hepsi gökyüzüne yayıldılar. Şahin, tazı ve at onları çiğner ve parçalarken Iona yaptığı şeyi bırakarak onları geride tutmaya çalıştı.</p>

  <p>Görev. Sadakat. Sevgi. Branna sıçrayarak ayağa kalktı, farelerin arasından hızla geçerek Aine’nin sırtına sıçradı. Bir elinde alev topu, diğerinde parlayan asasıyla kuzinine ve tamamlanmamış çembere doğru uçtu.</p>

  <p>Ateşle ve ışıkla kendisine bir yol açarak saldırdı. Yeteneğine uzandı ve Cabhan’ın ölümcül silahlarını boğmak için sıcak bir yağmur yağdırdı. Iona’ya ulaştığında, hepsini Sorcha’nın kulübesinden uzaklaştıran bir sağanak başlattı.</p>

  <p>“Bitir hadi!” diye bağırdı. “Bitirebilirsin.”</p>

  <p>Sonra yerde kaynarcasına kıvrılarak yılanlar geldi. Yarasaların dişleri onu parçalarken, Kathel’in acısını duydu ve hissetti. İçindeki patlayan öfkeyle hepsini küle çevirdi.</p>

  <p>Branna, Iona’yı korumak için atını döndürdü ancak kuzini, “Bu bende! Bu bende. Git diğerlerini kurtar,” dedi.</p>

  <p>En kötüsünden korkan Branna, ateş duvarına doğru saldırdı.</p>

  <p>Sülfürün iğrenç kokusu yüzünden boğulacak gibi oldu. Arınıp temizlenmek için ılık bir yağmur yağdırdı. Branna savaşarak ilerlerken alevler patlayarak cızırdadı.</p>

  <p>Savaşırken kan döküyorlardı, ailesi kan döküyordu. Atının yönünü bir kere daha değiştirip gücünü yükseğe, çok daha yükseğe çıkardı.</p>

  <p>Artık yağmur, rüzgâr, deprem ve yangın vardı. Hepsi aynı anda Cabhan’ın gazabına karşılık çarpışıyordu. Duman girdap halinde dönüyor, gözlerine batıyor, boğazını yakıyordu ancak sadece bir an için, kamburunu çıkarıp kurt haline gelmeden önce kara büyücünün gözlerinde korkuyu gördü.</p>

  <p>“Bitti!” diye seslendi Iona. “Bitti. Işık. Büyüyor.” “Onları görüyorum,” diye bağırdı, yüzü ter ve kanla ıslanmış olan Meara. “Onları görebiliyorum, onların gölgelerini görebiliyorum. Git,” dedi Connor’a. “Git.”</p>

  <p>“Onu tutacağız.” Böyle ateş ve yumruklarıyla saldırdı. “Tanrı’nın izniyle bunu yapacağız. Git.” Fin, Bran-na’nın gözlerine baktı. “Ya da her şey bir hiç için olacak.” Seçim şansımız yok, diye düşündü Branna, Aine’nin üzerine atlaması için Connor’a elini uzatırken.</p>

  <p>“O yaralı. Meara yaralı.”</p>

  <p>“Onları çıkarmak zorundayız Connor. Asıl üçlüyü getiren üçlü olmalı. Onlar olmadan Meara’yı iyileştirmeyi başaramayabiliriz.”</p>

  <p>Branna, burnu ve yan tarafı kanayan Kathel’i, toynakları parçalanan Alastar’ı, delici pençeleriyle dalışa geçerken çığlıklar atan şahinleri düşündü.</p>

  <p>Eğer o anda Sorcha’nın üçlüsünü tam olarak oraya getiremezlerse, her şey bir hiç için olacaktı.</p>

  <p>Branna atını doğrudan çemberin içine doğru sürüp, erkek kardeşiyle birlikte atın üzerinden atladı. Iona ile Con-nor’ın elini tuttuğunda gücün yükseldiğini, aydınlığın parlayışını hissetti.</p>

  <p>“Üçlü, üçlünün üçlüsü ve asıl üçlü,” diye bağırdı Branna. “Bu büyünün kehaneti. Bedeli ne olursa olsun, bizimle birleşin ya şimdi gelin ya da her şeyi kaybedelim. Bu akşam yanımızda durun ve kanlarımız sayesinde bu savaşı kazanalım.”</p>

  <p>Sorcha’nın üçlüsü geldi. Brannaugh yayı, Eamon kılıcı ve doğurmak üzere olan Teagan asasınu tutuyordu. Tek kelime söylemeden el ele tutuştular, böylece üçlü altı kişi oldu.</p>

  <p>Işık, bembeyaz ve parlak bir şekilde patladı. Gücün şaşırtıcı ısısı daha önce hiç yaşamadığı şekilde içine akıp onu nefessiz bıraktı.</p>

  <p>“Cabhan’ı onlardan uzaklaştırın!” Branna sesinin titreşen havada yankılandığım duyabiliyordu. “Artık onu yenmek için gerekli olana sahibiz, ama çok fazla yakınlar.”</p>

  <p>“Benim için.” Sorcha’nın Brannaugh’u, erkek kardeşiyle birleşmiş olan elini uzattı. Ok kılıfından alev beyazı oklar uçup, kurt ve geride kalan üçlü arasındaki toprağa çarptı.</p>

  <p>Gözü dönen kurt dönüp saldırdı.</p>

  <p>Branna bağlantıyı kopardı; Connor da ardından kapattı. “Acele et,” dedi Branna’ya.</p>

  <p>“Hâlâ biraz yakın, biraz daha.” Ancak elini kesesine sokup zehri çıkardı. Şişe elinin içinde, nabız gibi atıyordu. Kurt çembere doğru saldırırken, Branna şişeyi fırlattı.</p>

  <p>Kurdun çığlıkları havada yankılandı, ona o kadar hızla vurmuştu ki Branna geriye doğru sendeledi. Kurda, karanlığın içinden çağırdığı alevler ve çığlıklar katıldı.</p>

  <p>“Bitmedi.” Iona, Teagan’ın elini kavradı. “Onun için-dekini öldürmediğimiz sürece, sonu gelemez.”</p>

  <p>“İsim.” Branna tökezledi ama Eamon düşmeden önce onu yakaladı. “İblisin ismi. Biliyor musunuz?”</p>

  <p>“Hayır. Ondan geri kalanları yakacağız, yere tuz serpeceğiz.”</p>

  <p>“Bu yeterli değil. Onun ismini öğrenmeliyiz. Fin!” Branna ona doğru yürüdüğünde Fin eliyle onu durdurdu ve kurdun kanlı bedenini yere bıraktı. “Ayini başlat.” “Kanın akıyor. Meara’nın ve Boyle’un da. Sizi iyileştirirsek, daha güçlü olursunuz.”</p>

  <p>“Ayini başlat,” dedi Fin, ellerini kurdun boğazının etrafında kapatırken dişlerinin arasından. “Bu senin için. Bu da benim için.”</p>

  <p>“Başla.” Meara, Böyle ile birlikte toprağın üzerine uzandı. “Ve bitir.”</p>

  <p>Böylece çanı çaldılar, kitabı açtılar, mumu yaktılar.</p>

  <p>Ve sözleri söylemeye başladılar.</p>

  <p><span style="font-style:italic;">Kazandaki kan ışığın ve karanlığın. Gölgeler dansçılar gibi hareket ediyor.</span></p>

  <p>Yerde Fin, kurdun boynunu parçalamak için parmaklarını geçirdi.</p>

  <p>“Seni tanıyorum,” diye mırıldandı, kırmızı gözlere bakarken. “Sen bana aitsin ama ben sana ait değilim.” Fin taşı koparıp aldı ve yukarı kaldırdı. “Ve asla olmayacağım. Ben Daithi’den geliyorum.” Tılsım, Fin’in gömleğinden düştü ve kurdun gözleri dehşetle döndü. “Ve ben senin ölümünüm. Seni tanıyorum. Senin sunağında durdum ve lanetlilerin ismini söylediğini duydum. Seni tanıyorum.” Kurdun içindeki karanlık, Fin’in parmakları yanana ve kendi kanı akana kadar zorladı.</p>

  <p>“Sorcha’nın adına seni kınıyorum. Daithi’nin adına seni kınıyorum. Kendi adıma seni kınıyorum, çünkü ben Finbar Burke’um ve seni tanıyorum.”</p>

  <p>Bu Fin’in ruhunu paramparça etti. Karanlık güçlü bir şekilde çekip derinden parçalarken dayandı, dayandı ve Branna’ya doğru baktı. Onun ışığına baktı.</p>

  <p>“Onun ismi Cernunnos.” Taşı Connor’a attı. “Cernun-nos. Onu yok et. Şimdi. Onu daha uzun süre tutamam, daha fazla tutamam. Onu açığa çıkarın.” Boyle’a seslendiğinde nefesi ağırlaşmıştı. “Meara’yı açığa çıkarın.”</p>

  <p>“Onu bırakmak zorundasın!” Gözyaşları yanaklarından süzülen Branna, “Fin onu bırak, bize dön,” diye seslendi.</p>

  <p>“Yapamam. Toprağın içine girecek ve onu yine kaybedeceğiz. Onu burada tutabilirim ama uzun süre yapamam. Herkes için, benim için yapılması gerekeni yap. Tıpkı beni sevdiğin gibi Branna, beni serbest bırak. Var olduğumuz her şey için, beni serbest bırak.”</p>

  <p>Taş, Connor’ın elinden kazanın içine düştü ve gözleri kör edici beyazlıkta bir ışık yükselirken, ismi kendisi de söyledi.</p>

  <p>“Bitir!”</p>

  <p>“Fin acı çekiyor,” diye mırıldandı Teagan. “Daha fazla olmaz. Ona huzur ver.”</p>

  <p>Hıçkırarak ağlayan Branna iblisin ismini söyledi ve zehri fırlattı.</p>

  <p>Siyahtan daha siyah, katrandan daha koyuydu. Böyle-ce vahşi çığlıklar yükseldi; derin, boğazdan gelen çığlıklar. Binlerce ses daha önce duyulmamış kendi dillerinde haykırdı.</p>

  <p>Işık bir kere daha parlamadan, kazanın kendisi de saf, beyaz bir ışıkla yanmadan önce Branna bunu hissetti. Branna açık alanın, gökyüzünün, tüm dünyanın beyaz bir şekilde alevlendiğini gördü.</p>

  <p>Taşın çatladığını hissetti ve zemin çalkantılı denizdeki bir kayıp gibi sallanmaya başladı.</p>

  <p>İblisin ölümünü de hissetti ve kendi ölümünü de hissettiğine yemin edebilirdi.</p>

  <p>Dizlerinin üzerine çökerken tüm nefesi, gücü, ışığı çekilmişti.</p>

  <p>Kan ve ölüm izliyor, diye düşündü. Kan ve ölüm.</p>

  <p>Sonra Fin’in hareketsiz, kanlar içinde ve bembeyaz halde, eskiden Cabhan olan ve onun doğumuna sebep olan kararmış küllerin üzerinde yatan bedenini görünce koşmaya başladı.</p>

  <p>“Hecate, Brighid, Morrigan ve tüm Tanrıçalar, merhamet gösterin. Onu almayın.” Fin’in başını kucağına koydu. “Beni, sahip olduklarımı alın ama onun canım almayın. Size yalvarıyorum, onun canını almayın.”</p>

  <p>Hâlâ beyaz ateşle aydınlanmış olan gökyüzüne yüzünü kaldırdı ve duyabilecek herkes için tüm gücünü gönderdi. “Ne istiyorsanız, nc almanız gerekiyorsa alın ama onun canını almayın.”</p>

  <p>Sıcak gözyaşları yanaklarından akıyor, Fin’in yanmış teninin üzerine düşüyordu. “Sorcha,” diye dua etti. “Anne. Yanlışını düzelt. Onun hayatını bağışla.”</p>

  <p>“Şşş.” Fin’in parmakları elinin içinde kıvrıldı. “Ben gitmedim. Buradayım.”</p>

  <p>“Hayattasın!”</p>

  <p>Ve böylece dünya yeniden düzeldi, toprak yerleşti, gök-yüzündeki alevler yumuşadı.</p>

  <p>“Sen nasıl- umurumda değil. Hayatta kaldın.” Branna dudaklarını onun yüzüne, saçların bastırdı. “Tanrım, her yerin kanıyor. Rahat ol, dinlen aşkım. Lütfen bana yardım et.” Sorcha’nın Brannaugh’una baktı. “Lütfen.”</p>

  <p>“Elbette edeceğim. Sen Branna’nın bana anlattığı her şeysin.” Brannaugh diz çöktü, Fin’in gömleğinin ve teninin parçalanıp yandığı yerlere ellerini koydu. “O benim Eoghan’ımın hayata dönmüş hali.”</p>

  <p>“Ne?”</p>

  <p>Branna’nın elini sıktı. “Onun yüzü benim kendi aşkımın yüzüne benziyor, kalbi benim aşkımın kalbi. O asla Cabhan’a ait olmadı.” Başını indirip, Fin’e baktı ve dudaklarını onun alnına değdirdi. “Sen ona olduğu kadar bana da aitsin. İyileşme süreci biraz canını acıtacak.”</p>

  <p>“Biraz,” dedi Fin acı içini yakarken sıktığı dişlerinin arasından.</p>

  <p>“Bana bak. İçime bak,” diye mırıldandı Branna alçak sesle.</p>

  <p>“Yapmayacağım. Bunu almayacaksın. Bu bana ait. Diğerleri nasıl?”</p>

  <p>“Şu anda onlarla ilgileniyorlar. Sana lanet olsun Finbar, seni öldürdüğümü düşünmeme neden oldun. Çok fazla</p>

  <p>kan vardı ve gömleğin hâlâ tütüyor.” Branna elinin tek hareketiyle bunları silip yok etti. “Tanrım, bunların bazıları çok derin. Connor!”</p>

  <p>“Geliyorum.” Biraz topallayan Connor, yüzündeki kanlı teri sildi. “Meara ve Böyle güzelce iyileşiyorlar Yine de... Şey, Tanrım, kendini ne hale getirdiğine bir bak.”</p>

  <p>Bir şeyleri çözmek için Fin’in başını ellerinin arasına aldı, zorla Fin’in zihnine girdi ve acısına uzandı.</p>

  <p>“Ah, lanet olsun,” diye inledi Connor.</p>

  <p>Diğerleri onlara katılırken, dakikalar yüzyıllar gibi geldi. İyileşme işi bitmeden önce hem Fin hem de Connor ter içinde, nefes nefese kalmışlardı ve titriyorlardı.</p>

  <p>“İyileşecek.” Teagan bir eliyle Branna’nın kolunu okşadı. “Sen ve kız kardeşim çok iyi şifacılarsınız. Biraz dinlenme ve tonikle iyi olacaktır.”</p>

  <p>“Evet, teşekkür ederim. Teşekkür ederim.” Branna, yüzünü Connor’ın omzuna yasladı. “Teşekkür ederim.”</p>

  <p>“O bana da ait.”</p>

  <p>“Bize,” diye düzeltti Eamon. “Evimize geldik ve Cab-han’ın yok edilmesinde rol oynadık. Ancak onun oynadığı rol daha büyüktü. Bu nedenle Cabhan’ın işaretini taşısan bile sen bize de aitsin Finbar Burke.”</p>

  <p>“Artık taşımıyor,” diye mırıldandı Teagan. “Ben işareti Cabhan’ın üzerine koydum ve annemiz de işareti onun kanına, onun kanından gelen herkese koydu. Artık onun ve ışığın bu işareti geri aldığını düşünüyorum. Çünkü bu Cabhan’ın işareti değil.”</p>

  <p>“Ne demek istiyorsun? Bu-” Fin başını çevirip omzuna baktı ve on sekiz yaşından beri Cabhan’ın işaretini taşıdığı yerde artık Keklere özgü bir üçgen vardı.</p>

  <p>Üçlünün işareti.</p>

  <p>Bu Fin’i zehrin ateşinden, kör edici beyaz alevlerden bile daha fazla şaşırttı.</p>

  <p>“Gitmiş.” Parmaklarıyla işarete dokundu, acı ya da karanlık yoktu. “Ondan kurtuldum. Kurtuldum.”</p>

  <p>“Hayatını verecektin. Kanını,” diye farkına vardığı şeyi söyledi Branna, gözleri neşeyle parlıyordu. Kendi isteğinle yaptığın fedakarlık sayesinde o öldü. Laneti bozdun Fin.” Branna elini onun eline, üçlünün işaretinin üzerine koydu. “Kendini ve sanırım Sorcha’nın ruhunu kurtardın. Sen hepimizi kurtardın.”</p>

  <p>“İçimizden bazıları da oldukça başarılıydı,” diye hatırlattı Connor ve Fin’e gülümsedi. “Bu güzel bir işaret. Bence geri kalanımız dövme olarak yaptırmalıyız.”</p>

  <p>“Bundan hoşlandım,” diye belirtti Meara ve gözyaşlarını sildi.</p>

  <p>“Dövmeden önce düşünecek şeylerimiz var.” Böyle aşağı doğru elini uzattı. “Şimdi ayağa kalk.” Fin’in elini sıkıca tuttu, sonra ona sarıldı. “Tekrar hoş geldin.”</p>

  <p>“Burada olmak güzel,” dedi Fin, Iona kollarını ona dolayıp ağlarken. “Ama Tanrım, evde olmak isterdim. Bunu hep birlikte bitirmeliyiz.” Iona’nın başının üstünü öptü. “Bunu bitirmeli ve yaşamalıyız.”</p>

  <p>“Öyle de yapacağız.” Eamon elini uzattı ve Fin’in elini sıkıca tuttu. “Bir oğlum olduğunda, ona senin adını vereceğim kuzen.”</p>

  <p>Beyaz alevlerle külleri ateşe verdiler, sonra bunları toprağın üzerine dağıttılar ve her şeye tuz serptiler.</p>

  <p>Ardından açık alanda, huzur içinde durdular.</p>

  <p>“Bitti. Bitirdik.” Brannaugh annesinin mezarına doğru yürüdü. “Ve o özgür. Bundan eminim.”</p>

  <p>“Onun fedakarlığını onurlandırdık, kaderimizi tamamladık. Evimizin bizi çağırdığını hissediyorum.” Eamon uzanıp, Teagan’ın elini tuttu. “Ama sizi yeniden göreceğimizi düşünüyorum kuzen.”</p>

  <p>Connor cebindeki beyaz taşı çıkardı, parlamasını izledi. “Buna inanıyorum.”</p>

  <p>“Biz üçlüyüz,” dedi Branna, “tıpkı sizin gibi, aynı onların olduğu gibi.” Eliyle Fin’i, Boyle’u ve Meara’yı işaret etti. “Yeniden buluşacağız. Size parlak kutsamalar dilerim kuzenlerim.”</p>

  <p>“Ve size de.” Teagan, gözden kaybolmaya başlarken annelerinin mezarına baktı. “Çan çiçeklerini çok severdi. Teşekkürler.”</p>

  <p>“Bitti.” Meara açık alana baktı. “Dans etmek istiyorum ama içim hâlâ titriyor. Artık bittiğine göre şimdi ne yapıyoruz?”</p>

  <p>‘Yemek yiyeceğiz. Gün doğuyor.” Connor parmağıyla doğuyu, açık pembe bir kurdele gibi görünen ufku gösterdi.</p>

  <p>“Eve gidiyoruz,” diye katıldı Iona ve Böyle onu kaldırıp döndürdüğünde kahkaha attı. “Ayrıca bir süre boyunca birlikte kalacağız.”</p>

  <p>‘Yola çıkacağız. Bir dakika daha istiyorum, sadece bir dakika,” dedi Fin Branna’ya.</p>

  <p>“Eğer biraz daha fazla kalırsan, yumurta pişirmeye başlayacağım ve o da şikâyet edecek.” Ama Connor, Mea-ra’nın elini öptü ve sonra ata bindi.</p>

  <p>Iona geriye doğru bir bakış attı, elini kalbinin üzerine koydu ve sonra küçük, güzel bir gökkuşağı oluşturacak şekilde elini Fin ve Branna’ya doğru salladı.</p>

  <p>“Olabilecek en harika kalbe sahip,” dedi Fin usulca. “Ve şimdi.” Branna’yı kendisine çevirdi. “Burada, kendini bana ilk kez verdiğin yerde. Burada, her şeyin başladığı ve bitirdiğimiz yerde, sana soracak bir sorum var.”</p>

  <p>“Bütün sorularını cevaplandırmadım mı?”</p>

  <p>“Bunu değil. Branna, bir zamanlar birlikte hayalini kurduğumuz hayatı benimle yaşar mısın? Bir zamanlar hayalini kurduğumuz hayatı, aileyi, hepsini?”</p>

  <p>“Ah, evet Fin. Bunların hepsini ve daha fazlasını. Kuracağımız tüm yeni hayalleri yaşayacağız. Ve yeni vaatleri de.” Branna onun kollarına atıldı. “Seni seviyorum. Flep sevdim, her zaman seveceğim. Senin o güzel evinde, çocuklarımızla yaşayacağım ve onların hiçbiri o işareti taşımayacak. Seninle seyahat edeceğim ve sen de bana dünyayı göstereceksin.”</p>

  <p>“Sihir gibi olacak.”</p>

  <p>“Bugün ve her zaman.”</p>

  <p>Branna onu, Sorcha’nm kulübesinin oradaki asmaların yapraklarını döktüğü, çan çiçeklerinin açtığı ve küçük gökkuşağının gökyüzünde asılı kaldığı yerde öptü.</p>

  <p>Sonra at, tazı ve şahin ile birlikte yarınlara doğru uçtular.</p>

  <p><a id="bookmark0"></a><a href="#footnote1">1</a></p>

  <p>Colcannon: Patates püresinin içine kabak veya lahana karıştırılarak yapılan geleneksel İrlanda yemeği, (ç.ıı.)</p>
</body>
</html>
