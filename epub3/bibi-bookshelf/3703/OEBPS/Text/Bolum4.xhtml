<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter9 sigil_not_in_toc" id="c01"><a id="page12"></a>bölüm <strong>dört</strong></h1>

  <h1 class="chapter1" id="sigil_toc_id_4" title="MÜTTEFİK YÖNETİMİ"><br />
  <br />
  MÜTTEFİK YÖNETİMİ<br />
  <br /></h1>

  <p class="nonindent">İstanbul’un 13 Kasım 1918’de işgal edilmesinden çok kısa bir süre sonra, Müttefik askeri komuta konusu Fransa ile İngiltere arasında bir problem oldu. Bu, Yakın Doğu’da iki ülke arasındaki rekabetin sadece küçük bir yansımasıydı. Türk barışı, İstanbul’daki Müttefik yöneticilerin bekledikleri ve arzu ettikleri kadar çabuk sonuçlanmadı. Beş buçuk yıl süren Müttefik işgali sırasında, Müttefikler arasında yalnızca anlaşmazlıklar çıkmakla kalmadı, onların birbirlerine olan kuşkuları da giderek arttı.</p>

  <p class="indent">Müttefikler 1920’den sonra karmaşık bir bürokrasi oluşturdular. Yönetim mekanizmasının yapısından kaynaklanan bir zayıflık vardı ve Türk yeraltı hareketi bundan kolaylıkla yararlanıyordu. Örneğin, İstanbul’un Anadolu’ya kapısı olan Asya tarafındaki Üsküdar İtalyan bölgesindeydi ve burada kontrol daha gevşekti. Üsküdar üzerinden Ankara’ya adam kaçırmak nisbeten daha kolaydı. Eski Şehir ve batı banliyöleri Fransız bölgesindeydi. 1920’den itibaren, Fransızlar Türk direniş hareketinden yana bir tutum almaya başladılar. Ayrıca Fransızlar Türklerle ilişki kurabilme avantajına sahiptiler; çünkü eğitim görmüş birçok Türk yabancı dil olarak Fransızca biliyordu. Pera, Galata ve Şişli gibi kozmopolit semtler İngiliz bölgesinde yeralmaktaydı. İngilizler ise, Türkler’le iletişim kurmak için değil, onları cezalandırmak için buradaydılar.</p>

  <p class="indent">O günlere şahit olan hemen herkes, İtalyanlar’ın "kibar işgalciler", kadınları taciz eden Senegalli askerler hariç Fransızlar’ın "zararsız", Amerikalılar’ın "nezih", fakat İngilizler’in "düşman" olduğunda hemfikirdiler.<sup><a class="hlink" epub:type="noteref" href="../Text/Notlar.xhtml#not4_1" id="ref1">1</a></sup></p>

  <p class="indent">Müttefiklerin Kasım 1918’de İstanbul’daki temsilcileri, İngiltere’den Sir Somerset Arthur Gough Calthorpe, İtalya’dan Kont Carlo Sforza ve Fransa’dan Amiral Amet idiler. ABD’nin Konsolosu ve komiseri G. Bie Ravndal’dı. Paris’teki Yüksek Konsey’in, askeri komutanların yanısıra yüksek komiserler tayin edilmesine karar vermesi ancak 1919’da gerçekleşti. Bu arada İngilizler ve Fransızlar, İstanbul’da ülkelerinin saygınlığını artırmak için yarışıyorlardı.<sup><a class="hlink" epub:type="noteref" href="../Text/Notlar.xhtml#not4_2" id="ref2">2</a></sup> Fransızlar için, Müttefik Orduların Doğu Cephesi Başkomutanı General Franchet d’Esperey’nin (1856-1942) İstanbul’da askeri komutanlığı üstlenmesi son derece doğaldı. Gelgelelim İngiliz komutanlar Fransız liderliğini kabul etmek istemiyorlardı.</p>

  <p class="indent">Avrupa’da Ateşkes’in 11 Kasım 1918’de imzalanmasının ertesinde, General d’Esperey Sofya’da, Budapeşte’ye gidip Macaristan’ın teslim olmasını izlemek için hükümetinden direktif bekliyordu. Bunun yerine, Paris’ten, İstanbul’a gidip oradaki işleri düzene koyması emri geldi. General d’Esperey İngilizler’e güvenmiyordu. 1917’de İngiliz komutanlarla yapmış olduğu, Yakın Doğu’nun paylaşılmasına ilişkin toplantılarda, Küçük Asya’nın kontrolü konusunda İngilizler’in Fransızlar’ı aldatmak üzere olduklarını sezmişti.<sup><a class="hlink" epub:type="noteref" href="../Text/Notlar.xhtml#not4_3" id="ref3">3</a></sup> Fransız General Kasım 1918’de İstanbul’a kısa bir ziyaret yaptı ve Balkanlar’a geri döndü. 8 Ocak 1919’da İstanbul’a geri geldi ve Müttefik meslekdaşları ve İstanbullu azınlıklar tarafından şatafatlı bir törenle karşılandı. Türk kamuoyu, bir fatih edasıyla, at sırtında Cadde-i Kebir’den geçen General’i hiçbir zaman affetmedi. Franchet d’Esperey de Türkler’e benzeri bir tiksintiyle bakıyordu:</p>

  <p class="indent">"Gayretli olanlar sadece İttihatçılar’dı; gerisi, bir güzel kalaylayabileceğim hadımlar sürüsünden başka bir şey değildi."<sup><a class="hlink" epub:type="noteref" href="../Text/Notlar.xhtml#not4_4" id="ref4">4</a></sup></p>

  <p class="indent">Fransız Hükümeti, General d’Esperey’i, sadece İstanbul’u değil başka yerleri de kontrol etmekle görevlendirdi. Müttefik orduları hızla terhis ediliyordu. Fransa Adriyatik’i korumak, Macaristan’da Macarlar’la Sırplar arasında barışı gerçekleştirmek, Macaristan’la Romanya arasındaki ilişkileri yönlendirmek, Bolşevikler’le savaşmak ve Fransa’nın Yakın Doğu’daki haklarına sahip çıkmak zorundaydı. Ve, Franchet d’Esperey bu görevlerin hepsini yerine getirmekle yükümlüydü.</p>

  <p class="indent">Fransa, Rusya’da, elindeki imkânlarla kıyaslandığında hayli güç bir görev üstlenmişti. Hepsi hepsi, Odesa’da 1.200 ve Kırım’da 400 askeri vardı. 15 Mart 1919’da Fransız Hükümeti, d’Esperey’ye, Batı Rusya’daki Fransız birliklerinin onun komutası altına verildiğini bildirdi. Sivastopol ve Odessa’ya kısa bir yolculuktan sonra, d’Esperey, Rusya’daki görevin başarıyla yerine getirilebilmesi için yarım milyon Fransız askeri ve bir milyar Fransız frangı gerektiğini tesbit etmiş olarak, 24 Mart’ta İstanbul’a geri döndü. Bu arada yüksek komiserlerin İstanbul’a tayinleri çıkmıştı. D’Esperey başka bir yetki kademesinin oluşturulmasını hoş karşılamadı. Fakat, İstanbul’a 30 Mart 1919’da gelen, meslekten diplomat Albert Defrance (1860-1936) ile ilişkileri içtendi. Amiral Calthorpe ve Kont Sforza’nın ikisi de Yüksek Komiser ünvanını üstlendiler. Doğu Akdeniz’deki ABD deniz kuvvetlerinin komutanı Amiral Mark Lambert Bristol (1868-1939) ABD Yüksek Komiseri oldu.</p>

  <p class="indent">Müttefik İşgal Kuvvetleri’nin askeri komutası, Müttefikler’in Londra’daki temsilcilerinin 3 Aralık 1918’de kabul etmiş oldukları karar uyarınca düzenlenecekti. Bu karara göre:</p>

  <p class="indent">"İngiliz, Fransız ve İtalyan Hükümetleri, Türkiye’nin Avrupa parçasında garnizon kuran İngiliz birliklerinin ve onlara komuta eden generalin General Franchet d’Esperey’nin komutası altında kalmaları; General Milne’nin ordusunun geri kalan kısmı Kafkaslar’a veya herhangi bir yere aktarıldığında, bu birlikler üzerinde General Franchet d’Esperey’nin komutasının sona ermesi konularında anlaşmışlardı."<sup><a class="hlink" epub:type="noteref" href="../Text/Notlar.xhtml#not4_5" id="ref5">5</a></sup></p>

  <p class="indent">Kararda geçen "Türkiye’nin Avrupa parçası"nın Boğazlar’ı da kapsadığı anlamına gelmesi mümkündü; ancak Türkiye’deki İngiliz Komutanlığı, kararın, General d’Esperey’nin, Türkiye’nin dışında kalan çeşitli Balkan ülkelerindeki Müttefik işgal birliklerine komuta edeceği anlamına geldiği şeklinde yorum yaptı. Böylece General Milne, Boğazlar’daki, Karadeniz’in güney kıyısındaki ve Kafkaslar’daki Müttefik birlikleri üzerinde benzeri bir otoriteye sahip olacaktı. "Ancak Franchet d’Esperey geçenlerde İstanbul’a geldi ve kendisinin sanki görev başındaymış gibi davranacağını sergileyen bir havası vardı."<sup><a class="hlink" epub:type="noteref" href="../Text/Notlar.xhtml#not4_6" id="ref6">6</a></sup> General d’Esperey, 4 Kasım 1918’de, Paris’de, İngiliz Genelkurmay Başkanı Mareşal Sir Henry Wilson’la görüşmüştü.</p>

  <p class="indent">"O (d’Esperey) Milne’yi aradan çıkarmak ve doğrudan, Milne’nin komutası altındaki Şişko Wilson’la (Tuğgeneral Sir H. F. M. Wilson) iş görmek istiyor. Böyle bir şeye karşı sonuna kadar mücadele etmekte kararlıyım. Ona, İstanbul’a büyük yığınak yapmaya kararlı olduğumuzu ve İstanbul’u güçlendirmek için Batum’daki birliklerimizi geri çekmeye başladığımızı söyledim. Ona, Sofya demiryolunun yakınında olmak için, Varna’ya ve Köstence’ye yakın olmak için İstanbul’a getirildiğini hatırlattım. Ve ayrıca ona Türkler’i ve Bulgarlar’ı bizim yendiğimizi de hatırlattım."<sup><a class="hlink" epub:type="noteref" href="../Text/Notlar.xhtml#not4_7" id="ref7">7</a></sup> İngilizler kendi kuvvetlerinin General Milne’nin komutası altına ve Fransız ve İtalyan kuvvetlerinin General d’Esperey’nin yüksek komutası altına verilmesinde ısrar ettiler."<sup><a class="hlink" epub:type="noteref" href="../Text/Notlar.xhtml#not4_8" id="ref8">8</a></sup> İngilizler meseleye sadece ulusal onur ve saygınlık açısından bakıyor değillerdi; aynı zamanda verimli çalışmayı da hesaba katıyorlardı. Osmanlılarca yapılan ateşkes antlaşmasında, İngilizler askeri şartları denetlemekle görevlendirilmişlerdi. Ve Britanya İmparatorluk Kuvvetleri’yle birlikte Fransız birliklerinin de katıldığı Çanakkale savaşları dışında, Türkler’e karşı savaşanlar İngilizler olmuştu. Üstelik Türkiye’de, İngilizler’in, Fransızlar’ınkinden daha çok sayıda askeri bulunuyordu. Bu nedenlerle, Franchet d’Esperey’nin konumu askıda kaldı. Yüksek komuta meselesi, Mart 1920’de İstanbul’un askeri işgali sırasında tekrar alevlendi.</p>

  <p class="indent">Yüksek Konsey İstanbul’un resmen işgal edilmesine karar verince, bu Lord Curzon’a, General d’Esperey’yi saf dışı edip onun yerine bir İngiliz generali getirmek fırsatını verdi. Lord Curzon yaklaşımının haklılığını şöyle kanıtlıyordu:</p>

  <p class="indent">"İstanbul, bir İngiliz askeri komuta alanı olmak üzere özellikle ayrılmıştı. Dün şehrin işgaliyle İstanbul’da doruk noktasına erişen gelişmelerde işgal kuvvetlerinin çok büyük bölümü Fransızlar tarafından değil, İngilizler tarafından sağlandı. Gerçekten, edindiğim bilgiye göre Fransızlar ve İtalyanlar yapabilecekleri yardımın en azı ile yetinmişler ve bütün yükü ve sorumluluğu İngilizler’in sırtına yıkmak için ellerinden geleni yapmışlar... General Franchet d’Esperey çoğu zaman İstanbul’dan başka yerdedir; askeri sorumluluğun ve faaliyetin yükünün hemen yalnızca İngilizler’in üzerinde kaldığı kritik anlarda şehirden çekip gitmiş olması ve otorite mevkiini bir İngiliz generalinden esirgemiş olması hoş görülemezdi."<sup><a class="hlink" epub:type="noteref" href="../Text/Notlar.xhtml#not4_9" id="ref9">9</a></sup></p>

  <p class="indent">Lord Curzon’ın, Fransız generalinin görevden alınmasını istemekten çekinmiş olmasının nedeni, d’Esperey’nin henüz, işgal sırasında Müttefikler silahlı direnişle karşılaştıkları takdirde, İstanbul’a karadan hücum edilmesinde kullanılabilecek olan Doğu Cephesi Müttefik Ordusu’nun komutanı olmasıydı.</p>

  <p class="indent">Üç Müttefik Yüksek Komiseri <i>de jure</i> işgali gerçekleştirmekte anlaştıkları zaman, General d’Esperey işgalin, subaylardan oluşmuş bir Müttefikler Komisyonu tarafından yönlendirilmesini önerdi. Buna karşılık Karadeniz Ordusu Komutanı Milne, Türkiye’deki işgal kuvvetlerinin komutanlığının İngilizler’e düştüğünü ileri sürdü. Dolayısıyla işgal İngilizler’in komutası altında yürütüldü. General Milne İngiliz askerlerine, Osmanlı Harbiye Nezareti’ni ve Posta ve Telgraf İdaresi’ni işgal ettirdi. General d’Esperey, Fransız Yüksek Komiseri Defrance’ı, bu eylemi protesto etmesi ve İngiliz Yüksek Komiseri’ne, Müttefikler arasındaki 3 Aralık 1918 tarihli anlaşmaya göre Avrupa’daki Osmanlı toprakları üzerindeki Müttefik Kuvvetleri Komutanlığı’nın, General d’Esperey’den başka birisi olmayan Müttefik Kuvvetler Başkomutanına ait olduğunu hatırlatması için ikna etti. Fransız generali Müttefik Kuvvetleri Komutanlığı’nın İngilizler’in eline geçmekte olduğunu ve Fransızlar’ın, kendilerine herhangi bir kazanç sağlamaksızın, İngiliz politikasının gerçekleştirilmesi için kullanıldıklarını kavrıyordu.<sup><a class="hlink" epub:type="noteref" href="../Text/Notlar.xhtml#not4_10" id="ref10">10</a></sup></p>

  <p class="indent">İngilizler, 1920 Martı’nın başından beri General d’Esperey’den şikâyetçiydiler. D’Esperey, General Wilson’ın komutası altındaki Müttefik Kolordu’dan 122’nci Fransız Tümeni’ni ve ayrıca iki taburu ayırıp kendi komutası altına almıştı. O, Fransız askerlerinin, müttefik olsa bile, yabancı bir komutanın kontrolü altında olmalarını, açıkça istemiyordu. D’Esperey bütün Fransız birliklerine, bir kriz durumunda emirleri sadece kendisinden alacakları talimatını vermişti. Üstelik Türkçe gazetelerde, Yüksek Konsey’in, "Fransız görüşünü benimseyerek, Türklerin İstanbul’da kalmalarına karar verdiği"ni ifade eden bir demeç yayınlatmıştı.<sup><a class="hlink" epub:type="noteref" href="../Text/Notlar.xhtml#not4_11" id="ref11">11</a></sup> Amiral Calthorpe Fransızların davranışını beğenmemişti:</p>

  <p class="indent">"Fransızlar, Müttefik Devletler arasında sadece kendilerinin Müslümanlar’ın çıkarlarını savunmakta ısrar ettikleri izlenimini yaratmak için can atıyorlar ve İstanbul’un Türklerin elinde kalması ve Osmanlı İmparatorluğu’nun paylaşılmaması uğruna çaba harcıyorlar."<sup><a class="hlink" epub:type="noteref" href="../Text/Notlar.xhtml#not4_12" id="ref12">12</a></sup></p>

  <p class="indent">General d’Esperey 5 Nisan’da görevden alındı ve onun yerine General Nayral de Bourgon (1862-1949) atandı. D’Esperey Müttefik Kuvvetler Doğu Cephesi Komutanlığı görevini, Aralık 1920’de resmen bıraktı. Eşzamanlı olarak, General Milne, İngiliz Karadeniz Ordusu Komutanlığı’na atanan General Charles Harington (1872-1940) ile değiştirildi. Mareşal Wilson, General Harington adına, General’in görev süresince İngiliz ve Fransız komutanlıkları arasında bir sürtüşme çıkmayacağına dair, Fransızlar’a söz verdi.<sup><a class="hlink" epub:type="noteref" href="../Text/Notlar.xhtml#not4_13" id="ref13">13</a></sup> İngilizler, bütün bu problemlere rağmen, Müttefik dayanışması imajını sürdürmekte duyarlıydılar. Bir Amerikan raporuna göre ise bu davranışları gerçeği yansıtmıyordu:</p>

  <p class="indent">"İngiliz görevliler, yine de, İngiliz-Fransız anlaşmazlığının bütünüyle gerçek dışı olduğunu, iki ülkenin Türkiye’deki amaç ve çalışmalarında mutlak bir uyum içinde olduklarını sert bir şekilde belirtiyorlardı: (metinde böyle). ‘Bu gibi hikâyeler Türklerin yalancılığının ve entrikacılığının ürünüdür. Asla hatırdan çıkarılmasın ki, bir ilke olarak Türklerin amacı, önce size yaranıp, sonra sizi atlatarak Müttefikler arasında mesele çıkarmaktır. Böylece onlar geçmişte hakettikleri cezadan kurtulma yolundalar ve benzeri usullerle, Avrupalılar arasındaki çekişmelerden yararlanarak, onlarla yapılan Barış Antlaşması’nın hükümlerini yumuşatmayı umuyorlar.’ Fransız Elçiliği’ndeki bir görevli, bu satırların yazarı için istihbarat ajanı olarak çalışan bir Türk’e, ‘Türkiye’de İngilizler ile Fransızlar arasında her şeyin iyi gitmediğini, Suriye dışında da böyle olduğunu’ itiraf etmiş... Anadolu içlerindeki hemen her İngiliz denetleme ve istihbarat görevlisi size gizlice aynı masalı anlatır: Türkiye’nin her tarafında Fransızlar onların aleyhinde çalışıyorlardır. Genel bir İngiliz karşıtı propaganda var. Fransızlar, Türkiye’nin toprak bütünlüğünü ve siyasi birliğini korumayı amaçlayan Milliyetçi harekete açıkça kur yapıyorlar ve biz buna sessizce direniyoruz. Onlar politikalarını açıkladılar, biz ise bunu yapmadık. Fransızlar Türkler’e dostça davranıyorlar ve onlar da Fransızlar’ı bize tercih ediyorlar. Bizim kontrolümüzde bulunan yerlerde oturan Fransız görevliler -ki böyle bir hakları yoktur- Milliyetçi subaylarla akşam yemeğine çıkıyorlar ve onlar tarafından da açıkça ağırlanıyorlar. Bu muamele bize yapılmıyor."<sup><a class="hlink" epub:type="noteref" href="../Text/Notlar.xhtml#not4_14" id="ref14">14</a></sup> Oysa, savaş hâli devam ediyordu.</p>

  <p class="indent">16 Mart 1920 günü akşamı, İngiliz haberalma subayı Yüzbaşı John G. Bennett Parlamento’ya gitti ve Rauf Bey ile Kara Vasıf Bey’i tutukladı. 18 Mart’ta bu eylemi protesto için Parlamento kendini feshetti ve bunu Milliyetçi milletvekillerinin Ankara’ya toplu göçü izledi. Bâb-ı Âli, İngiliz askerlerinin işgalini ve davranışlarını protesto etmekten başka bir şey yapamadı. Osmanlı Hükümeti Türk askerlerine ateş edilmesini ve Şehzade Tevfik ile bir Osmanlı prensesi olan karısının tutuklanmasını protesto etti; çünkü bu sonuncusu Padişah ve ailesinin hükümranlığına bir tecavüzdü. Yine, Hükümet, milletvekilleri Rauf ve Kara Vasıf ile Âyan üyesi Çürüksulu Mahmut Paşa’nın (1865-1930) tutuklanmalarını, Parlamento üyelerinin dokunulmazlıkları olduğu gerekçesiyle protesto etti.<sup><a class="hlink" epub:type="noteref" href="../Text/Notlar.xhtml#not4_15" id="ref15">15</a></sup> Bu Âyan üyesinin neden tutuklandığı sorulduğunda, General Milne İngiliz Yüksek Komiseri’ne bunu şöyle açıkladı: "Bu kişi barış şartlarına direniş örgütüne bağlıydı ve sözkonusu örgütün ortadan kaldırılması yerinde bir işti... Aramızda savaş durumu varken bu tür bir eylemin siyasi bir mesele olduğunu kabul etmiyorum."<sup><a class="hlink" epub:type="noteref" href="../Text/Notlar.xhtml#not4_16" id="ref16">16</a></sup></p>

  <p class="indent">İstanbul’da oturan bir Fransız, tutuklamaları şöyle tasvir etmişti:</p>

  <p class="indent">"İngiliz subayları, tüfeklerine süngü takmış Hintli askerlerin kolculuğunda, yegâne suçları ülkelerini sevmek ve ikinci yurtları Fransa’ya sempati göstermek olan onurlu insanların evlerini gece yarısı bastılar... İngilizler, ne Osmanlı Prensi İbrahim Tevfîk Efendi’yi ve karısını, ne paşaları, ne yazarları, ne milletvekillerini ve senatörleri ve hatta ne de kadınları sakındılar."<sup><a class="hlink" epub:type="noteref" href="../Text/Notlar.xhtml#not4_17" id="ref17">17</a></sup></p>

  <p class="indent">Ayrıca, İstanbul sokakları İngiliz üniforması giymiş Rumlar ve Ermeniler’le doluydu. Bunlar, İngiliz Komutanlığı tarafından, kamu güvenliğiyle ve istihbaratla görevli polis olarak çalıştırılıyorlardı.<sup><a class="hlink" epub:type="noteref" href="../Text/Notlar.xhtml#not4_18" id="ref18">18</a></sup></p>

  <p class="indent">ABD Yüksek Komiseri Amiral Bristol İngilizler’in davranışlarının sertliğini yorumlarken şunları dile getirmişti:</p>

  <p class="indent">"İngiliz askerleri tarafından yapılan tutuklamalar, öylesini haklı gösterebilecek koşullar bulunsa bile, hayli alışılmadık bir biçimde gerçekleştirildiler. Örneğin Türk Generali, eski Erkân-ı Harbiye Reisi Cevat Paşa, evinden yatak kıyafetiyle ve elleri bağlı olarak alındı."<sup><a class="hlink" epub:type="noteref" href="../Text/Notlar.xhtml#not4_19" id="ref19">19</a></sup> Karakol örgütüne mensup Dr. Esat Paşa üstünde pijamasıyla evinden sürüklenerek çıkarıldı ve yolda dövüldü. Amiral Bristol’a verilen bilgilere göre İstanbul’daki pek çok Milliyetçi İtalyan savaş gemilerine sığınmıştı ve bunlar İtalyan bölgesi içinden Anadolu’ya gönderileceklerdi.<sup><a class="hlink" epub:type="noteref" href="../Text/Notlar.xhtml#not4_20" id="ref20">20</a></sup> Eski Harbiye Nazırı Cemal Paşa’nın konağında bulunanlar, Paşa’yı tutuklamaya gelen İngiliz askerlerine direndiler; iki İngiliz ve beş Türk askeri yaralandı. Amiral Bristol ikinci işgali belli bir istihza ile ABD Dışişleri Bakanı’na aktarıyordu:</p>

  <p class="indent">"Yüksek Komiserler işgalden duydukları memnuniyeti dile getiriyorlar, ama bildiğim kadarıyla işin içyüzü, bazı Müttefik karargâhlarında bu yapılanın akıllıca olduğundan kuşku duyulduğudur... Görüldüğü kadarıyla, burada genellikle, bu harekete Londra ve Paris’in önayak olduğuna ve buradan giden istihbarata pek aldırılmadığına inanılıyor."<sup><a class="hlink" epub:type="noteref" href="../Text/Notlar.xhtml#not4_21" id="ref21">21</a></sup></p>

  <p class="indent">Hint Halifelik Delegasyonu (Hindistan Müslümanları tarafından kurulmuş ve İngiliz yönetiminden bağımsızlığı elde etmek için çalışmış olan bir dernek) Londra’dan Başkan Wilson’a, "Hilâfet mahallinin Müttefikler tarafından zorla işgalini ve Müminler’in Komutanı’na karşı Müslüman askerlerin kullanılmış olmasını" protesto eden bir telgraf gönderdi.<sup><a class="hlink" epub:type="noteref" href="../Text/Notlar.xhtml#not4_22" id="ref22">22</a></sup></p>

  <p class="indent">Sadrazam Salih Hulûsi Paşa (1864-1939) 2 Nisan 1920’de zorla istifa ettirildi; çünkü o ve kabinesi, Milliyetçi Hareket’in açıkça mahkûm edilmesi için İngilizler’den gelen baskıyı kabul etmemişlerdi.<sup><a class="hlink" epub:type="noteref" href="../Text/Notlar.xhtml#not4_23" id="ref23">23</a></sup></p>

  <p class="indent">Daha sonra, Damat Ferit iktidara geldiğinde Kuvay-ı Milliye üzerine baskı olanca şiddetiyle geri geldi. O, Milliyetçiler’in reddedilmeleri gerektiği yolundaki İngiliz önerisini kabul etti. Otoritesini kurmak için Damat Ferit’in seçtiği yollardan birisi, Ermeni nüfusa karşı gaddarlık yaptığı iddiasıyla hapiste tutulan kimseleri cezalandırmaktı. Ferit Paşa, İngilizler’e kendi gücünü kanıtlamak gayretiyle, Urfa Kaymakamı Nusret Bey’i (doğumu 1875) astırdı. Nusret Bey Ermeni tehcirinin eriştiği boyutlardan sorumlu tutulmuştu.<sup><a class="hlink" epub:type="noteref" href="../Text/Notlar.xhtml#not4_24" id="ref24">24</a></sup></p>

  <p class="indent">Kasım 1918 ile Mart 1920 arasında Müttefik İşgal Kuvvetleri’nin başlıca işlevi, polis, pasaportlar, basın üzerinde kontrol kurmak ve karma mahkemeler düzenlemekti. Yabancılar ile Osmanlı uyrukları arasındaki medeni hukuk ve ticaret davaları için geçici bir mahkeme kurulması önerisi, Haziran 1919’da İtalyanlar’dan geldi. Lord Curzon’ın buna cevabı şöyle oldu:</p>

  <p class="indent">"Şimdi yapılması mümkün herhangi bir geçici düzenleme ile Türkiye’yle yapılan Barış Antlaşması’nda belirlenmiş olan kalıcı hukuk sistemi arasındaki ilişki, zorunlu olarak öylesine imâ yollu kurulmalıdır ki, bu mesele Paris’deki Barış Heyetleri tarafından gereği gibi ele alınabilsin."<sup><a class="hlink" epub:type="noteref" href="../Text/Notlar.xhtml#not4_25" id="ref25">25</a></sup></p>

  <p class="indent">Müttefikler tarafından kabul ettirilecek muhtemel bir adli sistem, onların o zamanda İstanbul’daki mevcudiyetlerinin yasallığı (ya da yasadışılığı) sorununu gündeme getirirdi. Uluslararası hukuk kurallarına göre, sadece yasal olarak onaylanmış işgal kuvvetleri düşman ülkelerde bir adli sistem kurabilirlerdi. Kaldı ki, mahkemeler kurulup yalnız yabancı uyruklular için değil, Osmanlılar için de hükümler verdiğinde ve Osmanlılar bunların kendilerini bağladığını kabul etmezlerse Yüksek Komiserler kararların infazı için zor kullanmak mecburiyetinde kalacaklardı.<sup><a class="hlink" epub:type="noteref" href="../Text/Notlar.xhtml#not4_26" id="ref26">26</a></sup> Bununla birlikte, Yüksek Komiserler, "Türk Mahkemelerinin, Müttefik Devletler uyrukları üzerinde yargılama yetkisini reddettiler... Fransız önerisine göre mahkeme heyeti, Müttefikler’in her birinden birer ve yerel kanunları uygulamakla görevli bir de Türk olmak üzere dört yargıçtan oluşacaktı; bunların kararları kesin olacaktı; yargılama yetkileri yabancılarla Osmanlılar arasındaki bütün medeni hukuk ve ticaret meselelerini kapsayacaktı ve verecekleri mahkûmiyet kararları Müttefiklerarası polis gücü aracılığıyla infaz edilecekti."<sup><a class="hlink" epub:type="noteref" href="../Text/Notlar.xhtml#not4_27" id="ref27">27</a></sup> Ağustos 1919’a gelindiğinde İngilizler karma mahkemelerin kurulmasını kabul ettiler.<sup><a class="hlink" epub:type="noteref" href="../Text/Notlar.xhtml#not4_28" id="ref28">28</a></sup> İngiliz Yüksek Komiseri, Müttefiklerarası mahkemeler oluşturulmasına Osmanlı Hükümeti’nin razı olmasını şart koştu. Türkler bu öneriyi reddettiler. Şayet kabul etmiş olsalardı bile, bu mahkeme sadece medeni hukuk ve ticaret anlaşmazlıklarına bakacağı için, bu yine de yetersiz kalacaktı. Ceza davaları, suçluları mahkûm edecek yasal yöntemlerden yoksun olan Müttefik polisinin yargı yetkisi altında kalmış olacaktı. Üstelik, mevcut sistem içinde vurgunculukla ve pasaport sahtekârlığıyla uğraşacak bir mekanizma yoktu.<sup><a class="hlink" epub:type="noteref" href="../Text/Notlar.xhtml#not4_29" id="ref29">29</a></sup></p>

  <p class="indent">Müttefiklerarası mahkemelerin yasallığı belirsiz kaldı. Mütareke hükümleri arasında Müttefikler’e İstanbul’u işgal etme yetkisini veren bir madde yoktu. Anlaşma’nın 7’nci maddesi, Müttefikler’e, güvenliklerinin tehdit altında olması halinde stratejik noktaları işgal etme hakkını tanıyordu. (Bu kural, Yunan Ordusu tarafından işgal edilmiş yerleri kapsamıyordu.) İstanbul’da, Müttefikler’in güvenliği için haklı görülebilecek herhangi bir tehdit yoktu.</p>

  <p class="indent">Açmaz iki misliydi. Müttefikler yasal yoldan mahkemeleri kuramıyorlardı; çünkü işgalci olarak yasal durumları resmileşmiş değildi. Buna alternatif tek adli sistem olan konsolosluk mahkemelerinin işlevi, Türklerin Kapitülasyonlar’ı tek yanlı olarak yürürlükten kaldırmış olmaları nedeniyle son bulmuştu. Bir ateşkes durumu olmasına rağmen, Türkiye ile İngiltere arasındaki savaş hali varlığını koruduğu için, İngilizler kendi uyrukları üzerinde Osmanlı mahkemelerinin yargı yetkisini kabul edemiyorlardı. Bundan başka, uluslararası hukuka göre, resmi bir işgal durumu olmadıkça siviller sıkıyönetimde yargılanamazlardı. İngiltere Adalet Bakanlığı Dışişleri Bakanlığı’na, gerek medeni hukuk, gerekse ceza davalarına bakacak Müttefiklerarası mahkemelerin kurulmasına razı olması için, Osmanlı Hükümeti’ne baskı yapılmasının uygun biricik hareket tarzı olduğu tavsiyesinde bulundu. Ali Rıza Paşa’nın Kuvay-ı Milliye yandaşı kabinesi bu baskıya karşı çıkmayı sürdürdü. Bir adli sisteme olan ihtiyaç, İstanbul’un <i>de jure</i> işgali için bir diğer sebep oluşturmuş olabilir, ama uluslararası hukuk çerçevesinde işgalin haklılığı geçerli değildi. Paris’deki İslâm Danışma Bürosu’nun organı <i>Echo de l’Islam</i> Fransızların işgal karşısındaki hoşnutsuzluklarını daha da alevlendiriyordu. 20 Nisan 1920 tarihli başyazıda şunlar dile getirilmişti:</p>

  <p class="indent">"Constantinobraltar: Akşam Ziyafeti’nden sonraki ikram mı? İstanbul kısa bir süreden beri İngiliz boyunduruğu altında. General Milne’nin ordusu İstanbul’u işgal etti. Müttefik Orduları Doğu Cephesi ‘Baş’ Komutanı, General Milne’yi emri altında tutan General Franchet d’Esperey orada nasıl bir tavır aldı? İngiliz gazeteleri, kusurlarının en hafifi gülünçlük olan yazılarla Fransız basınının gözünü boyuyor. Bu gazetelerden birisi ‘Milliyetçiler’in direniş ve zorbalık politikasını sürdürmeleri yüzünden, Müttefikler İstanbul’u işgal ederek Barış Antlaşması’nın uygulanmasını güvence altına almaya karar verdiler’ diye teminat veriyor. <i>The Daily Telegraph</i> ‘İşgal geçici olacaktır ve Padişah’ın otoritesiyle çatışmayacaktır...’ eklemesini yapıyor. Geçici. Kahire’deki gibi mi? Israrla belirtmek istiyoruz ki, Büyük Britanya bu meselede tüm Avrupa ile, özellikle de Fransa ile alay ediyor. Çanakkale Boğazı’nın yeni bir Cebelitarık Boğazı haline gelmesine evet diyecek kadar kör mü olacağız?"<sup><a class="hlink" epub:type="noteref" href="../Text/Notlar.xhtml#not4_30" id="ref30">30</a></sup></p>

  <p class="indent">Müttefikler, bir yönetim mekanizması kurmalarıyla birlikte yeni problemlere göğüs germek zorunda kaldılar. Bu problemler, Kontrol Komisyonlarına başkan seçiminden, İstanbul’a kimin askeri komutan olacağına kadar değişiyordu. General Milne Kontrol Komisyonlarının her birine İngiliz subaylarını başkan yapmak istedi. Fransızlar ve İtalyanlar buna karşı çıktılar. Onlar, bu komisyonların her ulustan üyelerinin eşit söz hakkına sahip olmalarını istemekle kalmadıkları gibi bir İngiliz subayının emri altına girmeyi de reddettiler. Yüksek Komiserler Osmanlı Harbiye ve Bahriye Nezaretleri ile Posta ve Telgraf İdaresi’nin kontrolünün Müttefiklerarası olmasında anlaşmaya vardılar.<sup><a class="hlink" epub:type="noteref" href="../Text/Notlar.xhtml#not4_31" id="ref31">31</a></sup> Yine de, Müttefiklerarası kontrol subayları grubunun liderliğini bir İngiliz subayı yapıyordu. Albay Shuttleworth (1876-1948) Osmanlı Harbiye Nezareti’nden sorumluydu ve kendisine "Albay Komutan" gibi heybetli bir ünvan verilmişti. Oysa, aynı kontrol bürosunda Fransız ve İtalyan kuvvetlerini temsil eden iki başka albay daha vardı. Binbaşı Charles Taylor Osmanlı Harbiye Nezareti’nde Kontrol Subayı olarak görevlendirilmişti.<sup><a class="hlink" epub:type="noteref" href="../Text/Notlar.xhtml#not4_32" id="ref32">32</a></sup> İki İngiliz savaş gemisi, işgale karşı silahlı bir direniş olduğu takdirde harekete geçecekleri tehdidini ifade edercesine Haliç’te demirlemişlerdi. İngilizler, Harbiye Nezareti Komisyonu’na kendilerinin başkanlık etmeleri şartıyla Kontrol Komisyonları’nın başkanlıklarını müttefikleriyle paylaşmaya razı oldular.</p>

  <p class="indent">Yüksek Komiserler ile askeri komutanlar arasındaki yetki sınırları hakkında, Fransız ve İngiliz Hükümetleri baştan beri farklı görüşlere sahiptiler. Fransız Hükümeti, Yüksek Komiserler’in Mütareke şartlarını denetleme yetkisiyle sınırlandırılmalarını, Osmanlı Hükümeti’yle doğrudan ilişkinin askeri komutanlar tarafından sürdürülmesini istiyordu. İngiliz Hükümeti ise askeri komutanların sadece askeri meselelerle ilgilenmeleri, siyasi bir yetki kullanmamaları gerektiğini savunuyordu. Fakat onlar, İstanbul’un işgali askeri bir iş olduğu için bütün yetkinin askeri komutanlığa verilmesi gerektiğini ileri sürerken kendileriyle çelişiyorlardı.</p>

  <p class="indent">Fransa General d’Esperey’nin görevden alınmasını kabul edince, İngilizler, Fransızlar’a bazı tavizler vermek mecburiyetini duydular. Fransa, yüksek komutanlığın kaldırılmasını ve onun görevini Müttefik Kuvvetler’in yerel komutanlığının üstlenmesini tercih ediyordu. Fransızlar ayrıca, İstanbul’un yönetiminin sivil ellerde olmasını istiyordu. Askeri komuta, Yüksek Komiserler’in genel kontrolü altında olmalıydı. Mareşal Wilson, İstanbul’daki genel komuta subayı İngiliz olduğu sürece onun komutanlığının nasıl adlandırılacağının önemi olmadığını belirterek, Müttefik askerlerin güvenliği için her günkü tedbirler dışında, askeri komutanların faaliyetlerinin Yüksek Komiserler’in otoritesi altında olması gerektiğini kabul etti. General Milne kendisi üzerinde sivil otorite kabul etmekten yana değildi ve kendi Genelkurmay Başkanı’na karşı çıktı.<sup><a class="hlink" epub:type="noteref" href="../Text/Notlar.xhtml#not4_33" id="ref33">33</a></sup></p>

  <p class="indent">"General Milne Yüksek Komiserler’den bağımsız çalışmak niyetini kanıtlıyor. Ve onun askeri diktatör rolünü benimsemesi, İstanbul hakkında bizim esas planlarımızla ilgili yaygın kuşkuları doğrulamaktan geri kalmıyor."<sup><a class="hlink" epub:type="noteref" href="../Text/Notlar.xhtml#not4_34" id="ref34">34</a></sup></p>

  <p class="indent">Fransız Hükümeti, Yunan Ordusu (100.000 kişi),<sup><a class="hlink" epub:type="noteref" href="../Text/Notlar.xhtml#not4_35" id="ref35">35</a></sup> İngiliz Birlikleri (30.000 kişi), Fransız Birlikleri (18.000 kişi) ve İtalyan askerleri (2.000 kişi) üzerinde birleşik bir komutaya gereksinim olduğunun farkındaydı. 1920 Haziranına gelindiğinde Fransız Hükümeti, bazı şartlar altında İstanbul’da İngilizler’in egemenliğini kabul etmeye hazırdı. Eğer karadaki komutanlık İngilizler’in olacaksa, denizdeki komuta Fransızlar’a bırakılmalıydı.</p>

  <p class="indent">"Şayet bu teklifin uygulanamayacağı düşünülüyorsa, o zaman bir İngiliz generalinin yüksek komutası altında, İstanbul şehrinin komutası bir Fransız generaline verilmelidir. Fransız Hükümeti ayrıca, üç kontrol komisyonunun başkanlıklarının Müttefikler arasında eşit olarak dağıtılmasında ısrar eder."<sup><a class="hlink" epub:type="noteref" href="../Text/Notlar.xhtml#not4_36" id="ref36">36</a></sup></p>

  <p class="indent">7 Kasım 1920’de Müttefik Doğu Orduları Komutanlığı kaldırıldı ve onun yerini İstanbul İşgal Kuvvetleri Komutanlığı aldı. Sonunda Fransız Hükümeti, Askeri Komisyon’un başkanlığının iki yıllık sürelerle dönüşlü olmasını ve General Harington’un komutanlığı hemen üstlenmesini kabul etti. Fransızlar ayrıca, polisin de, askeri komuta hangi kuvvetin elindeyse ona bağlanmasını kabul ettiler.<sup><a class="hlink" epub:type="noteref" href="../Text/Notlar.xhtml#not4_37" id="ref37">37</a></sup> Böylece, 1920 yazında Askeri Komisyon’un başkanlığı ile Müttefik Kuvvetler Komutanlığı birleştirildi. Bu arada İtalyanlar, o anda görev başında bulunanların görev sürelerinin altı yıla çıkarılmasını önerdi. İtalyanlar’ın İngilizler’e destek vermelerinin anlaşılır bir yanı var; çünkü onlar, Barış Konferansı’nda Fiume ve Dalmaçya ile ilgili tavizler bekliyorlardı. İtalyanlar sivil polisin (yani Özel Elemanlar) askeri komutayı elinde tutan kuvvetin emri altında olmasını düşünüyorlardı.<sup><a class="hlink" epub:type="noteref" href="../Text/Notlar.xhtml#not4_38" id="ref38">38</a></sup> Paris, Londra, İstanbul ve Roma arasında yapılan yüklü yazışmaları takiben 1920’nin sonbaharında karmaşık bir kontrol ve örgütleme mekanizması kuruldu, (<a class="hlink" href="../Text/Resim.xhtml#y%C3%B6netimaciklama">bkz.</a> Yönetim Tabloları ile ilgili açıklama.)</p>

  <p class="indent">Müttefikler’in İstanbul’u işgal etmelerinin başlıca sebeplerinden birisi, Türkler’i Sevr Antlaşması’nı onaylamaya zorlamaktı. Kasım 1920’de İngiliz Yüksek Komiseri Sir Horace Rumbold (1869-1941) Londra’dan itimatnamesinin hazırlanmasını istedi. Çünkü Rumbold, Antlaşma’nın onaylanmasından sonra kendisinin İstanbul’daki kordiplomatiğin duayeni olacağını ve yüksek komiserlerin de elçilere dönüşeceklerini umuyordu. Rumbold, İtalyan meslekdaşı Marki Eugenio Camillo Garroni’nin itimatnamesinin takdime hazır olduğu zannıyla, elini ondan daha çabuk tutmak istiyordu.<sup><a class="hlink" epub:type="noteref" href="../Text/Notlar.xhtml#not4_39" id="ref39">39</a></sup></p>

  <p class="indent">Yapılan personel düzenlemelerinden ve yapısal değişikliklerden sonra bile yönetimdeki sürtüşmeler devam etti.</p>

  <div class="textbox0">
    <p class="textbox">Bkz. <a class="hlink" epub:type="noteref" href="../Text/Resim.xhtml#toc">Müttefikler'in İstanbul'daki Örgütlenmesi</a></p>
  </div>

  <p class="indent">İngiliz Yüksek Komiseri Sir Horace Rumbold şu durum değerlendirmesini yapıyordu:</p>

  <p class="indent">"Şu anda en zor meselelerden birisi, İstanbul’daki Müttefik Kuvvetler’in yüksek komutanlığını üstlenmiş bulunan General Harington ile üç Yüksek Komiser arasında ortaya çıkan sorunlardır. Fransız ve İtalyan Yüksek Komiserleri, Harington’un buradaki konumunu daha üstün saydıkları için açıkça kıskançlık ediyorlar. Onların kıskançlığı, General Harington’un, Müttefik Yüksek Komiserleri’nin imtiyazlarını kısıtlamaya kalkışabileceği yollu imâlarla ortaya çıkıyor ve bu iki Yüksek Komiser Harington’un kendisini İstanbul Askeri Valisi saymasına itiraz ediyorlar.<sup><a class="hlink" epub:type="noteref" href="../Text/Notlar.xhtml#not4_40" id="ref40">40</a></sup></p>

  <p class="indent">Yüksek Komiserler’le Askeri Komutan arasındaki ilişkinin böyle olmasına karşılık, Müttefik generalleri arasındaki birlik ruhu, toplantı tutanaklarının gösterdiği gibi gayet iyi kurulmuştu. Müttefik generallerinin ilk işlerinden birisi Türk Silahlı Kuvvetleri’ne psikolojik savaş açmak oldu.</p>

  <p class="indent">6 Eylül 1921’de Generaller Yönetim Komitesi, Türk subay ve erlerinin, o tarihten itibaren Müttefik askerlerini selâmlamakla yükümlü kılındıklarını Osmanlı Hükümeti’ne bildirmeye karar verdi.<sup><a class="hlink" epub:type="noteref" href="../Text/Notlar.xhtml#not4_41" id="ref41">41</a></sup> Ancak, karşılıklı selâmlaşma sorun yaratıyordu; çünkü Müttefik er ve subaylarını Türk erlerini selâmlamaya ikna etmek zor olabilirdi. Bu nedenle, işgal edilmiş düşman topraklarında bulundukları için Müttefikler’in selâmlanma hakkına sahip olduklarına, Türk subaylarını selâmlamak mecburiyetinde olmadıklarına karar verildi.<sup><a class="hlink" epub:type="noteref" href="../Text/Notlar.xhtml#not4_42" id="ref42">42</a></sup> Selâmlama ciddi bir sorun haline geldi ve selâmlamaya ilişkin bir alt komite kuruldu. Rütbesine bakmaksızın, işgalci askerleri selâmlamak zorunluğu Türklerin çok gücüne gidiyordu. Üstelik şehirde Yunan subaylarının da bulunması haksızlığa bir de aşağılanmayı ekliyordu. Pek çok Türk subayı selâmlamadan kaçınmak için kamuya açık yerlerde üniforma giymemeye başladılar. Selâm verilmemesine ilişkin bir ceza belirlenmediği için, Müttefik subayların selâmlamamaya verdikleri karşılık hakaret etmekle sınırlı kalıyordu. Böylece Türk subayları horlanmış oluyordu ve bu, belki de psikolojik baskının bir parçasıydı.</p>

  <p class="indent">Müttefik Yönetimi, şehir hayatının, örneğin elkoyma ve sağlık hizmetleri gibi bölümlerinde yetki sahibiydi. Müttefikler tarafından mülklere elkonması, psikolojik baskının bir başka boyutu olduğu gibi, aynı zamanda bir çıkar meselesiydi. Ekim 1921’e kadar ayrı ayrı Müttefik asker grupları kendi ihtiyaçlarına göre elkoyma işlemini yürüttüler. Yönetim sistemleştirildikten sonra elkoyma birörnek olmalıydı. Başlangıçta bazı girişimler karışıklıklara yolaçtı; çünkü bazan bir ordunun elkoymaya teşebbüs ettiği bir mülkün, başka bir ordunun subayı tarafından işgal edilmiş olduğu görülüyordu. Bu nedenle, herkese, rütbesine ve konumuna göre kalabileceği uygun bir yer sağlanması amacıyla, üç Müttefik temsilciden oluşan bir alt komisyon kuruldu.<sup><a class="hlink" epub:type="noteref" href="../Text/Notlar.xhtml#not4_43" id="ref43">43</a></sup></p>

  <p class="indent">18 Kasım 1921’de Müttefiklerarası Elkoyma Bürosu aşağıdaki kararı aldı:</p>

  <p class="indent">"1. İlke olarak bütün elkoymalar kesinlikle Osmanlı uyruklarının mülkleriyle sınırlandırılmıştır. 2. 11 Kasım 1918 Mütarekesi’nden sonra milliyetini değiştiren Osmanlı uyrukları elkoymadan muaf tutulmayacaklardır. 3. Eğer bir mülkün SAHİBİ Müttefik uyruklu ise ve bu mülk bir Osmanlı uyruklu tarafından KİRALANMIŞ ise, SAHİBİNİN rızası olmaksızın bu mülke elkonmayacaktır. 4. Eğer bir mülkün KİRACISI bir Müttefik uyrukluysa ve mülkün SAHİBİ Osmanlı uyruklu birisiyse, bu mülke elkonmayacaktır. 5. İster SAHİBİ olsun ister KİRACI, üç Müttefik Devlet’in işgal kuvvetleri mensuplarının barındıkları mülkler, Müttefiklerarası Elkoyma Bürosu’nun karar vermesi gereken acil askeri ihtiyaçlar dışında elkoymadan muaf tutulacaklardır."<sup><a class="hlink" epub:type="noteref" href="../Text/Notlar.xhtml#not4_44" id="ref44">44</a></sup></p>

  <p class="indent">Aralık’ta, Elkoyma Bürosu’nun, Türkler’e ait binaların Müttefik uyrukluların mülklerine tercih edilmesi noktasında anlaşmaya varması sonucu, Müttefik Devletler uyruğuna geçen Osmanlı uyruklarının elkoymadan muaf tutulmayacaklarını belirleyen 2’nci madde değiştirildi.<sup><a class="hlink" epub:type="noteref" href="../Text/Notlar.xhtml#not4_45" id="ref45">45</a></sup></p>

  <p class="indent">Müttefikler’in Türkler’e ait ne kadar eve el koyduklarını bilmediğimiz halde, bir hayli varlıklı evin Müttefikler tarafından işgal edilmiş olduğuna kesin gözüyle bakabiliriz. Maddi kaybın yanısıra, zorla elkoymanın Türkler için bir başka boyutu daha vardı: Bu, kendilerinin yenilgiye uğrayan taraf olduğunu onlara her gün hatırlatıyordu.</p>

  <p class="indent">Şehirdeki aşırı kalabalık sağlık hizmetlerini de etkiliyordu. Müttefiklerarası Şehir Sağlık Koruması Komisyonu mikropların yayılmasına karşı önleyici tedbirler aldı. Komisyon etin açıkta satılmasını engelledi. Ayrıca zührevi hastalıkların kurbanlarını tedavi için özel bir hastane kuruldu. Türk polisi ve Müttefiklerarası polis kötü ün yapmış evlerin kontrolünde Komisyon’a yardımcı oldular.<sup><a class="hlink" epub:type="noteref" href="../Text/Notlar.xhtml#not4_46" id="ref46">46</a></sup> Zührevi hastalıklar erler arasında bir hayli yaygın olmalı ki, Fransız Savaş Bakanlığı İstanbul’daki askerleri için, bu tür evleri ziyaret etmeden önce prezervatif (yerel komutanlık aracılığıyla dağıtılıyordu) kullanılmasını öngören bir talimat çıkarmak zorunda kaldı.<sup><a class="hlink" epub:type="noteref" href="../Text/Notlar.xhtml#not4_47" id="ref47">47</a></sup></p>

  <p class="indent">Kahveleri ve genelev çevrelerini doldurmuş olan binlerce Müttefik askeri İstanbullu Türkler’i rahatsız etmiyordu. Bu yerler Müslümanlar’ın çoğunluğunun yerleşim sınırlarının dışındaki Pera’daydı; çünkü Pera Müslümanlar’ca makbul bir semt sayılmıyordu ve aynı zamanda çok pahalıydı. Ancak Senegalli askerlerin sokaklarda kadınları taciz etmeleri Türkler’de tedirginlik yaratıyordu. Sonunda Türk kadınları, mutlak gerekmedikçe sokağa çıkmaz oldular.</p>

  <p class="indent">Müttefik yönetiminin hünerini gösterdiği sorunlar sadece selâmlama, elkoyma ve sağlık koruması işleriydi. Onun asıl işlevi olan silahsızlanmanın kontrolü 6. ve 7. bölümlerde ele alınacaktır.</p>

  <p class="indent">Müttefik işgalinin daha karmaşık bir yanı da propaganda alanıydı. Gerek Türkler, gerek Müttefikler yekdiğerinin üzerinde üstünlük sağlamaya çalışıyordu. Müttefik propagandası, İngiliz Kralı’nın doğum günü ve Fransız Devrimi’nin yıldönümü kutlamalarını, askeri geçit törenlerini, Harington Kupası futbol maçlarını ve Fransız kültürünün reklamını kapsıyordu. 1920’de Ayasofya Camii yakınında, konferansların, tartışmaların, münazaraların ve Fransız edebiyatından okumaların yapıldığı bir Fransız kültür salonu açılmıştı. Giriş serbestti.<sup><a class="hlink" epub:type="noteref" href="../Text/Notlar.xhtml#not4_48" id="ref48">48</a></sup></p>

  <p class="indent">Türk-Fransız dostluğunu teşvik etmek için, 10 Ocak 1920 tarihinde Türkler tarafından Pierre Loti Derneği kuruldu. Derneğin amacı Türk dostu Fransız yazarın kitaplarının yaygınlaştırılmasıydı.<sup><a class="hlink" epub:type="noteref" href="../Text/Notlar.xhtml#not4_49" id="ref49">49</a></sup> 18 Temmuz 1920’de İstanbul Belediyesi Pierre Loti’nin yaşadığı evlere hatıra plâketleri taktı. Ayrıca Loti’ye İstanbul’un şeref hemşeriliği verildi.<sup><a class="hlink" epub:type="noteref" href="../Text/Notlar.xhtml#not4_50" id="ref50">50</a></sup> 1922’de, Cağaloğlu’da iki caddeye, Türk davasını desteklemelerine şükran borcu olarak Pierre Loti’nin ve Claude Farrere’in isimleri verildi.<sup><a class="hlink" epub:type="noteref" href="../Text/Notlar.xhtml#not4_51" id="ref51">51</a></sup></p>

  <p class="indent">Spor, Türkler’i ve İngilizler’i biraraya getiren yegâne aracıydı. Bu da, ancak 1923’de mümkün olabildi. Mart 1923’de Fenerbahçe futbol takımı, Irish ve Grenadier Guards birliklerinin oyuncularından oluşmuş bir İngiliz takımıyla karşılaştı ve Harington Kupası’nı Türk takımı kazandı.<sup><a class="hlink" epub:type="noteref" href="../Text/Notlar.xhtml#not4_52" id="ref52">52</a></sup></p>

  <p class="indent">Müttefikler’e ait yardım dernekleri, 1922’ye kadar, özellikle Rus, Rum ve Ermeni mülteciler ile muhtaçlara yardım etmeye kendilerini adamışlardı. Bu tarihte, Türk sığınmacıların kötü durumu Müttefikler için bir propaganda sorunu haline geldi. Sir Horace Rumbold sığınmacı yardımının Müttefikler arasında yarışma odağı haline gelişini şöyle kaydetmişti:</p>

  <p class="indent">"Propagandadan sözaçacak olursak, şu sıralarda işler bir hayli eğlendirici. İngiliz topluluğu mümkün olduğunca çok sayıda Türk sığınmacıya yardım işine kendini kaptırmış durumda. Block epey para topladı, Haringtonlar bir bağış kampanyası açtılar ve dün gece, yüzlerce sterlin toplanmış olması gereken bir balo verdiler. Padişah Haringtonlar’ın kampanyasına 500 TL bağışladı ve hepsi birlikte 3.500 pound toplandı. Ruslar’a yardım dışında, elini ilk defa cebine sokan bir topluluk için bunun iyi bir çaba olduğunu sanırım kabul edeceksiniz. Kurnaz Türk fırsatı değerlendirmekte gecikmedi. Fransızlar’ı ve bir ölçüde İtalyanlar’ı tahrik etmek ve bizim yaptığımızdan bir kerte daha fazlasını elde etmek için, onlara bizim çabalarımızın reklamını yaptı. Ama bunu yapmaya onların kapasiteleri yetmez. Sonuçta Fransızlar bir şey diyemediler, ama bundan kesinlikle memnun olmadılar. Bana anlatıldığı kadarıyla Türk gazeteleri, bizim sığınmacılar uğruna harcadığımız çabalara Pellé’in, İngiliz propagandasının tabiatı böyledir dediğini yazıyorlarmış."<sup><a class="hlink" epub:type="noteref" href="../Text/Notlar.xhtml#not4_53" id="ref53">53</a></sup> 20 Mart’ta Sir Horace, İngilizler’in 4.000, Fransızlar’ın ise 1.800 kadar Müslüman sığınmacıya baktıklarını bildirdi.<sup><a class="hlink" epub:type="noteref" href="../Text/Notlar.xhtml#not4_54" id="ref54">54</a></sup> İstanbul’daki İngiliz topluluğu Türk sığınmacılara yardım için bir komite oluşturmuştu. İngiliz topluluğuna yapılan bir başvuruda 25.000 savaş kurbanının barınaktan ve yiyecekten yoksun oldukları belirtilmişti.<sup><a class="hlink" epub:type="noteref" href="../Text/Notlar.xhtml#not4_55" id="ref55">55</a></sup> Fransız Kızılhaçı 1.800 sığınmacı için bir barınak inşa etti. Muhtaç Türkler’e yardım amacıyla, Paris’de 25.000 frank toplandı ve Fransız Kızılhaçı aracılığıyla İstanbul’a aktarıldı.</p>

  <p class="indent">Temmuz 1922’de İstanbul’u ziyaret eden bir Fransız gazeteci şehri ve onun hemşerilerini şöyle tasvir ediyordu:</p>

  <p class="indent">"Yekdiğerinden çok farklı iki İstanbul var: Bunlardan birisini Konstantinopolis, Çarigrad veya Gibraltar diye adlandırmak mümkün. Ve ötekisi ise İstanbul, çağların içinden geçip gelen, Süleyman’ın İstanbul’u. Konstantinopolis, Levantenler’in, Rumlar’ın, Ermeniler’in ve Yahudiler’in oluşturduğu uğuldayan kalabalığıyla, tamamiyle Avrupai Pera ve Galata’dır. Pera, bitmeyen bir kargaşa: Gündüz ve gece çığlıklar, yoğun bir sarsıntı, otomobil kornaları ve sirenler. Galata, küçük sarrafların sığınağı, namussuz vurguncuların ini Borsa’dır, denizcilerdir, ağız dalaşıdır ve randevuevleridir. Pera ve Galata İngiliz birlikleri tarafından işgal edilmiş durumda: Gece gündüz zilzurna sarhoş İngiliz denizcileri ve askerleri, sıkıyönetim sayesinde buraya egemen olmuşlar. İstanbul ise Fransız birliklerinin işgali altında. Fransızlar burada canayakınlık gösteriyorlar ve Türkler’le kardeşçe geçiniyorlar. Pera ve Galata’da yasaklanmış ayyıldızlı kırmızı bayrakları, dükkânların büyük bir bölümünün vitrinlerinde Mustafa Kemal’in portrelerini görmenin mümkün olduğu yer İstanbul’dur; Milliyetçi Hareket’in hatırı sayılır gücünün hissedildiği yer İstanbul’dur. Asya kıyısındaki Üsküdar’a gelince, burası görevini unutmuşa benzeyen, kendini Doğu’nun güzelliklerine teslim etmiş İtalyanlar’ın elinde bulunuyor."<sup><a class="hlink" epub:type="noteref" href="../Text/Notlar.xhtml#not4_56" id="ref56">56</a></sup></p>
</body>
</html>
