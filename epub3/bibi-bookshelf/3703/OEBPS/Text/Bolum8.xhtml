<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter9 sigil_not_in_toc" id="c01"><a id="page12"></a>bölüm <strong>sekiz</strong></h1>

  <h1 class="chapter1" id="sigil_toc_id_8" title="İSTANBUL’UN BOŞALTILMASINA DOĞRU"><br />
  <br />
  İSTANBUL’UN BOŞALTILMASINA DOĞRU<br />
  <br /></h1>

  <p class="nonindent">1921 ile 1923 arasında, Ankara, hem İstanbul, hem de Avrupa üzerinde kendi iradesini adım adım kabul ettirdi. Türklerle barış, Müttefikler’in başlangıçta tasavvur ettiklerinden tümüyle farklı olmak zorundaydı. Müttefikler arasındaki görüş farkları ise, sadece Kuvay-ı Milliyeciler’in olağanüstü başarılarına yardımcı oldu.</p>

  <p class="indent">16 Mart 1921’de Kuvay-ı Milliye ile İngilizler arasında tutsakların değiş-tokuş edilmesine ilişkin bir anlaşma Londra’da imzalandı. Buna uygun olarak bütün Malta sürgünleri 30 Ekim’de salıverildiler ve bunların büyük çoğunluğu kamu hizmetinde çalışmak üzere Ankara’ya gittiler.</p>

  <p class="indent">Yunanlılar’a karşı Sakarya zaferini (22 Ağustos-5 Eylül 1921) takiben, Kuvay-ı Milliye’nin nihai saldırıyı başlatmasından önce bir yıllık bir bekleme süresi geçti.</p>

  <p class="indent">Ankara Hükümeti’ni tanıyan ilk Batı Avrupa ülkesi Fransa oldu. 20 Ekim 1921’de Fransız-Türk antlaşması imzalandı. Ankara’nın tanınmasını, Gelibolu savaşlarında bulunmuş emekli Fransız askerlerinin, Sakarya zaferi vesilesiyle Mustafa Kemal’e gönderdikleri kutlama mesajları izledi. Eski hasımlar kendilerinin hiçbir zaman düşman olmadıklarını ilân ediyorlardı:</p>

  <p class="indent">"Savaş sırasında, dostlukları tarih tarafından kanıtlanmış biz iki büyük ülkenin üzerine çöken felâket öylesine büyüktü ki, kader bizleri barikatın karşıt yakalarına düşürdü. Olan buydu.... Fakat, savaş alanında dahi Türklerin ve Fransızlar’ın yürekleri birbirlerini şöyle değerlendirmekten geri kalmadılar: Bizler hasımız, asla düşman değil. Ortak cephemizdeki gazilerimizin şahit oldukları yiğitliğinize ve dürüstlüğünüze saygılarımızı sunuyoruz. Uygulanması imkânsız Sevr Antlaşması’nın tehdit ettiği yurdunuzun kutsal toprağını yorulmak bilmez bir kahramanlıkla savunduğunuz bu günlerde, Fransız halkının bir bütün halinde size verebileceği değerin ve eski sevginin en güzel nişanesi, size bunları iletenlerin ‘Çanakkale Boğazı’nın Eski Savaşçıları’ olmalarıdır. Genel kurul toplantımızda, derneğimiz, eski dostluğumuzun yankısı olan bu içten gelen selâmın size gönderilmesine oybirliğiyle karar verdi. Sizin gibi bir komutan tarafından yönetilen ve gözetilen Ulusal Türk Ordusu’nun muhteşem çabalarının kayıplarınızı geri kazandırmasını dilemekteyiz. Adil bir barış temeli üzerinde M. Franklin-Bouillon ile varılan anlaşmanın korunmasını diliyoruz. Halklarımızın görüşlerini yansıtan Hükümetlerimiz aracılığıyla ülkelerimizin ebediyen birbirlerine yardımcı olmaları, tek bir yürekten gelen dileğimizdir. Bu dileğimizi kabul ediniz. Çanakkale Boğazı’nın Eski Savaşçıları Komitesi."<sup><a class="hlink" epub:type="noteref" href="../Text/Notlar.xhtml#not8_1" id="ref1">1</a></sup></p>

  <p class="indent">Türk Ordusu’nun zaferleri üzerine İstanbul’daki anti-Kemalistler paniğe kapıldılar. Ocak 1922’de İngiliz istihbaratı, İngiliz yanlısı Anadolu Cemiyeti’nin, Yunan işgali altındaki yerlerde özerk bir Osmanlı Hükümeti oluşturulması için Yunan Yüksek Komiseri’yle görüşmeler yaptıklarını rapor ediyordu. Bu hükümet Yunanlılar’la barışı bir sonuca vardıracaktı. Anadolu Cemiyeti, aynı zamanda, Kuvay-ı Milliyeciler’in üzerine saldırmak amacıyla, Yunan Genelkurmay Başkanlığı’nın "gönüllü" bir Türk-Anadolu ordusunu eğitip donatmasını önermekteydi. Yunan Yüksek Komiseri bu öneriyi uygun buldu ve kabul edilmesi için kendi hükümetine iletti.<sup><a class="hlink" epub:type="noteref" href="../Text/Notlar.xhtml#not8_2" id="ref2">2</a></sup> Bu projenin tekrar sözü edilmediğine göre, Yunan Hükümeti teklifi muhtemelen ciddiye almamıştı.</p>

  <p class="indent">Mart 1922’ye gelindiğinde İstanbul’daki muhalefet parçalanmaktaydı. Müdafaa-i Milliye’nin Ankara’ya rapor ettiğine göre, HİP İcra Komitesi üyeleri iktidar için kendi aralarında mücadele ediyorlardı.<sup><a class="hlink" epub:type="noteref" href="../Text/Notlar.xhtml#not8_3" id="ref3">3</a></sup></p>

  <p class="indent">Yunanlılar ve Türkler kesin sonuç için hazırlıklarını yürütürlerken İstanbul’daki Rum Patrikhanesi de bütün Anadolu Rumları’nı, Yunan Ordusu’na yardımcı olmaları amacıyla askere almaya çalışıyordu. Mart ayının sonuna doğru, Patrik Yunan subaylarıyla toplantılar yaptı. Patrikhane Konseyi, askerlik hizmeti görebilecek bütün İstanbul ve Anadolu Rumları’nın, Anadolu’da yaklaşmakta olan çarpışmaya hazırlanmalarını istedi.<sup><a class="hlink" epub:type="noteref" href="../Text/Notlar.xhtml#not8_4" id="ref4">4</a></sup></p>

  <p class="indent">Türk Ordusu’nun nihai saldırısı 26 Ağustos 1922’de başladı ve 30 Ağustos’da Türklerin kesin zaferiyle sona erdi. 1922 boyunca İtalyanlar Ankara’ya uçaklar vermişlerdi ve Fransızlar Mersin’den, gizlemeye gerek görmeksizin silah göndermişlerdi.<sup><a class="hlink" epub:type="noteref" href="../Text/Notlar.xhtml#not8_5" id="ref5">5</a></sup> 9 Eylül’de Ordu İzmir’e girdi.<sup><a class="hlink" epub:type="noteref" href="../Text/Notlar.xhtml#not8_6" id="ref6">6</a></sup> Yunanlıların ciddi kayıplar vermiş olmalarına rağmen Atina’daki İngiliz Delegesi Sir Francis Oswald Lindley (1872-1950) Sir Horace’a şunları yazıyordu:</p>

  <p class="indent">"Hatırda tutulması gereken önemli husus şudur: Bizden açıkça yardım görmediği takdirde Yunan Ordusu yenilir ve saf dışı kalır. Bu noktada, Kemalistler’le savaşmak için bulabileceğimiz en ucuz ordunun Yunan Ordusu olduğuna inanıyorum. Tabii buna yanaşırlarsa."<sup><a class="hlink" epub:type="noteref" href="../Text/Notlar.xhtml#not8_7" id="ref7">7</a></sup></p>

  <p class="indent">Yunanlılar savaşı kaybetmiş olabilirlerdi, ama belki de İngiliz politikasına hizmet etmeye çalışırken gösterdikleri çabaların bir karşılığı olarak, İstanbul’u işgal etmek için baskı yaptılar. Yunanlılar, İngilizler tarafından donatıldıkları ve finanse edildikleri söylentilerine rağmen, Anadolu saldırısını yürüttükleri sırada muazzam bir mali yük altındaydılar. Bu yük Anadolu’nun içlerine doğru ilerlediklerinde daha da ağırlaşmıştı; çünkü ulaşım hatları, çetin arazi şartları, onlara yeterince yiyecek sağlayamayan yoksul köyler ve kasabalar ve anayurdunu korumaya kararlı bir Türk gücü yüzünden zorluklarla karşılaşmışlardı. Anadolu’da savaşı sürdürmenin imkânsızlığını kavrayan Yunanlılar, İstanbul’u işgal ederek savaşa kolay ve âni bir şekilde son vermeyi düşünmüş olabilirlerdi.</p>

  <p class="indent">28 Temmuz 1922’de Yunanlılar, Paris Barış Konferansına, İstanbul’u işgal için yetkilendirilmelerini isteyen bir nota verdiler. Yunanlılar, Türkler’i barış antlaşmasını onaylamaya zorlamanın biricik yolunun bu olduğunu iddia ediyorlardı.<sup><a class="hlink" epub:type="noteref" href="../Text/Notlar.xhtml#not8_8" id="ref8">8</a></sup> Ancak Müttefikler, en başta da İngilizler, üstelik Türkler’i yenmekte başarısızlığa uğramış Yunanlılar’ın Türkiye’deki en güzel armağana konmasına izin vermediler. Yüksek Konsey yetki isteğini reddetti. Bununla birlikte Müttefikler İstanbul’u savunmaya hazırlanmaktaydılar. Fransız bölgesi (Eski İstanbul ve batıdaki dış mahalleler) bir tabur, tanklar ve zırhlı arabalarla General Prioux tarafından kontrol edilecekti. İngiliz bölgesi (Pera, Galata ve Şişli) 1’inci Hampshire Alayı ve yardımcı bir İtalyan taburuyla Albay Ricketts tarafından savunulacaktı. Doğudaki ve güneydeki kenar mahallelere dağıtılan askerler Müttefiklerarası birliklerden oluşuyordu. İngiliz Donanması Fransız topçusunu destekleyecekti.<sup><a class="hlink" epub:type="noteref" href="../Text/Notlar.xhtml#not8_9" id="ref9">9</a></sup> Trakya’daki Yunan birliklerinin manevraları Müttefikler’de endişe uyandırıyordu. 30 Temmuz 1922’de Müttefikler, İstanbul’daki Yunan birliklerine karşı bazı tedbirler alınmasına karar verdiler. Yunan donanmasına ait gemilerin limandan ayrılmalarını ve aynı zamanda geri kalan Yunan birliklerinin Trakya’ya taşınmasını yasakladılar. Ayrıca Yunan diplomatlarının ve subaylarının haberleşmelerini önlediler. Dahası, İstanbul’daki Yunan askeri heyetinin şehirden çıkarılmasına karar verdiler.<sup><a class="hlink" epub:type="noteref" href="../Text/Notlar.xhtml#not8_10" id="ref10">10</a></sup> General Harington, 31 Temmuz 1922’de Yunanlılar’a bir bildirge göndererek, Trakya’daki tarafsız bölgeyi gerektiğinde kuvvet kullanarak savunmak niyetinde olduğunu söyledi.<sup><a class="hlink" epub:type="noteref" href="../Text/Notlar.xhtml#not8_11" id="ref11">11</a></sup></p>

  <p class="indent">Müttefik kuvvetlerin, muhtemel bir Yunan saldırısına karşı direnmedeki kararlılıkları Yunan Hükümeti’ni etkilemiş olmalıydı. 10 Ağustos’da Yunan birliklerinin manevraları kesildi. Her şeye rağmen 17 Ağustos’da, İstanbul’un Trakya yakasını savunan birliklerin komutanlığına General Charpy, Anadolu yakasını savunan birliklerin komutanlığına ise General Harington resmen atandılar.<sup><a class="hlink" epub:type="noteref" href="../Text/Notlar.xhtml#not8_12" id="ref12">12</a></sup></p>

  <p class="indent">1922 Ağustos ayı sonlarında İstanbul’a bir başka Yunan saldırısı tehdidi daha oldu. Yunan Hükümeti, Yunan Ordusu’nun tarafsız bölgeye yaklaşmayacağına dair İngiltere’ye garanti vermiş olduğu halde, İngiliz Hükümeti General Earington’un almış olduğu savunma tedbirlerini onayladı ve bir saldırı durumunda donanmayı yardıma çağırması için Harington’a yetki verdi. General Charpy Fransız süvarisine ve birliklere, Yunanlılar tarafsız bölge sınırını geçtikleri takdirde ateş açmaları emrini verdi. Oysa İngiliz birlikleri derhal ateş etmeme emri almışlardı. İlk olarak bir İngiliz subayı elinde beyaz bayrakla Yunanlılar’a doğru ilerleyecek, geri çekilmelerini söyleyecekti. Ateş açma yetkisi, Yunanlılar’ın ilerlemekte ısrar etmeleri durumunda verilmişti. General Mombelli İngilizler’le tartıştı ve onlara ateş açmamanın kararsızlık işareti olacağını söyledi. Yunanlılar o noktada durdurulmadıkları takdirde, onları herhangi başka bir yerde de durdurmak zor olacaktı. Böylece Fransız ve İtalyan generalleri General Harington’u, emirlerini değiştirmesi için ikna ettiler. Ayrıca Müttefik generalleri, silahlı bir çatışma halinde Türk askerlerinin kullanılmasına karar verdiler.<sup><a class="hlink" epub:type="noteref" href="../Text/Notlar.xhtml#not8_13" id="ref13">13</a></sup></p>

  <p class="indent">Bundan uzunca olmayan bir süre önce, Müttefikler, Kemalistler’in Çanakkale’ye saldırması tehdidini yaşamışlardı. Müttefikler Kuvay-ı Milliyeciler’in, 1921’de, Yunan kuvvetlerinin, Sakarya yenilgisini takiben İzmit Yarımadası’nı boşaltmaları sonrasında İstanbul’a saldırmalarını beklemişlerdi.<sup><a class="hlink" epub:type="noteref" href="../Text/Notlar.xhtml#not8_14" id="ref14">14</a></sup> Sakarya Savaşı arefesinde Yunanlılar, Kemalist kuvvetleri Ankara yakınlarına kadar gerileten bir karşı saldırıyı başlatmayı başarabilmişlerdi. Fakat şimdi 1922’de, Türkler’in Yunanlılar üzerindeki kesin zaferinden sonra 40.000 Türk askeri Çanakkale’ye doğru harekete geçmişti. Fransızlar ve İtalyanlar, İngilizler’i Türkler’le bir başlarına bırakarak, tarafsız bölgedeki askerlerini geri çektiler.<sup><a class="hlink" epub:type="noteref" href="../Text/Notlar.xhtml#not8_15" id="ref15">15</a></sup> General Harington, 22 Eylül’de Sir Horace’a ilettiği kişisel bir notta, zorda kalmadığı sürece İstanbul’u boşaltmaya niyeti olmadığını, çünkü pazarlık edebilmek için İngilizler’in başkenti ellerinde tutmak zorunda olduklarını dile getiriyordu.<sup><a class="hlink" epub:type="noteref" href="../Text/Notlar.xhtml#not8_16" id="ref16">16</a></sup></p>

  <p class="indent">Lord Curzon, Sömürge İşleri Bakanı Winston Churchill’in Fransız Cumhurbaşkanı Poincaré’ye gönderdiği bildiriyi getirdiğinde, Fransızlar kendi kuvvetlerini Çanakkale’den çekmeye karar vermişlerdi. Bildiride, Türkler tarafsız bölgeye girmeye teşebbüs ettikleri takdirde İngilizler’in savaşmak niyetinde oldukları ifade ediliyordu. İtalyanlar, Kuvay-ı Milliyeciler’e tarafsız kalacaklarına dair daha önceden güvence vermişlerdi. İngiliz Hükümeti, 29 Eylül’de, Türkler’e bir ültimatom göndermeleri için, Sir Horace Rumbold’a ve General Harington’a talimat verdi. Hem diplomat, hem de general bu talimatı görmezden geldiler.<sup><a class="hlink" epub:type="noteref" href="../Text/Notlar.xhtml#not8_17" id="ref17">17</a></sup> Krizin bu aşamasında General Harington ile Albay Shuttleworth komutasındaki küçük bir İngiliz karacı birliği büyük itidal gösterdi. Akdeniz Filosu’ndaki savaş gemileri ve kruvazörler İngilizler’e destek sağlıyorlardı. Ne var ki, General Harington donanma toplarının menzillerinin içerlek yerler için bir anlam taşımadığını gayet iyi biliyordu. Tek bir atış bile olmadı. Lloyd George Türkler’le savaşılması için baskı yapmaktaydı. General Harington İngiltere’ye geri döndüğünde, Başbakan’ın, emirlere itaatsizlikten ötürü kendisini cezalandırmak için girişimde bulunmuş olduğunu öğrendi:</p>

  <p class="indent">"Başbakan, bir başka savaş daha çıkarmamıza sebep olacak, cebimdeki mahut telgraflara itaat etmediğim gerekçesiyle, o Pazar gecesi benim kınanmam için oylama yapılmasını gerçekten önermiş. Lord Curzon kabine toplantısını terk etmiş ve kınama oylaması yapılmasını reddetmiş.... Besbelli ki, savaş Bay Lloyd George’un ve Koalisyon Hükümeti’nin iş başında kalmalarına hizmet edecekti."<sup><a class="hlink" epub:type="noteref" href="../Text/Notlar.xhtml#not8_18" id="ref18">18</a></sup></p>

  <p class="indent">Çanakkale krizinin bir sonucu olarak Lloyd George Kabinesi düştü. Kuvay-ı Milliyeciler ve Müttefik generaller Bursa’nın limanı Mudanya’da bir konferans düzenlenmesine karar verdiler. Mudanya Konferansında, başlangıçta bir hayli pürüz çıktı. General Harington "Üzerinde anlaşamadığımız 28 kadar konu var"<sup><a class="hlink" epub:type="noteref" href="../Text/Notlar.xhtml#not8_19" id="ref19">19</a></sup> diye yazıyordu. Bu konular hakkında, Müttefik generaller kendi hükümetleriyle görüşmeler yapıyorlardı. 9 Ekim’e gelindiğinde Doğu Trakya’nın Türkler’e devredilmesi, Müttefik askerlerinin İstanbul’u terketmeleri ve İzmir’in yeniden Türk olması konularında anlaşmaya varılmıştı. 11 Ekim 1922’de Türk-Yunan savaşını resmen sona erdiren Mudanya Mütarekesi imzalandı.</p>

  <p class="indent">İngiliz yanlısı tutumu güçlendirmek amacıyla, İstanbul’daki Ankara karşıtları umutsuz bir girişimde bulundular ve şehrin Asya yakasında, Yeldeğirmeni’nde bir İngiliz-Osmanlı okulunun açılış törenini yaptılar. Okulun müdürü, aynı zamanda HİP üyesi olan Dr. Niyazi Bey’di. Bir Anglikan din adamı ve İngiliz ajanı Dr. Frew onursal müdür yapıldı. Fransız istihbarat raporlarına göre okulun giderleri doğrudan İngilizler tarafından karşılanıyordu.<sup><a class="hlink" epub:type="noteref" href="../Text/Notlar.xhtml#not8_20" id="ref20">20</a></sup> Bu okul savaştan önce Almanlar tarafından inşa edilmişti ve Mütareke boyunca boş kalmıştı. İngiliz okulu olarak sadece bir yıl ayakta durabildi ve 1923’de tarihe karıştı. (Bugün bir Türk ilkokuludur.)<sup><a class="hlink" epub:type="noteref" href="../Text/Notlar.xhtml#not8_21" id="ref21">21</a></sup></p>

  <p class="indent">Anti-Kemalistler’in bozguncu tutumuyla Kuvay-ı Milliyeciler’in kendilerine güveni arasında keskin bir tezat vardı. Bu ikinciler İstanbul’da otoritelerini kurmaya başladılar. Ankara, İstanbul’daki Türk polisine, azınlıklardan başlayarak ihanet olaylarını belirlemesi için talimat verdi. Anti-Kuvay-ı Milliye eylemcileri Ankara tarafından zaten gayet iyi biliniyordu. Ankara’nın misilleme yapmasından korkmak için ciddi sebepleri olanlar ülkeyi terk ediyorlardı. Fransız istihbaratı, 25 Eylül 1922’de Türk polis teşkilatından Albay Halil Bey ve elemanlarının, İstanbul’daki orta sınıftan bütün Rum ve Ermeniler’in kimliklerini belirlemekle görevlendirildiklerini rapor etmekteydi. Türk polisi, bu insanlardan kimlerin Yunan davasına sempati gösterdikleri, kimlerin doğrudan yardım ettikleri hakkında bilgi toplamaya uğraşıyordu.<sup><a class="hlink" epub:type="noteref" href="../Text/Notlar.xhtml#not8_22" id="ref22">22</a></sup> Aynı kaynağın raporuna göre, Ankara Hükümeti Müslüman olmayanlar arasında hain aramaktaydı ve bir ay sonra HİP azınlık haklarının şampiyonu oluvermişti.<sup><a class="hlink" epub:type="noteref" href="../Text/Notlar.xhtml#not8_23" id="ref23">23</a></sup> HİP içinde, başını Ali Kemal, Mustafa Sabri Efendi, Vasfı Bey (Âyan Reis Vekili) ve Sadık Bey’in (HİP’in Genel Başkanı) çektikleri, ayrıca iki Ermeni ile iki Rum’un dahil oldukları yeni bir grup oluşturulmuştu. Bu grubun amacı, Kuvay-ı Milliyeciler’in saygınlığına zarar vermek ve Hıristiyan nüfusun İstanbul’u terketmeye zorlanması tehditlerine karşı çıkılması için aktif propaganda yürütmekti.</p>

  <p class="indent">Anti-Kuvay-ı Milliyeciler, Ankara’ya karşı son çabalarını sarfederlerken, İstanbul’daki Türk nüfus askeri zaferler üzerine sevincinden bayram etmekteydi:</p>

  <p class="indent">"Türk Bayrağı imalâtı birden dev boyutlu bir sanayi haline geldi ve Mudanya’da mütarekenin imzalandığı haberi erişir erişmez, hiç abartmasız milyonlarca bayrak şehrin üzerinde dalgalanmaya başladı."<sup><a class="hlink" epub:type="noteref" href="../Text/Notlar.xhtml#not8_24" id="ref24">24</a></sup></p>

  <p class="indent">Refet Paşa Büyük Millet Meclisi adına Doğu Trakya’yı devralmakla görevlendirildi. Refet Paşa görev yerine giderken, 19 Ekim 1922’de İstanbul’a geldi ve sevinçli kalabalıklar tarafından gösterilerle karşılandı; büyük camilerde namazlar kılındı.<sup><a class="hlink" epub:type="noteref" href="../Text/Notlar.xhtml#not8_25" id="ref25">25</a></sup> Refet Paşa’nın bir başka görevi de, henüz yasal durumu açıklık kazanmamış olmasına rağmen İstanbul’un Kuvay-ı Milliyeciler tarafından devralınmasını hızlandırmaktı. Ankara, İstanbul’un ve Boğazlar’ın boşaltılmasında Müttefikler’in engeller çıkartacaklarını tahmin ettiği için, İstanbul’da kendi otoritesini ortaya koyarak işgalcilere baskı yapmaya çalışıyordu. Bu arada İstanbul’un Ankara’ya bağımlılığı, değişik yollardan artıyordu. <i>Bosphore</i>’un sansüre uğramış bir haberine göre, yaklaşan yiyecek kıtlığı nedeniyle -ancak 20 günlük stok kalmıştı- Müttefik Yüksek Komiserleri Ankara Hükümeti’nden İstanbul’a âcilen un gönderilmesini istemişlerdi.<sup><a class="hlink" epub:type="noteref" href="../Text/Notlar.xhtml#not8_26" id="ref26">26</a></sup></p>

  <p class="indent">Eylül 1922’ye gelindiğinde Sultan Vahdettin’in durumunun, Kuvay-ı Milliyeciler karşısında savunulacak bir yanı kalmamıştı. Vahdettin’in İngiliz Yüksek Komiseri’ne bildirdiğine göre, nihai zaferi sonrasında Mustafa Kemal’e kutlamalarını göndermesi için ona "baskı"<sup><a class="hlink" epub:type="noteref" href="../Text/Notlar.xhtml#not8_27" id="ref27">27</a></sup> yapılmıştı; ama o kutlamayı reddetmişti. Sultan Kuvay-ı Milliyeciler’le asla çalışamayacağını kavramaktaydı. İstanbul’un yönetimi Kemalistler’in eline geçtiği takdirde, kendisine şehri terk etmekten başka çare kalmayacaktı. 1920’de İngiliz yetkililer, âcil bir tehlike durumunda kendisini koruyacaklarına dair Sultan’a söz vermişlerdi. Vahdettin, bu vaade dayanarak, bir aracı vasıtasıyla Andrew Ryan’la temasa geçti. Bu girişimi Rumbold raporunda şöyle anlatıyordu:</p>

  <p class="indent">"Sohbet sırasında aracı, gönüllerini almak umuduyla değil de sırf zaman kazanmak için, acaba Sultan Kemalistler’e bir "bağışlama’ gösterisi yapmalı mı diye imâda bulunmuş. Ryan benim görüşlerimi yeterince bildiği için hemen ve net bir şekilde, Sultan böyle bir şey yaptığı takdirde Müttefiklerin onun davranışını eleştirmeye hiçbir hakları olmadığını, eğer Sultan Kemalistler’e karşı tavrını değiştirmekte kendisi için bir çıkar görüyorsa, Müttefikler üzerinde yaratılacak izlenimlere ilişkin düşüncelerini Sultanin bir kenara koyması gerektiğini söylemiş."<sup><a class="hlink" epub:type="noteref" href="../Text/Notlar.xhtml#not8_28" id="ref28">28</a></sup> Bir ay sonra, 1 Kasım 1922’de Büyük Millet Meclisi Saltanat’ı yürürlükten kaldırdığı zaman bütün bunların beyhude olduğu anlaşıldı. Vahdettin, hem siyasi olarak sembolik bir güçten bile yoksun, sırf bir halife olarak kalmayı kabul etmediği, hem de basiretli bir tutumla Milliyetçiler ona, ülkeyi terketmesinin onun çıkarları açısından en iyisi olacağını bildirdikleri için sürgüne gitmeye karar verdi.<sup><a class="hlink" epub:type="noteref" href="../Text/Notlar.xhtml#not8_29" id="ref29">29</a></sup> Saltanat’ın kaldırılması, Kuvay-ı Milliyeciler için yeterince radikal bir adımdı. Bunun üzerine bir de Halife’yi ihanet suçuyla yargılamak hoş olmayacağı gibi çok riskliydi.</p>

  <p class="indent">16 Kasım 1922’de eski Sultan, General Harington’a, İstanbul’dan götürülmek istediğini belirten bir not gönderdi. Ertesi gün İngiliz savaş gemisi <i>Malaya</i> ile gizlice İstanbul’dan ayrıldı. Kaçma isteğinden haberdar olan <i>Chicago Daily News</i>’ın muhabiri Edgar Lewis Browne bir Türk meslekdaşıyla temasa geçti ve dolaylı yoldan Askeri Komutan Refet Paşa ile İstanbul Valisi Esat Paşa’ya haberi iletti. Gazeteciler, Kuvay-ı Milliyeci yönetimle Vahdettin arasındaki bir sürtüşmeden ilginç haberler çıkacağını düşünüyorlardı. Ama paşaların ikisinden de herhangi bir reaksiyon gelmeyince her iki gazeteci de hayal kırıklığına uğradılar. Kuvay-ı Milliye’nin Saray’da muhbiri Fehime Sultan, Vahdettin’in planları hakkında daha önceden bilgi vermişti: Padişah’ın seçimi, Ankara için en uygun ve güzel bir tercihti.<sup><a class="hlink" epub:type="noteref" href="../Text/Notlar.xhtml#not8_30" id="ref30">30</a></sup> Kısa süreler Malta ve Şam’da kaldıktan sonra, Vahdettin hayatının geri kalan kısmını İtalya’da geçirdi ve 1926’da yoksulluk içinde öldü. Türkiye Büyük Millet Meclisi Veliaht Abdülmecit Efendi’yi halifeliğe getirdi.</p>

  <p class="indent">Büyük Millet Meclisi 1 Kasım 1922’de Saltanat’a son verildiğini ilân edince, Tevfik Paşa Hükümeti Ankara Hükümeti’ni tanıyarak istifa etti. İstanbul Belediyesi, şehir yönetimi ve mahkemeler Büyük Millet Meclisi’ne bağlılıklarını bildirdiler. 4 Kasım’da Refet Paşa, Büyük Millet Meclisi adına İstanbul’un yönetimini üstlendiğini açıkladı.<sup><a class="hlink" epub:type="noteref" href="../Text/Notlar.xhtml#not8_31" id="ref31">31</a></sup></p>

  <p class="indent">Muhalefetin önde gelen isimlerinden Ali Kemal Bey, İstiklâl Mahkemesi’nde yargılanmak üzere Ankara’ya götürülmek için, 5 Kasım’da Ankara’nın ajanları tarafından tutuklandı. Bu tutuklama üzerine HİP üyesi 50 kişi İngiliz Elçiliği’ne sığındı.<sup><a class="hlink" epub:type="noteref" href="../Text/Notlar.xhtml#not8_32" id="ref32">32</a></sup></p>

  <p class="indent">Galata Borsası ve gümrükler, Ankara’dan yeni bir talimat gelene kadar, Türk Polis Müdürü Albay Esat Bey tarafından kapatıldı. İstanbul’a ayrıca, Türkler ile yabancılar arasındaki bütün ticari ve diğer ilişkilerin kesilmesi için emirler verildi.<sup><a class="hlink" epub:type="noteref" href="../Text/Notlar.xhtml#not8_33" id="ref33">33</a></sup> Kuvay-ı Milliyeciler kara listelerindeki anti-Kemalistler’i aramaya başladılar.<sup><a class="hlink" epub:type="noteref" href="../Text/Notlar.xhtml#not8_34" id="ref34">34</a></sup></p>

  <p class="indent">Refet Paşa, aynı zamanda, polis yetkisini üstlenmeye çalışıyordu. 11 Kasım’da Müttefik generalleriyle biraraya geldi. Müttefik polisi bir Türk’ü suç işlerken yakaladığı zaman, sanığın Türk polisine teslim edilmesi noktasında anlaşmaya vardılar. Bununla birlikte, General Harington, bir Türk, Müttefik Kuvvetler’e veya onların mülklerine karşı bir suç işlediği takdirde, bu kimsenin Müttefikler tarafından yargılanması gerektiğini savundu. "Müttefikler" terimi İstanbul’daki Yunan Yüksek Komisyonu’nu da içeriyordu. Refet Paşa General Kathekakis’in ve Yunan Yüksek Komiseri Kanellopoulos’un işin içinde olmalarına karşı çıktı; çünkü, dediğine göre, onların düşmanca davranışlarından şüphelenmeye hakkı vardı. Müttefik generalleri bu problemleri Yüksek Komiserler’e aktardıklarında, General Charpy, Fransız bölgesindeki Türklerin artık Fransız polisi tarafından tutuklanmadıklarını söyledi. General Harington meseleyi sürüncemede bıraktı, çünkü, öğrendiğine göre Refet Paşa Doğu Trakya’ya gitmek üzereydi ve onunla anlaşmaya varmakta bir yarar görmüyordu.<sup><a class="hlink" epub:type="noteref" href="../Text/Notlar.xhtml#not8_35" id="ref35">35</a></sup></p>

  <p class="indent">Görüldüğü kadarıyla Müttefiklerarası polisin yapacağı her eyleme Kuvay-ı Milliyeciler güç kullanarak karşı çıkacaklardı. Refet Paşa İstanbullu Rumlar için kısa ve sert bir uyarı yayımladı ve kendilerini Osmanlı değil, Yunan uyruğu olarak görenlerin 18 Kasım’dan önce şehri terketmelerini istedi.<sup><a class="hlink" epub:type="noteref" href="../Text/Notlar.xhtml#not8_36" id="ref36">36</a></sup> Kuvay-ı Milliyeciler, bu kararın zorla yerine getirilmesini sağlayacak imkânlardan yoksundular. Yine de, er veya geç İstanbul Rumları’nı kendi yönetimleri altına alacaklarını, Rum Patrikhanesi’ne ve Müttefîkler’e göstermek istiyorlardı. Rumlar kendilerinin Türk yurttaşı mı, yoksa yabancı mı olduklarına kendileri karar vermeliydiler.</p>

  <p class="indent">Kuvay-ı Milliye İngilizler’e, onların İstanbul’da istenmedikleri mesajını vermek için değişik bir yol seçti; şiddete başvurdu. Bir gece bir İngiliz askeri Kasımpaşa’da, bir diğeri Şişli’de öldürüldü. Her iki olay birbiriyle bağlantılıymış izlenimini veriyordu, çünkü askerlerin ikisi de kafalarından iki kurşunla vurulmuşlardı.<sup><a class="hlink" epub:type="noteref" href="../Text/Notlar.xhtml#not8_37" id="ref37">37</a></sup> Daha sonraki bir Fransız istihbarat raporuna göre terörist örgüt Kasımpaşalı Laz kayıkçılardan oluşuyordu ve emirleri Bahriye Nezareti’nden alıyordu. Bu grubun, Kuvay-ı Milliyeci deniz subaylarının komutası altında, yaklaşık 7.000 silahlı üyesi vardı.<sup><a class="hlink" epub:type="noteref" href="../Text/Notlar.xhtml#not8_38" id="ref38">38</a></sup> Böylece Fransızlar, dolaylı bir şekilde Muavenet-i Bahriye grubunun farkına varmış oldular.</p>

  <p class="indent">Yurt içindeki iktidar mücadelesinde bazan aşırılıklar gözleniyordu. 18 Kasım’da, Ali Kemal Bey yargılanmak üzere götürüldüğü Ankara’ya erişemeden, İzmit’te, yerel komutan Nurettin Paşa’nın (1873-1932) emriyle katledildi. Nurettin Paşa, Ali Kemal’i halkın linç ettiğini iddia ettiyse de gerçekte kendi inisiyatifiyle davranmıştı ve cinayeti işlemek üzere birtakım katiller tutmuştu.<sup><a class="hlink" epub:type="noteref" href="../Text/Notlar.xhtml#not8_39" id="ref39">39</a></sup></p>

  <p class="indent">İngilizler yönetim yetkisini Refet Paşa’ya devretmekte isteksizdiler. İngiliz Yüksek Komiser Vekili Sir Nevile M. Henderson (1882-1942) ülkesine dönmüş olan Sir Horace’a şunları yazıyordu:</p>

  <p class="indent">"Sizin, Refet’i mümkün olduğunca az görmem hakkındaki tavsiyenizden sonra, onunla şimdiye kadar iki görüşmemiz oldu. Birisinde, dün geldiğinde yalnızdı, Ankara’nın buradaki yönetim üzerinde tam kontrolünün sağlanmasında bir kere daha ısrar eden bir bildiri verdi. Bugün öteki iki Yüksek Komiser ile birlikte, Müttefik sansürünün kaldırılmasını tartışmak için geldi. Yüksek Komiserler sansürün kaldırılmasında anlaştılar ve böylece Refet Paşa’ya, şimdiye kadar Türk basınında yayımlanması engellenen, heyecanı artırıcı makalelerin yayımlanması imkânını sağladılar. Korktuğum o ki, İstanbul’u işgal altında tutmamız bizim elimizde bir koz olacağına, biz kendimiz Ankara’nın elinde rehin olmaktayız."<sup><a class="hlink" epub:type="noteref" href="../Text/Notlar.xhtml#not8_40" id="ref40">40</a></sup></p>

  <p class="indent">İngiliz Yüksek Komiser Vekili yeni Halife’yi tanımak istemiyordu;<sup><a class="hlink" epub:type="noteref" href="../Text/Notlar.xhtml#not8_41" id="ref41">41</a></sup> çünkü böyle yaptığı takdirde Halife, bunun, Ankara’nın tanınması anlamına geleceği hissine kapılabilirdi. Sir Nevile, yine de, Refet Paşa’nın davetini kabul etmek zorunda kalarak, General Pellé ile birlikte Halife’nin huzuruna kabul edildi. Ne ki, Nevile alttan alarak basına yaptığı açıklamada bunun sadece kişisel bir ziyaret olduğunu söyledi.<sup><a class="hlink" epub:type="noteref" href="../Text/Notlar.xhtml#not8_42" id="ref42">42</a></sup></p>

  <p class="indent">Kasım ayının sonuna doğru, Refet Paşa, Yüksek Komiserler’den, Müttefik kuvvetlere karşı işlenen ağır suçlarla ilgili davalara bakan Müttefik sivil ve askeri mahkemelerinin (işgal sıkıyönetim mahkemeleri olarak adlandırılabilirler, çünkü yasal dayanakları yoktu) kaldırılmalarını istedi. Sir Nevile, "prensip olarak statükonun korunmasına" uğraşıyordu, ancak ciddi bir güçlük bulunmadığını gördüğü takdirde bu öneriye razı olmaya hazırdı.<sup><a class="hlink" epub:type="noteref" href="../Text/Notlar.xhtml#not8_43" id="ref43">43</a></sup> Kuvay-ı Milliyeciler bu meseleyi bir daha gündeme getirmediklerine göre, askeri ve sivil mahkemelerin kaldırılmış oldukları farzedilebilir.</p>

  <p class="indent">Aralık’ta, gümrük idaresi Türklerin yönetimine geri verildiğinde, Türk yönetimle Müttefikler arasında, pasaportlara ilişkin bir problem çıktı. Türk yönetimi, Müttefikler tarafından çıkartılan ve Osmanlı uyruklarını kendi "himayeleri" altında gösteren pasaportları bundan böyle tanımak istemiyordu. Türk gümrük görevlileri bu pasaportlardan bir miktarını yırtıp attıklarında, General Harington, İstanbul limanındaki insanların doğrudan gümrük kontrolundan geçmelerine eşlik etmeleri için silahlı deniz piyadeleri gönderdi. İngiliz denizcilerinin müdahalesi karşısında, Refet Paşa Harington’a bir protesto notası yolladı.<sup><a class="hlink" epub:type="noteref" href="../Text/Notlar.xhtml#not8_44" id="ref44">44</a></sup> General Harington, Refet Paşa’nın tutumuna karşı, sıkıyönetim ilân edilerek harekete geçilmesini önerdi. Sir Nevile bunun yerine "zorlayıcı tedbirler" alınmasını ileri sürerek bu öneriye karşı koydu:</p>

  <p class="indent">"Demek istiyorum ki, örneğin Türkler, yeni Türk Şirketler Kanunu’na itaat etmediği için bir İngiliz şirketini kapattığı takdirde, görevli Komutan böyle bir şirketin bürosuna konan mühürü veya öteki engelleri kaldırmak için oraya polis, hatta asker göndermelidir."<sup><a class="hlink" epub:type="noteref" href="../Text/Notlar.xhtml#not8_45" id="ref45">45</a></sup> Ne Müttefikler, ne de Kuvay-ı Milliyeciler yekdiğerine boyun eğmeye niyetliydiler. Gene de aralarında herhangi bir olay çıkmamasına özen gösteriyorlardı.</p>

  <p class="indent">İstanbul’da Türk yönetim mekanizmasının oluşturulmasını takiben, Büyük Millet Meclisi, Osmanlı Hükümeti tarafından konan vergilerin, harçların ve gümrük vergilerinin 1922 mali yılı sonuna kadar sürdürülmesine karar verdi. Bu tarihten sonra gümrük vergileri 5 kat arttırılacaktı. 12 Nisan 1923’ten başlamak üzere İstanbul ile Anadolu arasındaki gümrükler kaldırıldı, devlet memurlarının ücretleri düzenlendi ve Ankara Hükümeti, Osmanlı kamu borçlarını resmen üstlendi. Ankara, İstanbul’daki yabancılara ait işletmelerle ayrı ayrı anlaşmalar yaptı.<sup><a class="hlink" epub:type="noteref" href="../Text/Notlar.xhtml#not8_46" id="ref46">46</a></sup> Bu işletmeler İstanbul Reji İdaresi (Tütün Tekeli), Dersaadet Telefon Şirketi, İstanbul Tramvay Şirketi, İstanbul Elektrik Şirketi, Üsküdar-Kadıköy Su Şirketi, Mudanya-Bursa Demiryolu Şirketi, Aydın Demiryolu Şirketi ve Deniz Fenerleri İdaresi’ydiler. Bu işletmeler bir süreç içinde Türk Devleti’nin yönetimi altına geçtiler.</p>

  <p class="indent">Müttefik Yüksek Komiserleri tüm Osmanlı uyruklarının Osmanlı polisinin yetki alanına girdiklerini kabul etmiş olmalarına rağmen, yeni Türk yönetimi, yurttaş olarak durumları henüz açıklık kazanmamış olan İstanbullu Rumlar’ın Müttefik polisinin yetki alanı içinde olmalarından memnun değildi. İngilizler Osmanlı Rumları’na eziyet edilmediğini kabul ediyorlardı; ama yine de, Müttefik polisinin Rumlar üzerindeki yetkisini kullanması hakkından vazgeçmediler.<sup><a class="hlink" epub:type="noteref" href="../Text/Notlar.xhtml#not8_47" id="ref47">47</a></sup></p>

  <p class="indent">Aralık 1922’de, Müttefiklerarası Pasaport Kontrol Komisyonu, Türk yönetiminden, Müslüman olmayan Osmanlıların pasaportlarının bir aylık süre için geçerli sayılmalarını istedi; kim ayrılmak istiyorsa ona izin verilmeliydi.<sup><a class="hlink" epub:type="noteref" href="../Text/Notlar.xhtml#not8_48" id="ref48">48</a></sup> Refet Paşa uzlaşmacı bir tutumla, yabancı güçlerin himayesi altında olanlara beş gün içinde İstanbul’dan ayrılma izninin verileceğini bildirdi ve ayrılacak olanların listesini istedi. Bu tarihten sonra Türk pasaportuna sahip olmayan hiçbir Osmanlı uyruğuna şehirden ayrılma izni verilmeyecekti.<sup><a class="hlink" epub:type="noteref" href="../Text/Notlar.xhtml#not8_49" id="ref49">49</a></sup></p>

  <p class="indent">Başka konularda, statükoyu korumak için oyalama sırası artık Müttefikier’deydi. Refet Paşa sivil bir Türk ajanının Müttefikler tarafından tutuklanmasına karşı çıktığı zaman, ona yalın bir şekilde, Müttefik jandarma, güvenlik ve istihbarat örgütlerinin bu gibi tutuklamalar yapmaya yetkili oldukları söylenmişti.<sup><a class="hlink" epub:type="noteref" href="../Text/Notlar.xhtml#not8_50" id="ref50">50</a></sup></p>

  <p class="indent">Dr. Adnan (Adıvar) Refet Paşa ile Müttefikler arasında arabuluculuk yapmak için İstanbul’a döndüğü zaman, Sir Nevile Kuvay-ı Milliyeciler’den gelen birçok taleple karşılaştı:</p>

  <p class="indent">"Adnan Bey mevcut sistemin değiştirilmesi talepleriyle, hem yazılı, hem de sözlü olarak beni bombardıman ediyordu. O, İngiliz Posta İdaresi’nin düzeninde bazı değişiklikler istiyor. Şark Telgraf Şirketi’nin savaş öncesindeki işleyiş kurallarına geri döndürülmesini istiyor. Almanya ile serbest telgraf haberleşmesi istiyor. Rum asıllı uyrukların Türk polisine devredilmelerini istiyor. İstiyor da istiyor. Şimdiye kadar her şeye direndim. Ve Türkler Ankara’daki ve Lozan’daki haşin tutumlarını sürdürdükleri takdirde, ne kadar az ödün verirsek o kadar iyidir."<sup><a class="hlink" epub:type="noteref" href="../Text/Notlar.xhtml#not8_51" id="ref51">51</a></sup> Sir Nevile İstanbul’un, Ankara’ya karşı Müttefikler’in elinde hâlâ daha bir koz olduğunu düşünüyordu. Buna karşılık birtakım İngiliz istihbarat subayları, Türkler’e hiçbir taviz verilmemesi kanısında oldukları için öfkeliydiler. İstanbul’u İngilizler’in hakimiyetinde tutmak için çok çaba harcamışlardı ve bunun bir geçiş dönemi olduğunu kabul etmiyorlardı.</p>

  <p class="indent">General Harington, Müttefîklerarası Polis Komutanı Albay Colin Robert Ballard’ı (1868-1941), "İngilizler’in saygınlığını küçük düşüreceğini addettiği bir düzenlemeyi Refet ile tartışmasını isteyen bir emre itaat etmeyi"<sup><a class="hlink" epub:type="noteref" href="../Text/Notlar.xhtml#not8_52" id="ref52">52</a></sup> reddettiği için görevinden aldı. Bir Fransız raporuna göre Ballard’ın Refet Paşa ile çalışmayı reddetmesinin nedeni, onu arkadaşı Ali Kemal Bey’in ölümünden sorumlu tutmasıydı.<sup><a class="hlink" epub:type="noteref" href="../Text/Notlar.xhtml#not8_53" id="ref53">53</a></sup> Bazı İngiliz subayları General Harington’a ateş püskürüyorlardı:</p>

  <p class="indent">"Albay Ballard, daha fazla hakarete uğramayı ve gidip Refet’in önünde sürünmeyi reddettiği için hayli kızgın bir Başkomutan (Harington) tarafından öfkeyle kapı dışarı edildi. Maxwell onu izledi ve neredeyse kıdemli Müttefik polislerinin tümü bu hafta İngiltere’ye gitmek üzere yola çıkıyorlar. Geriye kalanlar İşgal Kuvvetleri Polis Müdürü’nün emrine verildiler ve onlara, Müttefik askeri ve sivil kadroları ilgilendiren tutuklamalar ve diğer görevler için Türk polisine her yoldan yardımcı olmaları tenbih edildi. (Pasaport kontrolü ve polisin yetkileri konularında). General Harington, olay çıkmasını istemediği için şiddetli, sert, kararlı, açık seçik, harika emirler çıkardı. Allah, Allah. O, üçüncü sınıf bir tüccarla bir halı için bile pazarlık edemezken, nerede kaldı, bir ulusun onuru ve bir ordunun gururu için bunu yapsın"<sup><a class="hlink" epub:type="noteref" href="../Text/Notlar.xhtml#not8_54" id="ref54">54</a></sup> diye diplomat general Harington eleştiriliyordu. Buna rağmen, söylendiğine göre Türk yanlısı olan İtalyan Albay Carpini, Ballard’ın yerine Müttefîklerarası Polis Komisyonu Başkanlığına atandı.<sup><a class="hlink" epub:type="noteref" href="../Text/Notlar.xhtml#not8_55" id="ref55">55</a></sup></p>

  <p class="indent">Tam bu sıralarda Türk polisinin kademelerinde de değişiklikler yapıldı; ancak bunun nedeni Müttefikler’inkinin tersiydi. Türk Polis Müdürü Sadi Bey’in yerine ateşli bir yurtsever olan Albay Halil Bey getirildi; çünkü Kuvay-ı Milliyeciler Sadi Bey’in bir Müttefik sempatizanı olduğuna inanıyorlardı.<sup><a class="hlink" epub:type="noteref" href="../Text/Notlar.xhtml#not8_56" id="ref56">56</a></sup></p>

  <p class="indent">Lozan Barış Konferansı 20 Kasım 1922’de başladı, ancak kapitülasyonlara ve antlaşmanın mali ve ekonomik şartlarına ilişkin bir tıkanıklık yüzünden görüşmeler 4 Şubat 1923’te kesildi. Daha görüşmeler kesilmemişken, Ankara’nın İstanbul’daki askeri temsilcisi Selâhattin Adil Paşa yeni askere alınanların seferber edilmelerini emretmişti. Silahlı 83 askerden oluşan ilk parti 28 Aralık 1922’de Trakya’ya doğru yola çıktı.<sup><a class="hlink" epub:type="noteref" href="../Text/Notlar.xhtml#not8_57" id="ref57">57</a></sup> Ankara’nın, Doğu Trakya’yı Türkler’e bırakan karara Yunanlılar’ın saygı göstereceklerinden kuşkulanmış olmaları mümkündür. Bir ihtiyat tedbiri olarak, bir İngiliz yüzbaşısı, kamplarda hâlâ daha olası bir ücretli asker gücü olarak barındırılmakta olan Beyaz Ruslar’ın dökümünü yapmak üzere Çanakkale Boğazı’na gelmişti.<sup><a class="hlink" epub:type="noteref" href="../Text/Notlar.xhtml#not8_58" id="ref58">58</a></sup> İngilizler bu tedbiri, Yunanlılar’la Türklerin karşı karşıya gelmeleri durumunda, onların arasına bir güç yerleştirmek için almış olabilirlerdi. Yahut da kendileriyle Türkler arasında bir çatışma çıkabileceğini sezinlemişlerdi. Veya her iki ihtimal de sözkonusuydu.</p>

  <p class="indent">Barış görüşmelerinin kesilmesi üzerine Türkler’le Müttefikler arasında silahlı çatışma tehlikesi başgöserdi. İstanbul’daki Türk yetkililer Topkapı Sarayı’ndaki Kutsal Emanetleri ve diğer hazineleri, güvenlik altına almak amacıyla Konya’ya taşıdılar.<sup><a class="hlink" epub:type="noteref" href="../Text/Notlar.xhtml#not8_59" id="ref59">59</a></sup></p>

  <p class="indent">Fransızlar ve İngilizler bir Türk saldırısı ihtimaline karşı ne yapacaklarında anlaşamıyorlardı. General Harington’un, Boğazlar’da ve Trakya’da Müttefik askerlerinin mevzilendirilmesine ilişkin önerisine, General Charpy cevap bile vermedi.<sup><a class="hlink" epub:type="noteref" href="../Text/Notlar.xhtml#not8_60" id="ref60">60</a></sup> General Charpy, 4 Aralık 1922’de Fransız Savaş Bakanlığı’na, General Harington’un, Kemalistler’in saldırması durumunda İstanbul’daki İngiliz birliklerini geri çekip Çanakkale’ye göndermek niyetinde olduğunu bildirdi. Charpy, askeri disiplin ve Müttefikler’in saygınlığı bakımından İstanbul’un savunulması gerektiğini iddia ediyordu. Fransız Genelkurmay Başkanı Mareşal Foch Charpy ile aynı görüşteydi. Eğer Kemalistler saldıracaksa, bu, İstanbul’u ele geçirmek amacıyla İzmit yarımadası yönünden olacaktı. Dolayısıyla Müttefikler İstanbul’daki mevzilerini korumalıydılar. Bu arada, Gelibolu Yarımadası dahil Doğu Trakya, herhangi bir olay çıkmaksızın Türklerin yönetimine devredildi.<sup><a class="hlink" epub:type="noteref" href="../Text/Notlar.xhtml#not8_61" id="ref61">61</a></sup> Türklerin Lozan’daki taviz vermez tutumu ve konferansın kesintiye uğramış olması Fransız Hükümeti’ni rahatsız etmişe benzemiyordu.</p>

  <p class="indent">Lozan Konferansı 23 Nisan 1923’te yeniden toplandı. Bu tarihten birkaç gün önce, İstanbul’da Selâhattin Adil Paşa, Müttefik askeri komutanlara, 23 Nisan’da Büyük Millet Meclisi’nin kuruluş yıldönümünü kutlamak için törenler yapılacağını bildiren nazik bir not gönderdi.<sup><a class="hlink" epub:type="noteref" href="../Text/Notlar.xhtml#not8_62" id="ref62">62</a></sup> Mütareke’den beri ilk kez bir Türk yönetici belirli bir eylem düzenlemek için izin almıyordu. Bu sefer Selâhattin Adil Paşa Müttefikler’i sadece bilgilendirmeyi uygun görmüştü. Törenler herhangi bir pürüz çıkmadan yapıldı.</p>

  <p class="indent">Aynı ay içinde General Charpy, subaylarından İstanbul’un boşaltılması için bir plan düzenlemelerini istemişti.<sup><a class="hlink" epub:type="noteref" href="../Text/Notlar.xhtml#not8_63" id="ref63">63</a></sup> Gelgelelim, İstanbul’un boşaltılmasının kaçınılmazlığı, General Charpy’nin, İstanbul gazetesi, <i>Aurore</i>’de çıkan bir makaleye itiraz etmesini engellemedi. "İstanbul’un Boşaltılması ve Barış" başlıklı makale, Kuvay-ı Milliyeci ve Müttefik kuvvetlerin birbirlerine bu kadar yakın fiziksel konumda olmalarının taşıdığı tehlikeye ve işgalin İngiltere ulusal bütçesine getirdiği yüke ilişkindi. Makaleye göre, işgal İngilizler’e her ay bir milyon sterline mâloluyordu. Makale, boşaltmanın, Lozan Antlaşmasından önce yapılmasında ısrar ediyordu. General Charpy makaleye Fransız Yüksek Komiseri’nin dikkatini çekti ve Müttefik sansür görevlilerinin işgali tartışan makalelere karşı çıkmasını istedi.<sup><a class="hlink" epub:type="noteref" href="../Text/Notlar.xhtml#not8_64" id="ref64">64</a></sup> İşgalcilerin askeri kanatları, düşmana karşı bir savaş kaybetmeden İstanbul’u boşaltmayı, muhtemelen kendilerine yediremiyorlardı.</p>

  <p class="indent">Bu arada otorite konusu, Müttefikler’le Türk yönetimi arasında bir sürtüşme kaynağı olmaya devam ediyordu. 1923 Haziranı’nda Türk polisi, İstanbul’dan Anadolu’ya yolculuk yapacak Müttefik uyrukları için vize uygulamasına başladı. Misilleme olarak General Harington, Müttefiklerin konsolosluklarından veya Müttefiklerarası Pasaport Bürosu’ndan vize almadıkça, hiçbir Türk yurttaşının İstanbul’a girmesine ya da İstanbul’dan çıkmasına izin verilmeyeceği kuralını getirdi. Bu kuralın, Müttefik uyrukluların yolculukları sırasında olay çıkartan Türkler’e uygulanacağı, Refet Paşa’ya bildirilecekti.<sup><a class="hlink" epub:type="noteref" href="../Text/Notlar.xhtml#not8_65" id="ref65">65</a></sup> General Harington blöf yapmıştı, ama Türk yönetimi de General’e inanmıştı. Aslında, pasaport bürolarının işleyiş yöntemi Harington’un koyduğu kuralın uygulanmasını hemen hemen imkânsız kılacak nitelikteydi; çünkü her büro kendi yüksek komisyonuna karşı sorumluydu. İngiliz generali, öteki yüksek komiserler kendisiyle aynı görüşte olmadıkları takdirde, bu kuralı sadece kendi bölgesine uygulatabilirdi. Yetki sınırı, etkinliği bir kere daha engellemiş olacaktı. Ne var ki, Türkler Harington’un blöfüne meydan okumadılar. Harington’un tavrı, Müttefikler’in misafir değil, her şeye rağmen işgalci olduklarını hatırlattı.</p>

  <p class="indent">24 Temmuz 1923’te Lozan Konferansı sona erdi ve Antlaşma bütün taraflarca onaylandı. Bunun sonucu olarak İstanbul’daki yönetim savaşının sonu geldi. 25 Ağustos’da Müttefik işgal kuvvetleri boşaltma için hazırlıklara başladılar. Müttefikler ellerindeki eşyayı Türkler’e satmayı planlıyorlardı.<sup><a class="hlink" epub:type="noteref" href="../Text/Notlar.xhtml#not8_66" id="ref66">66</a></sup> Müttefikler tarafından elkonan kamuya ait ve özel binalar, artakalan savaş malzemesiyle birlikte Türkler’e geri verildi. 29 Ağustos’da General Harington, Türk subayları onuruna bir çay partisi verdi. Türkler de buna, 19 Eylül’de bir gardenparti ile karşılık verdiler.</p>

  <p class="indent">General Charpy, bütün öteki Müttefik generallerini, Gelibolu ve İstanbul mezarlıklarında yatan ölülerine son bir saygı ziyaretinde bulunmaya davet etti. General Harington, sembolik bir jestle, karargâhındaki İngiliz Bayrağı’nı Galata’daki Kırım Kilisesi’ne verdi. Günümüzde bu bayrak, Kırım Savaşı sırasında kullanılan İngiliz Bayrağı’nın yanıbaşında sergilenmektedir.<sup><a class="hlink" epub:type="noteref" href="../Text/Notlar.xhtml#not8_67" id="ref67">67</a></sup></p>

  <p class="indent">6 Ekim’de düzenlenen bir törenle Müttefik ve Türk generaller birbirlerinin bayraklarını selamladılar, nöbetçi değişimi yapıldı ve Müttefik generaller gemilerine binerek gittiler. Aynı gün, Türk Silahlı Kuvvetlerinin Birinci Piyade Tümeni şehre girdi.<sup><a class="hlink" epub:type="noteref" href="../Text/Notlar.xhtml#not8_68" id="ref68">68</a></sup></p>
</body>
</html>
