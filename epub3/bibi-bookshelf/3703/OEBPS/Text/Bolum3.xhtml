<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter9 sigil_not_in_toc" id="c01"><a id="page12"></a>bölüm <strong>üç</strong></h1>

  <h1 class="chapter1" id="sigil_toc_id_3" title="İÇ SİYASİ DURUM"><br />
  <br />
  İÇ SİYASİ DURUM<br />
  <br /></h1>

  <p class="nonindent">Yüzyılın başında, daha sonra büyük çoğunluğu İTP üyesi olacak olan Genç Türkler, 1876’da kurulan Meşrutiyet’e dönülmesi için eylemlere başladılar. Kafalardaki en önemli soru "bu devlet nasıl kurtarılır?"dı. İTP üyeleri, kendi başlarına gönüllü devlet kurtarıcıları haline geldiler ve 1908’de anayasanın geri getirilmesinde önemli rol oynadılar. Daha sonra II. Abdülhamit’i tahttan indirdiler.</p>

  <p class="indent">1911’de İtalyanlar’la Trablus savaşındaki ve 1912-1913 Balkan savaşlarındaki toprak kayıpları, İTP’yi, hem ülkeyi güçlendirmek, hem de reformları zorlamak için mutlak siyasi iktidarı ele geçirmesi gerektiğine inandırmıştı. İTP, bir hükümet darbesini takiben, 1913’de iktidara geldi. İTP liderleri için, yumuşak huylu ve yaşlı Sultan V. Mehmet Reşat’ın (padişahlık süresi 1909-1918) gözünü korkutmak zor olmamıştı. İTP’nin liderleri iyi niyetliydiler ve büyük ölçüde dürüst insanlardı; fakat kritik durumlarda kullandıkları metodlar uzak görüşten ve akılcılıktan yoksundu. Örneğin, seçimlere hile karıştırdılar, muhaliflerini katlettiler, basında ne türden olursa olsun bütün eleştirileri yasakladılar ve birçok kişiyi sürgüne gönderdiler. I. Dünya Savaşı’ndaki çok ağır ve gereksiz insan kaybı olmamış olsaydı, halk bütün bu tedbirlere, savaş sırasında alındığı gerekçesiyle gözyumabilirdi. Enver Paşa’ya, müttefiki Almanlar tarafından, Rus kuvvetlerini bölmek amacıyla, Anadolu’da bir doğu cephesi açması için baskı yapıldı. O da, Aralık 1914’te bu cepheyi açtı. 90 ilâ 96 bin kadar asker, Ruslar’la çarpışma imkânı dahi bulamadan, Türkiye’nin kuzeydoğusundaki dağlarda donarak öldüler.<sup><a class="hlink" epub:type="noteref" href="../Text/Notlar.xhtml#not3_1" id="ref1">1</a></sup> İstanbul’daki birçok kişide, İttihat ve Terakki’nin Enver, Talât ve Cemal Paşa Triyumvirası yüzünden, Türkiye’nin Almanlar için savaştığı izlenimi uyandı.</p>

  <p class="indent">Savaş sırasında, Ege’nin kıyı şehirlerinde yaşayan Rumlar ve kuzeydoğu Anadolu’da yaşayan Ermeniler yurt dışına ve güney vilâyetlerine sürüldüler. Rumlar Yunanistan’a gönderilmişlerdi ve maddi kayıpları nedeniyle kızgındılar. Oysa Ermeniler, sadece mülklerini düşük fiyatla ellerinden çıkarmakla kalmadılar, Suriye’ye giden yollarda insan kayıplarına da uğradılar. Bu yüzden hem Batı kamuoyu, hem de birçok Türk İTP’ye muhalif oldu.</p>

  <p class="indent">Ateşkes imzalandığında Osmanlı İmparatorluğu en düşkün seviyesindeydi. Tahtta, mutlakiyete inanan yeni bir padişah, Sultan Mehmet Vahdettin vardı. Sonuç olarak, Genç Türkler, kendi siyasi kimliklerini bulabilmek için her şeye yeniden başlamak zorundaydılar. Hayatta kalan Genç Türkler, Mustafa Kemal’in tanımlamasıyla, koyu milliyetçiliği benimseyene kadar, zaman içinde kısa (1908-1918), fakat maliyeti yüksek bir entellektüel yolculuk yaptılar.</p>

  <p class="center"><span class="small2">SARAY</span></p>

  <p class="nonindent">İTP’nin iktidarda olduğu dönemde, Sultan II. Abdülhamit’in gözde kardeşi Şehzade Vahdettin’in, İttihatçı karşıtı Hürriyet ve İtilâf Partisi’nin, handiyse onursal başkanı denilecek ölçüde sempatizanı olduğu bir sır değildi. Vahdettin’in kayınbiraderi Damat Ferit Paşa bu partinin başkanı olmuştu. Oysa Damat Ferit daha önce İTP üyesiydi. İTP’nin kendisine hükümette bir yer vermemesi üzerine hayal kırıklığına uğramış ve muhalefete katılmıştı.</p>

  <p class="indent">İTP önderleri, Vahdettin’den hoşlanmadıkları gibi, ona güvenmiyorlardı da. Abdülhamit’in saltanatı sırasında Vahdettin’in, insanlar hakkında casusluk yaptığı ve şüpheli gördüklerini ağabeyi Sultan’a, jurnal pusulaları ile bildirdiğine ilişkin söylentiler vardı. (Abdülhamit’in utanç verici casusluk sistemi jurnalcilik, espiyonların kişileri keyfi olarak ihbarına dayanıyordu.) Bu söylenti kanıtlanmış değildir. 1909’da, Abdülhamit’in tahttan indirilmesinden sonra İTP, Abdülhamit’in sakladığı bu jurnal yığınlarının okunması için bir komisyon atadı. Komisyonun bazı Genç Türkler tarafından imzalanmış jurnallar bulması üzerine, bir skandala yolaçılmaması için, İTP jurnalların yokedilmesine karar verdi. Bu pusulalar arasında, şayet Vahdettin tarafından yazılmış jurnallar vardıysa bile, bunlar diğerleriyle birlikte yakılmış olmalılar.</p>

  <p class="indent">1916’da Vahdettin, yasal varis olarak Yusuf İzzettin Efendi’nin arkasından tahtın ikinci varisi olarak kendisini ataması için Padişah Mehmet Reşat’ı ikna etti.<sup><a class="hlink" epub:type="noteref" href="../Text/Notlar.xhtml#not3_2" id="ref2">2</a></sup> Vahdettin, Yusuf İzzettin’in, padişah olduğunda İTP ile birlikte, tahta, kendi seçişlerine uygun bir varis atamalarından korkuyordu <sup><a class="hlink" epub:type="noteref" href="../Text/Notlar.xhtml#not3_3" id="ref3">3</a></sup> Ne var ki, geçirmekte olduğu ağır depresyon nedeniyle Yusuf İzzettin Efendi intihar etti.<sup><a class="hlink" epub:type="noteref" href="../Text/Notlar.xhtml#not3_4" id="ref4">4</a></sup> Bu olay Vahdettin’in önünü açtı ve V. Mehmet Reşat’ın ölümü üzerine, 13 Eylül 1918’de Vahdettin Osman’ın Kılıcı’nı kuşandı.<sup><a class="hlink" epub:type="noteref" href="../Text/Notlar.xhtml#not3_5" id="ref5">5</a></sup></p>

  <p class="indent">Yeni Padişah ve onun İtilâfçı destekçileri mizah duygusundan yoksun değillerdi; hattâ bu kara mizah bile olsa! Onlar, İTP’nin liderleri Enver, Talât ve Cemal Paşalar’ı "Ekâanim-i Selâse" (Baba, Oğul ve Kutsal Ruh) diye isimlendirmişlerdi.<sup><a class="hlink" epub:type="noteref" href="../Text/Notlar.xhtml#not3_6" id="ref6">6</a></sup> Vahdettin’in İTP’ye karşı ilk açık meydan okuması, Erkân-ı Harbiye Reisi ve Harbiye Nazırlığı ünvanlarını Enver Paşa’ya bırakıp kendisini, Osmanlı Orduları Başkomutanı ilân etmesi oldu. Ancak Padişah, sadece ismen Başkomutan olduğu ve silahlı kuvvetlere aktif bir şekilde komuta etmediği için, Enver Paşa’nın ordudaki etkinliği azalmış olmaktan uzaktı. Üstelik, genç subaylar meşrutiyetten yanaydılar ve mutlakiyetçi eğilimleri olan Vahdettin’i desteklemeleri için herhangi bir sebep yoktu.</p>

  <p class="indent">Vahdettin İTP’den korkuyordu; çünkü partinin kendisinden yana olmadığının tamamiyle farkındaydı. İki kızı, Ulviye ve Sabiha Sultanlar’ı, herhangi bir şekilde İTPye "bulaşmamış" kimselerle evlendirmeye kararlıydı. Bu durumda, eski sadrazamlardan Tevfik Paşa’nın oğlu, Erkân-ı Harp Yüzbaşı İsmail Hakkı Bey, Ulviye Sultan’a eş olarak güvenilir bir seçişti. İsmail Hakkı Bey bir İttihatçı değildi ama, bir Milliyetçi idi. Bu Padişah’ı rahatsız etmiyordu, çünkü o günlerde Yunan işgalinden ve Yunanlılar’ın, Anadolu içlerine doğru ilerlemelerinden o da fazlasıyla kaygılanıyordu. Oysa İngilizler, İTP ile Kuvay-ı Milliye arasında bir fark görmüyorlardı:</p>

  <p class="indent">"Padişah’ın maiyetindeki dört veya beş subaydan oluşan ve "Saray Kurmayı" diye bilinen ekibin mensuplarından Damat İsmail Hakkı Bey ile Hükümet kuryesi Yüzbaşı Neşet Bey arasında yakın ilişki olduğu ortaya çıkıyor. Böyle bir kurmay ekip oluşturulmasının amacı, Padişah’la Harbiye Nezareti arasında bağlantının sağlanmasıdır. Ne ki, Damat İsmail Hakkı Bey partizan bir Milliyetçidir ve her zaman ateşli bir İttihatçı olmuştur. Onun her daim Ankara ile sürekli haberleşme içinde olduğu ve Padişah’la Kuvay-ı Milliyeciler arasındaki haberleşmelerde, birkaç kez aracı olarak görev yaptığı sanılıyor."<sup><a class="hlink" epub:type="noteref" href="../Text/Notlar.xhtml#not3_7" id="ref7">7</a></sup></p>

  <p class="indent">İsmail Hakkı Bey, Vahdettin’in, Damat Ferit Paşa’dan yana olduğunun ve İngiliz taraftarı bir tutum benimsediğinin farkına varınca, emir subaylığı görevinden istifa etti.<sup><a class="hlink" epub:type="noteref" href="../Text/Notlar.xhtml#not3_8" id="ref8">8</a></sup> Milliyetçiler’le Padişah arasında bazı haberleşmeler oluyordu ve bu haberleşmelerde Ankara, Sevr Antlaşması’na ilişkin kendi görüşlerini açıklıyordu. Onlar, Antlaşma’nın formüle edildiği şekliyle kabul edilmesinin imkânsız olduğunu iddia ediyorlardı. Dahası, Antlaşma’nın onaylanmasını engellemeye ikna etmek amacıyla, Anadolu halkının Padişah’a sadakatini sürdürdüğünü, ısrarla belirtiyorlardı.<sup><a class="hlink" epub:type="noteref" href="../Text/Notlar.xhtml#not3_9" id="ref9">9</a></sup> Vahdettin Antlaşma’nın onaylanmasını istemiyor olabilirdi, fakat Milliyetçiler tarafından yönetilmeye de hiç niyeti yoktu. Bu durumda, bunun, Padişah’la Ankara arasındaki iletişimde ortaya çıkmış biricik fırsat olması akla yakındır. Ama her iki tarafın da değer yargıları ve kuşkuları uzlaşmaya engeldi. Vahdettin, Damat Ferit Paşa’nın, 4 Mart 1919’da Sadrazam olmasından sonra, kendisinin kayınbiraderi tarafından yönetilmesine razı oldu. Damat Ferit, kendisiyle aynı fikirde olmayan herkesi İttihatçı olmakla suçluyordu.<sup><a class="hlink" epub:type="noteref" href="../Text/Notlar.xhtml#not3_10" id="ref10">10</a></sup> İkinci Damat Ferit Hükümeti’nin kurulmasından önce, Padişah Yunan ve Fransız işgallerinin ve yerel direnişlerin seyrini izliyordu ve saray kurmay subaylarından bir brifing yapılmasını istemişti.<sup><a class="hlink" epub:type="noteref" href="../Text/Notlar.xhtml#not3_11" id="ref11">11</a></sup> 1918’de Vahdettin, İmparatorluk mülkünün Müttefik subayları tarafından işgal edilmesine, "Yabancı askerlerin, benim İmparatorluğumdaki en yoksul kulübeyi işgal etmesiyle, İmparatorluk mülkünü işgali arasında bir fark yoktur" diyerek karşı çıkmamıştı.<sup><a class="hlink" epub:type="noteref" href="../Text/Notlar.xhtml#not3_12" id="ref12">12</a></sup> Buna rağmen, Vahdettin, Milliyetçilerin davasına ilgisini ve inancını bir süreç boyunca yitirdi, çünkü Damat Ferit onu, Türkiye’nin ayakta kalmasının biricik umudunun Müttefiklerce, en başta da İngilizler’le işbirliği olduğuna inandırmıştı.</p>

  <p class="indent">Vahdettin diğer Osmanlı Padişahları’ndan, muhtemelen ne daha az yurtseverdi, ne de daha fazla. O, tam da Türk milliyetçiliğinin yükseldiği bir dönemde padişah olmuştu ve milliyetçi ölçülerle yargılanıyordu. Vahdettin’in, Osmanlılar’ı yenmiş olan Müttefikler’le karşılıklı politikası, kendinden önceki Sultan-Halifeler’in klasik politikasıydı. Müslüman eyaletler ismen onun hükümranlığı altında bırakıldığı sürece Padişah, İngilizler’in idari ve mali konulardaki denetimini umursamıyordu.<sup><a class="hlink" epub:type="noteref" href="../Text/Notlar.xhtml#not3_13" id="ref13">13</a></sup> Böylece o, İngiliz himayesi altında İTP’nin milliyetçiliğinden kendini koruyabilecekti, İTP’nin yükselttiği genç subayları ve komutanları ordudan çıkartabilecekti ve ilk başta kişisel olarak kendisine sadık bir ordu yaratabilecekti. Ankara’nın bakış açısından Vahdettin’in politikası ihanet olarak görülebilir, fakat Padişah olarak Vahdettin mutlakiyeti geri getirmek ve Halife olarak Müslüman topluluklar üzerindeki manevi egemenliğini yeniden kurmak istiyordu. İngilizler’in toprak ve para konularında taviz vermeye niyetleri yoktu, ama onlar, Hindistan Genel Valisi Montagu’nun uyarıları üzerine Halife’nin manevi gücünü kesinlikle kabul ettiler. Vahdettin, Müttefikler’in onu İstanbul’dan dışarı sürmeyeceklerini anladığı zaman teselli buldu.</p>

  <p class="indent">Mütareke boyunca Vahdettin’in davranışları çelişkilerle doludur. Bu nedenle Padişah hakkında daha sonra yapılan değerlendirmeler çok tartışmalıdır. Türkiye’yi, tesadüfen bahtsız bir dönemde yönetmiş birisi olarak o, hain diye mahkûm edileceği gibi, bahtsız bir yurtsever diye de övülecekti. Hakikat, her iki yaklaşımın ortalarında bir yerde olmalı. Vahdettin, körükörüne güvendiği Damat Ferit dışında herkese karşı aşırı kuşkuluydu. Oysa Damat Ferit, ülkenin yazgısını elinde tutmaya hazırlıksız ve devlet adamı niteliklerinden uzak biriydi.</p>

  <p class="indent">İstanbul’da halktan bazı gruplar HİP’i destekliyorlardı. Bunlar, din adamlarının ve muhafazakâr çevrelerin, İTP’nin demir yumruklu yönetiminden zarar gören çoğunluğundan ve sadece iyi niyet sahibi olup, İTP diktatörlüğünü kabul etmeyen insanlardan oluşuyordu.<sup><a class="hlink" epub:type="noteref" href="../Text/Notlar.xhtml#not3_14" id="ref14">14</a></sup> İTP karşıtı din adamları, onlara göre Türkiye’yi "Allahsız" İTP farmasonlarından kurtarmış olan Büyük Britanya’ya minnettardılar. Ancak bu görüş İngiltere’yi "İslâm’ın Koruyucusu" yapıyordu.<sup><a class="hlink" epub:type="noteref" href="../Text/Notlar.xhtml#not3_15" id="ref15">15</a></sup> Kendini İngiliz yanlısı ilân etmekle, HİP, bütün inanırlığını yitirdi. Parti, Sevr Antlaşması’nı protesto ettiğinde dahi Kuvay-ı Milliye’nin yarattığı kadar bir heyecan uyandırmaktan uzak kaldı.<sup><a class="hlink" epub:type="noteref" href="../Text/Notlar.xhtml#not3_16" id="ref16">16</a></sup></p>

  <p class="center"><span class="small2">BASIN</span></p>

  <p class="nonindent">İTP, basını katı bir sansür altında tutmuştu ve hiçbir eleştiriye izin vermemişti. Muhalif üç gazetecinin katlinden, aslında İTP sorumlu tutuluyordu.<sup><a class="hlink" epub:type="noteref" href="../Text/Notlar.xhtml#not3_17" id="ref17">17</a></sup> Ateşkes’in gelmesiyle birlikte basın üzerindeki sansür kaldırılınca, İttihatçı karşıtı basın, <i>Sabah, Peyam</i> ve <i>Alemdar,</i> o zamana kadar bastırılmış husumetlerini ortaya dökmek için verimli bir ortam buldular. Ayrıca, Hükümet, İTP iktidarı sırasında dahili sürgüne gönderilmiş siyasi "suçlular" için, 20 Ekim 1918’de genel af ilân etti.<sup><a class="hlink" epub:type="noteref" href="../Text/Notlar.xhtml#not3_18" id="ref18">18</a></sup> Dolayısıyla, İstanbul’da amansız ve intikamcı bir muhalefet boyvermeye başladı. İTP ve HİP partizanlığı iletişim ortamını hükmü altına aldı.<sup><a class="hlink" epub:type="noteref" href="../Text/Notlar.xhtml#not3_19" id="ref19">19</a></sup> Müttefikler, HİP’in benimsediği türden bir intikama âlet olmaya niyetli değillerdi. Onlar savaş suçlularının yargılanıp cezalandırılmalarını istiyorlardı, ama ayrım gözetmeksizin İTP üyelerinden öç alınmasından yana değildiler. Müttefikler, daha çok Milliyetçi hareketin bastırılmasıyla ilgileniyorlardı. Örneğin, İTP karşıtı, fakat Kuvay-ı Milliye yanlısı ve aynı zamanda yeraltı direnişinin bir üyesi olan gazeteci Velit Ebüzziya’yı Malta’ya sürmekte tereddüt etmemişlerdi. İngilizler’in tutukladığı ve sürgüne gönderdiği insanların çoğunluğu İTP üyesiydiler; ancak bunlar, aynı zamanda yeraltı hareketinin de eylemcileriydiler.</p>

  <p class="indent">HİP mensupları, basında İTP’yi yeren bir kampanya başlattıktan sırada, Osmanlı Hükümeti savaş suçlarını inceleyecek bir mahkeme kurdu.<sup><a class="hlink" epub:type="noteref" href="../Text/Notlar.xhtml#not3_20" id="ref20">20</a></sup> Ocak 1919’da Amiral Calthorpe, Osmanlı Hükümeti için, savaş suçlularını, a) Ateşkes şartlarının uygulanmasına karşı gelenler ve direnenler, b) İngiliz savaş esirlerine kötü davranmış olanlar ve c) Ermeniler’in sürülmelerinden sorumlu olanlar diye belirledi.<sup><a class="hlink" epub:type="noteref" href="../Text/Notlar.xhtml#not3_21" id="ref21">21</a></sup> İttihatçı karşıtı basın bunu alkışlıyordu.</p>

  <p class="indent">Mütareke döneminde İstanbul’da yayımlanan yaklaşık on bir Türkçe gazete vardı. Hükümet emriyle gazetelerin kapatılması yaygın bir uygulamaydı. Aynı gazete, sonra ya başka bir isim altında çıkardı, ya da bir diğer gazete ile birleşirdi. En etkili gazeteler, Ankara yanlısı <i>Tevhid-i Efkâr, Vakit, İleri, İkdam</i> ve <i>Akşam</i> idiler.<sup><a class="hlink" epub:type="noteref" href="../Text/Notlar.xhtml#not3_22" id="ref22">22</a></sup> <i>Tercüman-ı Hakikat</i> siyasi olarak taraf tutmuyordu ve <i>Tanin</i> anti-Kemalist’ti, fakat Milliyetçiydi. Anti-Kemalist ve Milliyetçi karşıtı üç gazete vardı; bunlar <i>Peyam-ı Sabah, Alemdar</i> ve <i>Serbesti</i> idiler. <i>Takvim-i Vekâi</i> resmi devlet gazetesiydi. Mizah gazeteleri <i>Karagöz, Zümrüt, Ak-Baba</i> ve <i>Diken’</i>di.</p>

  <p class="indent">Gazetelere yansıdığı kadarıyla, Türklerin siyasi tercihleri, Mütareke sırasında açıkça belirlenmişti. Bir kişi ya Kuvay-ı Milliyeciydi ya da değildi. Kemalizm ve Milliyetçilik, giderek, yekdiğerinin yerine kullanılır hale geldiler. Aynı zamanda hem anti-Kemalist, hem de Milliyetçi olmak gibi karışık tercihlere yer yoktu. Örneğin bir kimse, Saltanat ve Halifelik’le birlikte bağımsızlığı destekleyemezdi. <i>Tanin'</i>in sahibi ve yayımcısı, ateşli bir yurtsever Hüseyin Cahit (Yalçın), Halifeliği desteklediği iddiasıyla, 1924’te mahkeme önüne çıkarıldı. Hüseyin Cahit beraat etti, fakat bu dava, Cumhuriyet kurulduktan sonra bile, Milliyetçilik’le Kemalizm’in aynı olduğunu herkese hatırlatıyordu.</p>

  <p class="indent">Fransızca yayımlanan altı gazete, Siyonist, Türk yanlısı, Bolşevik, anti-Kemal, Yunansever ve Kemal yanlısı diye nitelenebilecek bir seri eğilimi yansıtıyordu.<sup><a class="hlink" epub:type="noteref" href="../Text/Notlar.xhtml#not3_23" id="ref23">23</a></sup> <i>La Turquie Nouvelle,</i> söylendiğine göre Kemal yanlısıydı ve yayımcısı da Kemalist ajan Alaeddin Haydar’dı.</p>

  <p class="indent">"İstanbul’da Kemalist ajan diye bilinen Aleaddin Haydar, geçenlerde, İstanbul’daki İngiliz çevrelerde Kemalist propaganda yapmak için harekete geçti. İyi niyetli bir İngiliz’i, limandaki Türk mavnacıları derneği Byzantine Co.’nin müdürü Kaptan Walker’i bulmayı becerdi ve ona Ankara’dan gelen paraları verdi. Böylece bu paralarla, Mr. Sciuto’dan l’Aurore’un satın alınması mümkün oldu; çünkü yeni bir gazete çıkarma yetkisini elde etmek, sonuç olarak imkânsızdı."<sup><a class="hlink" epub:type="noteref" href="../Text/Notlar.xhtml#not3_24" id="ref24">24</a></sup></p>

  <p class="indent">1923’e gelindiğinde, gazete, Alman Yahudisi bir subay olan Heinrich Cohn tarafından destekleniyordu. Bir Rus casusu, Ratinof gazetede çalışıyordu. Cohn Bolşevikler’le işbirliği yapıyordu ve Bolşevik propagandasını yaymak için ayda 600 lira alıyordu.</p>

  <p class="indent">İngilizce tek bir gazete vardı: <i>The Orient News.</i> Bu gazete 1919’da, büyük ihtimalle İngiliz işgal yetkilileri tarafından kurulmuştu; çünkü İngiliz askerlerinin okumaya izinli oldukları yegâne gazete buydu.</p>

  <p class="indent">İstanbul’daki azınlık gazeteleri ait oldukları toplulukların Türkler’e karşı tutumlarını ve siyasi eğilimlerini yansıtıyorlardı. Beş Ermeni gazetesi vardı; bunların dördü ılımlıydı, beşincisi <i>Yerguir</i> komünist Hınçak Partisi’nin organıydı. İstanbul’daki Ermeni basını, muhtemelen Türklerin düşmanlığını üzerlerine çekmekten kaçınmak için, daha büyük Ermeni ihtiraslarına karşı ihtiyatlıydı. Üstelik 1921’e gelindiğinde, Avrupa’da Ermeni davasını destekleyen bir tek güçlü devlet bile kalmamıştı. Bu nedenle, aralarında Ermeni Patriği Zaven Efendi’nin de bulunduğu önde gelen Osmanlı Ermenileri, geçmişteki sorunları unutmaya ve Türkler’le barış içinde yaşamaya kararlıydılar.<sup><a class="hlink" epub:type="noteref" href="../Text/Notlar.xhtml#not3_25" id="ref25">25</a></sup></p>

  <p class="indent">Rumca yayımlanan yedi gazete Türkler’e karşı aşırı düşmanlığı yansıtıyordu. Rumlar, Müttefik filosunu (Aralarında iki de Yunan destroyeri, Averoff ve Kilkis vardı) sevinçten uçarcasına gösterilerle karşılamış olmanın ötesinde, yaklaşmakta olan Paris’teki barış görüşmelerini etkilemek için azimle çalışmaya başlamışlardı. Yunan Başbakanı Elefteros Venizelos tarafından öne sürülen iddialardan birisi, İstanbul, İzmir ve Karadeniz Bölgesi’ndeki Rumlar’ın sayısının Türklerinkinden daha fazla olduğu idi. Bu görüşlerini kanıtlamak için Yunanlılar, İTP tarafından yurt dışına sürülmüş olan Rumlar’ın geri dönmekte olduğu iddiasıyla, sivil halktan gruplar getirmeye başladılar.<sup><a class="hlink" epub:type="noteref" href="../Text/Notlar.xhtml#not3_26" id="ref26">26</a></sup> 1919’da, göçmen komisyonu maskesi altında, İstanbul’da gizli bir devrimci Yunan derneği, "Kordus" kuruldu. Aslında gizli dernek, Anadolu Rumları’nı eğitmek ve silahlandırmak amacıyla sivil elbiseler giymiş Yunan subayları getiriyordu. Bunu, Rum Basını’nın, Türkler’e yönelik şiddetli nefretin sözcüsü haline gelmesi izledi.</p>

  <p class="indent">Bundan başka Rum Basını, Yunan askeri çevrelerindeki Kralcı-Venizelosçu bölünmesini de yansıtıyordu. Kralcılar Küçük Asya’daki Yunan işgalinin sürmesine karşıydılar. Onlara göre Yunanistan’ın baş düşmanı Bulgaristan’dı; Yunan insanı ve parası Anadolu’daki maceracılık uğruna çarçur edilmemeliydi. Ayrıca Yunan askerleri, taşkınlıklarıyla, şöhretlerini tehlikeye sokuyorlardı. Ne var ki Venizelosçu savaş şahinleri Kralcılar’a aldırış etmeyeceklerdi. Rum gazetelerinin çoğunluğu Venizelosçular’dan yanaydılar.</p>

  <p class="indent">İstanbul’daki Yahudi topluluğunun, ikisi Başhahamlığın organı olmak üzere dört gazetesi vardı. Rum basını açık açık Türk düşmanlığı yaparken, Yahudi basını Türklerin haklarına saygı göstermeye devam etti. Başhaham Naum Efendi, bir yandan Osmanlı Yahudileri’ni temsil ederken, öte yandan da yabancılara karşı Milliyetçiler’in lehine konuşuyordu. <i>Le Matin</i> gazetesinin yaptığı bir röportajda Naum Efendi, Milliyetçi Hareket’in Müttefikleri hedef almadığını ve Mustafa Kemal’in ne bir maceracı, ne de bir bağnaz olduğunu söylüyordu. Padişah’a sadıktı ve amacı Wilson İlkeleri’nin uygulanması, yani Türk yörelerin Türk kalmasıydı.<sup><a class="hlink" epub:type="noteref" href="../Text/Notlar.xhtml#not3_27" id="ref27">27</a></sup> Yahudi topluluğunun Türkler’den şikâyetçi olması için herhangi bir sebep yoktu. Ayrıca, Trakya’da, Yunan işgali altında Yahudiler’in uğradığı zulüm, Yahudiler’in Milliyetçi Hareket hakkında olumlu bir görüşe sahip olmalarına yardımcı olmuş olabilir.<sup><a class="hlink" epub:type="noteref" href="../Text/Notlar.xhtml#not3_28" id="ref28">28</a></sup> Ancak bir miktar yabancı Yahudi, İstanbul’da Siyonist propaganda yürütmeye başladılar. Bu kişiler, Naum Efendi’nin yerine, Siyonizm’i destekleyecek başka bir başhaham geçirmek amacıyla bir komite kurdular. Ayrıca, İstanbul’daki Yunan Yüksek Komiseri Kanelopulos, 1920’de kurulmuş olan Rum-Ermeni Federasyonu’na Yahudiler’i de katmak için çaba sarfetti, fakat Yahudi topluluğu buna ilgi göstermedi. Bütün öteki azınlıklar son Osmanlı seçimlerine (1919) katılmayı protesto etmişlerken, Yahudiler katılmışlardı.<sup><a class="hlink" epub:type="noteref" href="../Text/Notlar.xhtml#not3_29" id="ref29">29</a></sup></p>

  <p class="indent">Ateşkes döneminde, önceleri hem Müttefikler, hem de Osmanlı Hükümeti gazeteleri sansür ediyorlardı. Bu durum basın sansürüyle ilgili bir Saltanat Kararnamesi çıkana kadar böyle devam etti. Kararnamenin birinci maddesi sansür hükümlerine aykırı davranan gazeteciler için cezaî müeyyide uygulanmasını öngördüğü için, Yüksek Komiserler yaptırımların yabancı uyruklu gazetecilere uygulanamayacağını Osmanlı hükümetine hatırlatmak zorunluluğunu duydular. "Basınla ilgili olarak Fransız, İngiliz ve İtalyan Yüksek Komiserleri aralarında Osmanlı temsilcileri de bulunan Müttefik Basın Komisyonu’nun yasakladığı haber veya makaleleri yayınlayan gazetelere karşı yaptırım gücü olduğunu Bâb-ı Âli’ye hatırlatmakla şeref duyarlar."<sup><a class="hlink" epub:type="noteref" href="../Text/Notlar.xhtml#not3_30" id="ref30">30</a></sup> Böylelikle Müttefikler basına sansür uygulanması konusunda Bâb-ı Ali ile hemfikir olduklarını bir kere daha vurgularken, bir yandan sansür kararnamesinin yabancı uyruklu gazeteciler için geçerli olmadığını, öte yandan da Osmanlı uyruklu basın mensuplarının bile Müttefik Sansür Komisyonu’nun yaptırım gücü dışında kalmayacaklarını nazik bir dille ifade etmiş oluyorlardı. Sonuçta, gazetelerden birçok makale ve makalelerden satırlar Osmanlı Hükümetince değil, Müttefiklerce sansüre uğratılıyor ve gazetelerde sık sık boş sütunlara, boş satırlara rastlanıyordu. Buna karşılık bu boşlukları başka haber veya kelimelerle doldurmayan gazete yayıncıları üzerlerindeki baskıyı hiç değilse görsel bir şekilde okuyuculara aktarabiliyorlardı.</p>

  <p class="indent">O dönemde Türk basınında sansür nedeniyle siyasi karikatürler ve taşlamalar sıklaştığı gibi, son derece de ustalıklı kullanılır oldu; nüktedanlık ve hiciv sanatı büsbütün incelerek, yazı ve çizimlerin sansüre tâbi kılınmasını zorlaştırmaya başladılar.</p>

  <p class="indent">Kuvay-ı Milliye yanlısı olup Yunan Ordusuyla açıkça alay eden <i>Karagöz</i> gazetesinde 1920 ile 1923 yılları arasında boş sütun nadiren görülüyordu. Belki de Müttefik sansürcüleri Türk toplumunun ıstıraplarının karikatürlerle yansıtılmasını başyazarların Milliyetçi fikirleri tartışma ve yorumlarına kıyasla daha az tehditkâr buluyorlardı.</p>

  <p class="indent">Sansüre mutlaka tâbi tutulan haber örnekleri, İzmir, Bursa ve İzmit’teki Yunan vahşeti; İstanbullu Rumlar’dan Yunan Ordusu’na gönüllü asker yazılması; İngiliz-Rus ticaret anlaşmasının eleştirilmesi; İstanbullu Türk gençlerinin gizlice askere alınması; bazı İTP’lilerin sürgünde oldukları Malta adasından kaçmalarıydı.<sup><a class="hlink" epub:type="noteref" href="../Text/Notlar.xhtml#not3_31" id="ref31">31</a></sup> Ankara Hükümeti’nin dış ilişkileri de sansür edilen maddelerin kapsamına giriyordu. Bunların arasında Ankara’dan diplomatik bir heyetin Washington, D. C.’ye müteveccihen yola çıktığı; Ankara’nın Londra’daki temsilcisinin Prof. Dr. Nihad Reşat (Belger) olduğu; Milliyetçiler’den Cami Bey’in Paris’te ve Cevat Abbas’ın (Gürer) Roma’daki girişimleri; Bekir Sami Bey’in Türk-Fransız antlaşmasının bir taslağıyla Ankara’ya dönmekte olduğu; Ali Rıza Paşa’nın Ankara Hükümeti’nin siyasi ve askeri temsilcisi olarak Arnavutluk’a gönderildiği; veya Ankara’nın bir İran heyetiyle uzlaşmak üzere olduğu gibi haberler vardı.<sup><a class="hlink" epub:type="noteref" href="../Text/Notlar.xhtml#not3_32" id="ref32">32</a></sup></p>

  <p class="indent">Sansür İstanbul’da yayımlanan gazeteler için bunaltıcıydı, ama haberlerin yayılmasını önlemekte pek etkili değildi. 1922 Şubat’ında İstanbullu bir gazeteci şöyle yazıyordu:</p>

  <p class="indent">"Öte yandan, Müttefiklerarası sansür basına karşı görevlerini sürdürüyor ve basın buna tarifi imkânsız bir şekilde katlanıyor. Bu olgu yüzünden gazetecilik bütün atılımını yitirdi. Öyle ki, gazetelerin son provaları akşam saat 7’de tamamlanıyor. Bu keyfi sansür nedeniyle olayların güncelliğinde 12 saatlik bir kayıp oluyor... Bütün bunların en gülüncü de şu ki; burada yasaklanan her şey Anadolu gazetelerinde basılıyor ve bu gazeteler birkaç gün sonra İstanbul sokaklarında bağıra çağıra satılıyor."<sup><a class="hlink" epub:type="noteref" href="../Text/Notlar.xhtml#not3_33" id="ref33">33</a></sup></p>

  <p class="center"><span class="small2">KİMLİK ARANIŞI</span></p>

  <p class="nonindent">Savaş sırasında Türk aydınları arasında etkinliğe sahip başlıca üç ideoloji vardı: Türkçülük, Batıcılık ve İslâmcılık. Bu eğilimlerin mensupları zaman içinde ideolojik görüşlerini değiştirebiliyorlardı. Türkçülüğün savunucuları, Ziya Gökalp, Yusuf Akçura, Dr. Hüseyinzade Ali ve Halide Edip’in kılavuzluğunda, Türk Ocakları’nda biraraya gelmişlerdi.<sup><a class="hlink" epub:type="noteref" href="../Text/Notlar.xhtml#not3_34" id="ref34">34</a></sup> <i>Yeni Mecmua</i> ve <i>Turan</i>’ı yayımlıyorlardı. Başlangıçta Pan-Türkist idiler. Pan-Türkist felsefe eğitime sokulmuştu ve İTP’nin savaş zamanı politikalarına bir hayli hizmet etmişti. Pan-Türkistler çok sayıda genç insanı etkilemekte başarılı olmuşlar ve onlara, Rus egemenliği altındaki diğer Türk halklarının kurtarılması için şevk kazandırmışlardı.</p>

  <p class="indent">Batılılaşma yanlıları arasında Celâl Nuri ve Dr. Abdullah Cevdet vardı.<sup><a class="hlink" epub:type="noteref" href="../Text/Notlar.xhtml#not3_35" id="ref35">35</a></sup> Pan-İslâmcılar’ın liderliğini Mehmet Akif ve Mehmet Murat yapıyorlardı. Bunlar, sonradan <i>Sırat-ı Müstakim</i>’e dönüşen <i>Sebilürreşat’</i>da yazıyorlardı.<sup><a class="hlink" epub:type="noteref" href="../Text/Notlar.xhtml#not3_36" id="ref36">36</a></sup></p>

  <p class="indent">Türk aydınlarının kimlik krizi 1920’ye, yabancı işgali gerçeğinin onların birçoğunu Milliyetçi Hareket’e çekmesine kadar sürdü. 1920’ye gelindiğinde iki blok oluşmuştu: Yabancı işgaline karşı silahlı direnişe inananlar ve Kemalistler’den yana olanlar ile barış antlaşması şartlarının yumuşatılabileceği umuduyla, daha hâlâ diplomasiye inananlar. Mütareke’nin ilk dönemlerinde İstanbul’daki aydınlar arasında üç farklı eğilim vardı. Milli Kongre isimli bir dernek çevresinde biraraya gelmiş bazı insanlar Türklerin hakları için kulis yapılmasını istiyorlardı. Bu kulisçiler arasında, Türkiye üzerinde Amerikan veya İngiliz mandasını savunanlar da bulunuyordu. Ancak diğerleri yabancı himayesinin her çeşidine karşı çıkıyorlardı.</p>

  <p class="indent">Milli Kongre, kısa süren çalışmalarına, Dr. Esat Paşa’nın (Işık, 1864-1936) önderliğinde, 29 Kasım 1918’de başladı.<sup><a class="hlink" epub:type="noteref" href="../Text/Notlar.xhtml#not3_37" id="ref37">37</a></sup> Milli Kongre 52 yerel dernekten oluşuyordu. Amacı, siyasi partilere ve derneklere partizan olmayan bir platform sağlamak ve başlıca kültürel ve politik yayınlarla Türklerin varolma çabalarını birleştirmekti. Onlar Türklerin hakları için kulis yapılması amacıyla çeşitli ülkelere delegasyonlar gönderdiler. Yayınlarıyla, Avrupa’daki Türk düşmanı propagandanın etkilerini gidermenin yollarını aradılar. Bu yayınlar arasında, <i>The Occupation of İzmir, Turks in Iraq, The Turco-Amerikan Problem</i> ve <i>Les Turcs d’après les Auteurs Célèbres</i> bulunuyordu.<sup><a class="hlink" epub:type="noteref" href="../Text/Notlar.xhtml#not3_38" id="ref38">38</a></sup> Milli Kongre, İstanbul’daki siyasi partilerle Anadolu’daki Heyet-i Temsiliye’nin aralarını bulmak için uğraş verirken, tarafların hiçbirinden yana olmadı. Osmanlı Hükümeti, Milli Kongre’ye, Heyet-i Temsiliye’nin 1919 seçimlerine gösterdiği adaylara itiraz eden bir mektup göndermesi için baskı yaptı. Osmanlı Hükümeti, Anadolu’dan ve Trakya’dan gelecek delegelerin İTP’li olmalarından korkuyordu. Bu müdahale Kuvay-ı Milliyeciler’i kızdırdı ve Kongre ile bağlarını kestiler.<sup><a class="hlink" epub:type="noteref" href="../Text/Notlar.xhtml#not3_39" id="ref39">39</a></sup> Aslında, Sivas’ta Milliyetçiler’e katılan herkes, bundan böyle İttihatçılar’a bağlı olmadığı ve partinin yeniden canlandırılması için çalışmayacağı anlamına gelen bir sadakat yemini etmek zorundaydı.<sup><a class="hlink" epub:type="noteref" href="../Text/Notlar.xhtml#not3_40" id="ref40">40</a></sup></p>

  <p class="indent">1920 başlarında, Fransız istihbaratı, Mustafa Kemal’in temsilcisi sandıkları Esat Paşa’ya başvurarak, Anadolu’daki Milliyetçiler’in hangi şartlarda Bolşevikler’e karşı savaşacaklarını sordu. Ciddi olarak ortaya konmuş olsa bile bu fikir, bir yanıyla gerçekçi değildi. Öte yandan Fransızlar, muhtemel bir anlaşma için Kuvay-ı Milliye’nin kesin şartları hakkında ağız aramak amacıyla, sadece bu niyetle böyle yapmış olabilirlerdi. Esat Paşa, Milliyetçiler’in tasarladıkları düzende, İstanbul’un Türk kalması, Aydın, İzmir ve Çukurova’yla birlikte güneydoğu vilayetlerinin Türkler’e geri verilmesi şartlarının bulunduğunu söyledi.<sup><a class="hlink" epub:type="noteref" href="../Text/Notlar.xhtml#not3_41" id="ref41">41</a></sup> Esat Paşa resmi bir sıfatla konuşmuş değildi, fakat Fransızlar’a verdiği mesaj, şayet Türkler’den herhangi bir işbirliği bekliyorlarsa, Müttefikler’in, barış antlaşmasını köklü bir şekilde gözden geçirmeleri gerektiğiydi.</p>

  <p class="indent">Bu arada Amerikan mandası meselesi ortaya çıktı. 8 Ocak 1918’de Başkan Wilson, Amerikan Kongresi’nde bir konuşma yapmıştı. Bu konuşmanın ana fikri, dünya barışının anti-demokratik ve baskıcı rejimler tarafından bozulmasını önlemek için bütün ülkelerin anlaşmaları gerektiğiydi. Wilson’ın konuşması, kalıcı bir dünya barışı için esaslar koyma amacını güden ilkelerini, "On Dört Nokta"yı içeriyordu. Türkiye, milliyetlerin hakları ilkesine göre çizilecek yeni Avrupa haritası için kendi kaderini tayin hakkının tanınmasını öngören on ikinci maddenin kapsamına giriyordu.</p>

  <p class="indent">"Bugünkü Osmanlı İmparatorluğu’nun Türk bölümlerinin bağımsızlığı sağlanmalıdır, fakat şu anda Türk yönetimi altında bulunan milliyetlere de kesin bir yaşama güvenliği ve mutlak kısıtsız bir özerk gelişme fırsatı sağlanmalıdır ve Çanakkale Boğazı, uluslararası garantiler altında, serbest bir geçit olarak bütün ulusların gemilerine ve ticaretine süresiz açılmalıdır."<sup><a class="hlink" epub:type="noteref" href="../Text/Notlar.xhtml#not3_42" id="ref42">42</a></sup></p>

  <p class="indent">Bazı Türk aydınları on ikinci maddeyi, Anadolu’nun Türk kalacağı anlamında yorumladılar. Amerika Birleşik Devletleri birdenbire çok rağbet görmeye başladı. 14 Ocak 1919’da, İstanbul’da, Halide Edip, Ali Kemal, Refik Halit, Celâl Nuri ve Ahmet Emin tarafından Wilson Prensipleri Cemiyeti resmen kuruldu.<sup><a class="hlink" epub:type="noteref" href="../Text/Notlar.xhtml#not3_43" id="ref43">43</a></sup></p>

  <p class="indent">Aynı grup 5 Aralık 1918’de Başkan Wilson’a, kurumlarda reform yapması ve özerklik dahilinde yönetim kadrolarını eğitmesi için ABD’nin Türkiye’ye yardım etmesini isteyen bir mektup göndermişti. Bu mektupta yardımın şu şartlar altında olması isteniyordu:</p>

  <p class="indent">"...Padişah’ın egemenliği ve hükümetin anayasal biçimi korunacaktır; bütün seçimlerde nisbi temsil uygulanarak azınlıkların hakları güvence altına alınacaktır; Maliye, Tarım, Sanayi ve Ticaret, Bayındırlık ve Milli Eğitim Bakanlıklarının her birisine, bir uzman yardımcılar kadrosuyla beraber Amerikalı bir başdanışman atanacaktır. Bu danışmanlar hep birlikte bir Amerikan Komisyonu oluşturacaklardır; adalet mekanizmasındaki reformlar da Amerikalı bir başdanışman ve uygun görülen ülkelerden seçilmiş hukuk uzmanlarından oluşan bir yönetim kadrosu eliyle yürütülecektir; jandarmanın ve polisin denetimi Amerikalı bir müfettişe verilecektir; yerel yönetim reformu Amerikalı bir başdanışmana bağlı olarak gerçekleştirilecektir; Amerikalıların kılavuzluk ve eğitme süresi en az 15, en fazla 25 yıl olacaktır; İmparatorluğun sınırları Barış Konferansı’nda belirlenecektir."<sup><a class="hlink" epub:type="noteref" href="../Text/Notlar.xhtml#not3_44" id="ref44">44</a></sup></p>

  <p class="indent">13 Mart 1919’da, ünlü gazeteci ve Wilson Prensipleri Cemiyeti Yönetim Kurulu Üyesi Yunus Nadi Bey, Wilson ilkelerinin her azınlığa bölgesel özerklik verileceği şeklinde yorumlanamayacağını, çünkü Türkiye sözkonusu olduğunda Anadolu’daki azınlık gruplardan hiçbirinin sayıca Türkler’den fazla olmadığını bildirdi.<sup><a class="hlink" epub:type="noteref" href="../Text/Notlar.xhtml#not3_45" id="ref45">45</a></sup></p>

  <p class="indent">28 Nisan 1919’da, İstanbul’daki Amerikan Komiseri Lewis Heck, ABD Dışişleri Bakanı’na, Âyan Reisi ve halk arasında "Milli Blok" (Milli Kongre) diye bilinen, Osmanlı Birliği’ni desteklemek için yeni kurulmuş derneğin Başkanı (metinde böyle) Ahmet Rıza Bey’in Amiral Bristol’ı ve kendisini ziyaret ettiğini bildirdi.</p>

  <p class="indent">"Ahmet Rıza Bey, mevcut uluslararası durumda, kendi grubunun ve Türkiye’nin en iyi unsurlarının, gelecek için biricik umudun, belirli bir süreyle güçlü ve tarafsız bir yabancı kontrolü olduğunu kavradıklarını söyledi... Yeni Padişah’a büyük umutlar bağlanmış olmasına rağmen olup bitenler gösteriyor ki, VI. Mehmet, Türkiye’nin yeniden hayat bulmasının yolunu tek başına açacak kadar güçlü bir karakter değil. Durum böyle olunca, Ahmet Rıza Bey ve onunla birlikte çalışan insanlar Amerikan yardımı için bir açık çağrı yapmayı arzuluyorlar... O ayrıca, Büyük Britanya’nın, Mısır gibi bu türden ülkelerde halka iyi bir yönetim getirdiğini ve halkın maddi refahını büyük ölçüde artırdığını, buna karşılık tüm ulusal bağımsızlık duygu ve düşüncelerini bastırdığını, oysa Amerikan Hükümeti’nin, Filipinler’de, ulusal özlemleri bastırmaya girişmeksizin benzeri ölçüde bir maddi gelişme sağladığını söyledi... İngiliz basınında çıkan çok sayıda makalenin Türkiye’de Amerikan mandası fikrinden yana olmalarına rağmen, buradaki çeşitli kaynaklardan öğrendiğime göre İstanbul’daki İngiliz görevlileri Türkler’i bu fikirden vazgeçirmeye ve onların asıl umudunun Büyük Britanya’ya bağlı olduğuna inandırmaya uğraşıyorlar."<sup><a class="hlink" epub:type="noteref" href="../Text/Notlar.xhtml#not3_46" id="ref46">46</a></sup></p>

  <p class="indent">Milliyetçiler’in İstanbul’daki temsilcisi Kara Vasıf Bey, Sivas’ta bulunan Heyet-i Temsiliye’ye, politikacıların, devlet görevlilerinin, gazetecilerin, Milli Kongre’nin ve diplomatların, bütün bunların hepsinin Amerikan mandasına dostça baktıklarını bildirdi. Mustafa Kemal manda düşüncesini reddediyordu, ama teknik ve ekonomik yardıma aldırmazlık etmiyordu.<sup><a class="hlink" epub:type="noteref" href="../Text/Notlar.xhtml#not3_47" id="ref47">47</a></sup></p>

  <p class="indent">Paris Barış Konferansı’nda ABD’ye, Türkiye ve Ermenistan üzerinde manda önerildiğinde, Amerikalılar Türkiye’ye General James G. Harbord başkanlığında bir kurul gönderdiler. General Harbord, 20 Eylül 1919’da, Sivas’ta Mustafa Kemal’le ve önde gelen yurttaşlarla görüştü. General Harbord, ABD’de Kemalist Hareket’i topluma tanıtan ve aynı zamanda Dışişleri Bakanlığı’na birinci elden bilgi sağlayan ilk kişi olacaktı.<sup><a class="hlink" epub:type="noteref" href="../Text/Notlar.xhtml#not3_48" id="ref48">48</a></sup> ABD Yüksek Komiseri Amiral Bristol Milliyetçi Hareket’e zaten olumlu bakıyordu. O, Washington’a, Türkiye üzerinde tek bir manda olmalı diye tavsiyede bulundu; çünkü Yunanlılar, hem emperyalist emellerin izlerini açığa çıkarıyorlardı, hem de Trakya’da Yahudiler’e yaptıkları eziyetle, başka milliyetlere karşı tutumlarında ehil olmadıklarını kanıtlamışlardı. Amiral Bristol’a göre etnik düşmanlık, derinlere kök salmış dini, siyasi ve kişisel farklılıklardan ileri geliyordu. Dolayısıyla Yunanlılar’a, ne Trakya’da, ne de Küçük Asya’da toprak verilmeliydi.<sup><a class="hlink" epub:type="noteref" href="../Text/Notlar.xhtml#not3_49" id="ref49">49</a></sup></p>

  <p class="indent">"Onun (Bristol’ın) görüşüne göre -ki, Hükümeti’ninkini yansıttığına kesin diye bakılabilir- Müttefik Güçler’in Yakın Doğu’daki politikaları yalnızca karşılıklı entrikalardı ve bu bakımdan, Büyük Britanya, Fransa ve İtalya arasında bir seçme yapmaya gerek yoktu... O bu görüşünde yalnız değildi. Ekim 1919’da, ABD’nin Türkiye’deki önceki Büyükelçisi Henry Morgenthau, kendi yurttaşlarına, İstanbul, Ermenistan ve Küçük Asya’nın yönetimini bir kuşaklığına ele almaları için bir çağrı yayımladı. Morgenthau önerisini, Büyük Britanya’nın, Cebelitarık Boğazı’nın kontrolüne, nöbetleşe olarak ABD’yi de ortak etmesini teklif ederek geliştirdi. O, ancak böylesi bazı önlemlerle, Lloyd George’un, Türkiye’nin yeniden inşasına yardım etmesi için ABD’ye yaptığı çağrıda gizli herhangi bir saik olmadığına Amerikalılar’ın ikna edilebileceğini ileri sürüyordu."<sup><a class="hlink" epub:type="noteref" href="../Text/Notlar.xhtml#not3_50" id="ref50">50</a></sup> Ne var ki, ABD’de kamuoyu, Yakın Doğu’da bir manda edinilmesinden yana değildi.</p>

  <p class="indent">Eylül 1919’da, Padişah’la üç İngiliz ajanı arasında gizli bir antlaşma imzalandığı ve Padişah’ın Türkiye üzerinde İngiliz mandasını kabul ettiği yolunda söylentiler ortaya çıktı. Bunun üzerine Milliyetçiler bir protesto yayımladılar, İngiliz Hükümeti böyle bir antlaşmanın varlığını resmen yalanladı ve Damat Ferit Paşa, bir tekzip yayımlamak için Ryan’dan izin istedi.<sup><a class="hlink" epub:type="noteref" href="../Text/Notlar.xhtml#not3_51" id="ref51">51</a></sup> Bu antlaşmanın varlığı bugüne kadar kanıtlanmış değildir. Ancak, bir antlaşma imzalanmış olmasa bile, Damat Ferit İngiliz Yüksek Komiseri Amiral Calthorpe’a, şayet Türkiye üzerinde bir manda olacakdıysa "Padişah’tan en sonuncu köylüye kadar bütün Türkiye’nin ateşli arzusu bu mandanın Büyük Britanya’ya verilmesidir" diye öneride bulunmuştu.<sup><a class="hlink" epub:type="noteref" href="../Text/Notlar.xhtml#not3_52" id="ref52">52</a></sup></p>

  <p class="indent">"Gerçekte, tarafsız bütün gözlemciler, eğer tüm inanışlar ve milliyetler için kabul edilebilir bir çözüm olacaksa, bunun, ülkenin tamamı üzerinde İngiliz mandasında uzlaşma olduğu görüşündeler. Bu görüş, özellikle, Büyük Britanya’nın bu şekilde çoğalacak olan politik avantajlarının, kendilerinin ondan elde edecekleri maddi yararlardan daha az olmayacağında ısrar eden Müslümanlar’a aittir. Yetki sahibi olduğunu iddia edenler, mandanın uygulanmasıyla İslâm dünyasında Büyük Britanya’ya verilecek üstün konumun, ona Hindistan ve Mısır’daki Müslüman uyruklarının, hem manevi hem de dünyasal alanda sadakatini sağlayacağını ciddi olarak savunuyorlar."<sup><a class="hlink" epub:type="noteref" href="../Text/Notlar.xhtml#not3_53" id="ref53">53</a></sup></p>

  <p class="indent">Burada Calthorpe’un sözünü ettiği Müslüman "yetki sahibi", İngiliz yanlısı <i>Serbesti</i> gazetesinin editörü Sait Molla idi. Muhtemel bir İngiliz mandasına karşı Milliyetçiler’in protestosu üzerine <i>The Times</i> kibirli bir tepki gösterdi; isyancılar İngiliz mandası sözünü duymak bile istemiyorlardı. <i>The Times,</i> karşı çıkmalarından ötürü Kuvay-ı Milliyeyi kınıyordu; onlar İTP’nin aynısıydılar ve herkes biliyordu ki, İTP İngilizler’e karşıdır.<sup><a class="hlink" epub:type="noteref" href="../Text/Notlar.xhtml#not3_54" id="ref54">54</a></sup></p>

  <p class="indent">Bu arada İstanbul’da, Uluslararası Hukuk Profesörü ve Hukuk Fakültesi Dekanı Ahmet Selâhattin Bey himaye ve mandaya karşı tam bağımsızlık fikrini savunuyordu.<sup><a class="hlink" epub:type="noteref" href="../Text/Notlar.xhtml#not3_55" id="ref55">55</a></sup> Bir makalesinde şöyle yazmıştı:</p>

  <p class="indent">"Bağımsızlık bir bütündür. Böyleyse vardır, aksi halde yoktur. Bağımsız olmayan bir devletin kimliği yoktur. Türkiye’nin, toprağının ve nüfusunun beşte birini veya altıda birini kaybettiği bir dönemde, Türk Ulusu, geriye kalan ülkeyi yönetmeye gücünün yetmeyeceğini her halde ilân edemez. Bugün bir Türk Ulusu ve ulusçuluğu vardır ve bu ulus kendi siyasi kimliğini koruyacaktır... Dünya ulusları topluluğu arasında Türkiye, boyun eğmeyi değil sadece işbirliğini kabul edebilir."<sup><a class="hlink" epub:type="noteref" href="../Text/Notlar.xhtml#not3_56" id="ref56">56</a></sup></p>

  <p class="indent">Ahmet Selâhattin Bey ayrıca, insanlık uğruna verilen mandanın, savaşa katılmamış az gelişmiş ülkeler için değil, sadece savaşı kaybetmiş olanlar için bir mesele haline geldiği olgusuna dikkati çekiyordu. 1922’de bir Amerikan bilim adamı mandaları benzeri bir yaklaşımla irdeleyecekti:</p>

  <p class="indent">"Manda projesi, yorum esnekliklerinden yararlanılarak, Türkiye’nin bölüşülmesine ilişkin gizli anlaşmaların uygulamaya koyulmaları için kolaylıkla bir kılıf haline getirilebilir. Mandalar sorunu, Milletler Cemiyeti Sözleşmesi’nin 22. maddesinde yeralan, ‘önceden Türk İmparatorluğu’na ait bazı topluluklar’ üzerinde manda uygulanmasına ilişkin bir öneriyle ortaya çıktı. Bu topluluklar kendi mandacı güçlerini kendileri seçmeliler. Bu öneri Türkiye’yi kapsamadığı gibi, Wilson’ın 12. maddesi de Anadolu üzerinde bir mandayı içermemektedir."<sup><a class="hlink" epub:type="noteref" href="../Text/Notlar.xhtml#not3_57" id="ref57">57</a></sup></p>

  <p class="indent">Ahmet Selâhattin Bey, Amerikan mandasını benimseyen kişilerle konuştuktan sonra, bu kişilerin, ilerde bağımsızlığı kazanmak için mandayı tek yol olarak gördükleri sonucuna varıyordu. O bu kişilerin görüşünü paylaşmıyordu. Ahmet Selâhattin Bey 1920’de 42 yaşında öldüğü zaman, Vahdettin Ahmet Bey’in, Fatih Külliyesi’ndeki Saltanat Aile Mezarlığı’na gömülmesini emrederek, onu beklenmedik bir şekilde onurlandırmıştı.<sup><a class="hlink" epub:type="noteref" href="../Text/Notlar.xhtml#not3_58" id="ref58">58</a></sup> Bu da, yine, Padişah’ın bir başka çelişkili davranışıydı.</p>

  <p class="indent">Mandanın öteki karşıtlarına göre, manda rejimi, Türkler’in kendilerini yönetmekten aciz olduklarının kabulü anlamına geliyordu:</p>

  <p class="indent">"İç politikada farklılaşmalar olsa bile, ülkenin geleceğine ilişkin meselelerde bir birlik vardır. Savaşı kaybeden halklar, hatta Bulgarlar bile, kendilerini yönetmekten aciz olduklarını açıkça ilân etmediler. Türkiye’de yabancı himayesi ve manda için işitmekte olduğumuz çığlıkların nedeni, yerleşik bir ulusal standarta sahip olmamamızdır."<sup><a class="hlink" epub:type="noteref" href="../Text/Notlar.xhtml#not3_59" id="ref59">59</a></sup></p>

  <p class="indent">Mandadan yana yahut mandaya karşı düşünceler İstanbul’da çekişirlerken, bir başka aydınlar grubu da Milliyetçi Hareket’in faydadan çok zarar getireceğinden korkuyordu. Yurtsever, gazeteci ve şair Süleyman Nazif (1870-1927) bunlardan birisiydi. Malta’da yaşamakta olduğu sürgünde hayal kırıklığına uğramıştı ve acı çekiyordu. Küçük bir grubun Müttefik güçlere meydan okuyabileceğini aklı almıyordu. Bir diğer gazeteci Refik Halit (Karay, 1888-1965) Mustafa Kemal’le ve Milliyetçiler’le acı acı alay ediyordu; ona göre hareket bütünüyle delilikti.<sup><a class="hlink" epub:type="noteref" href="../Text/Notlar.xhtml#not3_60" id="ref60">60</a></sup> Üniversite profesörleri, Rıza Tevfik (Bölükbaşı, 1868-1949), Cenap Şahabettin (1870-1934) ve Ali Kemal (1869-1922) İTP ile Kuvay-ı Milliye arasında herhangi bir fark görmüyor ve onları meşru saymıyorlardı.<sup><a class="hlink" epub:type="noteref" href="../Text/Notlar.xhtml#not3_61" id="ref61">61</a></sup></p>

  <p class="indent">Ankara’nın İstiklâl Mahkemeleri -ki asker kaçaklarını yargılamak ve Damat Ferit’in hizmetinde olup Milliyetçiler’i öldüren karşı-isyancıları cezalandırmak amacıyla kurulmuşlardı- ve 1921’de düzenli ordunun oluşturulmasından önceki dönemde bir kısım Kuvay-ı Milliyeci milislerin yaptıkları taşkınlıklar, muhaliflere, onların, İTP’nin iktidar düşkünü kalıntıları oldukları izlenimini veriyordu. Muhaliflerin HİP’e inanmaları şart değildi; onların inancı diplomasiyeydi, Hanedan’aydı ve meşru hükümeteydi. Ankara ise onlara bozguncu gözüyle bakıyordu ve Lozan Antlaşması imzalandıktan sonra, 150 istenmeyen kişi arasında yeralan Rıza Tevfik ve Refik Halit yurt dışına sürülerek cezalandırıldılar. (Atatürk ölmeden önce, 1938’de Yüzellilikler’i affetti ve onların ülkeye dönmelerine izin verildi.) Muhalif gazeteciler içinde <i>Peyam-ı Sabah</i>’ta yazan Ali Kemal en ateşlileri idi. Türkiye’nin dışardaki imajı için endişe duyuyordu; fakat Türk Ordusu’nun 26 Ağustos 1922’de Yunanlılar’a karşı kesin zaferinden sonra Ali Kemal onları alkışladı ve kendisinin yanılmış olduğunu kabul etti.<sup><a class="hlink" epub:type="noteref" href="../Text/Notlar.xhtml#not3_62" id="ref62">62</a></sup></p>

  <p class="indent">İngiliz yanlısı tutuma karşı eşi görülmemiş bir direniş biçimi İstanbul’daki Üniversite öğrencilerinden geldi. Öğrenciler, 1922 yılında 12 Nisan’dan 25 Ağustos’a kadar boykot yaptılar. Onlar İngiliz yandaşı profesörleri, Ali Kemal (Osmanlı-Avrupa İlişkileri), Cenap Şahabettin (Türk Edebiyatı Tarihi), Rıza Tevfik (İlâhiyat), Hüseyin Daniş (Fars Edebiyatı) ve Bersamyan Efendi’yi (İngiliz Edebiyatı) protesto ediyorlardı. Öğrenciler Üniversite yönetiminden, Milliyetçi karşıtı olan bu profesörleri görevden almasını istediler. Profesörler Kurulu bu isteği geri çevirince Eski Yunan ve Latin Edebiyatı öğrencileri boykota başladılar. Hemen arkasından Tıbbiye, Fen Bilimleri, Hukuk, Ziraat, Veteriner, Eczacılık, Siyasi Bilimler ve Deniz Ticareti öğrencileri onlara katıldılar.<sup><a class="hlink" epub:type="noteref" href="../Text/Notlar.xhtml#not3_63" id="ref63">63</a></sup></p>

  <p class="indent">Eğitim Bakanlığı, boykotçu öğrencileri, sınıfta bırakmakla ve okuldan atmakla tehdit ederek, 20 Mayıs’ta Üniversite’yi yeniden açmaya karar verdi. 20 Mayıs günü, yeniden derslere başlamak isteyen öğrencilerle buna karşı çıkanlar arasında çatışma çıktı. Çok sayıda profesör boykot yapan öğrencileri desteklemek amacıyla derslere girmediler. Temmuz’un sonunda Üniversite yönetimi sözkonusu beş profesörün süresiz izine çıktıklarını açıkladı. 25 Ağustos’ta öğrenciler Üniversite’ye geri döndüler.</p>

  <p class="indent">Türk-Yunan savaşının gaddarlığı ve Kuvay-ı Milliye’nin başarıları İstanbul aydınları arasındaki pek çok kuşkucuyu tedavi etti. Bununla beraber, halk Milliyetçiler’in davasını, gerek düşüncede, gerek fiilen başından beri desteklemişti. Yeraltı direnişinde sadece birkaç ihanet olayı görüldü.<sup><a class="hlink" epub:type="noteref" href="../Text/Notlar.xhtml#not3_64" id="ref64">64</a></sup> Polis, adı arananlar listesinde olan kişileri uyarıyordu. Arkadaşları da bu arananları saklıyordu. Osmanlı bürokrasisi, geleneksel tarzıyla Ateşkes şartlarının yerine getirilmesini erteledi; ama bu sefer bu üstü örtülü bir direnişti, sırf işlevsizlikten kaynaklanmıyordu. Padişah ise bir muamma olarak kaldı. Kişisel korkuları, kuşkuculuğu, insanlara güvensizliği ve belki de en önemlisi Milliyetçi Hareket’in önderlerini ölüme mahkûm etmiş olması, artık onu savunmaya imkân bırakmıyordu.</p>
</body>
</html>
