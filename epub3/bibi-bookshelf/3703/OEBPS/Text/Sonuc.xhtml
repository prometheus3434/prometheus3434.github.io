<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter1" title="SONUÇ"><br />
  <br />
  SONUÇ<br />
  <br /></h1>

  <p class="nonindent">Mütareke sırasındaki yangınlar sonucu İstanbul’un yaklaşık üçte biri harap olmuştu. Hayat pahalılığı, işsizlik ve göçmen akını gözönüne alınırsa, trajik boyutlarda salgın hastalıkların görülmemiş olması dikkate değer bir olgudur. I. Dünya Savaşı ertesinde, İspanyol nezlesi, dünya çapında, doğrudan Savaş’ın öldürdüğünden daha fazla insan öldürmüştü.<sup><a class="hlink" epub:type="noteref" href="../Text/Notlar.xhtml#not9_1" id="ref1">1</a></sup> Gerçi arasıra İspanyol nezlesi görülüyordu, ama hastalık başka ülkelerde olduğu ölçüde şehri etkilemiyordu. Bu noktada insan, ironik bir şekilde, 1918’den 1923’e kadar savaş durumunun devam etmesi sayesinde, Türkiye’nin bu afetten korunabildiği sonucuna varmaya zorlanıyor. Çünkü savaş nedeniyle dünyada 10 milyon insan ölmüştü, ama savaş sonrasındaki İspanyol nezlesi 25 milyon insanı öldürmüştü.</p>

  <p class="indent">Şehir halkının yüzbinlercesinin yoksulluğuna rağmen, İstanbul’da hastalığın yayılması çok etkin bir şekilde kontrol altında tutuldu. Kızılay’ın, Müttefik Kızılhaçı’nın, Rus Beyazhaçı’nın, Amerikan Yakın Doğu Yardım Örgütü’nün, Müttefik Şehir ve Karantina Komisyonlarının yanısıra, etnik topluluklara ait kuruluşların da çabalarıyla bu sonuca erişildi.</p>

  <p class="indent">Osmanlı Hükümeti iflas etmişti. "Geçici" Müttefik Maliye Komisyonu olabildiğince çok para kaynağını kullanmaya çalışmıştı; hatta şehir vergilerini dahi arttırmıştı. Ne var ki, durumun düzelmesine hiçbirinin yararı olmadı.</p>

  <p class="indent">İstanbul Belediyesi’nin de parası yoktu. Müttefiklerin Şehir, Sağlık ve Karantina Komisyonları, Belediye’yi başlıca sorumluluklarından kurtardı. İşgal yönetimi, bütün bunları iflas etmiş Belediye’nin eline bırakmış olsaydı, İstanbul daha kötü bir kaderin acısını çekecekti.</p>

  <p class="indent">Gerek Türk, gerekse yabancı okulları açısından şehirdeki eğitim hizmetleri yeterli gözüküyordu. Çocuklarını ilkokuldan sonra okutmaya mali gücü yetecek Türk ailelerinin sayısı çok değildi. Ancak gücü yetebilecek olanların, birinden birini seçebileceği bir seri okul vardı. Kadınlar için yüksek eğitimin vaat ettiği umutlar ve çalışma imkânları, Türkiye’nin sosyal olduğu kadar entellektüel aydınlanmasının da müjdecisiydiler. Kadın cinsi belli bir bilinç kazanmaya başlamıştı. Bunlar, Kızılay Derneği’nin Himaye-i Nisvan ve Himaye-i Etfal dallarını yöneten, hali vakti yerinde kadınlarla sınırlı kalmıyordu. Kadınlar hizmet sektöründe ve genel işgücü içinde geçmişe kıyasla çok daha fazla çalışma imkânı buluyorlardı. Ayrıca, Darü’l Muallimat mezunu hazır bir kadın öğretmen kadrosu vardı. Ve bunlar Türkiye Cumhuriyeti’nin ilk yıllarındaki o şevkli eğitimcilerin bir bölümünü oluşturacaklardı.</p>

  <p class="indent">Kısacası, İstanbul, savaşın ve işgalin getirdiği zorluklara, kurumlarında ve halkının psikolojik durumunda nisbeten az hasara uğrayarak göğüs gerdi. İnsanlar evsizliğe, işsizliğe ve yiyecek kıtlığına katlandılar. Onlar, aynı zamanda Türkiye’nin hâlâ bir savaş durumu içinde olduğunu kavramaktaydılar. İşgalcilerin varlığı ve Rum azınlıktan gelen hakaretler, bu olguyu İstanbul halkına her gün hatırlatıyordu. Sonuçta Kuvay-ı Milliyeciler’in zaferi, çekilen acının psikolojik boyutlarını hafifletti. Belediye Mustafa Kemal’e onursal hemşehrilik payesi verdi ve onun Şişli’de yaşadığı evin üzerinde bulunduğu caddeye Halaskâr Gazi Caddesi adını koydu; böylece ona olan şükranını ifade etmiş oldu.</p>

  <p class="indent">Mütareke döneminde İstanbul’da politik durum, şayet kaotik değilse, en iyi, belirsiz kelimesiyle tanımlanabilir. O günlerde her şey belirsizdi. Sultan, askerlerin mi, yoksa Müttefıkler’in mi kendisini sadakatle desteklediklerinden kuşkuluydu. Birçok kez tahttan çekilmek tehdidinde bulunmuştu. 1920’de İngilizler Vahdettin’e, onun şahsını koruyacaklarına dair güvence vermişlerdi. Sultan Ankara’daki Milliyetçiler’le bağlantı kurmuştu, ama anlamlı bir diyalogun oluşturulmadığını farzetmek daha doğru olur.</p>

  <p class="indent">Vahdettin’in politikası, ne pahasına olursa olsun İstanbul’da kalmaktı. Anadolu’ya gitme ya da Kuvay-ı Milliyeciler’le işbirliği yapma düşüncelerini reddetmişti. Halife olarak, kendisini, Peygamber’in Kutsal Emanetleri’nin bekçisi olarak görüyordu. Başkent’te bulunmadığı takdirde İngilizler’in Emanet’lere elkoyabileceklerinden ve onları kendi seçtikleri yeni bir (belki Arap) halifeye verebileceklerinden korkuyordu. Vahdettin ayrıca, Osmanlı Hanedanı’nın Topkapı Sarayı’nda duran tarihi hazinelerine de İngilizler’in elkoymasından endişe ediyordu. Bu kuşkularından hareket ederek, kendisinin Osmanlı Hanedanı’nın hazinelerine ve Halifeliğe namus bağıyla bağlı olduğuna inanıyordu. Üstelik, Kuvay-ı Milliye’nin yaptıklarını maceracılık olarak gördüğü için, onlara kızgınlık duyuyordu. Bu kızgınlığın içinde, Ankara’nın Veliaht Abdülmecit Efendi’ye, kendilerine katılması için iki kere teklifte bulunduğunu bilmesinin de payı vardı. (Abdülmecit her iki teklifi de reddetmişti.)<sup><a class="hlink" epub:type="noteref" href="../Text/Notlar.xhtml#not9_2" id="ref2">2</a></sup> Veliahtı sıkı bir gözetim altında tutan Vahdettin’in bunları bilmemesi imkânsızdı. Bu nedenle Kuvay-ı Milliyeciler’in hükümdara sadık olmadıkları kanısına varmıştı. (Vahdettin, Milliyetçi önderleri, onların gıyabında ölüme mahkûm etmiş olduğunu hesaba katmıyordu.)</p>

  <p class="indent">İstanbul kamuoyu, basının da yansıttığı gibi, Milliyetçi yanlılarıyla karşıtları arasında keskin bir şekilde bölünmüştü. İstanbul’daki siyasi eğilimler, 1918’den 1920’ye kadar bir Amerikan veya bir İngiliz mandasını seçmekten, hangi biçim altında olursa olsun yabancı vesayetine karşı çıkmaya kadar değişiyordu. Ankara’da Büyük Millet Meclisi’nin açılışından sonra, Türkler’e ve kendilerini Osmanlı uyruğu sayan bütün insanlara tek bir tercih şansı kalmıştı. Bir kimse ya Kuvay-ı Milliye’nin davasını destekliyordu, ya da ihanetle suçlanıyordu. 29 Nisan 1920’de Büyük Millet Meclisi, Milliyetçi Hareket’e karşı eylem, söylev ve yazıları ihanet sayan Hıyanet-i Vataniye Kanunu’nu kabul etti. Bu andan itibaren davranışlar ve kelimeler, Kuvay-ı Milliyeciler tarafından yanlı ya da karşıt olduklarına göre değerlendirilecekti. Bağımsızlık tehlikedeyken, Milliyetçiler inceliklerle zaman yitirmemeyi tercih etmişlerdi. Anti-Kemalist gazeteciler, akademisyenler ve politikacılar, Kuvay-ı Milliye’nin zaferi kesinleşene kadar çizgilerinde ısrar ettiler. Bu durumda, başarının, galiplerin tanımladığı doğru ile yanlış arasındaki belirleyici faktör olduğu kanıtlandı.</p>

  <p class="indent">Müttefik işgal kuvvetleri 16 Mart 1920’ye kadar karmaşık bir yönetim örgütlenmesine gitmemişlerdi. Yönetim mekanizması, Müttefiklerarası Kontrol ve Örgütlenme Komisyonu’nun güdümünde oluşturulmuştu. Bu sistem, polis, jandarma, elkoyma, sansür, pasaport kontrol, askeri işler ve maliye ile ilgili alt komisyonları içeriyordu. Bu askeri-bürokratik örgütlenme, Müttefikler’in kalmaya niyetli olduklarını haber veriyordu.</p>

  <p class="indent">İstanbul, hem Halife’nin, hem de Osmanlı Hükümeti’nin bulundukları merkez olarak kalmıştı. Böylece her ikisi de Müttefikler tarafından yakından kontrol ediliyordu. Ne ki, Türkiye’de hükümet hep aynı kalmadı. Osmanlı Parlamentosu, iki üyesinin 16 Mart 1920’de İngilizler tarafından Meclis binasından sürüklenip çıkarılmaları ve tutuklanmaları üzerine kendini feshetti. Kısa bir süre sonra, Padişah, artık varolmayan Parlamento’yu resmen feshetti. Çok sayıda mebus Anadolu’ya kaçtı. Müttefikler, Milliyetçiler’in kendi parlamenter rejimlerini kurma yeteneğini boyuna küçümsemişlerdi. 1919’da Yüksek Komiser Yardımcısı olan Amiral Webb Paris’teki İngiliz temsilcisi Eyre Crowe’a yazdığı bir mektupta, "İçeride durum, hemen hemen tümüyle İzmir’in Yunanlılar tarafından işgal edilmesi yüzünden gittikçe daha belirsizleşiyor ve kararsızlaşıyor. Burası Türkiye olmayıp da başka bir yer olsaydı, muazzam bir başkaldırının arefesinde olduğumuzu söyleyebilirdim"<sup><a class="hlink" epub:type="noteref" href="../Text/Notlar.xhtml#not9_3" id="ref3">3</a></sup> diyordu. İncelikli politika yürütmekle dünyaya nâm salmış olan İngilizler barbar gözüyle baktıkları Türk’ün incelikli politikasını anlamayacaklardı. Olumsuz imajlarının Türkler’e sağladığı esneklik saymakla bitmez. Akılcı kullanıldığı sürece buna "anlaşılmamanın avantajları" da diyebiliriz.</p>

  <p class="indent">Müttefikler’in İstanbul’daki denetimleri, olması gerektikleri kadar etkin değildi. Avrupa’da Ateşkes’in imzalanmasından (11 Kasım 1918) sonraki birkaç ay içinde, gerek "yüksek politika"da, gerekse İstanbul’daki komuta zincirinin belirlenmesinde Müttefiklerin yolları ayrılmıştı. Müttefik yetkililer, ayrıca, Türkler’le işbirliğinden de her zaman hoşnut değillerdi. Çok sayıda Türk polisi "tutuklanacaklar" listesinde adı bulunanları uyarmışlar ve onlara kaçmaları için zaman bırakmışlardı.<sup><a class="hlink" epub:type="noteref" href="../Text/Notlar.xhtml#not9_4" id="ref4">4</a></sup> Üstelik, İngiliz denetleme subaylarıyla Türk polisi ve jandarması yöntem üzerinde anlaşamıyorlardı. 6 Ağustos 1921 günü, bir İngiliz teğmeni, iki Türk’ün silah taşıyıp taşımadıklarını kontrol etmek istedi. Türkler kaçmaya başladılar ve bunun üzerine İngiliz subay, komutası altındaki Türk jandarma askerlerine, kaçanlara ateş etmeleri için emir verdi. Askerler bu emre itaat etmediler. İngilizler ertesi gün bu askerleri tutukladılar ve askerlikten uzaklaştırdılar.<sup><a class="hlink" epub:type="noteref" href="../Text/Notlar.xhtml#not9_5" id="ref5">5</a></sup> Yabancı otoriteye karşı itaatsizlik, tarafların her ikisi için de problem yaratıyordu. Fransızlar ve İtalyanlar, kendi otoritelerine açıkça meydan okunacağını sezdiklerinde olay çıkmasını başarıyla önledikleri halde, İngilizler kendi otoritelerini daha katı bir şekilde dayatıyorlardı.</p>

  <p class="indent">İstanbul’daki Müttefik yönetimi, Rus göçmenler, Bolşevik propaganda ve Türk işçilerinin Osmanlı Sosyalist Fırkası tarafından desteklenen grevleri gibi başka meselelerle de karşı karşıya kaldı. Müttefikler grevlerle çok uğraşmak zorunda kalıyorlardı; çünkü grevler şehirdeki hizmetleri sekteye uğratıyordu. Tramvay, elektrik şirketi ve tersane grevleri Müttefikleri bir hayli uğraştırdı. Bunun nedeni, hem bunlardan ilk ikisinin sahiplerinin kendi yurttaşları olmalarıydı, hem de kamu düzenini etkilemeleriydi. Ayrıca Müttefikler, İstanbul’daki Bolşevik ajanlarını ve onların etkilerini gözetim altında tutmak zorundaydılar. Bolşevizm korkusu, Müttefikler’i propagandaya karşı aşırı ölçüde duyarlı yapmıştı.</p>

  <p class="indent">Müttefikler arasında en çok Fransızlar, Rus göçmenlere yardım ettiler. Bu da Fransızlar’ın müttefiklerinden memnunsuzluk duymalarına yolaçan bir başka sebep oldu. Ne İngilizler ne de İtalyanlar, pahalıya mâlolan bu yıpratıcı uğraşta Fransızlar’a yardımcı olmuşlardı.</p>

  <p class="indent">Mütareke boyunca Müttefikler, Osmanlı Sarayı ve Hürriyet ve İtilâf Partisi, Türk barışının politik-diplomatik seviyede sonuçlanacağına inanıyorlardı. Sadece İttihat ve Terakki Partisi üyeleri ve Kemalistler, ülkelerinin paylaşılmasına karşı silahlı mücadeleye inanmışlardı. Ali Kemal Bey’in eşi Sabiha Hanım (Kuneralp), "Kocam daha az yurtsever değildi. Sadece, sonunda kaybeden tarafta oldu. Aslında tarafların başarı şansı, bir süre yüzde 50-50’ydi"<sup><a class="hlink" epub:type="noteref" href="../Text/Notlar.xhtml#not9_6" id="ref6">6</a></sup> demişti.</p>

  <p class="indent">Kuvay-ı Milliyeciler’in başarısı bir mucize değildi. Yaklaşık beş yılı bulan örgütlü ve sistemli bir direniş sonunda İstanbul’da ve başka yerlerde zafere ulaşıldı.</p>

  <p class="indent">Kuvay-ı Milliye’nin Anadolu’dan ve İstanbul’dan elde ettikleri malzeme desteğinin kıyaslanması gerçi mümkün değildir, (çünkü Türk Askeri Arşivi araştırmacıların büyük çoğunluğuna kapalıdır) ama İstanbul’dan gelen savaş malzemesinin Anadolu’dan elde edilenden nitelikçe üstün olduğu kesinlikle varsayılabilir. Savaş sırasında İTP önderleri, İstanbul’un hücuma uğraması durumunda kullanılmak üzere, Almanlar’dan yardım alarak, mevcut en iyi savaş malzemelerinden, şehirde oldukça büyük bir stok yapmışlardı. Camilerin pek çoğunun bodrumları savaş malzemesi deposu haline getirilmişti. Osmanlı Harbiye Nezareti ve Erkân-ı Harbiyesi, Mütareke sırasında, Damat Ferit Paşa’nın Sadrazamlığa ilâveten Harbiye ve Hariciye Nazırlıklarını da üstlendiği kısa dönemler dışında, Milliyetçiler’i desteklediler. Kayıkçılar, hamallar, arabacılar, zanaatkârlar ve imalâtçılar loncaları, kadın kuruluşları, bazı dini kuruluşlar ve Kızılay Cemiyeti gibi, şehirdeki bellibaşlı kurumlar, bunların yanısıra bireyler direniş mücadelesinde askerlerle işbirliği yaptılar. Sonuçta, Türkiye tarihinde nadir görülen bir fenomen olarak, örgütlü bir halk hareketi kendi tercihini toplumun egemenlerine kabul ettirdi.<sup><a class="hlink" epub:type="noteref" href="../Text/Notlar.xhtml#not9_7" id="ref7">7</a></sup> Milliyetçiler’in Türk toplumunda esas yönlendirici gücün din olduğuna inanan muhalifleri yanılmışlardı. Özgürlük özlemi daha güçlü bir güdü olduğunu kanıtlamıştı.</p>
</body>
</html>
