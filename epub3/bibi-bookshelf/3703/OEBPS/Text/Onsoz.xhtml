<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <div class="preface">
    <h1 class="introduction" title="Önsöz">önsöz</h1>

    <p class="nonindent">Bu çalışma, yabancı işgali altındaki bir şehir üzerine yapılmış incelemedir. Bununla birlikte, bu inceleme, Mütareke döneminin eksiksiz bir tarihi olmak iddiasında değil. Amaç, şehrin tarihinde karmakarışık bir döneme bir ölçüde ışık tutmak. Bu dönemle ilgili çok sayıda konu başka tarihçiler tarafından incelenmiştir.<sup><a class="hlink" epub:type="noteref" href="../Text/Notlar.xhtml#not0_1" id="ref1">1</a></sup> Dönemin resmi tarihleri vardır.<sup><a class="hlink" epub:type="noteref" href="../Text/Notlar.xhtml#not0_2" id="ref2">2</a></sup> İşgal kuvvetlerine mensup resmi görevlilerin<sup><a class="hlink" epub:type="noteref" href="../Text/Notlar.xhtml#not0_3" id="ref3">3</a></sup> ve Paris Barış Konferansı’na katılan devlet adamlarının anıları yayımlanmıştır.<sup><a class="hlink" epub:type="noteref" href="../Text/Notlar.xhtml#not0_4" id="ref4">4</a></sup> Bu eserlerin büyük çoğunluğu, dönemi, "yüksek politika", yani devlet ve hükümet işleri açısından tartışıyorlar. E. J. Zürcher’in, Türkiye Kurtuluş Savaşı’nda İttihat ve Terakki Partisi’nin (İTP) rolünü incelediği <i>The Union Factor,</i> bu açıdan bir istisnadır. Bu konu, İTP liderleri ülkeden kaçmış oldukları için, ister istemez, daha az tanınmış kişileri kapsamaktaydı. Hikâyeleri, 1950’li ve 60’lı yıllarda Türkiye’de yayımlanmış, yine tanınmamış dergilerde kalmış olan bu tanınmamış kişilerin, Kuvay-ı Milliye hareketinin başarısına çok önemli katkıları olmuştur. Ayrıca İttihatçı faktörü, Türkiye Cumhuriyeti’nin biçimlenmesini de etkilemiştir. Tek boyutlu bir perspektif, özellikle yukarıdan bakılmış olanı, ortaya doyurucu bir açıklama getirmeyecekti.</p>

    <p class="indent">Resmi olmayan tarih, olaylara insani bir boyut getirmekle kalmayıp, aynı zamanda, Zürcher’in kitabında olduğu gibi, Kuvay-ı Milliyeciler’in başarısına katkı yapmış ve şimdiye kadar onay görmemiş faktörleri de işin içine katıyor. Bunun gibi, yabancı işgali altındaki bir şehri de ele alan inceleme, bir seri nedenle, resmi politikaları olduğu kadar resmi olmayanları da dikkatlice gözönünde tutmak gereğini duyar.</p>

    <p class="indent">Resmi tarihler yanıltıcı olabilecek genellemelere eğilimlidirler. Örneğin, Türkiye’de, Mütareke dönemi boyunca birbirini izleyen bütün Osmanlı Hükümetleri’nin ve Sultan Vahdettin’in düşmanla işbirliği yaptıkları ve Müttefikler’in Padişah’ı sürekli destekledikleri şeklinde yanlış bir tablo ortaya çıkmıştır. Mütareke sırasında İstanbul’un tarihi, sadece bir Sadrazam’ın, Damat Ferit Paşa’nın işbirlikçi faaliyetlerinin ve Padişah’ın entrikalarının tarihi değildir. Aynı dönemde sadrazamlık yapan Ali Rıza Paşa (12 Ekim 1919 - 3 Mart 1920), Salih Hulûsi Paşa (8 Mart - 2 Nisan 1920) ve Tevfik Paşa (21 Ekim 1920 - 4 Kasım 1922) Ateşkes Antlaşması hükümlerine ve Müttefik yönetimine karşı üstü kapalı bir direniş politikası izlemişlerdir.</p>

    <p class="indent">Şubat 1919’da, İstanbul’daki İngiliz Yüksek Komiseri Amiral Arthur Calthorpe, İngiliz savaş esirlerine kötü davranmakla suçlanan 23 Türk’ün, sıkıyönetim mahkemesine sevk edilmek üzere İngilizler’e teslim edilmelerini istedi. Bu istek, Ateşkes Antlaşması’nda tanınmış olan Osmanlı egemenliğini ihlâl ettiği için, Osmanlı Hariciye Nazırı isteğe boyun eğmeyi reddetti.<sup><a class="hlink" epub:type="noteref" href="../Text/Notlar.xhtml#not0_5" id="ref5">4</a></sup></p>

    <p class="indent">Osmanlı İmparatorluğu sınırları içinde Türklerin çoğunlukta oldukları yerlerin Türk yönetiminde kalması gerektiğini belirleyen Misak-ı Milli, Osmanlı Parlamentosu’nda, Ali Rıza Paşa’nın sadrazamlığı sırasında kabul edildi. İngiltere Dışişleri Bakanı Lord Curzon, Osmanlı Hükümeti’ni, Ateşkes Antlaşması’nın ruhuna aykırı davranmakla suçlamaktaydı:</p>

    <p class="indent">"Mustafa Kemal Erzurum’un resmi valisidir (metinde böyle), kendi içinde onunla İstanbul arasında bir halka oluşturuyor ve bu, insanı, Genç Türklerin Asya’da yaptıklarının sorumluluğuna sahip çıkmayan İstanbul’a rağmen nasıl olup da başarı kazandıkları hakkında düşünmeye sevk ediyor... Ateşkes Antlaşması açıkça ihlâl edilerek, başkentle Milliyetçiler arasında sürekli silah ve silahlı adam değişimi yapılıyor."<sup><a class="hlink" epub:type="noteref" href="../Text/Notlar.xhtml#not0_6" id="ref6">6</a></sup></p>

    <p class="indent">1920 Martı’nda Amiral Calthorpe, Anadolu halkının Milliyetçiler’e sağladığı desteğin durdurulması için, Osmanlı Hükümeti’ni, Kuvay-ı Milliyeciler’i açıkça suçlamaya zorladı. Salih Hulûsi Paşa bunu yapmayı reddetti ve bu da Hükümet’in kaderini belirledi. Damat Ferit Paşa iktidara geldiği zaman Kuvay-ı Milliyeciler’in tanınmadıkları açıklandı; Şeyhülislâm, onları öldürmenin kutsal bir görev olduğunu ilân eden bir fetva çıkardı.</p>

    <p class="indent">Savaş malzemesi soygunları ve malzemenin İstanbul’dan kaçırılması, Tevfik Paşa Hükümeti’nin Harbiye Nazırı Ziya Paşa’nın bilgisi dahilinde ve onun göz yummasıyla gerçekleştiriliyordu. Paşa’nın rolü bu eylemleri örtbas etmekti. Ziya Paşa, Osmanlı savaş malzemesinin Müttefikler tarafından imhası gibi meseleleri oyalıyordu. Böylece, yeraltı hareketinin soygunlar gerçekleştirmesi için zaman kazanmaya çalışıyordu. Ocak 1921’deki Londra Konferansı’nda (Konferans’ta Sevr Antlaşması’nın bazı şartları değiştirilmiştir), Tevfik Paşa, dayanışmacı bir jestle, Ankara lehine kendi yetkisinden feragat etmişti. Dolayısıyla, İstanbul’un işgal altında bulunduğu sürenin yaklaşık yarısında, Müttefikler, kendi otoritelerine karşı direnişe ve zaman zaman açık meydan okuyuşa göğüs germek zorunda kaldılar.</p>

    <p class="indent">Resmi görüşler ve "yüksek politika", gerek insani faktörü, gerekse tarihin akışını değiştiren rastlantıları hesaba katmazlar. Sıradan pek çok insanın yaptığı gibi, çok sayıda Osmanlı eliti mensubunun bilinçli bir seçişle Milli davayı tercih etmiş olmaları, Milliyetçi Hareket’in elde ettiği sonucu etkiledi. İstanbul, entellektüel ve maddi kaynaklarını olduğu kadar insan gücünü de Anadolu’ya sundu. Özenli bir çalışma, Kurtuluş Savaşı’nda kullanılan savaş malzemesinin üçte birinin İstanbul’dan geldiğini gösteriyor.<sup><a class="hlink" epub:type="noteref" href="../Text/Notlar.xhtml#not0_7" id="ref7">7</a></sup></p>

    <p class="indent">Ayrıca, Rusya’da Bolşevikler’in, Güney’de "burjuva" olacak dahi olsa dost bir yönetim aranışı içinde olmaları sırf tarihsel bir rastlantıydı. 1920’de Kemalistlerle Bolşevikler arasındaki yakınlaşma, İngilizler’in, İstanbul’un yönetimini Türkler’e bırakmalarında yardımcı rol oynadı.</p>

    <p class="indent">Türk Milliyetçi Hareketi’nin ortaya çıkışına ilişkin Batı’da yapılan akademik ve resmi incelemelerdeki yanıltıcı bir varsayımın düzeltilmesi gerekir. Bu Hareket’in ortaya çıkışının nedeni, İzmir’in Yunanlılar tarafından işgali değildir. Mütareke şartlarına ve yabancı işgaline karşı direniş, Yunanlılar’ın İzmir’e girmelerinden çok önce, daha Kasım 1918’de planlanmıştı. Resmi olmayan kaynaklardaki kanıtlar iddiayı desteklemektedir. Bu durumda şu sorular ortaya çıkıyor: Gösterdiği direnişle, İstanbul’un Türk Kurtuluş Savaşı’na katkısı ne olmuştu? Yeraltı hareketi nasıl örgütlenmişti? Bu harekette bir rolü olan kadınlar ve erkekler kimlerdi? Çalışma tarzları nasıldı?</p>

    <p class="indent">Direniş hareketini ve Müttefik işgalini, İstanbul’un fiziksel, sosyo-ekonomik ve politik konumuna yerleştirmedikçe, bu çalışma tek boyutlu kalmış olacaktı. Döneme bir ölçüde bütünsellik getirmek için çok yanlı bir yaklaşım gerekliydi. Bu çalışmanın sırf politik-askeri bir tarih olmamasının nedeni budur.</p>

    <p class="indent">Üzerinde durulması gereken diğer bir konu işgalcilerin konumudur. Bu, sadece baskı ile direniş arasındaki ilişkiyi değil, aynı zamanda işgalin örgütsel dinamiklerini de kapsar. Dost olmayan bir ortamda Müttefikler nasıl iş görebilirlerdi? İşgalci güçler olarak, İngiltere, Fransa ve İtalya, aralarındaki ittifakın esprisine, Mütareke döneminde ne kadar sadık kalmışlardı? Aralarında niye anlaşmazlık vardı ve bu Kuvay-ı Milliyeciler’in başarısına nasıl yardımcı olmuştu? İşgal altındaki İstanbul’da direnişin ve yeraltı gruplarının tartışılması sırasında, ilgili diğer konular aşağıdaki gibi incelenmekteler:</p>

    <p class="indent">Giriş Bölümü’nde, işgalin siyasi nedenleri, İstanbul’un geleceği, Müttefikler arasındaki anlaşmazlıklar, direnişin örgütsel yapısı ve Milliyetçi Hareket tartışılıyor. Bu, birbirlerini etkileyen, şehir halkının, Saray’ın, aydınların, basının ve işgal kuvvetlerinin içinde yeraldıkları bir çerçevede verilmektedir.</p>

    <p class="indent">İkinci Bölüm’de, Mütareke sırasındaki İstanbul inceleniyor. Burada, sığınmacılar, yangınlar, okullar, hastaneler, sosyal kurumlar ve mali durum gibi, şehrin sosyo-ekonomik koşulları tartışılmaktadır. Üçüncü Bölüm’de, iç siyasi durum, özellikle Saray, basın ve Anadolu’nun parçalanmasına karşı aydınların tepkileri ele alınmıştır. Dördüncü Bölüm’de Müttefik yönetimi inceleniyor. Bu inceleme, yönetimin örgütsel yapısını ve çalışmalarını, Müttefik görevliler arasındaki ilişkileri ve Müttefik yöneticiler arasındaki sürtüşmeleri kapsamaktadır. Beşinci Bölüm, "Müttefikler’in Bir Açmazı", Rus sığınmacılarıyla ilgili sorunları, Bolşevik propagandayı ve Türk işçileriyle grevlerin Müttefikler üzerindeki etkisini tartışmaktadır. Bunu izleyen iki bölümde direniş hareketi ve yeraltı grupları gözden geçirilmektedir. Sekizinci Bölüm, "Boşaltmaya Doğru", İstanbul’un, Müttefik yönetiminden Türk yetkililere devredildiği, geçiş döneminin tarihiyle ilgilidir. Türk Ordusu’nun Yunanlılar’a karşı 1922’deki kesin zaferini takiben, Türk kuvvetlerinin İngilizler’le silahlı çatışmaya girmesine ramak kalmıştı. Ama, askeri komutanlar seviyesinde (hükümetler değil) diplomasi üstün geldi. Mudanya Konferansı, 11 Ekim 1922’de Yunan-Türk savaşını sona erdirdi. Nihayet, Mondros Mütarekesi’nden beş yıl sonra, Lozan Konferansında Türk barışı sonuca bağlandı.</p>

    <p class="indent">Günümüzde Rus yemekleri, kahveler ve eski lokantalar, insanlara "İstanbul’un altın çağı"nı çağrıştırıyor. Oysa Amerikan Hastanesi’nin adının, Mütareke döneminde ABD Yüksek Komiseri olan Amiral Bristol’dan kalma olduğunu bilenler pek fazla değildir. Devletin resmi politikası, Türklerin İstanbul’u yitirmelerine ramak kaldığını yılda bir kez halka hatırlatıyor. Ve işgalden 75 yıl sonra, 6 Ekim, İstanbul’un kurtuluş günü olarak hâlâ kutlanıyor.</p>

    <h2 class="section sigil_not_in_toc">Teşekkür</h2>

    <p class="indent">Beni, bu çalışmayı üstlenmeye sadece teşvik ettiği için değil, aynı zamanda, aramızdaki fiziki mesafeye rağmen bu çetin sınavın tümü boyunca bana yardımcı olduğu için de rahmetli Dr. Roderic H. Davison’a şükranımı dile getirmek istiyorum. Dr. Muriel Atkin, bana ayırdığı zamanda ve bilgece öğütlerinde son derece cömertti. Ona çok şey borçluyum. Dr. Charles Herber taslaklara değerli zamanını adadı.</p>

    <p class="indent">Dr. Erik Zürcher, Selim İlkin, Prof. Dr. Mete Tunçay, Prof. Dr. Ahmet Esendal, Sayın Tunç Bilget, Sayın Sinan Kuneralp ve Sayın Cemal Kutay bildiklerini benimle paylaşmakta özverili davranarak kaynaklara erişmeme imkân sağladılar. Kişisel arşivlerinde çalışmam için bana izin veren Sayın Taha Toros’a ve rahmetli Sayın Samih Tiryakioğlu’ya özel teşekkürlerimi sunarım. Rahmet ve sevgiyle andığım diğer bir bilim adamı, Prof. Dr. Uğur Derman İttihatçı doktorlara ulaşmamı sağladı. Osmanlı gazetelerinden Latin alfabesine yaptığım aktarmaları kontrol eden Dr. Bülent Çukurova’ya minnettarım.</p>

    <p class="indent">Son olarak, eşim Prof. Dr. Wayne E. Criss’in dayanışması olmasaydı, iki kıta ve beş ülkede gerçekleştirilen bu çalışma tamamlanmayabilirdi.</p>

    <div class="block">
      <p class="right"><i>Nur Bilge Criss</i></p>
    </div>
  </div>
</body>
</html>
