<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <div class="titlepage" id="toc"><img alt="" src="../Images/Fig1.jpg" /></div>

  <p class="pagebreak"></p>

  <div class="titlepage"><img alt="" src="../Images/Fig2.jpg" /></div>

  <p class="pagebreak"></p>

  <div class="titlepage"><img alt="" src="../Images/Fig3.jpg" /></div>

  <p class="pagebreak"></p>

  <div class="textbox0" id="yönetimaciklama">
    <p class="textbox"><b>YÖNETİM TABLOLARI İÇİN AÇIKLAMA</b></p>

    <p class="textbox">Mali, Silahsızlanma, Jandarma ve Sansür Komisyonlarımın, kontrol görevlerini yerine getirmeye uğraşırlarken karşılaştıkları zorluklar bu çalışmanın her bölümünde ele alınıyor. Müttefik Yönetim Mekanizması genel olarak etkin gibi gözüküyordu. Bununla birlikte, örgütlenmede, özellikle pasaport büroları, özel elemanlar ve polis kontrolünde belirgin zayıflıklar vardı. Fransız ve İtalyan pasaport bürolarının her biri yalnız kendi yüksek komiserliklerine karşı sorumluyken, İngilizler’in pasaport kontrol servisi Karadeniz Ordusu Komutanı’na, yani General Harington’a bağlıydı. Merkezi bir kontrol olmadığı için, Fransızlar'ın ve İtalyanlar’ın politikaları Türkler’den yana olduğu zamanlarda, onların yetkililerinden sahte evrak ve pasaport elde etmek nisbeten kolay oluyordu. Fransızlar ve İtalyanlar, ya görmezden gelerek, ya da sahte pasaport sağlayarak pek çok Türk'ün Anadolu'ya kaçmasına açık açık yardım ettiler.</p>

    <p class="textbox">Özel Elemanlar servisi bir başka sıkıntı odağı oluşturuyordu. Bu servisin görevi haber toplamaktı ve Komisyon Müttefik İşgal Kuvvetleri Komutanı’na bağlıydı. İngilizler’in, bu amaçla çalıştırdıkları kişileri eğitmeye ne zamanları vardı, ne de istekleri. Buna ek olarak kendi personelinin kısıtlılığı, onları Osmanlı uyruğu Rumlar ve Ermenilerle iş yapmaya zorladı. Bu, sağlıklı istihbarat yapılmasına olumsuz etkide bulundu; çünkü azınlıklara mensup istihbaratçıların büyük çoğunluğu Türkler’e kin besliyorlardı ve gelişigüzel ihbarlar yapıyorlardı. Müttefik askeri istihbarat servisleri ise, aksine çok işinin ehli elemanlara sahiptiler. Özel Elemanlar Servisi, her şeye rağmen, Müttefik bürokrasisinin müstakil bir bölümü olarak kaldı. 1921'de Özel Elemanlar'ın bir ajanı, General Harington'un başına, ona karşı yapılacak asılsız bir suikast keşfetmek suretiyle sıkıntı açtı.</p>

    <p class="textbox">Müttefiklerarası Polis Komisyonu, yönetimin bir diğer zayıf noktasıydı. Bu Komisyon’un, yerli polisi kontrol edeceği varsayılıyordu. Ne ki, İstanbul Emniyet Müdürü, o da Damat Ferit Paşa'nın iktidarda olduğu dönemlerde, Polis Komisyonuyla yüzeysel işbirliği yapmaktan fazlasına yanaşmadı. Damat Ferit, her daim, işbirliğinden yana emniyet müdürleri atamıştı. Diğer zamanlar Komisyon’un Türk polisiyle işbirliği yok denecek kadar azdı.</p>

    <p class="textbox">Anlaşılacağı gibi Müttefiklerarası Kontrol ve Örgütlenme Komisyonu'nun yegâne verimli çalıştığı alan beledi yönetimdi. Yiyecek sağlanması, sağlık ve tıp hizmetleri, karantina kontrolü ve sığınmacıların bakımı son derece etkindi. Aksi halde, sığınmacıların durumu ve belediyenin iflas halinde olduğu gözönünde tutulursa, hem şehir, hem de Müttefikler salgın hastalıklardan çok çekmek zorunda kalacaklardı.</p>
  </div>
</body>
</html>
