<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="introduction" title="SONSÖZ">sonsöz</h1>

  <p class="nonindent">Geçen zaman boyunca, İstanbul’daki Rus topluluğu, ölümler ve gençlerin göç etmeleri sonucu iyice küçüldü. Bugün o dönemden hayatta kalan ve aralarında Barones Valentina Taskin (86, müzisyen), Georgeviç Timçenkov (82, müzisyen)<sup><a class="hlink" epub:type="noteref" href="../Text/Notlar.xhtml#not10_1" id="ref1">1</a></sup> ve Madam Tatyana İvanova’nın (94)<sup><a class="hlink" epub:type="noteref" href="../Text/Notlar.xhtml#not10_2" id="ref2">2</a></sup> da bulunduğu on ilâ on beş Rus var. (1992’de artık Barones Taskin ve Madam İvanova da ebediyete göçmüş bulunuyorlardı.)</p>

  <p class="indent">Klod Farer (Claude Farrere) ve Piyer Loti (Pierre Loti) caddeleri hâlâ daha varlıklarını koruyorlar. Damat Ferit Paşa’nın Boğaz’da, Baltalimanı’ndaki konağı şimdi İstanbul Üniversitesi’nin misafirhanesi. Enver Paşa’nın eski Harbiye Nezareti’ndeki bürosu bugün İstanbul Üniversitesi Hukuk Fakültesi’nin kantini. Maçka Silah Deposu İstanbul Teknik Üniversitesi’nin bir bölümü. Fehime Sultan’ın Boğaz’da, Ortaköy’deki köşkü Gazi Osman Paşa Ortaokulu. Kampusu Rumeli Hisarı’nda olan Robert Kolej Boğaziçi Üniversitesi’ne dönüştü. Bağlarbaşı’ndaki Üsküdar Amerikan Kız Koleji ile Robert Kolej adını alan Arnavutköy Kız Koleji Amerikan eğitim sisteminden geriye kalanlar. Amiral Bristol Hastanesi’nin müdürü şimdi bile Amerikalı. Amiral Bristol’ın, büyükbabası Dr. Cemil Paşa’ya (İstanbul Belediye Başkanı) çıkardığı zorluklara ilişkin eski anıları dile getiren Profesör Dr. Cemalettin Topuzlu, "Nereden nereye. Bugün bütün ameliyatlarımı Amiral Bristol Hastanesi’nde yapıyorum"<sup><a class="hlink" epub:type="noteref" href="../Text/Notlar.xhtml#not10_3" id="ref3">3</a></sup> diyor.</p>

  <p class="indent">Bir zamanlar İttihat ve Terakki Partisi’nin merkezi olan bina, harap bir vaziyette, <i>Cumhuriyet</i> gazetesinin Cağaloğlu’ndaki bürolarının karşısında duruyor. Galatasaray’daki Kırım Kilisesi kültürel çalışmalar yapılması amacıyla British Council’a devredilmiş.<sup><a class="hlink" epub:type="noteref" href="../Text/Notlar.xhtml#not10_4" id="ref4">4</a></sup> Pera’daki elçilikler şimdi birer konsolosluk, ama Pera Palas, her şeye rağmen, İstanbul’un "altın çağ"ının (1890-1950) ihtişamına tanıklık ediyor.</p>
</body>
</html>
