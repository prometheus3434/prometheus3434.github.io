<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karın Altı Kardelen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre2"><span class="calibre7"><span class="bold"><span class="calibre4">SERSEM SERÇELER</span></span></span></h1><br class="calibre1" />

    <p class="calibre6">&#160;Ben bir akasya dalıyım.<br class="calibre1" />
    &#160;Gören,<br class="calibre1" />
    &#160;düşünen,<br class="calibre1" />
    &#160;konuşan, (üstelik her şeyi)<br class="calibre1" />
    &#160;Ankaralıyım ben. Yüksel Caddesi'ndeyim. Yaşım kırk.<br class="calibre1" />
    &#160;Yüksel Caddesi'ndeyim dedim ama, aslında her yerdeyim. Ankara'nın her yerinde.<br class="calibre1" />
    &#160;Görüyor,<br class="calibre1" />
    &#160;düşünüyor<br class="calibre1" />
    &#160;ve konuşuyorum.</p>

    <p class="calibre6">Biz akasyalar kendi dilimizce konuşuyoruz. Adı: Akasya Dili. Bu dili bir de serçeler bilir. Atatürk Bulvarındaki kestanelerle çınarlar, serçeleri kendi dallarından kovunca, onlar da sürüler halinde biz akasyalara, Yüksel Caddesi'ne geldiler, kestanelerin dili yokmuş zaten, çınarcayı da öğrenmemiş serçeler; anlaşamamışlar; sonuçta kovulmuşlar. Bize geldiklerinde suçlu gibiydiler. Bulvardan geçenlerin, durakta bekleyenlerin üstünü kirletirlermiş, yukarıdan aşağıya. Belediyenin tüfek patlatması değil de, dost belledikleri kestanelerle, çınarların dallarını ikide bir silkeleyip, kendilerini sırtlarından atmaya kalkışması çok zorlarına gitmiş. Aslında belediyenin o ağaçları kesmeye kalkışması kandırmacaymış. Anlayamamışlar ağaçlar. Anlayamadıkları için de kendi canlarını kurtarabilmek uğruna kovmuşlar serçeleri sırtlarından.</p>

    <p class="calibre6">Bizde mutlular şimdi. Dilimizi de kolay öğrendiler. Yaz kış, gece gündüz dallarımızdalar. Sürüler halinde kalkıp gidiyorlar, pırrr... pırr... Komşu çatılara, uzaklara, parklara, bahçelere konuyorlar. Yanımızdaki okulda, ders zili çalıp da çocuklar sınıflara dolunca, onların boşalttığı bahçeyi bu kez serçeler dolduruyor... Poğaça, simit kırıntıları, susam, küncü tohumları ile karınlarını doyuruyor, oynaşıyorlar... Ders arası zili çalınca yeniden uçuşuyorlar... Pır, pır, pırrr... Böylece okulun bahçesi bir çocukların oluyor, bir serçelerin... Hangisi ötekinden daha canlı, hareketli, gürültülü kestiremiyorum doğrusu... Bir de dersi bırakıp camdan serçelere bakan çocuğun kulağını çeken öğretmeni anlayamıyorum... Görüyor, düşünüyor ve konuşuyorum dedimse de işte bazen böyle anlayamadığım şeyler de oluyor.</p>

    <p class="calibre6">Serçe sürülerinin Yüksel Caddesi'ne gelmeleriyle birlikte alışık olmadığımız şeyler yaşamaya başladık. Her gün, gece gündüz, binlercesi gelip geçerken yanımızdan yöremizden ve bunlar asla ayırdımızda değilken, şimdi üstümüzdeki serçe sürülerinin temaşası nedeniyle olsa gerek, hep gözleri üstümüzde insanların.</p>

    <p class="calibre6">Serçelerin de çok şaşırdıkları bir şey var. Bulvar'da Kocabeyoğlu Pasajı'nın oralarda, yoldan geçen bir gencin, bir kadının ya da durakta bekleyen bir emeklinin üstünü kirlettiklerinde, insanlar çok sinirlenir, yumruklarını öfkeyle havaya savurur, kendilerine küfreder ve hemen ceplerindeki mendillere saldırır, saçlarını, omuzlarını telaşla temizlemeye koyulurlarmış. Serçeler bundan çok korkarmış. Oysa burada öyle olmuyor. Aşağıda gezinen, oturup çekirdek çitleyen gençlerden birinin başına düşse pislikleri, onlar için yeni bir gülme nedeni oluyor bu durum. Birbirlerine, arkadaşlarının kirlenmiş saçlarını gösteriyor, gülüşüp, şakalaşıp eğleniyorlar, üstümüzdeki gürültücü serçeleri arıyor, işaret parmaklarıyla gösteriyor, sonra yeniden gülüyorlar. Önce şaşırdıkları bu duruma, giderek alışan serçeler, gençlerle aralarında öyle bir ilişki geliştirdiler ki; artık onlar da gülüyorlar bu duruma. Hatta öyle hınzır serçeler türedi ki; «Yapmayın, belediyeciler sonra buraya da gelir» diye uyarmamıza karşın, bizden gizli gizli, aşağıdaki gençlerden kimileriyle anlaşıp, kimin başını kirleteceklerini ortaklaşa saptayıp gülüştükleri bile oluyor.</p>

    <p class="calibre6">Bir bebeği, en çok, en iyi nasıl duyumsarsınız biliyor musunuz? Bir bebeği sevmenin, onu okşamanın, onun gücünü, sıcaklığını anlamanın yolu nedir biliyor musunuz? Bir bebekle nasıl anlaşırsınız, kendinizi ona en iyi nasıl anlatırsınız biliyor musunuz?.. Bunun bir tek yolu vardır. Serçe parmağınızı onun ellerine uzatın. Sizin tek parmağınızı, o beş parmağı ile kavrayacak, serçenin tırnaklarıyla bir dalı kavrayışı gibi sıkacak, sizi duyumsayacak, gülecektir. İşte bir serçeyle de biz böyle anlaşıyoruz. Kavradığı zaman dalımızı, çözülüyor dilimiz. Başlıyoruz serçelerle konuşmaya. «Şişko bir çocuk varmış. Oburun teki. Simidinden bir tek küncü parçasını bile yere düşürmüyormuş. Bu çocuğun simidini, geçenlerde, yaramazın teki elinden kaptığı gibi çatıya atmış. Ne çok gülmüşler buna, simidi keyifle yerken... » Bizi en çok mutlu eden bu dokunuş, kavrayış ve bu sohbetin yanında bir de karın üstümüzü örtmesidir. Ankara'nın tozunda dumanında, isinde, pasında, kar gibi ak, kar gibi temiz bir yorganımız olmasaydı üstümüzü örten, yaza nasıl ulaşırdık acep?</p>

    <p class="calibre6">Serçe sürülerinin uğurundan mıdır nedir bilinmez, son zamanlarda caddemizde ilginç şeyler olmaya başladı.</p>

    <p class="calibre6">Garip giysili bir bölük genç, burayı kendilerine mekan tuttu. Kirli uzun saçları, karmakarışık sakallan, siyah boğazlı botları, kaim deri kemerleri, kemerlerinde metal süslü düğmeleri, boyunlarında elektrik tehlikesini anlatan simgeye benzer, sivri uçlu beyaz metal kolyeleri, siyah deriden giysileri, bazen hem sağ hem sol, genellikle sol kulaklarında küpeleri (barışçılığın simgesiymiş); (sağ kulakta olunca eşcinselliğin simgesiymiş) ile kızlı oğlanlı, besili, boylu poslu, atletik yapılı bir bölük genç, banklarda, kaldırım kenarlarında, bahçe duvarlarında, ağaç diplerinde saatlerce oturuyor, geleni geçeni rahatsız ediyor ve her gün kesinlikle üç beş kez kavga çıkartıyorlar. Birbirleriyle, yoldan geçen insanlarla, dükkân sahipleriyle, satıcılarla ve başka gruplarla, ölümüne dövüşen bu gençler; sopa, bıçak, sustalı, muşta ve zincir kullanmasını çok iyi biliyorlar. Bir işaretle, bir düdük ya da ıslık sesiyle bir anda kavgayı bırakıp toz oluyorlar. Kavga etmedikleri zaman da sevişiyorlar. Bahçe kenarlarında, ağaç altlarında, bina arkalarında gündüz gözüyle, yoldan geçenlerin meraklı bakışları altında, çoğunlukla küfür yağmuru altında sevişiyorlar. Sevgi değil bunlarınki, en bayağısından seks... Hayır buna seks de denemez. Manyak bunlar. Psikopatlar... Dershane Sahibi, kızla oğlanı, dershane binasının arka bahçesinde iş üstünde yakalayıp, ayaklarından sürüye sürüye ana caddeye çıkarttığında, hâlâ birbirlerine yekiniyorlardı. Kızın göğsünde dövmeyle «Heavy Metal» yazıyordu Dershane Sahibi, pencereden sarkıp aşağıda olanları izleyen öğrencilerinden utanıyor, Metalci çiftin üstüne paltosunu atıyordu. Ertesi gün de dünyanın dayağını yiyordu.</p>

    <p class="calibre6">Hemen yanıbaşımızdaki banka oturup olanları acıyla izleyen ve kendi kendine söylenen öğretmen kılıklı adamın anlattıklarından anladık, nelerin olup bittiğini.</p>

    <p class="calibre6">Dedi ki adam; «12 Eylül'ün, Kenan Evren'in yarattığı gençlik budur işte. 12 Eyülde 8-12, şimdilerde 18-22 yaşlarında olan bu gençler; okumazlar, düşünmezler, konuşmazlar, sormazlar, üretmezler... Yerler, içerler, uyuşturucu alırlar, kafayı bulurlar, seks yaparlar, dövüşürler bir de tuvalete giderler... Üstelik; aykırı davrandıklarını, düzene ve topluma karşı çıktıklarını sanırlar. »</p>

    <p class="calibre6">Polisin, yakalayıp bırakmasına, yakalamamasına, yeniden yakalayıp yeniden bırakmasına, bu nedenle polisin bunları himaye ettiği sanısının yayılmasına karşın, Çankaya Belediyesi'nin bir zabıta ordusuyla yöreyi korumaya alıp, üç beş meydan muharebesinden sonra bu grubu dağıtmasını önce keyifle seyreden serçeler, sıranın kendilerine geleceğini sanarak korku içinde üç gün boyunca komşu çatılardan savaklardan çıkamadılar dışarıya. Zabıta kuvveti çekilince, onlar da yeniden doluştular üstümüze.</p>

    <p class="calibre6">Doluştular ama bu kez de bizimle serçeler arasında anlaşmazlık çıktı.</p>

    <p class="calibre6">Sebebi şu: Bizim caddeye belediye heykeller dikti. Bazıları bunları bunlara heykel değil, insan figürü diyor. Adı ne olursa olsun, hatta hepsinin renklerinin simsiyah olmasına karşın biz bu heykelleri yine de çok sevdik.</p>

    <p class="calibre6">Birinin adı: Ayakkabı Boyacısı. Yüksel Caddesi'nin girişinde, havuzlu bölümde yolun sol yanında, iki ayakkabı boyacısının arasında duruyor. Ha babam fırça sallıyor. İnsanlar bazen yanılıp ayakkabılarını ona uzatıyorlar. Boyacılar gülüşüyor. «Bizden daha iyi kazanıyor» diye laf atarken biri, öbürü de boş durmuyor, lafı hemen yapıştırıyor. «İyi güzel de garibim kendi ayakkabılarını boyamaktan aciz, baksana nasıl da toz içinde ayakkabıları, dur da şunun tozunu alayım bir. »</p>

    <p class="calibre6">Birinin adı; Çiçekçi Kız. Karanfil'le Yüksel'in kesiştiği noktada. Gelene gidene çiçek uzatıyor. Gençler durup şakalaşıyorlar onunla; karşı çiçekçiden çiçek alıp, yakasına yapıştırıyor, eline tutuşturuyorlar... Kimileri de parayı kızın eline bantla yapıştırıyor, öteki elindeki çiçek demetini alıp kopartmaya çalışıyorlar. Çiçekçi Kız vermiyor tabii... Gençler şakacı. Geçen polis arabasına sesleniyorlar; «Polis amca, polis amca, bu kız paramızı aldı çiçeğimizi vermiyor... » Polis arabası uzaklaşırken, penceresinden uzanan şakacı bir baş yanıtlıyor genci: «Sen de başka şey iste... »</p>

    <p class="calibre6">Duyanlar gülüşüyor, gençler mort oluyor.</p>

    <p class="calibre6">Birinin adı: Oğlunu Bekleyen Yorgun Kadın. Yüksel'in tam ortasında, Mülkiyelilerin önünde, bankta oturuyor. Şalı sırtında. Sanki biraz üşümüş gibi. Hep sağa bakıyor. Oğlu o yönden gelecekmiş gibi. Gözü yolda kalmış gibi. Hapis miydi oğlu, yoksa asker mi?</p>

    <p class="calibre6">O oğlunu bekleye dursun, caddemizin delisi Saddam, aşık oldu ona. Saddam her gün temizliyor onu. Elini yüzünü siliyor, saçlarını tarıyor, oturup konuşuyor onunla. Mısır veriyor. Simit, çekirdek veriyor... Yemeyince de kızıyor Saddam. Kızınca da gülüşen gençlere küfrediyor, kovalıyor onları. Dönüp, sırtını aşığına yaslayarak oturup duruyor kös kös... Yorulunca uzanıyor, başını kadının dizlerine koyuyor, iki eliyle belini kavrayıp sıkıyor, konuşuyor onunla saatlerce...</p>

    <p class="calibre6">Eğer Saddam yoksa oralarda, bu kez gençler oturuyor kadının yanına. Kulağına tebeşirle küpe yapıyorlar. Boynuna kolye... Sırtına kazak giydiriyorlar. Başını eşarpla örtüyorlar.</p><br class="calibre1" />

    <p class="calibre6">&#160;Kadın gençlere oğlunu soruyor.<br class="calibre1" />
    &#160;Gençler anlamıyorlar kadının dilinden.<br class="calibre1" />
    &#160;Bir Saddam anlıyor.<br class="calibre1" />
    &#160;Bir de; Bir Adam.</p>

    <p class="calibre6">Bu adam son günlerde sıkça gelir oldu buralara. Geliyor, şöyle bir dolaşıyor, çekip gidiyor. Sonra yeniden geliyor, kızlara, oğlanlara Saddam'a, kadına, satıcılara, dallara, kuşlara, yerdeki mısır koçanlarına, çekirdek kabuklarına bakıyor, durup durup yürüyor, dönüp dönüp bakıyor. Kayboluyor...</p>

    <p class="calibre6">Geçenlerde gece geldi. Bizden başka kimse yoktu caddede. Çevreyi dikkatlice inceledi, kimsenin olmadığını anlayınca oralarda, usulca uzandı kadının oturduğu banka. Koydu başını dizine, konuştu onunla. Dedi ki Adam; «Sevgili anneciğim, bak geldim işte, hissediyorum seni biliyor musun, ne kadar sıcaksın, ne kadar yumuşak... Seni ne Saddama, ne saygısız gençelere, hiç kimselere veremem. Zamanında gelemedim. Özür dilerim. Ben hapisteyken iki ay daha bekleyebilseydin, ölmeseydin ne olurdu?»</p><br class="calibre1" />

    <p class="calibre6">&#160;Kadın saçını okşadı Adamın.<br class="calibre1" />
    &#160;İkisi de ağladı.</p>

    <p class="calibre6">Ertesi gün hep oralarda dolaşıp durdu adam. Üç genç gördü kadının yanına oturmuş. Üçünün de önü çekirdek kabuğundan harman yerine dönmüş. Üçünün de ayakkabıları sivri topuk, bağırları açık, yeni terlemiş göğüs kılları ter kokulu... Gençlerden biri kadının (adamın annesinin) bacağını okşuyor, karşı banktaki liseli kızlara bakarak... (Çok sinirlendi adam. Geçti gencin önünde durdu. Genç aldırmadı. O hâlâ bir eliyle kadının bacağını okşarken, gözleriyle de kızları soyuyordu. Gevrek gevrek gülüyordu, yanındaki arkadaşlarına... Adam gitti üç beş adım, dönüp geri geldi. Yeniden durdu gencin önünde. Yumrukları sıkılı, dişleri kenetli. Genç hâlâ gülüyor. Bu kez de öbür yana gitti adam, üç beş adım. Dönüp yeniden geldi. Durdu gencin önünde. Genç, kadının bacaklarını okşuyor hâlâ... Adam dayanamadı; «İyi ki gençler uymadılar bana, bir heykel yüzünden kavga çıkaracaktım» diye...</p>

    <p class="calibre6">Birinin adı: Ayakta Dinlenen Emekli. Yüksel'in orta yerinde, çeşmenin orada, ayakta duruyor, elleri kıçında. Küçücük yuvarlak göbeği, gömleğinden hafifçe dışarı çıkmış, kravatı kırışık... Öyle orta yerde ki, gelen geçen çarpıp duruyor. Gençler buna en çok sigara vermeyi, koluna baston asmayı seviyorlar. Bir de yakmazlar mı sigarayı «Bronşit olmuş, içemiyor, » diye söyleniyorlar... İlkokul giysili iki kız çocuğu kendi aralarında konuşuyorlardı geçenlerde. «Baksana, müdür amcaya ne kadar çok benziyor. »</p>

    <p class="calibre6">Dün bir gazeteci geldi. Caddenin kirliliğinden şikayet edip durdu. Banka oturdu. Sağı solu yokladı. Gençlerle sohbet etti. Belediye görevlisi temizlik işçisini yanına çağırdı. Niye buraları iyi temizlemediğini sordu. İşçi de ona ancak yetebildiğini, üç kişinin işini yaptığını; kestaneci, çekirdekçi, mısırcıların burayı çok kirlettiklerini, zabıtaların onlarla başedemediklerini, kendince bir önlem bulduğunu, satıcıların gençlere ilave boş külahlar vermesini sağladığını, ama yine de gençlerin kabukları yere attıklarını anlattı. Gecekondusunu kendi belediyesinin yıktığını, kömür alamadığını, geçinemediğini, tozdan ciğerlerinin hasta olduğunu söylerken; gazeteciyle, temizlik işçisinin çevresinde gençlerden bir çember oluşmuştu. Söyleşiyi izliyorlardı. Gazeteci bir yandan da fotoğraf çekiyordu. Gençler komiklikler yaparken temizlik işçisi son derece ciddi pozlar veriyordu. Gazeteci, bu içinde bulundukları haftanın İnsan Hakları Haftası olduğunu söyleyerek, konuyu değiştirdi. Konur Sokak'ın hemen başındaki İnsan Hakları Heykelini göstererek temizlik işçisine sordu:</p>

    <p class="calibre6">«Bu ne heykeli, biliyor musun. »</p>

    <p class="calibre6">«Hangisini?»</p>

    <p class="calibre6">«Şu pirinçten olanı»</p>

    <p class="calibre6">«Ha... O mu?.. Onun adı Lamba Işığında Kitap Okuyan Kadın. »</p>

    <p class="calibre6">Gençlerden biri hemen atıldı:</p>

    <p class="calibre6">«Hayır onun adı: Aynı Sayfayı Okuyan Kadın. »</p>

    <p class="calibre6">Bir başkası ekledi:</p>

    <p class="calibre6">«Okuması kıt da... »</p>

    <p class="calibre6">Gülüştüler.</p>

    <p class="calibre6">Gazeteci yine işçiye döndü.</p>

    <p class="calibre6">«Yani neyi anlatıyor bu heykel?»</p>

    <p class="calibre6">«Evinizde lamba yoksa, çıkın sokak lambasında kitap okuyun, demek istiyor. »</p>

    <p class="calibre6">«Peki hangi kitabı okuyor?»</p>

    <p class="calibre6">«Vallaha üç beş defa tepeden tırnağa o kadını yıkadım ama, doğrusu hangi kitabı okuduğuna hiç bakmadım. »</p>

    <p class="calibre6">«Peki şimdi gidip bir baksana. »</p>

    <p class="calibre6">İşçi koşa koşa gitti, geldi.</p>

    <p class="calibre6">«İnsan haklarını okuyor abi» dedi.</p>

    <p class="calibre6">Gençlerden biri hemen atıldı.</p>

    <p class="calibre6">«Hayır abi» dedi. «O kitabı bu heykel ilk dikildiğinde polisler kadının elinden zorla aldılar. »</p>

    <p class="calibre6">Gazeteci şaşırdı.</p>

    <p class="calibre6">«Anlamadım, nasıl aldılar?.. »</p>

    <p class="calibre6">«Bak anlatayım abi. Bu heykel dikileli beş dakika bile olmamıştı. Politikacılar konuştular, gittiler. Sonra bir polis minibüsü zınk diye durdu heykelin önünde. Apar topar atladılar polisler aşağıya. Çevreyi sardılar, içlerinden ikisi, iyice kadına yaklaştılar, dizinden tuttular, kendi ayaklarının üstünde yukarıya doğru yükselerek, boyunlarını iyice uzatarak, kadının elindeki kitapta ne yazdığını zorla da olsa okudular ve çekip aldılar kitabı kadının elinden. »</p>

    <p class="calibre6">Gençlerden biri ekledi;</p>

    <p class="calibre6">«İhtiyaçları varmış da... »</p>

    <p class="calibre6">Gülüştüler...</p>

    <p class="calibre6">Şimdi diyeceksiniz ki bütün bunlar güzel de, serçelerle bizim aramızdaki anlaşmazlık ne?</p>

    <p class="calibre6">Şu:</p>

    <p class="calibre6">Caddemizdeki heykelleri anlattım. Bu heykeller Ulus'taki, Zafer Meydanı'ndaki, Güvenpark'taki, ya da öteki meydanlardaki, hükümet meydanlarındaki kaide üstündeki, at sırtındaki, eli kılıçlı, yüksekten bakan, insanlardan üç beş kez daha büyük, devleti ve resmiyeti temsil eden, taş ve mermer soğukluğundaki heykellere benziyorlar mı hiç? Onlar gibi, erişilmez, emreden ve korkutanlar mı? Yoksa sokaktaki insanlardan herhangi biri gibiler mi? Bu anlamda da; devletin resmi heykel anlayışına karşı değiller mi? Heykeli meydanın ortasından, kaide üstünden alıp, Yüksel Caddesi'nin zeminine indirmekle, onu yaşıyor kılmamışlar mı? Ona halkın gücünü ve güzelliğini katmamışlar mı? En önemlisi biz akasyaların dalları altına getirmemişler mi? Bizim serçelere yer-yurt oluşumuz denli, onlara da ev bark olmamız gerekmez mi? Gerekir ama, gel gelelim, biz bunu serçelere anlatamıyoruz. Serçeler bir alışkanlıklarını hiç terk etmediler. Meydanlardaki heykelleri kirlettikleri gibi, bizim buradaki heykelleri de kirletiyorlar. Ayırdedemiyorlar bunları onlardan... Gençlere şakalaşıp aşağıdakilerin üstünü kirletirken heykellerin de bu şakalara dahil olduğunu sanıyorlar... Sersem Serçeler...</p>

    <p class="calibre6" style="text-align: right;">Ekim '92</p>

    <div class="mbppagebreak" id="calibre_pb_7"></div>
  </div>
</body>
</html>
