<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karın Altı Kardelen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre2"><span class="calibre7"><span class="bold"><span class="calibre4">KARIN ALTI KARDELEN</span></span></span></h1>

    <p class="calibre6">Batı Karadeniz Dağlarında bütün kış biriken karlar, artık yavaş yavaş gevşemeye başlamış, İçten içe, derinden derine, özellikle öğle saatlerinde suya kesip, dağ başlarından, orman içlerinden, ağır ağır akıp dere yataklarına, çaylara ulaşmıştı.</p>

    <p class="calibre6">Ulus Çayı bunun için bulanıktı.</p>

    <p class="calibre6">Ne zaman bir dere kenarına, çay boyuna otursam; gözümü akıp giden sudan alamam bir türlü. Suyu bölük bölük eder, küçük küçük parçalara, damlalara ayırır, moleküllere parçalar gözlerimi aralarına katar peşine takarım. Öndekiler akıp gider, daha öndekilere yetişmek için, arkadakiler akıp gider, öndekini yakalamak için. Ne o ona yetişir, ne de öbürüne. Birbirlerine karışmadan, buluşmadan, denize dek koşarlar. Sonra düşünürüm yine kendi kendine, hakkım var mı buna? Düşlediğim şey doğru mu? Kendi denizine ulaşma gayretindeki bir çayı nasıl olur da moleküllere atomlara ayırırsın?... Parçalar ancak bütünle anlamlı değil mi? Damlalar dereye düştüğünde akmıyor mu? Bu akış, bu coşku, bu çağlayış birlikteliğin yarattığı bir güzelliğe değil mi? Doğayı ve toplumu dönüştürüp değiştirmenin temel yasası olan bu hareketi yaratan bu birliktelik değil mi?.. Ferahlar, rahatlar, gözümü sudan alır, çay boyu bitkilerine, ağaçlarına, kuşlarına döner, mutlanır gülerim.</p>

    <p class="calibre6">«Abi niye öyle daldın!» dediğinde Çetin, anladım ki yine o işi yaptım.</p>

    <p class="calibre6">«Hadi, lütfen anlat niye gülüyorsun?» sorusunun yanıtı yoktu. Yanıtı elbette vardı ama, nasıl anlatsaydım şimdi? Ne derdi Çetin? Ne anlardı? En iyisi lafı değiştirmekti.</p>

    <p class="calibre6">«Ya Çetin, şu karşı yamaçlar ne güzel değil mi?»</p>

    <p class="calibre6">«Hiç sorma abi, çadırımızı kurarız o ormanın içine, mangalımızı yakarız, dalarız göle... Balık, bira, domates ve bir yığın kitap... Okuruz, oynarız, şakalaşırız, içeriz, yüzeriz, evlerimizden bilemedin beş yüz metre uzaklıkta, çayın öbür yakasında, kendimizi başka bir dünyada sanırız. Ülke sorunlarını, ilçemizin sorunlarım, okuduğumuz kitapları, kızları konuşuruz ve elbette şiir yazarız. Her şeyi beceririz de Nâzım gibi, Orhan Veli gibi şiir yazamadığımıza yanar dururuz.</p>

    <p class="calibre6">Ulus, dağlar arasında, biri küçük öteki büyük iki su yolunun buluştuğu çatalın ortasına kurulu küçük bir kasaba. Apartmanlar yükselmiş üç beş katlı. Hoyrat, çirkin, beter. Bahçeler arasında tek katlı, şirin, güzel evler. Bahçelerde çocuklar, ağaç dallarında serçeler. Birlikte oynuyorlar. Çarşısının orta yerinde üç, dört katlı konaklar. Çatılan, pencereleri, balkonları, pancurları, kapıları, olukları, güneşe bakışları, rüzgârdan sakınışları ile bir bütünlük içinde, ahşap mimari örnekleri. Bu konaklar yapılırken eminim; statik hesapları logaritmik değerli elektronik makinalarla yapılmadı, ozalitleri, aydıngeri çekilmedi; ama bir şey oldu; Ahmet Efendi yaptırır da, Mehmet Efendi yaptırmaz mıdan da çok; Ahmet usta yapar da Mehmet Usta yapamaz mı? Onun için, her biri yüz yaşına karşın hâlâ alımlı, çalımlı... Apartmanlara meydan okuyor.</p>

    <p class="calibre6">«Çetin» dedim, «İyi güzel de allah aşkına söyler misin bana; bak şu karşılarda, bulutlara ulaşmış ufuklarda, kim bilir sırtlarında kaç bin ton kar taşıyan yüksek dağlar var. Sağımız solumuz yine öyle. Şubatın bu son günlerine karşın, bak; çay nasıl da deli dolu akıyor, yarın havalar birdenbire ısınır, üstüne bir de yağmur bindirirse ne olur bu kasabanın hali, sel alıp götürmez mi? Zaten düzlükte, çayın kıyısında!..</p>

    <p class="calibre6">«Yok hocam» dedi. «Hiç merak etme sen. Belediye çay yatağını kepçelerle sürekli olarak temizliyor, çakılları kenara çekip, yatağı derinleştiriyor, ayrıca çayla kasabanın ilk evleri arasına geniş beton bloklar yerleştirildi, suyun yönü denetim altına alındı, korkulacak bir şey yok».</p>

    <p class="calibre6">Dediklerini aklıma aldım, çaya baktım. Beton bloklara, kasabanın ilk evlerine, eğime, suyun hızına, yağmura, kara baktım... Korktum. Hâlâ korkuyorum. Ulus'un başına bir şey gelecek diye.</p>

    <p class="calibre6">Korkudan kaçışın bir yolu vardı.</p>

    <p class="calibre6">«Hadi taş kaydıralım».</p>

    <p class="calibre6">Durgun suda, gölde, gölette, taş kaydırmak kolay, ustaysan, biliyorsan, becerebilirsen, buyur Ulus Çayı'na...</p>

    <p class="calibre6">Hangi taşı aradığımı iyi biliyorum. Öncelikle ağır olacak, hafif bir taşa hükmetmek, hafif bir kadına hükmetmek denli zor. Yüzeyi düzgün, pürüzsüz, kaymak gibi olacak, 1-2 santim kalınlığında, işaret parmağı ile başparmağın arasını dolduracak irilikte, yuvarlak, kenarları da mümkünse törpülenmiş olacak.</p>

    <p class="calibre6">Yetmez; atmasını bilmek lazım.</p>

    <p class="calibre6">Üç beş adım çekileceksiniz geriye doğru, iki parmağınızın arasında taşı iyi kavrayacaksınız, tartacaksınız, sıkacaksınız, sizi mahcup etmemesi için; bir de kulağına sevgi sözcükleri söyleyeceksiniz. Sonra gerinip gerinip ok gibi fırlayacaksınız yerinizden, üçüncü adımda sol ayağınızı yere öyle gömeceksiniz ki sağ ayağınız havada asılı kala. Vücudunuz ikiye bükülmüş, kolunuz omuzunuzdan kopacakmış gibi olmuş, taş da elinizden fırlamış ola... Taşın elinizden çıkışı ile suya ilk değişi arasındaki gidişi çok önemli. Kesinlikle yalpalamadan, yavaş yavaş alçalarak ve dümdüz gitmeli. Bir uçağın kalkış hızıyla, piste inişi gibi bir yol izlemeli. Ondan sonra, say sekişleri. Bir, iki, üç... On beş, on altı... pıt pıt pıt pıt cup.</p>

    <p class="calibre6">Ama burası Ulus Çayı.</p>

    <p class="calibre6">Eğri büğrü, dereli tepeli, inişli çıkışlı, deli dolu akıp duruyor. Yüzdür yüzdürebilirsen. Daha ilk dalışta taşlarım kaybolup gidiyor. Taşlarım istediğim gibi, ben de iyi atıyorum ama, Çetin'in attıkları üç beş kez de oka yüzüyor, benim attıklarım batıyor. Oysa ona ustalığımı göstermek, yarışta onu geçmek, kazanmak istiyordum.</p>

    <p class="calibre6">Olmadı.</p>

    <p class="calibre6">Onunkiler yüzdü.</p>

    <p class="calibre6">Benimkiler battı.</p>

    <p class="calibre6">«Niye» dedim kendi kendime, «niye bu böyle? Ben taş yüzdürme ustası değil miydim? Kim bilir kaç kişiyi geçtim yarışta? Kaç kişiye öğrettim bunu? Peki şimdi niye böyle?»</p>

    <p class="calibre6">«Çünkü burası Ulus Çayı»</p>

    <p class="calibre6">«Çetin Uluslu»</p>

    <p class="calibre6">Ben konuk. Çetin'in çağrılısı.</p>

    <p class="calibre6">Elbette yüzdüremem.</p>

    <p class="calibre6">Dedi ki Çetin:</p>

    <p class="calibre6">«Abi sıkma canını. Sen hep göllerde yüzdürmüşsün, biz çocukluğumuzdan beri bu coşkun çayın kıyısındayız ve özellikle taş kaydırmak için çayın en çağlayan yerlerini seçeriz, ustalık orada yüzdürmektedir.</p>

    <p class="calibre6">«İyi» dedim kendi kendime; «İyi ki böyleymiş, bari teselli olayım»</p>

    <p class="calibre6">Çetin'i iki yıl önce, Ankara'da bir kafede tanımıştım. Bir arkadaşımın selamını getirmişti. Okulu yeni bitirmiş, askere mi gitse, master mi yapsa, burada mı kalsa, Ulus'a mı dönse, ne yapsa acaba, sorularının yanıtını arıyordu. Konuştuk, gezdik, içtik. Dertleştik gülüştük, ısındık, sarındık dost olduk. Katıksız katışıksız iki dost. Ben onun iki katı yaşındayım, ama çoğu kez o benden büyük. Mektuplarımız geldi gitti. Selamlarımız buluştu. Onu düşümde gördüğüm bile oldu.</p>

    <p class="calibre6">Ankara'ya her gelişinde bana uğruyor, ama günlük hayhuy içinde bir türlü doya doya sohbet edemiyorduk.</p>

    <p class="calibre6">Mektubunda «gel» diyordu.</p>

    <p class="calibre6">Kalkıp gittim.</p>

    <p class="calibre6">Beni arkadaşlarıyla birlikte karşıladı. Hepsine tek tek tanıttı, takdim etti. Ne güzel gençlerdi bunlar.</p>

    <p class="calibre6">Üniversiteyi bitirmiş, iş bulamamış, boşta kalmış, güzel yüzlü, aydınlık düşünceli bu gençler, boş işler mi yaparlar? Kahveye, oyuna, içkiye, serkeşliğe, karıya kıza mı dadanırlar? Kaderlerine küser, tanrıya yakarır imdat mı beklerler? Kendilerini işe yaramaz, ana-baba ekmeği yiyen, boşta gezer asalak tipler mi sayarlar, buna kahırlanıp topluma ve kedilerine küser, köşelerine mi çekilirler?</p>

    <p class="calibre6">Ne yaparlar?..</p>

    <p class="calibre6">Futbol turnuvası düzenlerler. Kasabalarının çayırları ve futbol sahaları artık daha neşeli. Gençler daha coşkulu. Sevinçli, dost ve sağlıklılar. Maç saatleri gelince, kahveler boşalıyor, dükkanlar kapanıyor neredeyse. El çırpan el çırpana... Nedense buranın futbolcuları tekme atmasını, seyirciler de küfür etmesini bilmiyorlar...</p>

    <p class="calibre6">Ne yaparlar?</p>

    <p class="calibre6">Ödünç kitap ağı kurarlar. Birinin kitabı öbürüne, öbürününkü berikine... kitaplar dolaşır durur. Birbirlerini de sınava çekerler. İyi anlaşılmış mı dîye. Bu işten en çok kitaplar mutlanır. Aylardır, yıllardır bekledikleri tozlu raflardan, aydınlık bir yolculuğa çıkmışlardır.</p>

    <p class="calibre6">Ne yaparlar?</p>

    <p class="calibre6">İlkokul öğrencilerini harekete geçirirler. İç karartıcı biriketten yapılmış okul bahçesi duvarları, boyalarla, resimlerle çiçek bahçesine döner. Artık duvarlar da çocuklar kadar güzeldir.</p>

    <p class="calibre6">Ne yaparlar?</p>

    <p class="calibre6">Çocuk kulübü kurarlar. Belediye" binasından bunun için kendilerine yer alırlar. Toplanır çocuklar; allı, kırmızılı, yeşilli, morlu, büyüklü küçüklü... Şarkılar türküler, korolar, sololar, oyunlar, piyesler, kitaplar şiirler.</p>

    <p class="calibre6">Birileri rapor eder Ankara'lara...</p>

    <p class="calibre6">«İlçemizdeki zararlı faaliyetler» diye başlar bu rapor.</p>

    <p class="calibre6">Başka ne yaparlar?</p>

    <p class="calibre6">Ava giderler...</p>

    <p class="calibre6">Beni de götürecekler...</p>

    <p class="calibre6">Kasabadan yarım saatlik bir taksi yolculuğuyla akşam karanlık bastıktan sonra Çetin'lerin köyüne gelmiştik. Kıvrıla kıvrıla, karlar içinde kaya kaya...</p>

    <p class="calibre6">Akşam içki sofrasında, yörenin en ünlü avcısı Hüseyin kardeş;</p>

    <p class="calibre6">«Allahaşkına siz ciddi ciddi ava mı gideceksiniz yoksa çıkıp çevrede şöyle bir dolanıp dönecek misiniz?» dedi.</p>

    <p class="calibre6">Hep birlikte itiraz ettik.</p>

    <p class="calibre6">«Olur mu canım, ciddi ciddi, essahtân ava gideceğiz. »</p>

    <p class="calibre6">«Öyleyse sabah yedide hazır olun. »</p>

    <p class="calibre6">Yine hep birlikte</p>

    <p class="calibre6">«Hay hay» dedik.</p>

    <p class="calibre6">Geç vakit yattık.</p>

    <p class="calibre6">Çetin karşımdaki sedirde yatıyordu. Arkadaşları Fikret' le Turan da yerde. Fıkır fıkır gülüşüyorlardı.</p>

    <p class="calibre6">«Çetin» dedim,</p>

    <p class="calibre6">«Efendim Abi» dedi.</p>

    <p class="calibre6">«Sence o güzelim bıçağı hangisi çıkarttı sudan bilsene?»</p>

    <p class="calibre6">Başladı gülmeye, kahkahayla...</p>

    <p class="calibre6">Öbürleri konuyu bilmiyorlar ya... Merak etsinler... söylemeyelim...</p>

    <p class="calibre6">«Bence» dedi «büyük olan Abi»</p>

    <p class="calibre6">«Hayır bitmedin» dedim.</p>

    <p class="calibre6">«Niçin?»</p>

    <p class="calibre6">«Büyük olan kurnazdı. Suya küçüğü sokmuştur. »</p>

    <p class="calibre6">«Olur mu Abi, küçük donar. »</p>

    <p class="calibre6">«Büyük de donar. »</p>

    <p class="calibre6">Oda arkadaşlarımız mızmızlandılar.</p>

    <p class="calibre6">«Siz neden bahsediyorsunuz ya?.. Ne bıçağı, suyu, ne küçüğü, büyüğü?.. »</p>

    <p class="calibre6">Çetin çeneni tut söylemeyelim. Meraklarından çatlasınlar...</p>

    <p class="calibre6">«Bıçağın sapı gümüştü değil mi? Bir yanı da sedef kakmalı. »</p>

    <p class="calibre6">«Kaç tane ağzı, kaç türlü fonksiyonu vardı onun değil mi?»</p>

    <p class="calibre6">«Evet öyleydi?»</p>

    <p class="calibre6">«Üstelik emanetmiş»</p>

    <p class="calibre6">«Vah vah vah... »</p>

    <p class="calibre6">«Eee... şimdi n'olacak?»</p>

    <p class="calibre6">«Ölünün körü olacak! Ya söyleyin, ya da bırakın da uyuyalım»</p>

    <p class="calibre6">Çetin diren oğlum, sakın söyleme...</p>

    <p class="calibre6">«Çetin ya!.. »</p>

    <p class="calibre6">«Buyur abi»</p>

    <p class="calibre6">«Ne güzel bıçaktı değil mi?»</p>

    <p class="calibre6">«Hı hı... »</p>

    <p class="calibre6">«Hı hı... »</p>

    <p class="calibre6">Şükür uyudular...</p>

    <p class="calibre6">Sabah erkenden uyandığımda dünyanın bütün ışıklan, bütün oksijenleri, bütün karları, beyazlan, tavukları, köyleri, yamaçları, kuzineleri, sıcak mısır ekmekleri, çayları, anneleri, babaları, arkadaşları benimdi. Dünya güzeldi, ben en güzel, dünya zengindi, ben en zengin.</p>

    <p class="calibre6">Karşıda bir dağ var kar yüklü, beride bir tepe var kar yüklü. Yamaçlar yer yer açık, rüzgâr savurmuş, güneş eritmiş. Beride ağaçlar çıplak, çamlar yemyeşil. Uzaklara bakamıyorum, gözlerim kamaşıyor, içim içine güneş karışmış temiz havayla dolup boşalıyor. Bana bir şeyler oluyor... İçimde güneş açıyor...</p>

    <p class="calibre6">Komşu evlerin çatılarındaki kar belki yarım metre. Saçaklarından damlalar düşüyor, ışıl ışıl... Evlerin aralarında, saçak altlarında kümes ve ahır yollarında tavuklar, horozlar geziniyor, bahçedeki koca çamın altına toplanmışlar eşelenip duruyorlar. Güneş tam da oraya vurmuş, kar önce orada erimiş, toprak önce orada buğulanmış, tavuklar önce oraya kümelenmiş, eşelenip duruyorlar, ne bulacaklarsa!.. Sanki yazdan buğday, mısır taneleri bırakmışlar da, onu arıyorlar.</p>

    <p class="calibre6">Evin eteğinde bir çeşme var, karın içinde. Gümüş renkli oluğundan, yemyeşil yosunların sardığı kurnaya akıyor, şırıl şırıl... Biriki köpürüyor, kurnadan taşıp karın içinde kayboluyor. Hayır kaybolmuyor, eminim Ulus Çayına koşuyor.</p>

    <p class="calibre6">Omzumda havlu, elimde sabun, çeşmeye eğiliyorum, sabunu karın üstüne koyup avuçlarımı açıyorum, buz gibi suyu yüzüme çarpıyorum. Ürperiyorum, üşüyorum, titriyorum...</p>

    <p class="calibre6">Bir daha... Bu kez su ılık. Yeniden yapıyorum... Isınmış su. Neredeyse yakacak. Yandım... Bir avuç karla yangını bastırıyor, yüzümde eriyen karları dilimle yalıyor, emiyor, içiyorum dünyanın bütün iksirlerini...</p>

    <p class="calibre6">Evin tahta merdivenleri konuşup duruyor üstünde kim yürüyorsa onunla. Katları karıştırıyor, çatıya dek çıkıyorum. Hayır katları karıştırmıyorum. Bu benimki biraz kurnazlık. Merdivenle aynı dili konuştuk, hoşuma gitti. Birbirimize anlattıklarımız da bitmedi. Onun için çatı katma dek çıktım.</p>

    <p class="calibre6">Neler yok çatıda?..</p>

    <p class="calibre6">Dehreler,</p>

    <p class="calibre6">Girebiler,</p>

    <p class="calibre6">Tırmıklar,</p>

    <p class="calibre6">Kürekler,</p>

    <p class="calibre6">Mısır koçanları,</p>

    <p class="calibre6">Un, bulgur, çuvalları,</p>

    <p class="calibre6">Patlıcan, biber, fasulye kurulan.</p>

    <p class="calibre6">Ve yere serilmiş elmalar... Sanki biraz önce dalından koparılmışlar... Al al, san san, yeşil yeşil, alaca bulaca, içice, kardeş kardeş yatıp duruyorlar. En alımlısı dedi ki; «Beni al», «gel» dedim. Sert, sulu, taze, mayhoş... Hayatımda hiç bu denli oynak, zilli<span class="bold">,</span> işveli, cilveli elma yememiştim. Marlin'in diliydi sanki hoppa... Ya da Fahriya Abla'nın ak baldırları, fingirdek...</p>

    <p class="calibre6">Çetin seslenince; suçüstü olmanın telaşıyla indim aşağıya...</p>

    <p class="calibre6">Sininin üstünde ne varsa beş dakikada sildik süpürdük.</p>

    <p class="calibre6">Çetin'in babası dalga geçiriyordu bizimle.</p>

    <p class="calibre6">«Avcılara bak avcılara... Saat on olmuş, hâlâ ava çıkacaklar... Gökyüzünde ne varsa, yeryüzünde ne varsa av diye, karnını doyurup yuvasına döndü çoktan, bunlar hâlâ ava çıkacaklar... Bu gidişle siz avlanırsınız... »</p>

    <p class="calibre6">Kalın yün çoraplarımızı, potinlerimizi, kazaklarımızı, kabanlarımızı giydik, silahlarımızı astık omzumuza, düştük yola. İki silah, dört kişi... Silahın en alımlısını bana verdiler. Beşli yavru. Öbürü kırma, saçma atıyor. Köyün içinden geçiyoruz, pencerelerden başlar uzanıyor bir bir... Çetin selamlaşıyor herkesle. Biz yürüyoruz. Köyü çıkıp, bayırın öbür yüzüne devrilince; güneş alnımıza vurmaya başlıyor... Yol kenarında karlar eriyor, yer yer çamur, yer yer kuru toprak.</p>

    <p class="calibre6">Yol boyu da avlanılmaz ki... Sapmak lazım... Çetin keşif yapıyor. Şu yana mı, bu yana mı? O tepe mi, bu tepe mi?.. Bütün tepeler, yamaçlar, dağlar bizim... Haydin arkadaşlar... Bir koşu bir koşu... Bata çıka, bata çıka...</p>

    <p class="calibre6">Batınca çıkamıyorsun öyle kolayca... Beline kadar gömülüp kalıyorsun öylece... Birileri elinden tutup çıkartıyor seni böylece...</p>

    <p class="calibre6">Bir bahçeden bir bahçeye, bir tarladan bir tarlaya, bir ormandan bir ormana geçip gidiyoruz. Karşımızda bir köy, karlar altında, aşağıda Ulus, sisler altında, bizler kan ter içinde.</p>

    <p class="calibre6">«Biraz dinlenelim yav... »</p>

    <p class="calibre6">Kim dedi bu cümleyi bilmiyorum ama, az daha ben diyecektim. Bu genç arkadaşlarımdan yorulduğumu gizlemek istemiştim nedense...</p>

    <p class="calibre6">İki saattir dolaşıyorduk. Ne yerde bir şey gördük, ne de gökte... Galiba biz bir şey görmek, bulmak, vurmak için bir yana da bakmadık. Ha babam konuştuk. Dünyamız, ülkemiz, kentimiz, kendimiz...</p>

    <p class="calibre6">Dinlenmiştik.</p>

    <p class="calibre6">«Köydeki arkadaşlar; avcı dediğin silah patlatmadan döner mi köye; demezler mi bize?» dedim.</p>

    <p class="calibre6">«Evet, derler!.. » dediler.</p>

    <p class="calibre6">«Öyleyse hadi silah patlatalım. »</p>

    <p class="calibre6">«Hani av?»»</p>

    <p class="calibre6">«Sadece ava mı atılır sanki»</p>

    <p class="calibre6">«Nişan alalım»</p>

    <p class="calibre6">«Alalım»</p>

    <p class="calibre6">«Takın şu kibrit kutusunu dala»</p>

    <p class="calibre6">«Sırayla. »</p>

    <p class="calibre6">Bom.</p>

    <p class="calibre6">Bom.</p>

    <p class="calibre6">Bom.</p>

    <p class="calibre6">Bom.</p>

    <p class="calibre6">Birinci ben.</p>

    <p class="calibre6">Sonuncu Çetin.</p>

    <p class="calibre6">N'aber kaydırıkçı! Ulus Çayında taş yüzdürücü!.. Şiştin mi!</p>

    <p class="calibre6">İşin garibi, birinci oluşuma benden çok, Çetin sevindi. Dedim ya benim yan yaşımda, ama zaman zaman benden büyük diye...</p>

    <p class="calibre6">Dinlenmiş, keyiflenmiş, kalkmıştık. Kendimize bir tepe seçmiş ona yürüyorduk. Çetin'e göre, yörenin bütün keklikleri, tavşanları, karacaları bizi bekliyorlardı orada.</p>

    <p class="calibre6">Birden aklıma geldi.</p>

    <p class="calibre6">«Çetin» dedim. «O bıçak şimdi elimizde olsaydı ne güze! olurdu değil mi? Ne biçim avcılarız biz yav?.. Silahımız var bıçağımız yok... »</p>

    <p class="calibre6">Çetin yine gülüyordu, kahkahalarla...</p>

    <p class="calibre6">«Ya allah aşkına» dedi Fikret, «Nedir bu bıçak meselesi?.. Gece, bizi uyutmadınız... »</p>

    <p class="calibre6">«Söylemeyiz»</p>

    <p class="calibre6">«Söylemeyiz»</p>

    <p class="calibre6">«N'olur söyleyin»</p>

    <p class="calibre6">«Biraz yalvarırsanız söyleriz»</p>

    <p class="calibre6">«Tamam yalvarıyoruz»</p>

    <p class="calibre6">«Hayır öyle olmaz»</p>

    <p class="calibre6">«Nasıl yani?»</p>

    <p class="calibre6">«Essahtan yalvaracaksınız... »</p>

    <p class="calibre6">«Essahtan yalvarıyoruz»</p>

    <p class="calibre6">«Öyleyse söyleriz»</p>

    <p class="calibre6">«Çetin anlat hadi»</p>

    <p class="calibre6">«Olur anlatayım: Dün hocayla çay boyunda geziyorduk. Güneş Sporun kalecisi Murat'la kahvecinin oğlu Oğuz misinayla balık avlıyorlardı. Misinanın çengellerine ciğer parçalarım takmışlar suya atıp duruyorlardı. Yanlarına vardık, selam verdik, merakla onları izlemeye başladık. Bir kere bu mevsimde bu bulanık kar suyunda balık avlamanın ne denli zor olduğunu bilirsiniz. Üstüne üstlük bunların ikisi birbiriyle anlayamıyorlardı da... O diyordu ki, misina yumağını sen tut, ucunu ben atayım suya, öteki diyordu ki ben atayım. Sonunda ikisi de misinayı iki metreden öteye fırlatamıyorlardı. Oysa çay ileride daha derindi. Balıklar da oradaydı. Dayanamadım, misinanın ucuna taş bağlayın da uzağa öyle fırlatın dedim. Yuvarlak bir taş aldılar yerden, o yandan sardılar, bu yandan sardılar, bir türlü bağlayamadılar... Belliydi ki; yumurta gibi yuvarlak taş misinaya bağlanamaz. Hocayla biz birbirimize bakıyor içten içe gülüyorduk... Sonunda kaleci Murat akıl etti, cebinden çok güzel bir bıçak çıkarttı. Sapı gümüş, bir yanı sedef kakmalı, pırıl pırıl, belki on ağızlı, yüz fonksiyonlu... Bağladılar onu misinanın ucuna»</p>

    <p class="calibre6">«Amma da attın ha... » dedi Turan; «Daha avcılığa yeni başladın oysa»...</p>

    <p class="calibre6">Güldük hep birlikte.</p>

    <p class="calibre6">İtiraz etti Çetin.</p>

    <p class="calibre6">«Ama bakın anlatmam sonrasını ha... sıkmayın canımı, olduğu gibi anlatıyorum işte. »</p>

    <p class="calibre6">«Evet, evet» dedim, «olduğu gibi anlatıyor. Bıçak yüz fonksiyonlu değilse de elli fonksiyonlu vardı!.. »</p>

    <p class="calibre6">«Yapma yav!» dediler «var mıydı o kadar?»</p>

    <p class="calibre6">«Vardı, vardı... »</p>

    <p class="calibre6">Yeniden güldük, hep birlikte...</p>

    <p class="calibre6">Çetin devam etti:</p>

    <p class="calibre6">«Şimdi bunlar misinanın ucuna o güzelim bıçağı bağladılar ya... Çengellerdeki ciğer parçalarını da kontrol eltiler. Sonra başladılar havada sallamaya... Biri sallıyor öbürü misinanın yumak ucunu tutuyor. Salladı salladı, savurdu.</p>

    <p class="calibre6">Hoop... Bıçak uçup gitti çayın orta yerine düştü. Misinanın bu ucunu da beraberinde götürdü... Meğer gevşek tutmuş salak. Şimdi bunlar başladılar ah vah etmeye. Kaleci kızıyor kahvecinin oğluna; niye sıkı tutmadın bu ucu diye, kahvecinin oğlu kızıyor kaleciye, niye bu kadar hızlı fırlattın diye... olan bıçağa oldu, uçup gitti çayın ortasına. Düştüğü yer belli, ama derin mi derin, su da soğuk mu soğuk... Kaleci Murat diyor ki; «Üstelik bıçak benim değil, Gümüş Emmi'den emanet almıştım. Beni öldürür vallaha. Bu bıçağı evladı gibi sever, gözü gibi korurdu. Ne yapacağız şimdi? Vallaha öldürür beni. O öldürmezse bile ben ölürüm. Ölmemi istemiyorsan, hadi Oğuz'cuğum, abin şeyini yemiş, gözünü seveyim beline kadar soyun da şu mereti al gel... Bak işte tam da şuraya düştü»</p>

    <p class="calibre6">«Evet» dedim «Hikâye bu, soru da şu; Bıçağı o derin buz gibi çay suyunun içinden, Ulus Çayının ortasından, bu Şubat günü hangisi çıkarttı?.. Donmadı, ölmedi?.. »</p>

    <p class="calibre6">«Oğuz»</p>

    <p class="calibre6">«Hayır Murat»</p>

    <p class="calibre6">«Evet Murat»</p>

    <p class="calibre6">«Bence Oğuz»</p>

    <p class="calibre6">«Hiçbiriniz bilemediniz» dedim.</p>

    <p class="calibre6">«Peki doğrusu ne?»</p>

    <p class="calibre6">«Suya önce Oğuz girdi. O küçük diye, biraz da bağırarak, korkutarak, onu suçlu göstererek; çocuğu saldı buz gibi suya... Oğuz belinden yukarısını toplamış, ürpere, ürpere, titreye titreye girdi suya... Bu ne cesaret, ne cüret?.. Meğer bıçak ne denli kıymetliymiş! Murat kıyıdan ona sesleniyordu, biraz daha git. bir adım sağa at. Tamam oraya bak işte. Ayağınla ara. Orada olacak. Murat mosmordu. Donmak üzereydi. Kendini suya salıp, denize doğru gitmek üzereydi. Canı yanmıştı. Hayır donmuştu. Birden canlandı. Murat abi dedi, Murat abi ölüyorum bıçak ayağıma saplandı. Baksana; suyun yüzündeki kana... Eyvah, dedi Murat çabucak soyundu, atladı suya... Oğuz'un yanına dek telaşla geldi. Oğuz birden geriye döndü, neredeyse koşa koşa kıyıya geldi. Pantolonunu ve ayakkabısını topladığı gibi, başladı koşmaya... Bağırıp duruyordu; Murat Abi, Murat Abi bıçak tam da orada, ayağının altında işte... »</p>

    <p class="calibre6">Güldük, güldük, güldük. Terledik, yorulduk, bir tepenin kuzey yamacına geldik. Önce kartopu oynayıp sonra da oturup dinlendik.</p>

    <p class="calibre6">Sonbahardan kalma sarı otlar kurumuş, toprak kabarmıştı. Çalı diplerinden buğu çıkıyordu. Kabanımı çıkartıp, yüzümü güneşe verip, upuzun yattım. Güneş kokusu, kar kokusu, ot kokusu, toprak kokusu birbirine karışıyordu. Gökte, en gökle, çok yükseklerde bir kuş uçuyor, nanik yapıyordu. Onu dağı aşıncaya dek izledim... Kaybolup gitti. Yan döndüm, bu kez sırtımı güneşe verip, kuru otlan koklayarak yattım. Gözümü açtığımda otların arasında, başını uzatmış bir kardelenin bana baktığını gördüm. Dünyada bundan daha büyük müjde olamazdı.</p>

    <p class="calibre6">«Haydin çocuklar» dedim, «Çiçek toplayalım. Herkes sevgilisi için çiçek toplasın. »</p>

    <p class="calibre6">Çetin'in avucu bir anda doldu.</p>

    <p class="calibre6">İyi güzel de ne yapacağız bu çiçekleri, nasıl götüreceğiz, neremize saklayacağız? Ne elimizde bir kitap var arasına koyalım, ne cüzdan, ne çanta?.. En iyisi paralarımızın arasına koyalım, kâğıt paraların. Kimsede para da yok. Köyde, evde kalmış... Nereden çıktıysa gıcır gıcır bir beş bin lira çıktı cebimden. Katlarını düzeltiyordum ki, Çetin kaptı elimden. İki tane kardeleni güzelce sarıp, göğüs cebine yerleştirdi. Eliyle de üstünü bastırdı.</p>

    <p class="calibre6">Bizim için yapacak bir tek şey vardı. Çiçekleri toprağa, karla karışık toprağa geri gömmek. Özenle diktik onları, etraflarım besleyip, kanatlarını öpüp, başka sevgililere başka zamanlara bıraktık...</p>

    <p class="calibre6">Güneş dağlara doğru iniyor, Çetin, «Deniz onların da arkasında» diyordu.</p>

    <p class="calibre6">Köye dönüyorduk.</p>

    <p class="calibre6">Yaman avcılardık...</p>

    <p class="calibre6">«Peki» dedim, «Şimdi yanıt verin, bir tavşancık çıksa şu ağacın ardından, acısa halimize, eve boş gitmeyin, bari dalga geçmesin sizinle köylüler, üstelik bu mevsimde etim de çok lezzetlidir, dese, ne yaparsınız? Vurur musunuz onu?»</p>

    <p class="calibre6">«Vallahi vurmayız. »</p>

    <p class="calibre6">«Vurmayız. »</p>

    <p class="calibre6">«Vurmayız»</p>

    <p class="calibre6">Vurmadık...</p>

    <p class="calibre6">«Güle güle» dediler bana, otogara geldiğimizde;</p>

    <p class="calibre6">Güle güle dedim.</p>

    <p class="calibre6">Daha otobüse binmeden, bir kenara çekip beni, dedi ki Çetin; «Hocam senden bir ricam olacak, n'olur bu parayı içindeki çiçekle birlikte, yarın akşam üzeri, tanıştığımız o kafede, gelip seni bulacak bir kıza verir misin?.. Ben telefonda tarif edeceğim, o kolayca bulacak seni... »</p>

    <p class="calibre6">«Elbette» dedim... «Elbette» gülerek.</p>

    <p class="calibre6">Kahve içiyordum. Gözüm kafenin girişinde.</p>

    <p class="calibre6">Yalnız gelecek, bakınacak, birini arayacak, beni bulacak bir kız arıyordum.</p>

    <p class="calibre6">Geldi.</p>

    <p class="calibre6">Önümde durdu.</p>

    <p class="calibre6">Gülüyordu.</p>

    <p class="calibre6">Mavi gözlüydü.</p>

    <p class="calibre6">«Oturmaz mısın?» dedim.</p>

    <p class="calibre6">«Teşekkür ederim» dedi.</p>

    <p class="calibre6">«Bende bir emanetiniz var. »</p>

    <p class="calibre6">«Çetin bahsetti ama ne olduğunu söylemedi, merak ediyorum doğrusu. »</p>

    <p class="calibre6">Elimi koynuma attım.</p>

    <p class="calibre6">Beş bin lirayı çıkarıp uzattım.</p>

    <p class="calibre6">Şaşırdı... Beş bin lira... Çetin... Bu yabancı adam. Beş bin lira... Sevgi... Sevgilim... Beş bin.</p>

    <p class="calibre6">«Arasını açın lütfen» dedim.</p>

    <p class="calibre6">İki dal kardelen...</p>

    <p class="calibre6">Yüzü kızardı, yandı.</p>

    <p class="calibre6">Gözleri eteklerinin fırfırına dek güldü.</p>

    <p class="calibre6">«Ama burada size de bir şey var» dedi.</p>

    <p class="calibre6">Sigara kâğıdı büyüklüğünde, ince bir kâğıt uzattı. Üstünde «Sevgili Dostuma» yazıyordu. İçinde bir şiir; adı: Karın Altı Kardelen.</p>

    <p class="calibre6">Bir solukta okudum.</p>

    <p class="calibre6">«Evet evet, bu çocuk Orhan Veli olacak... »</p>

    <p class="calibre6" style="text-align: right;">Haziran '93</p>

    <div class="mbppagebreak" id="calibre_pb_3"></div>
  </div>
</body>
</html>
