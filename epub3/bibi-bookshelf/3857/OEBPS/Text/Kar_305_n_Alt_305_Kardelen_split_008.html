<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Karın Altı Kardelen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <h1 class="calibre2"><span class="calibre7"><span class="bold"><span class="calibre4">TELSİZ</span></span></span></h1>

    <p class="calibre6">Un, su, tuz, elektrik faturaları...</p>

    <p class="calibre6">İşçi aylıkları, vergi beyannameleri, SSK primleri...</p>

    <p class="calibre6">Ekmek fiyatları... Ekmek parası.</p>

    <p class="calibre6">Herkes ekmek peşinde, o da ekmekle ekmeğinin peşinde. Gerçekten ne yapardı, hangi işle uğraşırdı, baba yadigarı bu küçük mahalle fırını da olmasa? Nasıl bir iş yapardı, yarım kalmış bir öğrenimle, önemli bir beceri edinememiş haliyle?</p>

    <p class="calibre6">Babası çok uğraşmıştı.</p>

    <p class="calibre6">«Oğlum oku, oğlum çalış, sana ne onun bunun sağından solundan. Başına bir hal gelir, sana bir şey olur, buna ne annen dayanabilir ne de ben. Yapma lütfen, üzme bizi... »</p>

    <p class="calibre6">Onunki elbette bir baba tavrıydı. Hangi baba çocuğuna böyle demedi, demiyor? Onu koruya koruya, sakına sakına, konuşa konuşa, tarta tarta, tartışa tartışa, en önemlisi yasaya yasaya, nasıl sömürüldüğünü, niye sömürüldüğünü anlamıştı. Devletin kim olduğunu, un fabrikatörünün kim olduğunu öğrenmişti. Nasıl kurtulacaklarını da biliyordu. O yokken, gazete dergi satmaya gelen arkadaşlarını; «Şu pis bıyık bakkala girmeyin.» diye uyarıyor, on tane sıcak somunu derneğe gönderiyor, bir yandan da; «Bu bağıştır, makbuz isterim ha...» diye şakalaşıyordu. Bunları biliyordu. Ama sıra kendisine gelince işler değişiyordu. Oğlu bu işlerle uğraşmasın da kim uğraşırsa uğraşsın...</p>

    <p class="calibre6">Küçük kız elini yaktı. Somun yere düştü.</p>

    <p class="calibre6">Tezgâhtara dedi ki; «Sana kaç kez söyledim. Sıcak ekmeği çocukların eline çıplak çıplak verme diye. Bak gazete var elinin altında. Sarsana...»</p>

    <p class="calibre6">Babası işçilerine kızarken, içi yanardı. Onu zalim, sömürgen bir patron gibi gördüğü de olurdu, zaman zaman...</p>

    <p class="calibre6">Fırın bombalandığında; un, su, ekmek, tezgâh, cam, sıva, çerçeve birbirine girdiğinde ve babasını çekmeceleri dağılmış bu masanın başında ağlar bulduğunda anlamıştı ki; babası temiz yürekli işçileriyle beraber akşama dek çalışan, üstelik zor geçinen küçük bir esnaf ve bu küçük fırın onun için koca bir dünya. Daha önce babasının ağladığını hiç görmüş müydü? Babası ağlarken o küfrediyordu. Yerden bir odun parçası alıp nasıl da kovalamıştı babası onu, dışarıya... Her şeye karşın koca bunağı hâlâ çok seviyor.</p>

    <p class="calibre6">Fırının önünde duran arabayı iyice seçemedi. Camdaki buğu su olmuş, damla damla, yol yol akıyordu aşağıya.</p>

    <p class="calibre6">«Hasan oğlum niye silmedin camı?..» diyemedi. Diyecekti. Diyemedi. Kapıdan giren iki kişiyi değil, iki telsizi gördü.</p>

    <p class="calibre6">«Yakaladık şefim» demişti.</p>

    <p class="calibre6">«İkinci planı uygulayın» şeklindeydi yanıt.</p>

    <p class="calibre6">Telsizi yakından ilk kez o zaman görmüştü. Hep uzaktan görürlerdi. Polisler onu iç ceplerine de koysalar, gazeteye sarıp şeker kutusu taşır gibi taşısalar da bilirlerdi hemen neyin telsiz, kimin polis olduğunu. Uzmanıydılar bu işin. Polis tanımak, birbirlerine göstermek onların işiydi. Sivil adamı nasıl tanıyacaksın başka türlü? Önce telsizinden. Kaç gram gelir acaba? Kaç düğmesi vardır? Nasıl kullanılır? Neden yapılmıştır? Metal, maden, demir? Ne?.. Ses hep böyle çirkin midir? Polisin kimliği midir?</p>

    <p class="calibre6">Minibüste o,</p>

    <p class="calibre6">Şubede o,</p>

    <p class="calibre6">İşkencede o,</p>

    <p class="calibre6">Duruşmada o,</p>

    <p class="calibre6">Koğuşta o,</p>

    <p class="calibre6">Telsiz, telsiz, telsiz...</p>

    <p class="calibre6">Ne zaman bir telsiz sesi duysa, kendisini yeniden işkence tezgâhında sanıyor. Kimin elinde bir telsiz görse o eli kendisine ceryan veren el sanıyor.</p>

    <p class="calibre6">Bütün ekmekler, müşteriler, işçiler, paralar, her şey silindi gözünden. Koptu gitti ortamdan. Telsize bağlandı. Kilitlendi kaldı. Adamların yüzüne bakmaya, söyleyeceklerini dinlemeye kaç mikron saniye kalmıştı?..</p>

    <p class="calibre6">Telsizler, telsizliler yanına dek geldiler. Bunu duyumsuyor yine de adamların yüzüne bakamıyor. O alaycı bakışı, aşağılayıcı ifadeyi görmek istemiyordu. Kaçıyordu. Korkuyordu.</p>

    <p class="calibre6">Sanki gerekiyormuş gibi, sanki tezgâhtar genç iki ekmeği bir yaşlı kadına tek başına veremiyormuş gibi, o yana geldi.</p>

    <p class="calibre6">Kadının «İki ekmek» dediğini, parasını da verdiğini bildiği halde;</p>

    <p class="calibre6">«Kaç tane istediniz teyzeciğim?» dedi.</p>

    <p class="calibre6">Zaman kazanmak, karar vermek, kaçmak, koşmak, uçmak istiyordu. Yeniden sorgu, sual, işkence, tektip, direniş, boykot, görüş, mektup... Yeniden günler, aylar, yıllar...</p>

    <p class="calibre6">«Onlar sıcaktır. Hamurdur. Bir dakika, size içeriden soğumuş dinlenmiş ekmek getireyim. Az bekleyin...»</p>

    <p class="calibre6">Kadın şaşkındı;</p>

    <p class="calibre6">«Sıcak olsun evladım, sıcak olsun...»</p>

    <p class="calibre6">Kadının sesine bir ses daha karıştı, o içeriye doğru yönelmişken;</p>

    <p class="calibre6">«Hakkınızda şikayet var beyefendi.»</p>

    <p class="calibre6">«Şikayet mi?..»</p>

    <p class="calibre6">Niye yanıt verdin ki?..</p>

    <p class="calibre6">Gidiyordun işte ne güzel... İki adım atmışken o yana doğru, geriye iki adım daha kalmışken, birdenbire durulur da;</p>

    <p class="calibre6">«Şikayet mi?..» diye sorulur mu? Sana ne adamın ne dediğinden, ne sorduğundan? Sen uçmana bak...</p>

    <p class="calibre6">«Evet beyefendi şikayet var hakkınızda.»</p>

    <p class="calibre6">Ses çok tok, kararlı ve tehditkârdı.</p>

    <p class="calibre6">Telsizden gelen o kalın teneke sesi, ne anlatıyordu, ne diyordu, seçilemiyordu. mermer soğukluğunda, mermer sertliğinde... Kurşun hızında.</p>

    <p class="calibre6">Tümceler hep böyle başlardı. Bunu biliyordu. «Hakkınızda şikayet var.» Bunun ne anlama geldiğini de biliyordu. «Kim, niçin şikayet etmiş? Şikayet edilecek bir şeyim yok benim.» demenin ne anlamı vardı, ne de yararı. Bunu da biliyordu.</p>

    <p class="calibre6">«Peki.» dedi.</p>

    <p class="calibre6">«Peki...»</p>

    <p class="calibre6">Bu biraz yakalanmış olmanın, biraz kaçamamış olmanın talihsizliği, burukluğu, biraz da; «İş yine başa düştü, n'apalım, direneceğiz.» anlamlarını taşıyordu.</p>

    <p class="calibre6">Telsizlilerden biri; «Hamurhaneyi göster.» dedi.</p>

    <p class="calibre6">«Şu taraf» diye işaret etti. «Şu tarafta...»</p>

    <p class="calibre6">İşçiler şaşkın, müşteriler meraklı, o hepten dolaşıktı.</p>

    <p class="calibre6">«Bu adamlar hamurhanede ne bulacaklar? Bildiri, gazete, kitap, boya, fırça, pankart... Hamurhanede ne bulunur, hele de şimdiki zamanda? Tuzdan, undan, sudan başka?.. Ne vardır?.. Belki fare, bol miktarda fırın böceği...»</p>

    <p class="calibre6">Öteki telsizli; «Siz önden buyurun.» dedi.</p>

    <p class="calibre6">O önde, telsizliler arkada girdiler içeriye...</p>

    <p class="calibre6">Yaşlı kadın tezgâhtara dedi ki;</p>

    <p class="calibre6">«N'olmuş çocuğum? Ekmekten fare mi çıkmış?..»</p>

    <p class="calibre6">«Hayır teyze, fare çıkmamış.»</p>

    <p class="calibre6">«Peki ne çıkmış?»</p>

    <p class="calibre6">«Bir şey çıkmamış teyze.»</p>

    <p class="calibre6">«Yo, yoo... Çıkmış bir şey...»</p>

    <p class="calibre6">«Çıkmamış teyze.»</p>

    <p class="calibre6">«Çıkmış, çıkmış...»</p>

    <p class="calibre6">Çıktılar. Üçü birlikte geldiler.</p>

    <p class="calibre6">Telsizlilerden biri ötekine dedi ki; «Sen yaz tutanağı.»</p>

    <p class="calibre6">O da yazdı;</p>

    <p class="calibre6">«Belediyemize vaki şikayet, mahallinde tetkik edildi. İddia edildiği gibi, kirli kaya tuzuna rastlanmadı. Normal rafine yemeklik tuz kullanıldığı tespit edildi.» İmza. İmza. İmza.</p>

    <p class="calibre6">«A. a. aaa....»</p>

    <p class="calibre6">«Sen Ahmet'sin.»</p>

    <p class="calibre6">«Sen de Mehmet...»</p>

    <p class="calibre6">Gülüyordu.</p>

    <p class="calibre6">Bu, buzun kaynaması, samanın yeşermesi, gazelin tomurcuklanması gibi bir şeydi. Sarıldılar. Sonra geri çekildiler.</p>

    <p class="calibre6">Telsizden gelen ses ne güzeldi, ne yumuşak, ne sıcak...</p>

    <p class="calibre6">«Ne arıyorsun sen burada?»</p>

    <p class="calibre6">«Ya sen?»</p>

    <p class="calibre6">«Tahliye olduktan sonra iş bulamadım, baba yadigarı, işte bu küçük fırını çalıştırıyorum.»</p>

    <p class="calibre6">«Ben de onca yıl cezaevinde yatıp, (biliyorsun birlikte yattık,) beraat ederek tahliye olduktan sonra belediyeye girdim. Sivil ekipte zabıta müdür yardımcılığı görevindeyim.»</p>

    <p class="calibre6">«Niye tanımadım seni?»</p>

    <p class="calibre6">«Ben de seni tanımadım.»</p>

    <p class="calibre6">«Çok değişmişsin.»</p>

    <p class="calibre6">«Sen de.»</p>

    <p class="calibre6">«Bu arkadaşım Şeref, yabancı değildir, o da siyasi.»</p>

    <p class="calibre6">«Merhaba Şeref Bey. Ben de Mehmet.»</p>

    <p class="calibre6">«Merhaba Mehmet Bey.»</p>

    <p class="calibre6">«Elinizdeki şu zıkkım telsizleri görünce...»</p>

    <p class="calibre6">«Şey sandın.»</p>

    <p class="calibre6">«Evet şey sandım.»</p>

    <p class="calibre6">«Zaten herkes şey sanıyor.»</p>

    <p class="calibre6">«Bir zamanlar bu aleti kimin elinde görsek, köşe bucak kaçardık, sanırdık ki, canımızı alacak... Şimdi sizin elinizde de olsa soğuk ve lanet bir alet...»</p>

    <p class="calibre6">«Yok canım o kadar da değil.»</p>

    <p class="calibre6">«Savunma şimdi bana... İki dakika önce, siz şu kapıdan girdiğinizde, aklımdan neler geçtiğini bir bilseniz?»</p>

    <p class="calibre6">«Tahmin ederim.»</p>

    <p class="calibre6">«Evet etmelisin.»</p>

    <p class="calibre6">«Bunca zamandan sonra, böyle beklenmedik bir karşılaşma başlangıç olsun. Hadi akşam meyhanede bulaşalım.»</p>

    <p class="calibre6">«Buluşalım. Çay kahve de içmediniz.»</p>

    <p class="calibre6">«Akşam rakını içeriz, çayı da bir dahaki gelişimizde.»</p><br class="calibre1" />

    <p class="calibre6">«Alışık değilim böyle yerlere, ne zamandır ilk kez geliyorum. Ayrıca içki içmesini de beceremem.»</p>

    <p class="calibre6">«Canım bizim için de geçerli aynı şeyler, maksat birarada olmak.»</p>

    <p class="calibre6">«Gündüz beni çok korkuttunuz, biliyor musunuz?»</p>

    <p class="calibre6">«Hâlâ gülüyoruz haline. Sen eskiden böyle korkak değildin.»</p>

    <p class="calibre6">«Yine değilim. Ama hiç neden yokken öyle iki telsizliyi birdenbire karşımda görünce... İrkildim doğrusu. Az daha kaçıyordum.»</p>

    <p class="calibre6">«Kaçıyor muydun?»</p>

    <p class="calibre6">«Ne yapmalıydım peki? Teslim mi olmalıydım, yok yere onca işkence...»</p>

    <p class="calibre6">«Ama biz polis değiliz ki.»</p>

    <p class="calibre6">«Zabıtayız.»</p>

    <p class="calibre6">«Zabıtaların şerefine...»</p>

    <p class="calibre6">«Şerefe.»</p>

    <p class="calibre6">«Hayır içmem, önce şu lanet aletlerinizi kapatın. Sonra da bir yerlere saklayın, ondan sonra içelim. O buradayken sesiyle ve cismiyle beni ürpertiyorken, içmem sizinle...»</p>

    <p class="calibre6">«Büyütme lütfen, alışacaksın... Kapatamayız aleti. Bizi ararlar, lazım oluruz. Başkan heran bulabilmeli bizi.»</p>

    <p class="calibre6">«O zaman kendiniz için.»</p>

    <p class="calibre6">«Mehmetçiğim bak, ben de başlangıçta alışamadım, her «bip» sesinde, polis geliyor sandım. Enselendim, öldüm sandım. Ama öyle değil. Bu sivil bir telsiz. Hatta denilebilir ki, halkımızın telsizi. Gelen mesajlar da, çöpler alındı mı, elektrik arızası giderildi mi, su patlağı hâlâ yapılmadı mı gibi... Ürkme lütfen. Hadi şerefe...»</p>

    <p class="calibre6">«Şerefe...»</p>

    <p class="calibre6">«Hayır içmem...»</p>

    <p class="calibre6">«Çok oldun ama.»</p>

    <p class="calibre6">«Olsun içmem. Bu alet masamdayken içmem.»</p>

    <p class="calibre6">«Takıldın.»</p>

    <p class="calibre6">«Evet takıldım.»</p>

    <p class="calibre6">«Peki» dedi, Ahmet; «Gidip bu telsizleri kasaya emanet ediyorum. Amirimize bulunduğumuz bu yerin telefon numarasını bildiriyorum, gerekirsek öylece aramalarını rica ediyorum. Tamam mı?»</p>

    <p class="calibre6">«Tamam.»</p>

    <p class="calibre6">«Hadi şerefe.»</p>

    <p class="calibre6">«Şerefe.»</p>

    <p class="calibre6">«Şerefe.»</p>

    <p class="calibre6">«Şey... Affedersiniz sizin adınız Şerefti değil mi?»</p>

    <p class="calibre6">«Evet Mehmet Bey, adım Şeref.»</p>

    <p class="calibre6">«Şeref beyin şerefine...»</p>

    <p class="calibre6">«Şerefe...»</p><br class="calibre1" />

    <p class="calibre6">Gecenin ve sofranın sonuydu. Meze tabakları boşalmış, kül tablaları dolmuş, sıcaklar yenmiş, rakılar diblenmiş, göz kapakları düşmüştü. Sözcükler yayılıp duruyordu. Dernekleri, kitle çalışmalarını, polisi, işkenceyi, cezaevini anlata anlata bitirememişlerdi. Ne zamandır bu denli çok gülmemişlerdi. Cezaevinde ve duruşmalarda yaşadıkları komikliklere değil de, bugün Mehmet'in de yaşadığı gibi, sokakta yürürken, ya da yabancısı oldukları bir yere girdiklerinde, telsizlerine bakıp, kendilerinden ürken, korkan, sıvışan insanların tepkilerine gülmüşlerdi. Anılar anlatmakla bitmiyordu.</p>

    <p class="calibre6">«Bak Şeref kardeşim» dedi, Mehmet, Ahmet'i göstererek; «Bu adamın bir yargıcı vardı duruşmalarda, adam iki asker üyenin yanında sivil hakim. Biraz da hakçı, hukukçu, hatta denilebilir ki, demokrat biri. Elinden gelse herkesi tahliye edecek. O da biliyor ki, darbeler, cuntalar döneminde hukuk hep ayıpların üstünü örten seyrek dokumlu bir tül görünümündedir. Onun için hepimizin tek güvencesi ve umudu. Suç maddemiz de 141. Yani senin anlayacağın komünizm propagandasından yargılanıyoruz. Adam kararını vermiş, Ahmet'i tahliye edecek, ama adamda tutunacak bir dal yok ki... Ne özür dilediği var, ne iyi bir hali, ne de ikrarı... Duruşmalar da onun için mücadele alanı sanki. Öyle sekter yaklaşıyor. N'apsın hakim? Çaresiz adam. Edemedi sordu:</p>

    <p class="calibre6">- Peki evladım, anlat bakayım, nedir faşizm? Ahmet anlattı on dakika.</p>

    <p class="calibre6">- Peki evladım, şimdi de emperyalizm nedir, onu anlat. Ahmet anlattı bir on dakika daha.</p>

    <p class="calibre6">- Peki şimdi de komünizm nedir, onu anlat.</p>

    <p class="calibre6">Dedi ki Ahmet; Sevk maddemle ilgili olarak size bir şey anlatamam hakim bey. Duruşmanın seyrini etkileyeceğinden, bu soruya yanıt vermiyorum. Çünkü siz beni bu suçtan yargılıyorsunuz.</p>

    <p class="calibre6">Yargıç döndü, daktilo yazan kıza dedi ki;</p>

    <p class="calibre6">- Yaz kızım; sanık yapılan sorgusunda, faşizm nedir bildi, emperyalizm nedir bildi, lakin komünizm nedir bilemedi. Bilmediği, bilemediği bir şeyin propagandasını da yapmış olamayacağından, tahliyesine...»</p>

    <p class="calibre6">«Hâlâ gülüyoruz.» «Gülelim.»</p>

    <p class="calibre6">«Gülelim.»</p><br class="calibre1" />

    <p class="calibre6">Onlar güle güle çıkarlarken, meyhanenin bir başka köşesinden, bir başka telsiz mesaj geçiyordu: «Kaydettim amirim. Her şeyi kaydettim. Şu an çıkmaktalar...»</p>

    <p class="calibre6" style="text-align: right;">Şubat '93</p>

    <div class="mbppagebreak" id="calibre_pb_9"></div>
  </div>
</body>
</html>
