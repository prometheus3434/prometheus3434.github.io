<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />

  <title>8. Bölüm</title>
</head>

<body>
  <p class="h11"><br /></p>

  <h2 style="text-align: center;">8. Bölüm</h2>

  <p style="text-align: center;"><b>8. Görev: Troya kralı Diomedes'in insan eti yiyen kısraklarını yakalamak</b></p>

  <p style="text-align: center;"><br /></p>

  <p style="text-align: center;"></p>

  <p>Yunan Mitolojisi'nde, Diomedes'in kısrakları diye adlandırılan 4 adet at, kontrol edilmesi mümkün olmayan, son derece vahşi ve görünüşleri muhteşem insan yiyen canavarlardı. Ares ve Cyrene'nin oğlu, Trakya Kralı dev Diomedes'e ait bu atları Hercule'ün tek başına yakalaması mümkün değildi.</p>

  <p>Bunun üzerine Hercule, ona aşık olan erkek sevgililerinden Abderus'u ve birkaç arkadaşıünı yardıma çağırarak bu atları yakalar, fakat yolda Diomedes'in saldırısına uğrarlar. Diomedes ile savaşırken, atların kontrolünü Abderus'a bırakan Hercule, Diomedes'i yenilgiye uğratır fakat bu sırada kontrolden çıkan atlar, Abderus'u yiyerek paramparça ederler.</p>

  <p>Bunun üzerine çok üzülüp kızan Hercule, Diomedes'i öldürüp, onu kendi atlarına yem eder ve ölen Abderus'un mezarının yanında, Eski Yunan'ın en önemli şehirlerinden biri olan Abdera'yı kurar. Karınlarını iyice duran hayvanlar sakinleşirken, Hercule de onların bu durumu sayesinde kolayca hayvanları Atina'ya ulaştırır ve görevini tamamlar. Eurystheus hayvanların Zeus için kurban edilmesi amacı ile Olympos'a göndermek istemesine rağmen, Zeus bu hediyeleri kabul etmemiş, ve bu hayvanların öldürülmesi amacı ile kurtlar ve aslanlar göndermiştir. Büyük İskender'in atı olan Bucephalus'un bu atların soyundan geldiğine inanılmaktadır.</p>

  <p><span class="t7">DIOMEDES'İN KISRAKLARI</span></p>

  <p>Telefon çaldı.</p>

  <p>"Buyurun ben Poirot, kiminle görüşüyorum?"</p>

  <p>Poirot, genç Doktor Stoddart'ın sesini hemen tanıdı. Michael Stoddart'ın mahcup, içten gülümsemesinden hoşlanıyor, cinayet olaylarına karşı duyduğu amatör, saf ilgiyle eğleniyor ve ona seçtiği meslekteki çalışkanlığı ve yeteneği nedeniyle saygı duyuyordu.</p>

  <p>"Sizi rahatsız ettiğim için özür dilerim..." diyen ses birden kesildi.</p>

  <p>Durumu hemen sezen Poirot, "Sizi rahatsız eden bir şey mi var?" diye sordu.</p>

  <p>"Aynen." Michael Stoddart'ın sesi rahatlamış görünüyordu. "Tahmininiz doğru."</p>

  <p>"Eh bien, sizin için ne yapabilirim, dostum?"</p>

  <p>Stoddart çekiniyor gibiydi. Açıklarken hafifçe kekeledi.</p>

  <p>"Eğer sizden gecenin bu saatinde gelmenizi istersem çok mu yüzsüzlük etmiş olurum... Aaama çok, çok zor durumdayım."</p>

  <p>"Tabii ki gelirim. Evinize mi gelmemi istiyorsunuz?"</p>

  <p>"Hayır. Aslında evimin hemen arkasındaki dar sokaktayım. Conningby Mews, 17 numara. Gerçekten gelebilir misiniz? Size sonsuz minnettarlık duyarım."</p>

  <p>"En kısa zamanda orada olacağım," diyen Poirot telefonu kapadı.</p>

  <p>Hercule Poirot karanlık dar sokakta ilerlerken bir yandan da numaralara bakıyordu. Saat sabahın biriydi, halen bazı pencerelerde ışık olmasına rağmen sokak tamamıyla uykuda gibi görünüyordu.</p>

  <p>17 numaralı kapıya ulaştığı anda evin kapısı açıldı ve Doktor Stoddart dışarı çıktı.</p>

  <p>"Sevgili dostum, iyi insan," dedi. "Lütfen içeri gelin."</p>

  <p>Dik, dar bir merdivenden üst kata çıkılıyordu. Yukanda, sahanlığının sağında divanlar, halılar, üçgen şeklindeki lame minderler, çok sayıda şişe ve bardağın etrafa dağılmış olduğu büyük bir oda vardı.</p>

  <p>İçerisi karmakarışıktı, eşyalar birbirine girmiş, sigara izmaritleri ve cam kırıkları ortalığa saçılmıştı.</p>

  <p>"Hımm!" dedi Poirot. "Mon cher Watson, sanırım burada bir parti verilmiş!"</p>

  <p>"Gerçekten de burada bir parti verilmiş," dedi Stoddart sabırsızlıkla. "Ya da öyle denebilir."</p>

  <p>"Demek siz bu partiye katılanlardan biri değildiniz."</p>

  <p>"Hayır, burada yalnızca mesleki nedenlerle bulunuyorum."</p>

  <p>"Ne oldu?"</p>

  <p>"Burası Patience Grace adında birine ait; Bayan Patience Grace."</p>

  <p>"Bu gerçekten çok hoş bir isim, eski bir isme benziyor."</p>

  <p>"Aslında Bayan Grace'in hoş olduğu da, geleneklerle de ilgisi olduğu söylenemez. Ama yine de çok çekici bir kadın olduğunu itiraf etmeliyim. Daha önce birkaç kez evlenmiş, şimdi ise biriyle birlikte ama adamın kendisini kullandığından kuşkulanıyor. Buradaki topluluk partiye içkiyle başlamış, uyuşturucuyla bitirmiş. Tam olarak söylemek gerekirse kokainle. Kokain insana kendini başlangıçta mükemmel hissettiriyor, dünyadaki her şeyi tozpembe görüyorsunuz. Uyarıcı bir madde olduğu için kendinizi normalden iki kat enerjik hissediyorsunuz. Eğer aşırı dozda alınırsa şiddetli ruhsal dalgalanmalar, halüsinasyonlar ve hezeyanlara neden oluyor. Bayan Grace partide erkek arkadaşıyla şiddetli bir kavgaya tutuşmuş. Adam Hawker adında serserinin teki. Kavganın ardından kadını terk edip gitmiş. Kadın da pencereden dışarı sarkmış ve aptalın birinin ona armağan ettiği hiç kullanılmamış bir tabancayla arkasından ateş etmiş."</p>

  <p>Hercule Poirot'nun kaşları kalktı.</p>

  <p>"Onu vurmuş mu?"</p>

  <p>"Hayır. Sanırım kurşun adamın epey uzağından geçip gitmiş. Ama kurşun, çöp kutularını karıştıran zavallı aylak serserinin birine isabet etmiş. Adamın kolunun etli kısmına gelmiş. Tabii korkunç bir gürültü kopmuş, insanlar hemen buraya üşüşmüşler. Adamın etrafa yayılan kanları insanları iyice ürkütmüş. Neyse, sonuçta panik içinde bana geldiler."</p>

  <p>"Peki ya sonra?"</p>

  <p>"Adamın yarasını dikip, pansumanını yaptım. Ciddi bir yaralanma sayılmazdı. Oraya toplananlardan bir ikisi adamı iyice doldurdular, neyse ki sonuçta beş sterlin karşılığında bu konuyu unutup bir daha sözünü etmemeyi kabul etti. Zavallı adam, tam kendisine yakışanı yaptı. Bu onun için bir fırsattı!"</p>

  <p>"Ya sen?"</p>

  <p>"Benim işim bu kadarla bitmedi tabii. O sırada Bayan Grace de bir tür isteri krizi geçirmeye başlamıştı. Ona sakinleştirici iğne yapıp, yatağına yatırdım. Ayrıca partide kendinden geçmiş bir kız daha vardı; kız çok gençti ve onunla da ilgilendim. Bu arada oraya toplanan kalabalık da geldikleri gibi hızla kayboldu."</p>

  <p>Anlatmaya ara verdi.</p>

  <p>"Ancak o zaman, bu durum üzerinde düşünmek için fırsat buldun, değil mi?"</p>

  <p>"Doğru," dedi Stoddart. "Eğer bu yalnızca içkinin fazla kaçırıldığı bir parti olsaydı her şey bununla bitmiş olurdu. Ama işin içinde uyuşturucu var."</p>

  <p>"Bundan emin misiniz?"</p>

  <p>"Ah, kesinlikle! Yanılmadığımdan eminim. Sözünü ettiğim şey kokain. Zaten küçük bir kutunun içinde de bu uyuşturucunun artığını buldum, biliyorsunuz bunu burunlarına çekiyorlar. Asıl sorun bunun nasıl ve nereden buraya geldiği? Anımsadığım kadarıyla geçenlerde yeni büyük bir uyuşturucu dalgasından ve uyuşturucu kullananların sayısının arttığından söz ediyordunuz."</p>

  <p>Hercule Poirot başıyla onayladı.</p>

  <p>"Bu geceki parti polisin ilgisini çekecektir."</p>

  <p>Michael Stoddart sıkıntılı ve mutsuz bir yüz ifadesiyle, "Sorun da bu zaten..." dedi.</p>

  <p>Poirot birden uyanan bir merakla ona baktı.</p>

  <p>"İyi ama siz neden polisin bu konuyla ilgilenmesini istemiyorsunuz?"</p>

  <p>Michael Stoddart mırıldandı.</p>

  <p>"Bu gibi durumlarda masum insanlar da ister istemez bu işlere bulaştırılırlar... Bu onlar açısından çok ağır sonuçlar doğurabilir."</p>

  <p>"Bayan Patience Grace için mi endişeleniyorsunuz?"</p>

  <p>"Aman Tanrım, hayır! O zaten uyuşturucu kullanıyor."</p>

  <p>Hercule Poirot nazikçe sordu.</p>

  <p>"Peki o zaman, diğer kız için mi?"</p>

  <p>"Tabii ki o da kullanıyor. Yani demek istediğim, o da kendisini içici olarak tanımlıyor. Aslında daha çok genç; biraz asi ve başına buyruk. Bu yaşta böyle şeylere bulaşıyorlar, çünkü bunların yenilik, modernlik ya da öyle bir şeyler olduğunu sanıyorlar."</p>

  <p>Poirot'nun dudaklarında hafif bir gülümseme belirdi. Yumuşak bir sesle, "Bu kızla daha önce de karşılaşmış mıydınız?" diye sordu.</p>

  <p>Michael Stoddart başıyla onayladı. Sıkıntılı görünüyordu.</p>

  <p>"Onunla Mertonshire'da karşılaşmıştım. Bir av partisinde. Babası emekli bir general; kan, şiddet, hepsini vurun, onur gibi şeylerin ağzından hiç düşmediği biri. Dört kızı var, hepsi de biraz asi, başına buyruk, aslında böyle bir babanın yanında yetiştiklerini düşünecek olursa bu hiç de şaşılacak bir şey değil. Yaşadıkları yöre de pek normal bir yer sayılmaz. Hemen yakınlarında silah ve teçhizat fabrikaları var. Orada oturanların para sıkıntısı gibi bir sorunları yok, ama eski taşra atmosferinin, ruhunun zerresi bile yok. Çoğunluk ahlaki normlardan uzak, aklına geleni yapmayı, gösterişi, modernlik sayıyor. Böyle bir yörede kızlar da kötü yola sapıyorlar elbette."</p>

  <p>Hercule Poirot ona bakarak birkaç dakika düşündü ve sonra, "Şimdi benim burada bulunmamı neden istediğinizi anlıyorum. Benim bu konuyla ilgilenmemi istiyorsunuz, değil mi?" dedi.</p>

  <p>"Bunu benim için yapar mısınız? Bir şeyler yapmak gerektiğini hissediyorum, ama itiraf etmeliyim ki elimden geldiği kadar Sheila Grant'ı bu skandalın dışında tutmak istiyorum."</p>

  <p>"Sanırım bunu başarabiliriz. Genç bayanı görebilir miyim?"</p>

  <p>"Benimle gelin."</p>

  <p>Önden geçerek odadan çıktı. Tam karşıdaki kapının ardında biri hırçın bir şekilde bağırıyordu.</p>

  <p>"Doktor, Tanrı aşkına bir doktor getirin, deliriyorum."</p>

  <p>Stoddart odaya girdi. Poirot da onu izledi. Burası kelimenin tam anlamıyla keşmekeş bir yerdi, etraf pudra ile kaplanmış, şişeler ve kavanozlar her tarafa dağılmış, giysiler etrafa saçılmıştı. Yatakta sarı saçlı, soluk yüzlü, boş bakışlı, hırçın ifadeli bir kadın vardı. Sürekli bağırıyordu.</p>

  <p>"Her tarafımda böcekler dolaşıyor!... Onlar burada ve her yeri sarıyorlar. Yemin ederim, deliriyorum! Ne olur bana bir çekimlik verin ondan."</p>

  <p>Doktor Stoddart yatağın başında durdu, ses tonu yumuşak, rahatlatıcı, profesyonelceydi. Hercule Poirot sessizce odadan çıktı. Tam karşıda bir oda daha vardı, Poirot bu kapıyı açtı. Burası oldukça küçük bir odaydı ve son derece basit döşenmişti. Oradaki yatakta da incecik bir genç kız hareketsiz yatıyordu.</p>

  <p>Hercule Poirot sessizce yatağın başına kadar gitti ve genç kıza baktı.</p>

  <p>Siyah saçlar, uzun soluk bir yüz ve genç... evet çok genç...</p>

  <p>Kızın gözkapaklarının arasından önce, ince bir beyazlık göründü. Sonra gözleri tamamen açıldı, ilk anda ürküp, korku dolu bakmaya başladı. Kız gözlerini Poirot'ya dikmişti, yatakta doğrulup başının tek bir hareketiyle gür siyah saçlarını geriye attı. Ürkmüş yavru bir kısrağı andırıyordu, aynen vahşi hayvanların kendilerine yemek veren yabancıdan kuşkulandıklarında yaptıkları gibi biraz geri çekildi.</p>

  <p>Ve hemen konuşmaya başladı, sesi genç, ince ve haşindi.</p>

  <p>"Lanet olsun, siz de kimsiniz?"</p>

  <p>"Hiç korkmayın, matmazel."</p>

  <p>"Doktor Stoddart nerede?"</p>

  <p>O anda genç adam da odaya girdi. Genç kızın ses tonunda belirgin bir rahatlama oldu.</p>

  <p>"Ah, neyse ki buradasınız? Bu da kim?" diye bağırdı.</p>

  <p>"O benim dostum, Sheila. Kendini nasıl hissediyorsun?"</p>

  <p>"Berbat. Çok kötü. O iğrenç şeyi neden aldım ki sanki..."</p>

  <p>Stoddart soğuk ters bir sesle yanıt verdi.</p>

  <p>"Yerinizde olsam bunu bir daha denemezdim."</p>

  <p>"Zaten yapmayacağım, yapmam da."</p>

  <p>Hercule Poirot, "Onu size kim verdi?" diye sordu.</p>

  <p>Kızın gözleri açıldı, üst dudağı titremeye başladı.</p>

  <p>"Burada vardı ve hepimiz denedik. Şey... başlangıçta her şey mükemmeldi, olağanüstüydü."</p>

  <p>Hercule Poirot nazikçe sordu.</p>

  <p>"Peki, ama onu buraya kim getirdi?"</p>

  <p>Kız başını salladı.</p>

  <p>"Bilmiyorum... Tony olabilir, Tony Hawker. Ama gerçekten de bu konuda hiçbir şey bilmiyorum."</p>

  <p>"Bu, kokaini ilk denemeniz mi matmazel?"</p>

  <p>Kız başıyla onayladı.</p>

  <p>"Son olsa iyi olur!" dedi Stoddart haşin bir tonda.</p>

  <p>"Evet, ben de öyle düşünüyorum, ama yine de muhteşemdi."</p>

  <p>"Bakın Sheila Grant," dedi Stoddart. "Ben bir doktorum ve neden bahsettiğimi çok iyi biliyorum. Eğer bir defa uyuşturucuya alışırsanız kendinizi içinden çıkılmaz, geri dönülemez bir felaketin içinde bulursunuz. Şimdiye kadar pek çok uyuşturucuya alışmış insan gördüm. Uyuşturucu, insanı bedensel ve ruhsal olarak mahveder. Uyuşturucuyla karşılaştırılınca içkinin zararları bir hiç sayılır! Şu andan itibaren bunu hayatınızdan tamamen çıkarın. İnanın bana, bu hiç eğlenceli değil! Peki, babanız bu geceyi öğrenince ne diyecek?"</p>

  <p>"Babam mı?" Sheila’nın sesi yükseldi. "Babam mı?" Gülmeye başladı. "Onun yüzünün ifadesini şimdiden görebiliyorum. Ama bunu bilmesine hiç gerek yok ki. Kıyameti koparır!"</p>

  <p>"Haklı olarak," dedi Stoddart.</p>

  <p>"Doktor! Doktor!" diye diğer odada bağıran Bayan Grace'in sesi duyuluyordu.</p>

  <p>Stoddart söylenerek odadan çıktı.</p>

  <p>Sheila Grant yeniden Poirot'ya baktı. Şaşırmıştı.</p>

  <p>"Siz de kimsiniz? Partide yoktunuz."</p>

  <p>"Doğru. Partide yoktum. Ben Doktor Stoddart'ın arkadaşıyım."</p>

  <p>"Siz de mi doktorsunuz? Doktora hiç benzemiyorsunuz da."</p>

  <p>Poirot, "Adım..." Bir tiyatro eserinde ilk perdenin sonunda perde kapanmadan hemen önce söylenen tiradıymış gibi yalın ancak yapmacık bir anlatımla, "Adım Hercule Poirot..." dedi.</p>

  <p>Bu tavır etkisini hemen gösterdi. Hercule Poirot bazen genç kuşağın adını duymamış olmasından endişelenirdi.</p>

  <p>Ama Sheila Grant'ın onun adını duymuş olduğu belliydi. Kız şaşırmış ve afallamıştı. Gözlerini Poirot'ya dikti, baktı, baktı...</p>

  <p>Doğru ya da yanlış herkesin Torquay'da bir teyzesi olduğu söylenir.</p>

  <p>Aynı şekilde herkesin Mertonshire'da da en azından ikinci dereceden bir kuzeni olduğu da söylenir. Mertonshire, Londra'dan pek uzak değildir, burada avlanabilir, ata binebilir ya da balık tutabilirsiniz. Burası tipik taşra resimlerinden farksız ve görünüşte kendi halinde bir yerdir. Demiryolu yanında, yeni yapılan otoyolla da Londra'ya kolaylıkla ulaşabilirsiniz. Uşak ve hizmetçiler de İngiltere'nin diğer taşra bölgelerine gitmektense buraya gidip çalışmayı tercih ederler. Sonuç olarak eğer dörtlü hanelere ulaşan bir geliriniz yoksa Mertonshire'da yaşamanız olanaksızdır, hatta gelir vergileri filan düşünülünce beş haneli olması çok daha iyi olacaktır.</p>

  <p>Bu ülkeye zaten yabancı olan Hercule Poirot'nun doğal olarak taşrada yaşayan ikinci dereceden kuzenleri filan yoktu, ama zamanla geniş bir dost çevresi edinmişti. Dolayısıyla Mertonshire'a gitmesi gerektiğinde kendisini davet ettirmekte herhangi bir zorlukla karşılaşmadı. Üstelik de kendisini ağırlamak üzere seçilen ev sahibi, komşuları hakkında uzun uzadıya konuşmaktan çok zevk alan çok hoş, nazik bir bayandı; tabii bunun da bir sakıncası vardı. Hercule Poirot konuyu kendisini asıl ilgilendiren kişilere getirinceye kadar birçok insan hakkında bir sürü ayrıntıyı dinlemek zorunda kaldı.</p>

  <p>"Genç Grant'lar mı? Ah evet, burada yaşıyorlar, dört kardeş onlar. Dört genç kız! Zavallı generalin onları kontrol etmekte zorlanmasını hiç yadırgamıyorum. Yaşlı bir adam dört genç kızla nasıl başa çıkabilir ki?" Bayan Carmichael ellerini istemsizce başına götürdü.</p>

  <p>Poirot mırıldandı.</p>

  <p>"Evet, gerçekten de öyle."</p>

  <p>Kadın, onu dikkate almadan konuşmayı sürdürdü.</p>

  <p>"Bana anlattığına göre general, yönetimindeki alayda disipline çok önem verir, kuş uçurtmazmış. Ama bu kızlar onu alt etmeyi başarıyorlar. Benim gençliğimde böyle miydi? Anımsıyorum da Albay Sandy de aşırı disiplinliydi, zavallı kızlarına..."</p>

  <p>(Sandy'nin kızları ve Bayan Carmichael'in gençliğindeki diğer dostları uzun uzun anlatırdı.)</p>

  <p>"Biliyor musunuz," dedi Bayan Carmichael nihayet yeniden asıl konuya dönerek. "Bu kızların gerçekten de yanlış bir işler yaptıklarını söylemek istemiyorum elbette. Ama biraz çılgın ve başlarına buyruklar ve yanlış insanlarla görüşüyorlar. Burası da eskiden olduğu gibi değil. En olmayacak insanlar geliyor. Artık 'taşra yaşamı' denilen şey kalmadı. Günümüzde her şey para, para, para... Ve akıl almaz öyküler duyuyorsunuz. Neyse kimi sormuştunuz? Anthony Hawker mi? Ah evet, onu tanıyorum. Çok sevimsiz, itici bir tip. Ama anladığım kadarıyla adam para içinde yüzüyor. Buraya avlanmaya geliyor, partiler veriyor -paranın su gibi harcandığı partiler- ve eğer tüm söylenenler doğruysa, çok tuhaf, kendine özgü partilermiş bunlar; ama ben inanmıyorum, insanlar bazen çok art niyetli olabiliyorlar. Daima en kötüye inanma eğilimindeler. Biliyor musunuz biri fazla içiyor ya da kokain alıyorsa artık modernlik sayılıyor. Daha geçen gün birisi bana bu genç kızların sürekli sarhoş gezdiklerini söyledi, bence böyle bir şeyi söylemek bile hiç hoş değil. Eğer birinin davranışları tuhafsa ya da sürekli dalgın ise herkes uyuşturucu kullandığını söylüyor ki bence bu da haksızlık. Örneğin, Bayan Larkin'in öyle olduğunu söylüyorlar. Aslında kadını hiç sevmediğim halde ona haksızlık edildiğini düşünüyorum. Bu arada o, Anthony Hawker'in de yakın arkadaşı ve bana sorarsanız onun Grant'ın kızlarına böylesine karşı olmasının, onlar hakkında atıp tutup, onların erkek avcısı olduklarını söylemesinin nedeni de bu. Gerçi kızlar da biraz erkeklere düşkünler, ama neden yapmasınlar ki bunu? Bu oldukça normal. Dördü de hem çok genç, hem de çok güzel!"</p>

  <p>Poirot araya girip sordu. "Bayan Larkin mi dediniz? O nasıl biri?"</p>

  <p>"Bayan Larkin mi? Sevgili dostum, onu bana sormak hiç iyi bir fikir değil? Burada herkes kimin kimden nefret ettiğini bilir. İyi ata bindiğini ve oldukça varlıklı olduğunu söylüyorlar. Kocası şehirde önemli biriymiş. Kadın dul, kocası ölmüş. Buraya geleli pek uzun zaman olmadı, sanırım Grant'lardan hemen sonra geldi. Hep düşünmüşümdür, onunla..."</p>

  <p>Yaşlı Bayan Carrnichael birden sustu. Ağzı bir an açık kaldı, gözleri iyice açıldı. Öne doğru eğilerek elindeki mektup açacağı ile Poirot'nun parmak boğumuna hızla vurdu. Sonra da neden olduğu acının şokunu dikkate bile almayarak heyecanla bağırdı.</p>

  <p>"Tabii neden bu! Demek burada olmanızın nedeni bul Çok kurnazsınız, şimdi bana her şeyi anlatmanızı istiyorum!"</p>

  <p>"İyi ama benden size neyi anlatmamı istiyorsunuz?"</p>

  <p>Bayan Carrnichael mektup açacağıyla yaptığı şakayı yinelemeye kalkıştıysa da Poirot bunu bu kez ustaca atlatmayı başardı.</p>

  <p>"Benden saklayamazsmız, Hercule Poirot! Aptalı oynamayın. Bıyıklarınızın titrediğini görebiliyorum. Sizi buraya getiren neden bir cinayet; bir de utanmadan ağzımdan laf almaya çalışıyorsunuz. Neyse, bakalım bu bir cinayet olabilir mi? Son zamanlarda kimler öldü? Yalnızca yaşlı Louisa Gilmore, o da seksen beşindeydi ve üstelik hastaydı. O olamaz. Zavallı Leo Staverton avlanırken boynunu kırdı ve bütün vücudu alçıda, ama o da olamaz. Belki de neden cinayet değil. Yazık! Son zamanlarda önemli bir mücevher hırsızlığı da anımsamıyorum... Kim bilir belki de bir suçlunun izini sürüyorsunuz... Peşinde olduğunuz Beryl Larkin mi? Kocasını mı zehirlemiş? Belki de sürekli dalgın olmasının nedeni de suçluluk duygusu."</p>

  <p>"Madam! Madam!" diye bağırdı Hercule Poirot. "Çok abarttınız."</p>

  <p>"Hayır! Siz bir şeyin peşindesiniz, Hercule Poirot."</p>

  <p>"Mitolojiyle aranız nasıl madam?"</p>

  <p>"Mitolojinin bununla ne ilgisi var?"</p>

  <p>"Var tabii. Ben mitolojideki adaşım Hercule'e öykünüyorum. Hercule'ün görevlerinden biri de Diomedes'in vahşi atlarını ehlileştirmekti."</p>

  <p>"Bana buraya at eğitmeye geldiğinizi anlatmayın sakın, üstelik de ayağınızdaki bu markalı deri ayakkabılarla! Bana öyle geliyor ki siz hayatınızda hiç ata binmediniz."</p>

  <p>"Atlar sembol madam. Bunlar insan eti yiyen vahşi atlardı madam!"</p>

  <p>"Ne kadar iğrenç! Zaten bu antik dönem Yunanlıları ve Romalıları her zaman çok iğrenç bulmuşumdur! Rahiplerin mitolojiden alıntılar yapmaktan neden çok hoşlandıklarını hiç anlamamışımdır: Birincisi insan hiçbir zaman ne demek istediklerini tam olarak anlayamıyor, ayrıca mitolojideki konular bir rahip için son derece uygunsuz. Bir sürü ensest ilişki ve çıplak figürler... Benim açımdan fark etmez, ama rahipleri bilirsiniz, kızların çorapsız kiliseye gelmelerinden bile hoşlanmazlar. Neyse, nerede kalmıştım?"</p>

  <p>"Emin değilim."</p>

  <p>"Sevgili dostum, yani bana Bayan Larkin'in kocasını öldürdüğünü söylemekten çekiniyor musunuz? Yoksa Anthony Hawker, Brighton'da ortaya çıkan, kurbanlarını kablo ile boğan cani mi?"</p>

  <p>Beklenti içinde Poirot'ya baktı, ama dedektifin ifadesinde hiçbir değişiklik olmadı.</p>

  <p>"Tabii konu sahte para da olabilir," dedi Bayan Carmichael kendi kendine. "Bu sabah Bayan Larkin'i bankada gördüm, elli sterlinlik bir çek bozduruyordu. Bu, bana nakit olarak taşımak için çok büyük bir meblağ gibi göründü. Ama hayır, eğer kalpazan olsaydı, parayı verenin o olması gerekirdi, değil mi? Poirot eğer biraz daha orada öyle durup, hiçbir şey söylemezseniz birazdan kafanıza bir şey atacağım, emin olun!"</p>

  <p>Poirot yalnızca, "Biraz sabırlı olun," demekle yetindi.</p>

  <p>General Grant'ın oturduğu Ashley Lodge büyük bir konak sayılmazdı. Bir tepenin yamacındaydı, dağınık, bakımsız bir bahçeden geçilerek asıl binaya giriliyordu.</p>

  <p>İçerisi ise emlak komisyoncularının "ful möbleli" olarak tanımlayacağı türde döşenmişti. Kolları kenetlenmiş Buda heykelleri, duvarlardaki nişlerden insanları izliyor, Hint işi pirinç Benares tepsiler ve masalar neredeyse içeride dolaşmayı bile engelliyorlardı. Şöminenin üstündeki rafta, tam bir alay fiili asker biblosu vardı. Duvarlar yine pirinç tablo ve süslemelerle doluydu.</p>

  <p>Gerçek vatanından çok uzaktaki bu tipik Anglo-Hint evinin ortasında General Grant büyük, eski bir berjer koltukta oturmuş, bandajlı ayağını bir başka koltuğa uzatmıştı.</p>

  <p>"Gut," dedi. "Hiç gut ağrısı çektiniz mi Mösyö Poirot? İnsanın bütün keyfini kaçınyor. Bu babamın hatası. Hayatı boyunca -aynen büyükbabam gibi- sürekli porto şarabı içti. Şans ise bana vurdu. Bir içki alır mıydınız? Eğer istiyorsanız zili çalıp uşağımı çağırabilirsiniz?"</p>

  <p>O sırada sarıklı bir uşak göründü. General Grant ona Abdül adıyla hitap ederek, viski ve soda getirmesini emretti. Viski geldiğinde de bardağı öylesine çok doldurdu ki, Poirot itiraz etmek zorunda kaldı.</p>

  <p>"Korkarım size eşlik edemeyeceğim, Mösyö Poirot." General üzüntüyle içki şişesine hakti. "Doktor Wallah bu nesnenin benim için zehirden farksız olduğunu söylüyor. Gerçi içsem bunu anlamayacağından eminim. Cahil herifler şu doktorlar. Oyun bozucu! İnsanları yemek ve içkiden mahrum bırakıp, balık buğulama gibi hasta yemekleri önermekten zevk alıyorlar. Balık buğıılamaymış, peh!"</p>

  <p>General kızgınlıktan farkında olmadan hasta bacağını oynattı ve hissettiği şiddetli acıyla birlikte bağırarak küfretti.</p>

  <p>Sonra da bu konuşma şeklinden dolayı özür diledi.</p>

  <p>"Acı çeken ayı gibiyim. Kızlarım gut krizim tuttuğunda benden uzak durmaya çalışıyorlar. Bundan dolayı onları kınamıyorum. Duyduğuma göre onlardan biriyle de tanışmışsınız."</p>

  <p>"Evet, tanıştım. Duyduğuma göre başka kızlarınız da varmış."</p>

  <p>"Dört kız," dedi general zafer edasıyla. "Bir tek oğlum bile yok. Dört aklı havada kız çocuğu!... Şu günlerde gerçekten sorun."</p>

  <p>"Dördünün de çok çekici ve güzel olduklarını duydum?"</p>

  <p>"Evet hiç fena değiller. Biliyor musunuz, ne dolaplar çevirdiklerini hiç bilemiyorum. İnsanın bu dönemde kızlarını kontrol etmesi çok zor. Her tarafta başıboşluk, kayıtsızlık almış yürümüş, kötü bir zaman. Ne yapabilirim ki? Ne onların başında bekleyebilirim, ne de onları eve hapsedebilirim, öyle değil mi?"</p>

  <p>"Sanırım bu çevrede çok seviliyorlar?"</p>

  <p>"Birkaç eski kafalı kız kurusunun dışında evet, seviliyorlar," dedi general. "Etrafta kuzu kılığında kurt çok. Bu mavi gözlü dullardan biri az daha beni pençelerinin arasına alacaktı, buraya gelip küçük bir kedi yavrusu gibi etrafımda dönüp durdu. 'Zavallı General Grant! Çok ilginç bir yaşamınız olmalı,' gibi sözler etti." General göz kırptı ve bir parmağını burnuna koydu. "Her şey o kadar açıktı ki! Neyse, her şeye rağmen burası o kadar da kötü bir yer değil. Gerçi bana göre biraz hareketli ve gürültülü ama.</p>

  <p>Ben taşrayı gerçek anlamda taşrayken sevmiştim; etrafta bu motor gürültüleri, caz müziği, kalabalık ve hiç kapanmayan radyolar olmadan. Evde yabancı istemiyorum ve kızlar da bunu biliyorlar. Bir erkeğin hiç değilse kendi evinde biraz sükûnet istemek hakkı."</p>

  <p>Poirot konuşmayı ustaca Anthony Hawker'a getirdi.</p>

  <p>"Hawker? Hawker? Tanımıyorum. Bir dakika, sanırım onu hatırlıyorum. İki gözü birbirine çok yakın, o sinsi bakışlı adam olmalı. Yüzüme doğrudan bakamayan hiç kimseye güvenmem."</p>

  <p>"O kızınız Sheila'nın erkek arkadaşı, değil mi?"</p>

  <p>"Sheila mı? Bundan haberim yoktu. Kızlar bana asla bir şey anlatmazlar." Çattığı gür kaşları neredeyse burnuna kadar inmişti. Kıpkırmızı kesilen yüzündeki derin, mavi gözleri doğrudan Poirot'ya yönelmişti.</p>

  <p>"Bakın Mösyö Poirot, bütün bunların anlamı ne? İçimden bir ses bana buraya gelmenizin bir nedeni olduğunu söylüyor. Nedir bu?"</p>

  <p>Poirot yavaşça açıkladı.</p>

  <p>"Bunu söylemek çok zor, çünkü ben de tam olarak bilmiyorum. Yalnızca bir tek şey söyleyebilirim: Kızınız Sheila, tabii belki diğerleri de, pek hoş olmayan, uygunsuz bazı arkadaşlar edinmişler."</p>

  <p>"Kötü bir gruba mı girmişler? Ben de bundan korkuyordum işte. Tabii insan zaman zaman bir şeyler duyuyor, ama konduramıyorsun işte." Ağlamaklı bir halde Poirot'nun yüzüne baktı. "Peki, ama bu durumda ne yapabilirim ki Mösyö Poirot? Ne yapabilirim?"</p>

  <p>Poirot çaresizlik içinde başını salladı.</p>

  <p>General Grant, "Birlikte oldukları insanların ne kötü özellikleri var?"</p>

  <p>Poirot bir karşı soruyla yanıt verdi.</p>

  <p>"Herhangi bir kızınızın önce neşeli, coşkulu, sonra birden depressif, sinirli olduğu hiç dikkatinizi çekmedi mi? Davranışlarında herhangi bir tuhaflık?"</p>

  <p>"Kahretsin, ne bu Tanrı aşkına, kadın dergilerinin sağlık köşelerindeki doktorlar gibi konuşuyorsunuz. Hayır, hiçbir şey fark etmedim."</p>

  <p>"Bu büyük bir şans," dedi Poirot ciddiyetle,</p>

  <p>"Tanrım, dilinizin altında ne var, bütün bunlar ne anlama geliyor?"</p>

  <p>"Uyuşturucu."</p>

  <p>"Ne?"</p>

  <p>Adamın ağzından çıkan ses gök gürlemesinden farksızdı. Poirot açıkladı.</p>

  <p>"Kızınız Sheila'yı kokain bağımlısı yapmaya çalışıyorlar. Kokain bağımlılığı çok kısa bir sürede gerçekleşebilir. Bir iki hafta yeterli bunun için. Eğer bir kez bağımlı olursa, bu zehri almak için her bedeli ödemeye, her şeyi yapmaya razı olacaktır. Uyuşturucuyu pazarlayan kişinin onu nasıl pençesine alabileceğini düşünebiliyor musunuz?"</p>

  <p>Yaşlı adamın ağzından dökülen öfke dolu sözleri, küfürleri dinledi. Sonra öfke fırtınası yatışıp, generalin eline geçtiği takdirde bu Allahın belası orospu çocuğuna neler yapacağını da dinledikten sonra Hercule Poirot, "Sizin de belirttiğiniz gibi öncelikle elebaşını yakalamalıyız," dedi. "Öncelikle şu uyuşturucu satıcısını ele geçireyim, onu size getirmekten mutluluk duyacağım general."</p>

  <p>Ayağa kalkınca masanın ayağına takılıp tökezledi, generale tutunarak dengesini sağladı ve mırıldandı.</p>

  <p>"Çok affedersiniz, özür dilerim general, ama sizden bir ricam olacak, lütfen kızlarınıza bütün bunlardan söz etmeyin."</p>

  <p>"Ne? Onların ağzından tüm gerçeği alacağım, göreceksiniz."</p>

  <p>"İşte asıl yapmamanız gereken de bu. Sadece bir yalandan başka bir şey duymayacaksınız!"</p>

  <p>"Allah kahretsin, siz..."</p>

  <p>"Şundan emin olun General Grant, bu durumda dilinizi tutmak zorundasınız. Bunun hayati bir önemi var, anlıyorsunuz değil mi?"</p>

  <p>"Peki, o zaman, kendi bildiğinizi yapın!" diye homurdandı eski asker.</p>

  <p>Yenilmiş ama ikna olmamıştı.</p>

  <p>Hercule Poirot dikkatle Hint işi bibloların arasından geçip, dışarı çıktı.</p>

  <p>Bayan Larkin'in odası tıka basa insanlarla doluydu.</p>

  <p>Bayan Larkin yan taraftaki masalardan birinde kokteyl karıştırıyordu. Uzun boylu kadın, kestane saçlarını topuz yapmıştı. Gri yeşil gözlerindeki büyük siyah gözbebekleri dikkat çekiyordu. Sürekli hareket halindeydi ve rahatsız edici bir nezaketi vardı. Otuzlu yaşların başlarındaymış gibi görünüyordu. Ancak dikkatle bakınca göz kenarındaki kırışıklıklar, aslında göründüğünden on yaş kadar büyük olduğunu gösteriyordu.</p>

  <p>Hercule Poirot'yu buraya getiren Bayan Carmichael'in dostu olan canlı, neşeli orta yaşlarda bir bayandı. Hercule Poirot'ya bir kokteyl verildi ve ondan pencerenin nişinde oturan genç kıza da bir bardak kokteyl götürmesi rica edildi. Kız ufak tefek ve sarışındı; yüzü pembe-beyazdı ve meleği andırıyordu. Hercule Poirot, kızın gözlerindeki paniği ve kuşkuyu hemen fark etti.</p>

  <p>"Sağlığınıza matmazel," dedi.</p>

  <p>Kız başını salladı ve içti.</p>

  <p>Sonra da birden, "Siz kız kardeşimi tanıyorsunuz galiba!" dedi.</p>

  <p>"Kız kardeşinizi mi? Yoksa siz Bayan Grant'ın kız kardeşlerinden biri misiniz?"</p>

  <p>"Evet, Pam Grant."</p>

  <p>"Kız kardeşiniz bugün nerede?"</p>

  <p>"Ava çıktı. Birazdan döner."</p>

  <p>"Kız kardeşinize Londra'da rastladım."</p>

  <p>"Biliyorum."</p>

  <p>Pam Grant başıyla onayladı. Sonra birden sordu.</p>

  <p>"Sheila'nın başı dertte miydi?"</p>

  <p>"Demek size her şeyi anlatmadı?"</p>

  <p>Kız başını salladı.</p>

  <p>"Tony Hawker de orada mıydı?"</p>

  <p>Poirot'nun yanıt vermesine fırsat kalmadan kapı açıldı ve Sheila Grant yanında Hawker ile içeri girdi. Üstlerinde av giysileri vardı ve Sheila'nın yanağına bir parça çamur bulaşmıştı.</p>

  <p>"Merhaba millet, buraya bir şeyler içmeye uğradık. Tony'nin matarası boştu!"</p>

  <p>Poirot, "Meleklerin ezgisi..." diye mırıldandı.</p>

  <p>Pam Grant sırıttı.</p>

  <p>"Şeytanların demek istediniz herhalde."</p>

  <p>Poirot sert bir ifadeyle, "Öyle mi görünüyor?" diye sordu.</p>

  <p>Beryl Larkin yanlarına yanaştı.</p>

  <p>"Demek buradasın, Tony. Bana biraz avdan bahsetsene. Gelert's Korusu 'na mı gittiniz? Nasıl gitti?"</p>

  <p>Kadın, adamı ustalıkla şöminenin yanındaki kanepeye doğru çekti. Adamın oradan ayrılmadan hemen önce başını çevirip, Sheila'ya bakması Poirot'nun gözünden kaçmamıştı.</p>

  <p>Sheila da Poirot'yu fark etmişti. Bir an tereddüt etti, sonra pencerenin yakınına, ikisinin yanına geldi.</p>

  <p>"Demek dün bizim eve gelen sizdiniz?"</p>

  <p>"Demek babanız bahsetti?"</p>

  <p>Kız hayır anlamında başını salladı.</p>

  <p>"Abdül tarif etti sizi. Ben de tahmin ettim."</p>

  <p>Pam şaşkınlıkla, "Babamı ziyaret mi ettiniz?" diye bağırdı.</p>

  <p>Poirot, "Ah, evet," dedi. "Ortak arkadaşlarımız var."</p>

  <p>Pam sert bir havada, "Buna inanmıyorum," dedi.</p>

  <p>"İnanamadığmız ne? Babanızla benim ortak arkadaşlarımız olabileceği mi?"</p>

  <p>Kız kızardı.</p>

  <p>"Saçmalamayın. Onu ziyaret etmenizin gerçek nedeninin bu olamayacağından söz ediyorum."</p>

  <p>Kız kardeşine döndü.</p>

  <p>"Sen neden bir şey söylemiyorsun, Sheila?"</p>

  <p>Sheila'nın gözleri kocaman açılmıştı.</p>

  <p>"Yani bunun, Tony Hawker ile ilgisi yok muydu?"</p>

  <p>"Neden onunla ilgili olsun ki?"</p>

  <p>Sheila kızardı ve odanın diğer köşesine, dostlarının yanına gitti.</p>

  <p>Pam hışımla ama çok yavaş bir sesle, "Tony Hawker'den hiç hoşlanmıyorum," dedi. "Onda tuhaf, insanı rahatsız eden bir şey var ve diğerinde de, Bayan Larkin'i kastediyorum. Onlara bakın, ne demek istediğimi anlarsınız."</p>

  <p>Poirot, onun gözlerini okumaya çalışıyordu.</p>

  <p>Hawker'le Bayan Larkin baş başa vermişlerdi. Adam, kadını sakinleştirmeye çalışıyor gibiydi. Kadının sesi bir an yükseldi.</p>

  <p>"Ama bekleyemem! Hemen şimdi istiyorum."</p>

  <p>Poirot hafifçe gülümseyerek mırıldandı.</p>

  <p>"Les femmes (Kadınlar) ne olursa olsun onların ihtiyaçları daima acildir, hep hemen isterler, değil mi?"</p>

  <p>Pam Grant yanıt vermedi. Yüzü asılmıştı. Sinir içinde tüvit eteğini kıvırıp çekiştiriyordu.</p>

  <p>Poirot sevecenlikle, "Siz kız kardeşinizden çok farklısınız," dedi.</p>

  <p>Pam başını kaldırdı, bu konuşma şeklinden hoşlanmamıştı.</p>

  <p>"Mösyö Poirot; Tony, Sheila'ya ne veriyor? Onu benden farklı kılan ne?"</p>

  <p>Poirot kızın gözlerinin içine bakarak sordu.</p>

  <p>"Hiç kokain kullandınız mı, Bayan Grant?"</p>

  <p>Kız başını salladı.</p>

  <p>"Oh hayır! Demek o?... Kokain?... Peki, ama bu çok tehlikeli değil mi?"</p>

  <p>Sheila Grant yanlarına geldi, eline yeni bir içki almıştı.</p>

  <p>"Tehlikeli olan ne?" diye sordu.</p>

  <p>Bu kez onu yanıtlayan Poirot oldu.</p>

  <p>"Uyuşturucu kullanmanın zararlarından söz ediyorduk. Beynin ve ruhun yavaş yavaş ölümünden, insanoğlunun tüm erdemlerinin ve doğrularının yok olmasından."</p>

  <p>Sheila Grant nefesini tuttu. Elindeki içki sallanarak yere düştü. Poirot ekledi.</p>

  <p>"Doktor Stoddart sizi bu konuda, yani yaşarken ölmenin ayrıntıları konusunda bilgilendirmiştir sanırım. Bir şeyi bozmak o kadar kolay düzeltmek ise o kadar zordur ki. Bilinçli olarak başkalarının felaketinden çıkar sağlayan kişi aslında onların kanına, canına göz dikmiş bir vampirden başka bir şey değildir."</p>

  <p>Arkasını dönüp uzaklaştı. Bu arada Pam Grant'in, "Sheila!" diyen sesini ve Sheila Grant'in hafif fısıldadığını duydu. Bu Poirot'nun duyabileceği tonda bir fısıltıydı.</p>

  <p>"Matara..."</p>

  <p>Hercule Poirot, Bayan Larkin'e veda edip, dışarı antreye çıktı. Antredeki masanın üzerinde bir av şapkası ve kamçının yanında bir matara duruyordu. Poirot matarayı aldı. Üzerinde A.H. harfleri vardı.</p>

  <p>Poirot kendi kendine mırıldandı.</p>

  <p>"Tony'nin matarası boş, gerçekten öyle mi?"</p>

  <p>Matarayı salladı. İçeriden sıvı sesi gelmiyordu. Kapağını çevirdi.</p>

  <p>Tony Hawker'in matarası boş değildi. Beyaz bir tozla doluydu...</p>

  <p>Hercule Poirot, Bayan Carmichael'in evinin terasında durmuş, genç kıza yalvarıyordu.</p>

  <p>"Henüz çok gençsiniz, matmazel. Siz ve kız kardeşlerinizin ne yaptığınızın bilincinde olmadığınızı düşünüyorum. Aynen Diomedes'in atları gibi insan etiyle besleniyorsunuz."</p>

  <p>Sheila irkildi ve yutkundu.</p>

  <p>"Bu böyle ifade edilince çok korkunç görünüyor! Ama bir yandan doğru da! O akşam Londra'da Doktor Stoddart'la konuşana dek bunun farkında değildim. Ama benimle konuşurken öylesine ciddi ve öylesine içtendi ki. İşte o zaman ne kadar büyük bir hata yaptığımı anladım. Önceleri bunun, insanların sahip olmak için bedelini ödemeleri gereken ama gerçekte pek önemi olmayan bir şey olduğunu düşünüyordum."</p>

  <p>"Peki ya şimdi?"</p>

  <p>Sheila Grant, "Söylediğiniz her şeyi yapacağım," dedi. "Ben... ben diğerleriyle de konuşacağım." Ve ekledi. "Sanırım Doktor Stoddart artık benimle konuşmaz..."</p>

  <p>"Aksine," dedi Poirot. "Doktor Stoddart ile birlikte gücümüz yettiğince yaşama yeni bir başlangıç yapmanız için size yardım etmeye hazırız. Bize güvenebilirsiniz. Ama bu arada engellenmesi gereken biri var ve yalnızca kız kardeşlerinle birlikte onu yok edebilirsiniz. Sizin, yalnızca sizin tanıklığınız onu mahkûm edecektir."</p>

  <p>"Babamı mı kastediyorsunuz?"</p>

  <p>"Babanızı değil, matmazel. Size her şeyi bildiğimi söylememiş miydim? Fotoğrafınız resmi makamlarca kolayca tanımlandı. Siz Sheila Kelly'siniz, birkaç yıl önce ıslahevine gönderilen, dik kafalı genç dükkân hırsızı. Islahevinden çıktığınızda kendisini General Grant olarak tanıtan adam tarafından size ulaşıldı ve bu görev verildi, 'kızı' olma görevi. Bol para, bol eğlence ve iyi bir yaşamdı vaat edilen. Yapmanız gereken tek şey arkadaşlarınıza başka birinden almış gibi buruna çekilen o tozu tanıtmaktı. Kız kardeşleriniz de sizinle aynı şekilde gelmişlerdi."</p>

  <p>Poirot ara verdikten sonra ekledi.</p>

  <p>"Haydi, matmazel, bu adam afişe edilmeli, yargılanmalı ve tutuklanmalı! Sonra da..."</p>

  <p>"Evet, sonra?"</p>

  <p>Poirot hafifçe öksürdü. Sonra da gülümseyerek ekledi.</p>

  <p>"Tanrı yardımcınız olsun..."</p>

  <p>Michael Stoddart, Poirot'yu şaşkın gözlerle süzüyordu.</p>

  <p>"General Grant mi? General Grant?"</p>

  <p>"Başka biri değil, mon cher. Bütün bu mise en scene (Sahnelenen) biliyor musunuz ki sizin 'göz boyama' dediğiniz şeyden başka bir şey değildi. Buddha heykelleri, Hint sanat eserleri, Hintli uşak! Tabii gut hastalığı da! Gut hastalığı günümüzde artık demode. Yaşlı, çok yaşlı insanlarda gut hastalığı görülüyor, ama on dokuz yaşında genç kızları olan birinde değil!</p>

  <p>"Üstelik bundan emin olmak için bir deney de yaptım, dışarı çıkarken tökezledim ve tutunmak için onun gutlu ayağına yapıştım. Adamın söylediklerim yüzünden kafası öyle karışmıştı ki bunu fark bile etmedi. Ah evet, bu general çok çok usta bir yalancı, kesinlikle çok zeki bir düzenbaz! Tout de meme (Aynı şekilde) aslında çok iyi bir fikir! Emekli bir ingiliz, Hindistan'da görev yapmış bir general, hastalıktan zayıf düşmüş bir general ülkesine dönüp yerleşiyor, ama Hindistan'dan dönen subayların yerleştikleri bir çevreye değil, aksine emekli biri için çok pahalı olan bir yere.</p>

  <p>Burası zengin insanların, Londralı zenginlerin oturduğu bir yöre, malını pazarlaması için ideal bir çevre. Üstelik canlı, hayat dolu, güzel genç kızlardan kim kuşkulanır ki? Eğer bir şey ortaya çıksa bile onlar kurban olarak görüleceklerdi, bu kesin!"</p>

  <p>"Yaşlı kurdu ziyaret ettiğinizde kafanızda tam olarak ne vardı? Onu korkutmayı mı düşünüyorsunuz?"</p>

  <p>"Evet. Neler olacağını görmek istiyordum. Pek fazla beklemem de gerekmedi. Kızlara hemen gerekli emirler verildi. Gerçekte kurbanlarından biri olan Anthony Hawker günah keçisi olarak seçildi. Sheila’nın aldığı talimat gereği bana antredeki mataradan bahsetmesi gerekiyordu. Bir şekilde bunu yapmayı kendine yediremedi, ama diğer kız öfkeyle, 'Sheila!' diye vurgulayınca kendisine verilen görevi yapmak zorunda kaldı."</p>

  <p>Michael Stoddart ayağa kalktı ve odada ileri geri gidip gelmeye başladı.</p>

  <p>"Biliyor musunuz, bu kızı göz önünden ayırmamam gerektiğini düşünüyorum. Ergenlik dönemindeki suç eğilimlerinin dizginlenebileceğine ilişkin, inandığım bir teorim var. Eğer gençlerin aile yaşamlarını incelerseniz, onların her zaman..."</p>

  <p>Poirot sözünü kesti.</p>

  <p>"Mon cher, bilim adamı olarak kişiliğinize sonsuz saygım var. Bayan Sheila Kelly konusunda teorinizin başarılı olacağından eminim."</p>

  <p>"Başkalarında da."</p>

  <p>"Başkalarında da olabilir. Bu konuda tek emin olduğum küçük Sheila. Onu düzelteceğinize hiç kuşkum yok! Aslına bakarsanız daha şimdiden size teslim olmaya hazır..."</p>

  <p>Michael Stoddart kızararak, "Neler saçmalıyorsunuz, Poirot!" dedi.</p>
</body>
</html>
