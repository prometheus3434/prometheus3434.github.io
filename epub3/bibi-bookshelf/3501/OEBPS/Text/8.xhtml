<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />

  <title>5. Bölüm</title>
</head>

<body>
  <p class="h11"><br /></p>

  <h2 style="text-align: center;">5. Bölüm</h2>

  <p style="text-align: center;"><b>5. Görev: Augeas'ın Ahırlarını bir günde temizlemek</b></p>

  <p style="text-align: center;"><br /></p>

  <p style="text-align: center;"></p>

  <p>Eski Yunancada "parlak" anlamına gelen Augeas, Helios'un oğludur. Ülkesindeki en büyük ahırlara sahip olan Augeas, ahırlarını hiç temizletmiyormuş.</p>

  <p>Hercule'e Augeas 'ın Ahırlarının bir çünde temizlenmesi işinin verilmesinin amacı önceki görevlerden farklıydı. Önceki görevlerini Hercule başarı ile bitirdiği için, halk arasında ünü artıyor; bu durum da onu daha güçlü kılıyordu. Bu sefer, ona ahır temizlemek gibi aşağılayıcı bir iş verilerek halk arasındaki imajı zedelenmek istenmişti. Fakat Hercule, zekice bir plan ile Alpheus ve Peneus ırmaklarının yataklarını deriştirerek ahırları bir günde temizler. Bu işi yapmadan önce Augeas 'tan, eğer işi başarırsa, oradaki hayvanların onda birini kendisine vermesini ister ve söz alır. Ancak Augeas'ın sözünü tutmaması üzerine onu öldürür, daha sonra da kendisine bu mücadele sırasında destek verdiğii için sürgüne gönderilen oğlu Phyleus'un tahta çıkmasını sağlar.</p>

  <p>Bu görev sonunda Eurystheus, söz konusu temizleme işini nehirlerin azgın sularının yaptığını söylemiş ve Hercule'ün başarılı olamadığını açıklamıştır.</p>

  <p><span class="t7">AUGEAS'IN AHIRLARI</span></p>

  <p>"Durum son derece hassas, Mösyö Poirot."</p>

  <p>Hercule Poirot'nun dudaklarında hafif bir gülümseme belirdi.</p>

  <p>Neredeyse, "Her zaman öyledir zaten," diyecekti.</p>

  <p>Bunu yapmak yerine, önemli bir yatak odası sırrını öğreniyormuşcasına ciddi, ilgili bir yüz ifadesiyle dinlemeye başladı.</p>

  <p>Sir George Convey ağır ağır ilerleyerek anlatıyordu: hükümetin son derece hassas durumu, halkın çıkarları, kamuoyu, parti dayanışması, yeni birleşmiş bir cephe oluşturmanın gerekliliği, basının gücü, ülkenin refahı...</p>

  <p>Hepsi çok doğru ve hoş sözlerdi, ama bir anlam ifade etmiyorlardı. Hercule Poirot, esneme ihtiyacı duyuyor ancak nezaket gereği bunu engelliyordu. Bu hissi parlamento görüşmelerini okuduğu zamanlardan da biliyordu. Ama o zamanlar esnemesini engellemesi gerekmiyordu.</p>

  <p>Kendini sabırlı olması gerektiğine şartlandırdı. Bu arada bir yandan da Sir George Conway'e acıyordu. Adamın ona bir şeyler anlatmak istediği açıktı; ama aldığı eğitim yüzünden bir şeyi basitçe ifade edebilmekten yoksun olduğu da açıkça anlaşılıyordu. Sözcükler onun için hep bazı şeyleri gizlemenin yolu olmuştu, açıklamanın değil. Adam belagat konusunda tam bir sanatçıydı, kulağa hoş gelen sözcükleri ard arda sıralıyor, ancak anlamlarına gelince hiçbir şey söylemiyordu.</p>

  <p>Sözcükler akıp gitti ve zavallı Sir George'un yüzü kıpkırmızı kesildi. Masanın diğer başında oturan adama göz ucuyla baktı, diğeri hemen karşılık verdi.</p>

  <p>Edward Ferrier, "Tamam George. Anlatın ona," dedi.</p>

  <p>Hercule Poirot bakışlarını İçişleri Bakan’ından Başbakan’a yöneltti. Edward Ferrier'i çok beğeniyordu, bu ilginin kaynağı seksen iki yaşındaki bir adamın tesadüfen söylediği birkaç sözcüktü. Profesör Fergus MacLeod bir katilin belirlendiği çok önemli bir kimyasal çözümlemenin ardından kısaca politikaya da değinmiş ve ünlü, adeta tapılan başbakan John Hammett'in (şimdiki adıyla Lord Cornworthy) emekliye ayrılmasından sonra damadı Edward Ferrier'den kabineyi kurmasının istendiğini söylemişti. Bir politikacı olarak söz konusu damat oldukça gençti, yaşı ellinin altındaydı. Profesör MacLeod onun hakkında şöyle demişti: "Ferrier bir zamanlar benim öğrencimdi. Güvenilir, akıllı bir adamdır."</p>

  <p>Hepsi bu kadardı, ama Hercule Poirot için bunun anlamı çok büyüktü. Eğer MacLeod bir adamın sağlam kişiliği olduğunu söylüyorsa, bu onun karakteri konusunda toplumda ya da basındaki her tür görüşten daha önemliydi. Aslında onun bu yargısı kamuoyunun görüşüyle de uyuşuyordu. Edward Ferrier toplumda da asla, parlak bir lider iyi bir konuşmacı ya da çok eğitimli bir kişi olarak nitelendirilmiyordu, ama aklı başında, güvenilir biri olarak görülüyordu. Akıllı, temkinli biriydi, geleneklere bağlıydı; John Hammett'in kızıyla evlenmiş, John Hammett'in sağ kolu olmuştu. Hükümeti John Hammett geleneğine uygun yönetecek tek kişiydi o.</p>

  <p>John Hammett'in İngiliz halkının ve basının kalbinde sarsılmaz bir yeri vardı. O İngilizlerin sevdiği tüm özelliklere sahipti. İnsanlar John Hammett'in dürüst olduğunu söylerlerdi. Onun düzenli, sıradan aile yaşamına ve bahçe merakına ilişkin anekdotlar anlatılırdı. Baldwin'in piposu, Chamberlain'in şemsiyesi gibi Hammett'in de pardösüsü ünlüydü. Her zaman yanında taşırdı onu; her hava koşuluna uygun bir giysi. Bir semboldü bu; İngiliz ikliminin, İngiliz toplumunun öngörülü tutumu, eski alışkanlıklara ve eşyalara bağlılığının sembolüydü. Bunun dışında usta bir konuşmacıydı da. Sakin, dürüst ve samimi konuşmalarında, İngilizlerin kalplerinin en derinlerinde yer etmiş klişe sözcükler sıklıkla yer alırdı. Yabancılarsa bunları bazen riyakâr ya da aşırı derecede asil ve soğuk bulurlardı. John Hammett'in ise aslında asil olmak gibi bir çabası yoktu; ne sporda, ne okulda, ne de eleştiriler karşısında.</p>

  <p>Bunun dışında o görünümüyle de hoş biriydi; uzun boylu, yapılı, dimdik, sarışın ve parlak açık mavi gözlüydü. Annesi Danimarkalıydı, kendisi de uzun yıllar amiralin birinci yaverliğini yapmış hatta bu yüzden ona "Viking" lakabı takılmıştı. Sonuçta sağlık nedeniyle görevini bırakmak zorunda kalınca, tüm ülkeye derin bir huzursuzluk egemen olmuştu. Onun yerini kim dolduracaktı? Görkemli Lord Delafiled mi? (Çok görkemliydi İngiltere'nin görkeme ihtiyacı yoktu.) Evan Whittler mi? (Akıllıydı, ama biraz vicdansızdı.) John Potter mi? (Rahatlıkla diktatör olabilecek biriydi, ama ülkenin diktatöre hiç ihtiyacı yoktu.) Dolayısıyla sakin, mütevazı Edward Perrier bu görevi yüklendiğinde halk da rahat bir soluk aldı. Ferrier dürüst bir insandı. Aklı başındaydı. Hammett'in yanında yetişmiş ve onun kızıyla evlenmişti. Klasik İngiliz deyişiyle, Ferrier onun başladığını sürdürecekti!</p>

  <p>Hercule Poirot sesi boğuk ve derinden çıkan, sakin esmer adamı inceledi. Zayıf ve koyu tenliydi, bitkin görünüyordu.</p>

  <p>Edward Ferrier, "Mösyö Poirot, sanırım X-ray News adlı haftalık gazeteyi biliyorsunuz?" dedi.</p>

  <p>"Göz atmıştım," diyen Poirot hafifçe kızardı.</p>

  <p>Başbakan ekledi.</p>

  <p>"O zaman konunun ne olabileceği hakkında az çok bir fikriniz vardır. İftira boyutuna ulaşan haberler ve sansasyonel gizli bir öyküye değinen yazılar yayımlanıyor. Bunlardan bazıları doğru, bazıları zararsız, ama hepsi heyecanlandıran, kışkırtıcı yapıda. Bazen..."</p>

  <p>Sustu ve sonra sesini biraz değiştirerek ekledi.</p>

  <p>"Bazen de çok daha fazlası."</p>

  <p>Hercule Poirot tepki vermedi. Ferrier devam etti.</p>

  <p>"Örneğin aynı gazetede iki hafta kadar önce çok yakında 'üst düzey politikacılara ilişkin' çok önemli bir skandalin açıklanacağı yazıldı. Akıl almaz bir yolsuzluk ve zimmet olayı olarak tanımladılar bunu."</p>

  <p>Hercule Poirot omuzlarını silkti.</p>

  <p>"Hep aynı taktik. Sonradan açıkladıklarında bu genellikle sansasyon meraklıları için büyük bir hayal kırıklığı olur."</p>

  <p>Ferrier ciddiyetle, "Bu kez olmayacak," dedi.</p>

  <p>Hercule Poirot, "Yani bu açıklamaların ne olacağını biliyor musunuz?" diye sordu.</p>

  <p>"Çok az bir yanılma payıyla evet."</p>

  <p>Edward Ferrier bir an sustu sonra konuşmaya başladı. Ayrıntılarıyla ve dikkatle tüm öyküyü anlattı. Bu eğitici, öğretici bir öykü değildi. Zimmete para geçirme, yolsuzluk, dolandırıcılık, parti fonlarının kötüye kullanımına ilişkin bir suçlamaydı bu. Üstelik de eski başbakan John Hammett ile ilgiliydi. Onu şahsi servet edinmek için bulunduğu konumu kötüye kullanıp yolsuzluk yapmakla, düzenbazlıkla suçluyorlardı.</p>

  <p>Başbakan nihayet sustu. İçişleri bakanı derin bir nefes alarak birden patladı.</p>

  <p>"Bu korkunç bir şey, korkunç! Bu gazeteyi çıkaran o Perry denen herifi hemen vurdurtmak gerek!"</p>

  <p>Hercule Poirot, "Söz konusu açıklamalar X-ray News'te mi yayımlanacak?" diye sordu.</p>

  <p>"Evet."</p>

  <p>"Peki, buna karşı ne gibi önlemler almayı düşünüyorsunuz?"</p>

  <p>Ferrier ağır ağır yanıtladı.</p>

  <p>"Bu John Hammett'in kişiliğine karşı bir saldırı. Gazeteye karşı iftira davası açılabilir."</p>

  <p>"Peki, bunu yapacak mı?"</p>

  <p>"Hayır."</p>

  <p>"Neden yapmayacak?"</p>

  <p>"Çünkü X-ray News'i bundan daha çok mutlu edecek bir şey olamaz," dedi Ferrier. "Bu onlar için hiçbir şekilde elde edemeyecekleri kadar büyük bir reklam olur, tirajları akıl almaz düzeye ulaşır. Haklı olarak kendilerini savunmaya geçip, yoruma açık yayın yapar, iddialarını kanıtlayacak delillerin sunulacağını, açıklamalarının doğru olduğunu ileri sürerler. Böylece olay iyice gün ışığına çıkar."</p>

  <p>"Ama dava onların aleyhine sonuçlandığında da bu onların sonu olur."</p>

  <p>Ferrier ağır ağır, "Aleyhlerinde sonuçlanmaz," dedi.</p>

  <p>"Neden?"</p>

  <p>Sir George aşırı sayılabilecek bir ciddiyetle araya girdi.</p>

  <p>"Bence bu kadarına..."</p>

  <p>Ancak Edward Ferrier konuşmasını sürdürüyordu.</p>

  <p>"Çünkü yayımlayacaklarını söyledikleri şeyler gerçek..."</p>

  <p>Sir George Convay yine derin bir nefes aldı. Böylesine politik olmayan bir açıklık onu rahatsız etmiş olmalıydı. Ve haykırdı:</p>

  <p>"Edward, değerli dostum! Ama bu kadarını..."</p>

  <p>Edward Ferrier'in yorgun yüzünde hafif bir gülümseme belirdi.</p>

  <p>"Maalesef Sevgili George, gerçeklerin tüm açıklığıyla anlatılması gereken zamanlar vardır. Bu da onlardan biri."</p>

  <p>Sir George, "Bakın Mösyö Poirot," dedi. "Bu açıklamalarımızın çok gizli olduğunu ve kesinlikle aramızda kalması gerektiğini söylememize sanırım gerek yok. Bir tek sözcük bile..."</p>

  <p>"Mösyö Poirot zaten bunun bilincinde," diye söze kanşan Ferrier anlatmaya devam etti. "Onun anlayamayacağı belki de şu olabilir: Bu Halkın Partisi 'nin geleceğinin tehlikeye düşmesi anlamına geliyor. Mösyö Poirot, John Hammett, Halkın Partisi'ydi. O İngiliz halkının temsilcisiydi. Erdem ve dürüstlük sembolüydü. Hiç kimse bizim çok parlak olduğumuzu, dâhi olduğumuzu düşünmedi. Hatalar, aptallıklar yaptık. Ama her zaman halk için elden gelenin en iyisini, en doğrusunu yapma geleneğinin temsilcisi olduk ve daima da dürüstlüğümüzle anıldık. Asıl felaketimiz, liderimizin, halkın dürüstlük sembolü olarak gördüğü kişinin, par exellence (Mükemmel) bu çağın en büyük dolandırıcılarından biri olduğu gerçeğinin ortaya çıkacak olması."</p>

  <p>Sir George yeniden derin bir nefes aldı.</p>

  <p>Poirot sordu.</p>

  <p>"Bu konuda hiçbir bilginiz yok muydu?"</p>

  <p>Yorgun yüzde yeniden acı bir gülümseme belirdi.</p>

  <p>"Belki bana inanmayacaksınız, ama Mösyö Poirot, ben de diğer insanlar gibi aldanmıştım. Karımın, babasına karşı uzak tutumuna hiç anlam veremiyordum. Şimdi anlıyorum onu. Onun gerçek karakterini biliyordu."</p>

  <p>Konuşmasına kısa bir ara verdikten sonra ekledi.</p>

  <p>"Gerçek ortaya çıkmaya başladığında dehşete düştüm ve inanmak istemedim. Kayınpederimin sağlık nedeniyle işi bırakmış olduğunu düşünüyordum. Neyse hemen, pisliği ortadan kaldırmaya giriştik."</p>

  <p>Sir George esnedi.</p>

  <p>"Augeas ahırları!"</p>

  <p>Poirot donup kalmıştı.</p>

  <p>Ferrier ekledi.</p>

  <p>"Korkarım bu bizi aşan, ancak Hercule'ün üstesinden gelebileceği bir görev. Bir kez gerçekler ortaya çıktı mı dalga dalga topluma yayılacaktır.</p>

  <p>Hükümet düşecek ve genel seçimlere gidilecektir, büyük olasılıkla da Everhard ve partisi büyük çoğunlukla gücü eline geçirecek. Everhard'ın politikasını biliyorsunuz!"</p>

  <p>Sir George atıldı.</p>

  <p>"Barut gibi, tam bir devrimci."</p>

  <p>Ferrier ciddiyetle açıkladı.</p>

  <p>"Everhard çok yetenekli bir insan; ama atılgan, ihtiyatsız, kavgacı ve tam anlamıyla patavatsız. Ekibi acemi ve tutarsız, bu gerçek anlamda bir diktatörlük olacaktır."</p>

  <p>Hercule Poirot başıyla onayladı.</p>

  <p>Sir George haykırdı.</p>

  <p>"Eğer bütün bunlar örtbas edilebilseydi!..."</p>

  <p>Başbakan yavaşça başını salladı. Yenilgiyi kabullendiğini ifade eden bir hareketti bu.</p>

  <p>Poirot sordu.</p>

  <p>"Bunun örtbas edilemeyeceğini mi düşünüyorsunuz?"</p>

  <p>Ferrier açıkladı.</p>

  <p>"Son bir umut olarak size başvurdum Mösyö Poirot. Bana sorarsanız bu çok büyük bir pislik, Mösyö Poirot, bu konuda bilgi sahibi olan çok sayıda insan var, dolayısıyla örtbas edilmesi de bir o kadar zor. Açıkçası bunu yapmak için başvurabileceğimiz yalnızca iki yol var; güç kullanmak ve rüşvet, her ikisi de pek umut vaat etmiyor. İçişleri bakanımız başımızdaki bu belayı Hercule'ün Augeas'ın Ahırlarını temizleme görevine benzetiyor. Bunun için Mösyö Poirot, aniden bir nehrin kabarıp sel basmasına, büyük doğa güçlerinin devreye girmesine gerek var, kısacası bir mucizeye."</p>

  <p>"Aslında sadece bir Hercule'e ihtiyaç var," diyen Hercule Poirot mutlulukla başını salladı.</p>

  <p>Ve ekledi.</p>

  <p>"İlk adımın Hercule olduğunu unutmayın..."</p>

  <p>Edward Ferrier sordu.</p>

  <p>"Bir mucize yaratabilir misiniz, Mösyö Poirot?"</p>

  <p>"Buraya bana gelirken içinizde böyle bir umut vardı değil mi? Benim bunu yapabileceğimi düşündünüz."</p>

  <p>"Bu doğru... eğer bir kurtuluş varsa bunun ancak fantastik, kesinlikle tutucu olmayan bir fikirle gerçekleşebileceğini düşündüm."</p>

  <p>Bir an sustu, sonra ekledi.</p>

  <p>"Ama Mösyö Poirot belki de bu konuya etik olarak yaklaşmak istersiniz? John Hammett bir düzenbazdı, John Hammett efsanesi bir şekilde yıkılmalı diye düşünüyorsanız, bunda kesinlikle haklısınız. Ahlaksız temeller üzerine dürüst bir yapı kurulması mümkün olabilir mi, bunu bilemiyorum. Ama bunu denemek istediğimden de eminim." Birden acı acı gülümsedi. "Politikacılar koltuklarına yapışırlar, bildiğiniz yüce nedenlerden."</p>

  <p>Hercule Poirot ayağa kalktı.</p>

  <p>"Bakın, mesleğimdeki deneyimler sonucu, politikacılar hakkında pek de iyi düşüncelerim yoktu. Eğer John Hammett halen görevde olsaydı ve benden bunu isteseydi inanın parmağımı bile kıpırdatmazdım, evet parmağımın ucunu bile kıpırdatmazdım. Ama sizin hakkınızda bilgi sahibiyim. Büyük bir adam, zamanımızın en büyük bilim adamlarından ve beyinlerinden biri bir gün bana, sizin sağlam, güvenilir bir kişi olduğunuzu söylemişti. Dolayısıyla onun hatırına elimden geleni yapacağım."</p>

  <p>Hafifçe eğilip selamlayarak odadan çıktı.</p>

  <p>Sir George isyan etti.</p>

  <p>"Böylesine bir küstahlık..."</p>

  <p>Ancak Edward Ferrier hâlâ gülümsüyordu.</p>

  <p>"Bu bir iltifattı."</p>

  <p>Hercule Poirot aşağı inerken yolu sarışın bir bayan tarafından kesildi.</p>

  <p>"Lütfen benimle oturma odasına gelir miydiniz, Mösyö Poirot?"</p>

  <p>Poirot başıyla onaylayarak onu izledi.</p>

  <p>Kadın kapıyı kapadı, Poirot'ya oturması için koltuklardan birini işaret etti ve sigara sundu. Kendisi de karşısına oturdu. Kısık bir sesle konuşmaya başladı.</p>

  <p>"Biraz önce eşimi gördünüz ve size babamdan bahsetti."</p>

  <p>Poirot onu dikkatle inceledi. İnce, uzun boylu, oldukça güzel sayılabilecek, kişilikli bir kadındı. Zekâsı yüzünden okunuyordu. Bayan Ferrier popüler bir simaydı. Bir başbakan eşi olarak doğal olarak ilgi odağıydı, ayrıca öyle bir babanın kızı olması da bu popülerliği daha da arttırıyordu. Dagmar Ferrier halkın gözünde ideal bir İngiliz kadınıydı.</p>

  <p>İyi sadık bir eş ve anneydi, eşinin doğa sevgisini paylaşıyordu. Sosyal yaşamda da kadınlara uygun görülen alanlara ilgi duyuyordu. Şık giyiniyordu, ama asla fazla gösterişli değildi. Zamanının büyük kısmım yardım faaliyetlerine ayırıyordu; işsiz kalan erkeklerin eşlerinin desteklenmesi için özel bir sistem geliştirmiş ve hayata geçirmişti. Ülkenin tamamının gözüne girmeyi başarmıştı, sayılan biriydi ve parti için de değerli bir artı puan, bir kazançtı.</p>

  <p>Hercule Poirot, "Çok endişelenmiş olmalısınız, madam," dedi.</p>

  <p>"Hem de nasıl, tahmin bile edemezsiniz. Yıllardır hep bir şeylerden korkuyordum."</p>

  <p>"Tam olarak neler olduğunu biliyor musunuz?"</p>

  <p>Kadın başını salladı.</p>

  <p>"Hayır, en ufak bir fikrim bile yok. Tek bildiğim babamın herkesin sandığı gibi biri olmadığı. Küçük bir çocuk olduğum yıllardan beri onun bir düzenbaz olduğunu biliyordum."</p>

  <p>Sesinde tanımlanamaz bir acı vardı.</p>

  <p>"Ve şimdi Edward yalnızca benimle evli olduğu için her şeyini kaybedecek."</p>

  <p>Poirot sakin bir sesle sordu.</p>

  <p>"Düşmanınız var mı madam?"</p>

  <p>"Düşman mı? Sanmıyorum."</p>

  <p>Poirot düşünceliydi.</p>

  <p>"Ben olduğunu düşünüyorum..."</p>

  <p>Ve ekledi.</p>

  <p>"Cesur bir insan mısınız madam? Cesaretiniz var mı? Kocanıza karşı büyük bir karalama kampanyası düzenlenecek ve tabii size karşı da. Kendinizi savunmaya hazırlıklı olmalısınız."</p>

  <p>Kadın haykırdı.</p>

  <p>"Ben kendim için endişelenmiyorum ki! Önemli olan Edward!"</p>

  <p>Poirot, "Hepsi birbirine bağlı!" dedi. "Sezar'ın karısı olduğunuzu unutmayın."</p>

  <p>Kadının benzinin solduğunu fark etti. Kadın öne doğru eğilerek, "Bana ne söylemeye çalışıyorsunuz?" diye sordu.</p>

  <p>X-ray News gazetesini çıkaran Percy Perry yazı masasının başında oturmuş sigarasını tüttürüyordu.</p>

  <p>Yüzü fareyi andıran ufak tefek bir adamdı.</p>

  <p>"Onlara hadlerini bildireceğiz, pislik nedir göstereceğiz, rezil edeceğiz. Bu muhteşem, dostum!"</p>

  <p>İnce, gözlüklü genç bir adam olan yardımcısı endişeyle sordu.</p>

  <p>"Korkmuyor musunuz?"</p>

  <p>"Güç kullanmalarından mı? Hayır, bunu yapamazlar. O kadar cesaretleri yok. Ayrıca onlara bir yararı da olmaz. Ne bu ülkede ne Avrupa'da ne de Amerika'da bunu yapmazlar."</p>

  <p>Diğer adam sordu.</p>

  <p>"Paçaları tutuşmuş olmalı. Hiçbir şey yapmayacaklar mı?"</p>

  <p>"Uzlaşmak üzere birini konuşmaya göndereceklerdir, bizi..."</p>

  <p>O anda telefon çaldı. Percy Perry ahizeyi aldı.</p>

  <p>"Kim dediniz? Güzel, buraya gönderin."</p>

  <p>Ahizeyi yerine koyarken gülümsüyordu.</p>

  <p>"Şu ünlü şişman Belçikalıyı üzerimize salmışlar. Şimdi de işini yapmaya yukarı geliyor. Blöf yapıp yapmadığımız anlamaya çalışacak."</p>

  <p>O sırada Hercule Poirot göründü.</p>

  <p>Son derece şık giyinmiş ve yakasına beyaz bir kamelya iliştirmişti.</p>

  <p>Percy Perry, onu, "Sizinle tanıştığıma çok memnun oldum, Mösyö Poirot," diyerek karşıladı. "Ascot'taki kraliyet yarışlarına mı gidiyordunuz? Yoksa yanılıyor muyum?"</p>

  <p>"Beni şımartıyorsunuz," dedi Poirot. "Herkes iyi ve şık görünmekten hoşlanır." Gözlerini editörün yüzünde ve derbeder giysilerinde gezdirdi. "Özellikle kişinin fiziksel avantajları eksikse."</p>

  <p>Perry sözü kısa kesmek niyetindeydi.</p>

  <p>"Beni görmek istemenizin nedeni neydi?"</p>

  <p>Poirot öne doğru eğilip hafifçe adamın dizine vurdu ve, "Şantaj," diye fısıldadı.</p>

  <p>"Ne diyorsunuz siz Tanrı aşkına, şantaj mı?"</p>

  <p>"Duyduğuma göre -küçük bir kuş kulağıma fısıldadı diyelim- arada sırada gazetenizde çok önemli, şok edici, sansasyonel bazı haberleri yayımlayacağınızı belirtiyormuşsunuz. Hemen ardından da banka hesaplarınızda belirgin bir artış oluyor ve bu haberler asla yayınlanmıyormuş."</p>

  <p>Poirot arkasına yaslandı ve başını kendinden emin, memnuniyetle salladı.</p>

  <p>"Bu açıklamalarınızın iftira niteliğinde olduğunun farkında mısınız?"</p>

  <p>Poirot kendinden emin gülümsedi.</p>

  <p>"Bunu hakaret olarak algılamayacağınız görüşündeyim."</p>

  <p>"Hayır, aksine, hakaret olarak kabul ediyorum. Şantaja gelince, benim herhangi birine şantaj yaptığıma ilişkin elinizde en ufak bir delil bile olamaz."</p>

  <p>"Hayır hayır, bu kesin, eminim. Ama beni yanlış anladınız. Sizi tehdit ediyor filan değilim. Yalnızca basit bir sorum olacak. Ne kadarİ?'</p>

  <p>"Neden bahsettiğinizi anlamıyorum?" dedi Percy Perry.</p>

  <p>"Ülkenin çıkarlarını ilgilendiren önemli bir meseleden söz ediyorum, Bay Perry."</p>

  <p>Göz göze geldiklerinde ikisi de oldukça ciddiydi.</p>

  <p>Percy Perry, "Ben bir reformcuyum, Mösyö Poirot," dedi. "Politikanın aklanmasını istiyorum. Yozlaşmaya karşıyım. Bu ülkede siyaset ne durumda farkında mısınız? Augean Ahırlarından farksız!"</p>

  <p>"Tiens (İşte)" dedi Poirot. "Siz de bu terimi kullanıyorsunuz."</p>

  <p>"Ve gerekli olan da," diye ekledi editör, "bu ahırları, kamuoyunun büyük arıtma gücünü bir sel gibi kullanarak temizlemek."</p>

  <p>Hercule Poirot ayağa kalktı.</p>

  <p>"Duyarlılığınızı kutluyorum."</p>

  <p>Ve ekledi.</p>

  <p>"Sizin paraya da ihtiyacınız yok."</p>

  <p>Percy Perry telaşla atıldı.</p>

  <p>"Durun bir dakika, tam olarak öyle bir şey iddia..."</p>

  <p>Ama Hercule Poirot kapıdan çıkmıştı bile.</p>

  <p>Daha sonra olacaklara karşı tek özrü ise şantajcılardan hoşlanmadığı olacaktı.</p>

  <p>The Branch gazetesinin genç, neşeli editörü Everitt Dashwood dostça Hercule Poirot'nun sırtını sıvazladı.</p>

  <p>"Her taraf pislikle dolu, dostum! Benim pisliğim ise temiz pislik, hepsi bu!"</p>

  <p>"Sizi Percy Perry ile kıyasladığımı düşünmeyin."</p>

  <p>"Adi herif, kan emici! O mesleğimizin yüz karası. Eğer elimden gelse onu bir kaşık suda boğardım."</p>

  <p>"Tesadüfe bakın ki, ben de şu anda tam politik bir skandalı gün ışığına çıkarmaya çalışıyorum."</p>

  <p>"Augeas'ın Ahırlarını temizlemek," dedi Dashwood. "Bu sizi aşar dostum, tek yapılacak şey Thames Nehri'nin yatağını değiştirerek ve parlamentonun suya kapılıp yok olmasını sağlamak."</p>

  <p>"Kara mizah konusunda ustasınız," dedi Poirot başını sallayarak.</p>

  <p>"İnsanları iyi tanıyorum. Hepsi bu!"</p>

  <p>"Sanırım aradığım adam sizsiniz," dedi Poirot. "Cesursunuz, oyunun kurallarını biliyorsunuz ve maceradan hoşlanıyorsunuz."</p>

  <p>"Diyelim ki bunların hepsi doğru."</p>

  <p>"Bu durumda yapmak istediğim küçük bir planım var. Eğer düşündüklerim doğruysa, büyük sansasyon yaratacak bir komployu ortaya çıkarmamız an meselesi. Bu da dostum, gazeteniz açısından çok büyük bir haber olur, satışlar patlar."</p>

  <p>"Olabilir," dedi Dashwood neşeyle.</p>

  <p>"Olay saygın bir kadına karşı düzenlenmiş adi bir komplo."</p>

  <p>"Çok daha iyi. İkili ilişkiler her zaman daha fazla ilgi çeker."</p>

  <p>"Öyleyse oturun ve beni dinleyin."</p>

  <p>İnsanlar sürekli her yerde konuşuyorlardı.</p>

  <p>Little Wimplington'da Goose and Feathers barında:</p>

  <p>"Ben buna inanmıyorum. John Hammett her zaman çok dürüst bir adam olmuştur. O diğer politikacılara benzemez."</p>

  <p>"Yakalanıncaya dek tüm düzenbazlar için aynı şeyler söylenir."</p>

  <p>"Filistin'deki petrol anlaşmalarından çok büyük paralar almış. Apaçık yolsuzluk bu! Çok pis bir iş!"</p>

  <p>"Bunların hepsi aynı zaten! Hepsi ahlaksız, hırsız."</p>

  <p>"Everhard böyle şeyler yapmaz. O gelenekçidir."</p>

  <p>"Aslında ben de John Hammett'in yanlış işler yaptığına inanmıyorum. Zaten insan gazetelerin tüm söylediklerine inanmamalı."</p>

  <p>"Ferrier'in karısı onun kızı. Onun hakkında yazılanları okudun mu?"</p>

  <p>Artık okumaktan yıpranmış X-ray Afews'in o günkü sayısının üzerine eğildiler:</p>

  <p>Sezar'ın karısı mı? Geçen günlerde gazetemize, üst düzey politik çevreden bir bayanın tuhaf, yakışıksız biriyle birlikte görüldüğüne ilişkin bir haber ulaştı... Daha açık ifade edilecek olursa jigolosu ile birlikte görülmüş. Tanrım, yüce Tanrım, bu konumdaki biri nasıl böyle bir şey yapabilir?</p>

  <p>"Bayan Ferrier öyle bir kadın değil. Jigoloymuş? Bu pis bir dedikodu, hepsi bu!"</p>

  <p>Dışarıdan biri söze karıştı.</p>

  <p>"Kadınları hiçbir zaman bilemezsin. Onlara güvenilmez. Ama bana sorarsanız, bütün bu iddialar düzmece!"</p>

  <p>İnsanlar konuşuyorlardı.</p>

  <p>"Ah dostum, bence söylenenler kesinlikle doğru. Naomi, Paul'den; o da Andy'den duymuş. Kadın kesinlikle ahlaksız."</p>

  <p>"Ama her zaman o kadar düzgün ve saygın görünürmüş ki açılışlara katılır, kermesler düzenlermiş."</p>

  <p>"Hepsi kamuflaj, tatlım. Onun nemfoman olduğunu söylüyorlar. Bence de olabilir, her şey X-ray News'te yazıyor. Açıkça değil tabii, satır aralannda. Bunun altından nasıl kalkacaklar hiç bilemiyorum."</p>

  <p>"Peki ya şu politik yolsuzluk söylentilerine ne dersin? Babasının parti kaynaklarını zimmetine geçirdiği söyleniyor."</p>

  <p>İnsanlar konuşuyorlardı.</p>

  <p>"Bunu düşünmek bile istemiyorum, Bayan Rogers, ama gerçek bu. Demek istediğim ben hep Bayan Ferrier'in dürüst, aklı başında bir kadın olduğunu düşünmüştüm."</p>

  <p>"Bu korkunç şeylerin doğru olabileceğini mi düşünüyorsunuz?"</p>

  <p>"Dediğim gibi bunu düşünmek bile istemiyorum. Geçen temmuz Pelchester'de bir panayırın açılışını yapmıştı. O zaman benim en fazla şu kanepe kadar yakınımdaydı. Öyle saf, sempatik içten bir gülümsemesi vardı ki."</p>

  <p>"Evet, ama ateş olmayan yerden de duman çıkmaz."</p>

  <p>"Evet, bu doğru tabii. Aman Tanrım, günümüzde artık insan kime inanabileceğim bilemiyor."</p>

  <p>Edward Ferrier solgun ve gergin bir yüzle Poirot'ya, "Karıma karşı olan bütün bu saldırılar!" dedi. "Bütün bunlar iftira, ahlaksızlık! Bu iğrenç iftiralara karşı bir şeyler yapmalıyım!"</p>

  <p>Hercule Poirot başını salladı.</p>

  <p>"Size bir şey yapmamanızı öneririm."</p>

  <p>"Ama bu lanet yalanların, küfürlerin bir şekilde bitmesi gerek."</p>

  <p>"Bunların yalan olduğundan emin misiniz?"</p>

  <p>"Lanet olsun, evet!"</p>

  <p>Poirot başını hafifçe eğerek sordu.</p>

  <p>"Peki, karınız ne diyor?"</p>

  <p>Ferrier bir an için afalladı.</p>

  <p>"Yapılacak en iyi şeyin bunlara aldırmamak olduğunu söylüyor... Ama bunu yapamam, herkesin dilinde."</p>

  <p>Hercule Poirot yavaşça mırıldandı.</p>

  <p>"Evet, herkes bunu konuşuyor."</p>

  <p>Tüm gazetelerde çok daha kötü bir haber yayımlandı.</p>

  <p>Bayan Ferrier çıkan haberler yüzünden hafif bir depresyona girdi ve sağlığına yeniden kavuşabilmek için İskoçya'ya gitti.</p>

  <p>Tahminler, söylentiler, dedikodular; Bayan Ferrier'in İskoçya'da olmadığı, oraya hiç gitmediğine ilişkin güvenilir bilgiler...</p>

  <p>Öyküler, Bayan Ferrier'in gerçekte nerede olduğuna ilişkin utanç verici öyküler...</p>

  <p>Ve yine, yeniden insanlar konuşuyorlardı.</p>

  <p>"Sana onu gördüğümü söylemiştim, Andy. O iğrenç yerdeydi. Çok sarhoştu ya da uyuşturucunun etkisindeydi, yanında da o berbat Arjantinli jigolosu vardı. Biliyorsun ya!"</p>

  <p>Daha başka söylentiler...</p>

  <p>Bayan Ferrier, Arjantinli bir dansçıyla ülke dışına kaçmıştı.</p>

  <p>Paris'te uyuşturucu almış bir halde görülmüştü, zaten yıllardır uyuşturucu kullanıyordu. İçkiyi su gibi içiyordu.</p>

  <p>Önceleri bunlara inanmayan, sağlıklı düşünebilen pek çok insanın da Bayan Ferrier konusundaki görüşleri yavaş yavaş değişmeye başlamıştı. Bu söylentilerin arkasında bir şeyler olmalıydı. O, başbakan eşi olabilecek nitelikte bir kadın değildi. O ahlaksız bir kadındı, kelimenin tek anlamıyla ahlaksız!</p>

  <p>Ve sonra fotoğraflar ortaya çıktı.</p>

  <p>Bayan Ferrier, Paris'te bir gece kulübündeydi; sırtüstü yatmış, kolunu esmer, buğday tenli, jigolo görünümlü genç bir adamın omzuna atmıştı.</p>

  <p>Başka fotoğraflar; sahilde yarı çıplak, başı bir delikanlının omzunda...</p>

  <p>Ve altında, "Bayan Ferrier eğleniyor..." yazıyordu.</p>

  <p>İki gün sonra ise X-ray News aleyhine, onur kırıcı yayın yapmaktan ve iftiradan dava açıldı.</p>

  <p>Davanın avukatı Sir Mortimer Inglewood K.C. idi. Kendisi ağırbaşlı, saygın biriydi ve olanlar yüzünden gerçek anlamda öfke doluydu. Bayan Ferrier ahlaksız bir komploya kurban edilmişti, Alexandre Dumas okurlarının çok yakından bildikleri ünlü Kraliçe'nin Gerdanlığı öyküsündeki komployla kıyaslanabilecek kadar hain bir komploydu bu. O komplo Kraliçe Marie Antoinette'i halkın gözünden düşürmek için düzenlenmişti. Bu da aynı şekilde erdemli ve saygın bir kadının başbakanın eşinin itibarını lekelemek için düzenlenmişti. Sir Mortimer ağır bir dille, akıl almaz entrikalar çeviren ve ülkedeki demokrasiyi yıkmak isteyen faşist ve komünistleri eleştiriyordu. Sonra sıra tanıklara geldi. İlk tanık Northumbria başpiskoposuydu.</p>

  <p>Northumbria başpiskoposu olan Doktor Henderson İngiliz Kilisesi'nin en iyi tanınan simalarındandı ve neredeyse bir aziz olacak kadar erdemli ve dürüst biri olarak tanınıyordu. Açık fikirli, hoşgörülü ve iyi bir hatipti. Seviliyor ve onu tanıyan herkes tarafından sayılıyordu.</p>

  <p>Piskopos tanık kürsüsüne geçerek yemin etti ve sözü edilen tarihler arasında Edward Ferrier'in karısıyla birlikte konuk olarak piskoposluk sarayında bulunduğunu belirtti. Bayan Ferrier yardım faaliyetlerindeki yoğun çalışmalarından dolayı bir süreliğine dinlenmeye ihtiyaç duymuştu ve basın tarafından rahatsız edilmemek için de bu ziyaret kamuoyundan gizlenmişti.</p>

  <p>Piskoposun ardından tanık kürsüsüne ünlü, saygın bir doktor çıktı ve Bayan Ferrier'e dinlenmesini ve stresten uzak durmasını önerdiğini söyledi. Başka bir doktor ise Bayan Ferrier'i piskoposluk sarayında muayene ettiğini belirtti.</p>

  <p>Son tanığın adı ise Thelma Andersen idi. Kadın tanık kürsüsüne geçtiğinde mahkeme salonunda küçük bir hareketlilik oldu. Herkes bu kadının Bayan Edward Ferrier'e olan benzerliği karşısında dehşete düşmüştü.</p>

  <p>"Adınız Thelma Andersen, öyle mi?"</p>

  <p>"Evet."</p>

  <p>"Danimarka vatandaşısınız, değil mi?"</p>

  <p>"Evet. Kopenhag'da yaşıyorum."</p>

  <p>"Ama daha önce buradaki bir kafede çalışıyordunuz, değil mi?"</p>

  <p>"Evet, efendim."</p>

  <p>"Lütfen bize geçen maıt ayınm 18'inde neler olduğunu anlatır mısınız?"</p>

  <p>"Bardaki masama bir adam geldi, bir İngiliz centilmen. Bana X-ray-News gazetesi için çalıştığını söyledi."</p>

  <p>"Bunu söylediğinden emin misiniz, yani X-ray News?"</p>

  <p>"Evet, eminim, çünkü ilk anda bunun tıp dergilerinden biri olduğunu düşündüm. Ama sonra böyle olmadığı ortaya çıktı. Adam bana İngiliz bir aktris için dublör aradıklarını ve benim tam aradıkları tip olduğumu söyledi. Pek fazla film izlemem, bu yüzden söylediği ismi çıkaramadım. Bana bu aktrisin çok ünlü olduğunu, ama hiç beklemedikleri şekilde hastalandığını, bu yüzden bir süre onun yerine görünecek birini aradıklarını ve bunun karşılığında çok para vermeye hazır olduklarını söyledi."</p>

  <p>"Bu adamın size önerdiği miktar neydi?"</p>

  <p>"Beş yüz sterlin. İlk anda kulaklarıma inanamadım, bunun bir kandırmaca, bir taktik olduğunu düşündüm, ama hemen çıkarıp avans olarak yarısını ödedi. Ben de hemen işimden istifa ettim."</p>

  <p>Öykü böyle sürüp gidiyordu. Onu Paris'e götürmüş, şık giysiler almış ve yanına yakışıklı bir "kavalye" vermişlerdi. "Çok hoş, çok nazik, çok terbiyeli bir Arjantinliydi."</p>

  <p>Kadının bu işten çok zevk aldığı anlaşılıyordu. Uçakla Londra'ya gitmiş, orada da buğday tenli kavalyesi ile birlikte çeşitli gece kulüplerine gitmişti. Bu gece kulüplerinden bazılarının pek de iyi yerler olmadığını kabul ediyordu, hatta kesinlikle kötü yerlerdi. Çekilen bazı fotoğraflar da aslında pek hoş değildi, ama... ama ona bütün bunların "reklam" amaçlı olduğu söylenmişti ve Senyör Ramon da aslında son derece efendi ve saygılı bir insandı.</p>

  <p>Kendisine sorulduğunda Bayan Ferrier'in ismini hiç duymadığını ve dublörlüğünü yaptığı kişinin aslında Bayan Ferrier olduğuna dair hiçbir fikri olmadığını söyledi. Hiçbir kötü niyeti yoktu. Kendisine gösterilen Paris ve Riviera'da çekilmiş fotoğrafları da onayladı.</p>

  <p>Thelma Andersen'in dürüstlüğünde hiç kuşku yoktu. Kesinlikle iyi niyetli ama biraz saf, hatta aptal bir kadındı. Olayı öğrenince bütün bu olanlardan duyduğu üzüntü açıkça anlaşılıyordu.</p>

  <p>Gazetenin savunması ise hiç inandırıcı değildi. Israrla, Andersen denilen kadınla bağlantıları olmadığını söylüyorlar, söz konusu fotoğrafların Londra bürolarına getirildiğini iddia ediyorlardı.</p>

  <p>Sir Mortimer'in kapanış konuşması büyük heyecan yaratmıştı. Tüm bunların, başbakan ve karısını gözden düşürmek için düzenlenen adi bir politik entrika olduğunu söyledi. İngiliz halkı sevgiyle bahtsız Bayan Ferrier'i kucaklamalıydı.</p>

  <p>Kaçınılmaz son zaten daha başından belliydi ve karar büyük bir coşkuyla açıklandı. Tazminat olarak çok büyük bir tutar belirlendi. Bayan Ferrier, kocası ve babası mahkeme salonunu terk ettiklerinde büyük bir kalabalığın coşku ve sevgi seliyle karşılandılar.</p>

  <p>Edward Ferrier, Poirot'nun elini sıktı.</p>

  <p>"Size binlerce kez teşekkür ederim Mösyö Poirot. Nihayet şu X-ray News'in sonu geldi. Pislik ve kötülük yuvası iğrenç bir gazete! Silinip gittiler. Bu, adi bir entrika düzenlemek isteyenlere de çok iyi bir ders oldu. Özellikle de Dagmar'a, yeryüzünün en iyi yaratığına karşı! Tanrı'ya şükür tüm bu olanların aşağılık bir şantaj olduğunu ortaya çıkardınız... Onların dublör kullandıkları nereden aklınıza geldi?"</p>

  <p>"Bu yeni bir fikir değil," diye anımsattı Poirot. "Aynı plan Marie Antoinette'in yerine geçen Jeanne de la Motte olayında da başarıyla uygulanmıştı."</p>

  <p>"Biliyorum. Kraliçenin Gerdanlığı'nı yeniden okumalıyım. Peki, ama bunun için kullandıkları kadını nasıl bulup ortaya çıkardınız?"</p>

  <p>"Onun Danimarka'da olduğunu düşündüm ve gerçekten de orada buldum."</p>

  <p>"Neden Danimarka?"</p>

  <p>"Çünkü Bayan Ferrier'in anneannesi Danimarkalı, kendisi de Danimarkalılara benziyor. Tabii başka nedenler de vardı."</p>

  <p>"Benzerlik gerçekten de inanılmaz. Ne şeytanca bir fikir! O ahlaksız şeytan nasıl olup da böyle bir şey düşündü, merak ediyorum?"</p>

  <p>Poirot gülümsedi.</p>

  <p>"Düşünen o değildi."</p>

  <p>Gururla kendi göğsüne vurdu.</p>

  <p>"Bu benim fikrimdi."</p>

  <p>Edward Ferrier'in gözleri açıldı.</p>

  <p>"Anlayamadım. Ne demek istiyorsunuz?"</p>

  <p>Poirot anlatmaya başladı.</p>

  <p>"Kraliçenin Gerdanlığı'ndan çok daha eski bir öyküyü, Augeas'ın Ahırlarını anımsamalıyız. Hercule bu görevi yerine getirmek için nehirleri, yani doğanın en büyük güçlerinden birini kullanmıştı. Bunu modernize edin. Bugün doğanın büyük gücü ne? Seks, değil mi? En çok satan kitaplarda ve en çok ilgi gören haberlerde hep seksin payı var. İnsanlara, seksle ilgili bir skandal sunduğunuzda en kötü politik yolsuzluk ya da düzenbazlık haberinden çok daha fazla ilgi çekiyor.</p>

  <p>"Eh bien, bu benim görevimdi. Önce elimi çamura sokup aynen Hercule gibi nehrin yatağını değiştirecek bir baraj inşa ettim. Bir gazeteci dostum bana bu konuda yardımcı oldu. Bu rolü oynayabilecek uygun insanı bulana kadar Danimarka'da araştırma yaptı. Sonra bulunca da ona yaklaştı ve kadının unutmaması için sık sık X-ray News adından bahsetti.</p>

  <p>"Ve sonuç, bir yığın pislik! Sezar'ın karısı bundan payını aldı, lekelendi. İnsanlar için en ağır politik skandaldan çok daha ilginç bir haber!</p>

  <p>Peki ya sonuç, denouement (Çözüm, sonuç): doğruluğun, erdemin zaferi! Romantizm ve duygu seli Augeas Ahırlarını tamamen temizledi."</p>

  <p>"Eğer ülkedeki tüm gazeteler şimdi John Hammett'in yaptığı yolsuzlukları yayımlayacak olsalar bile kimse buna inanmayacak. Bunun hükümetin itibarını düşürmek için düzenlenmiş yeni bir komplo olduğunu düşünecekler."</p>

  <p>Edward Ferrier derin bir nefes aldı. Bir anda Hercule Poirot'ya bir daha asla olamayacak kadar yaklaşıp üzerine geldi.</p>

  <p>"Karım! Onu kullanmaya nasıl..."</p>

  <p>Neyse ki tam o anda Bayan Ferrier odaya girdi.</p>

  <p>"Evet," dedi neşeyle." Neyse ki her şey yolunda gitti."</p>

  <p>"Dagmar, yoksa sen en başından beri biliyor muydun?"</p>

  <p>"Elbette sevgilim," dedi Dagmar Ferrier.</p>

  <p>Kadın sadık ve sevgi dolu bir eşin tüm içtenliğiyle gülümsedi.</p>

  <p>"Ama bana bundan bahsetmedin."</p>

  <p>"Ah Edward, sana söyleseydim Mösyö Poirot'nun bunu yapmasına asla izin vermezdin."</p>

  <p>"Kesinlikle öyle."</p>

  <p>Dagmar gülümsedi.</p>

  <p>"Biz de öyle düşünmüştük."</p>

  <p>"Biz mi?"</p>

  <p>"Ben ve Mösyö Poirot."</p>

  <p>Kadın kocasına ve Hercule Poirot'ya gülümsedi.</p>

  <p>"Sevgili başpiskoposun yanında gerçekten çok rahat ve huzurlu bir zaman geçirdim, şimdi kendimi enerji dolu hissediyorum. Önümüzdeki ay benden yeni savaş gemisini suya indirip, yeni bir isim vermem isteniyor. Bunun halka yönelik iyi bir jest olacağını düşünüyorum."</p>
</body>
</html>
