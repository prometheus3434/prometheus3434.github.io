<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />

  <title>3. Bölüm</title>
</head>

<body>
  <p class="h11"><br /></p>

  <h2 style="text-align: center;">3. Bölüm</h2>

  <p style="text-align: center;"><b>3. Görev: Artemis'in kutsal hayvanlarından Arkadia Geyiği'ni yakalamak</b><br /></p>

  <p style="text-align: center;"><br /></p>

  <p>Arkadia adlı büyük Çeyik, Arkadia Ormanları'nda yalayan av ve avcılık tanrıçası Artemis'in kutsal hayvanıdır. Altın boynuzları ve bronz toynakları ile eşsiz bir hayvan olan ve yaydan çıkmış bir oktan daha hızlı koştuğu söylenen geyik dilden dile dolaşan efsanevi bir hayvandı.</p>

  <p>Hercule'ün 12 görevi arasında 3. sırada yer alan Kyreneia Geyiği'nin yakalanması, gerçekleştirilen ilk 2 göreve göre çok daha zorlu bir vazifeydi. Bu görevleri Hercule'e veren Eurystheus'un, Hercule'ün ilk iki görevinden başarı ile dönmesi neticesinde kızgınlığı artmış ve çeşitli tehlike ve badireleri atlatan Hercule'e, bu sefer çok daha zorlu bir görev olan Kyreneia Geyiğini canlı olarak yakalama görevini vermiştir.</p>

  <p>Geyiği bir sene boyunca Yunanistan ve Trakya'da takip eden Hercule, geyiği yorulup bir su pınarı başında dinlenirken yakalamış, kaçmak için gücü kalmayan geyik, çaresiz Hercule'e boyun eğmişti.</p>

  <p>Eurystheus, bu görevde, Hercule'ün geyiği yakalaması sebebiyle, Artemis'in gazabından kurtulamayacağını planlamış, fakat bu plan Hercule'ün ; Artemis ve Apollo ile dönüş yolunda karşılaşıp, durumunu anlatıp, merhamet dilemesi ve geyiği geri getireceğini dair söz vermesi ile suya düşmüştür.</p>

  <p>Hercule, Eurystheus'un yanına gelip, geyiği kral için getirdiğini söylemiş, kral geldikten sonra, geyiği tam Eurystheus'e teslim etme sırasında ipini erken salıvermiş, göz açıp kapayıncaya kadar kaçan geyik ise Tanrıça Artemis'e geri dönmüştür. Hercule bunun üzerine kral'a, Eurystheus'un yeterince hızlı olmadığını ve bunun onun hatası olduğunu anlatarak, hem görevini başarı ile bitirmiş hemde Artemis'e verdiği sözünü yerine getirmiştir.</p>

  <p><span class="t7">ARKADİA GEYİĞİ</span></p>

  <p>Hercule Poirot biraz olsun ısınmak için ayaklarının üzerinde zıplıyor, ellerine üflüyordu. Bıyıklarının ucundan ise eriyen kar tanecikleri damlıyordu.</p>

  <p>Kapı açılınca bir hizmetçi kız göründü. Kız şişman, hızlı nefes alan tipik bir taşra kızıydı ve Hercule Poirot'yu merakla süzüyordu. Daha önce hiç onun gibi birini görmemiş olma olasılığı yüksekti.</p>

  <p>Kız, "Zili siz mi çaldınız?" diye sordu.</p>

  <p>"Evet. Acaba şömineyi yakabilir misiniz?"</p>

  <p>Kız dışarı çıkıp hemen kâğıt ve çıra parçalarıyla geri döndü. Büyük Victoria stilindeki şöminenin önüne diz çöktü ve ateşi canlandırmaya çalıştı. Poirot bu arada hâlâ ayaklarını yere vurmaya devam ediyor, kollarım sallıyor ve soluğuyla parmaklarını ısıtmaya çalışıyordu.</p>

  <p>Bu çok tatsız bir durumdu. Pahalı Messaro Gratz arabası, Poirot'nun bir arabadan beklediği matematiksel mükemmellikte çıkmamıştı. Hatın sayılır bir ücret alan, genç şoförü de arızayı gidermeyi başaramamıştı. Arabanın motoru en yakın yerleşim merkezinden bir buçuk kilometre kadar ötedeki bir yan yolda, tam da tipi başlarken son bir kez çalışmış sonra susmuştu. Ayağında her zaman olduğu gibi ince rugan ayakkabıları olan Hercule Poirot, nehir kıyısındaki Hartly Dene kasabasına ulaşabilmek için bir buçuk kilometreyi yürümek zorunda kalmıştı. Burası yaz aylarında cıvıl cıvıl olmasına rağmen kışın neredeyse ölü sayılabilecek bir yerdi.</p>

  <p>Kasabanın tek oteli Black Swan'e bile bir konuğun gelmesi dehşetle karşılandı. Hatta otel sahibi bile bu saygın konuğuna ısrarla en yakın yerden kiralık bir araba bulup, yolculuğuna devam etmesini söyledi.</p>

  <p>Hercule Poirot bu öneriyi geri çevirdi. Bu onun Latinlere özgü tutumluluk anlayışına ters düşüyordu. Bir araba kiralamak? Hem de kendi arabası varken... Büyük, pahalı bir araba sahibiyken. Şehre başka bir arabayla değil, kendi arabasıyla dönmek istiyordu. Zaten tamirat işi çok kısa sürse bile bu karda ertesi sabah yola çıkmak niyetinde değildi. Tek isteği sıcak bir oda ve yemekti. Otel sahibi çaresiz iç çekerek onu odalardan birine götürdü, şömineyi yakması için hizmetçi kızı gönderdi ve kendisi de karısıyla yemek sorununu çözmek üzere mutfağa gitti.</p>

  <p>Bir saat sonra Poirot ayaklarını şömineye doğru uzatmış, henüz bitirdiği akşam yemeğini düşünüyordu. Antrikotunun sert ve kıkırdakla dolu; Brüksel lahanalarının iri, solgun ve oldukça yumuşak; patateslerin de ortasının taş gibi olduğu bir gerçekti. Ardından gelen fırında elma ve kreması da pek cazip sayılmazdı. Peynir sert, bisküviler ise yumuşaktı. Yine de güzel, diye düşündü Poirot memnuniyetle şöminenin alevlerine bakıp, kahve diye gelen aslında çamurdan farksız sıvıyı yudumlarken. Böylesi, yani aç olacağına tok olmak, markalı deri ayakkabılarla karlı tarlalarda bir buçuk kilometre yürümek zorunda kaldıktan sonra şöminenin karşısında oturmak cennetten farksız, çok çok daha iyiydi!</p>

  <p>O sırada kapı çalındı ve yeniden aynı hizmetçi kız geldi.</p>

  <p>"Garajdaki adam burada ve sizinle görüşmek istiyor, efendim."</p>

  <p>Poirot hoşnutlukla yanıt verdi.</p>

  <p>"Yukarı gelsin."</p>

  <p>Kız kıkırdadı ve hemen ardından kayboldu. Poirot, kızın uzun kış gecelerinde arkadaşlarıyla oturup konuşurken kendisinin başlı başına bir konu -bir eğlence kaynağı- olacağını biliyordu.</p>

  <p>O sırada kapı yeniden çalındı, farklı bir kapı tıkırtısıydı bu.</p>

  <p>Poirot, "Girin!" diye seslendi.</p>

  <p>Poirot, karşısında çekingen, huzursuz bir havada durmuş, kasketini ellerinin arasında çeviren genç adamı hayranlıkla inceledi.</p>

  <p>İşte, insanoğlunun en özgün örneklerinden biri, Yunan tanrılarını andıran genç bir adam, diye geçirdi içinden.</p>

  <p>Genç adam kısık, boğuk bir sesle, "Arabanız, efendim," dedi. "Buraya getirdik ve sorunu saptadık. Yaklaşık bir saatlik bir çalışma gerektiriyor."</p>

  <p>Poirot, "Sorun neymiş?" diye sordu.</p>

  <p>Genç adam hevesle teknik ayrıntıları anlatmaya başladı. Poirot nazikçe başıyla onaylıyor, ancak onu dinlemiyordu. Bir insanın kusursuz fiziğe sahip olması onun için hayranlık duyulması gereken bir şeydi. Üstelik de etrafta çok fazla sayıda gözlüklü, sıradan tip dolaşırken. Bu hayranlığın etkisiyle kendi kendine mırıldandı.</p>

  <p>"Evet, o bir Yunan tanrısı; Arkadialı genç bir çoban!"</p>

  <p>Birden sustu. Hercule Poirot bir an için alnını kırıştırdı. Birinci tepki beğenisi yüzünden, ikincisi ise içgüdüseldi. Başını kaldırdığında gözleri merakla kısıldı.</p>

  <p>Ve mırıldandı.</p>

  <p>"Anlıyorum, anlıyorum." Sustu ve sonra ekledi. "Şoförüm de aynen sizin bu söylediklerinizi anlatmıştı."</p>

  <p>Genç adamın yanaklarının kızardığını, parmaklarının elindeki kasketi daha sıkı kavradığını görüyordu.</p>

  <p>Genç adam kekeleyerek, "Evet... şey... evet, efendim. Biliyorum," dedi.</p>

  <p>Hercule Poirot yumuşak bir tonda ekledi.</p>

  <p>"Ama siz yine de gelip bütün bunları bana şahsen anlatmak istediniz, değil mi?"</p>

  <p>"Şey, evet, efendim, böylesinin daha iyi olacağını düşündüm."</p>

  <p>"Bu çok nazik ve doğru bir davranış. Teşekkür ederim."</p>

  <p>Bu son sözlerde hafif ama hiç kuşku götürmeyecek kadar açık bir 'söyleyecekleriniz bittiyse gidebilirsiniz' ifadesi vardı, ama Poirot karşısındakinin gideceğini hiç sanmıyordu ve haklıydı da. Genç adam yerinden kıpırdamadı. Parmakları sürekli kıpırdıyor, elindeki kasketi kırıştırıyor, ezip büzüyordu. Genç adam yavaş, sıkılgan bir ses tonuyla sordu.</p>

  <p>"Affedersiniz efendim, acaba sizin o ünlü dedektif... şey Bay Hercule Pwarrit olduğunuz doğru mu?" İsmi son derece dikkatle söylemişti.</p>

  <p>Poirot, "Evet doğru," dedi.</p>

  <p>Genç adamın yüzü kızardı.</p>

  <p>"Gazetede sizin hakkınızda bir makale okumuştum."</p>

  <p>"Evet?"</p>

  <p>Delikanlı şimdi de morarmıştı. Gözlerinde acı ve yalvarış okunuyordu. Hercule Poirot ona yardımcı oldu. Yumuşak, sevecen bir tonda, "Evet? Bana ne sormak istiyordunuz?" diye sordu.</p>

  <p>Delikanlının birden dili çözüldü ve sözcükler ağzından aynen bir sağanak yağmur gibi boşaldı.</p>

  <p>"Belki bunu benim saygısızlığım olarak algılayacaksınız, efendim. Ama kader sizi buraya sürüklemişken, böyle bir şansı kaçırmamam gerektiğini düşündüm. Özellikle de sizin ve başarılarınız hakkında okuduklarımdan sonra bunu sadece size danışabileceğimi düşündüm. Sormama izin var, değil mi?"</p>

  <p>Hercule Poirot başıyla onaylarken sordu.</p>

  <p>"Benden yardım mı istiyorsunuz?"</p>

  <p>Genç adam başını salladı. Sesi telaşlı ama çekingendi.</p>

  <p>"Şey, konu genç bir bayan efendim. Eğer... eğer onu benim için bulabilirseniz."</p>

  <p>"Bulmak mı? Yani kayıp mı?"</p>

  <p>"Bu doğru efendim."</p>

  <p>Hercule Poirot sandalyesinde doğrulup, ciddi bir havada konuyla ilgilenmeye başladı.</p>

  <p>"Size yardım edebilirim, evet. Ama böyle bir durumda sizin gibi insanların yapması gereken şey polise gitmek. Bu polisin çözebileceği bir olay ve onların ellerinde benden çok daha fazla olanak var."</p>

  <p>Genç adam dalgın bir halde ayağıyla yeri eşeliyordu.</p>

  <p>Çaresizlik içinde mırıldandı. "Bunu yapmam olanaksız, efendim! Bu öyle bir durum değil. Nasıl söyleyeyim her şey biraz tuhaf, karışık bir durum."</p>

  <p>Hercule Poirot, onu meraklı gözlerle süzdükten sonra sandalyeyi işaret etti.</p>

  <p>"Eh bien, öyleyse oturun, adınız neydi?"</p>

  <p>"Williamson efendim, Ted Williamson!"</p>

  <p>"Ted, lütfen oturun ve bana tüm hikâyeyi en başından başlayarak anlatın."</p>

  <p>"Teşekkürler efendim." Genç adam bir sandalye çekti ve ucuna ilişti. Bakışları aynen sahibinden bir şeyler isteyen bir köpeği andırıyordu.</p>

  <p>Poirot yumuşak bir ses tonuyla onu konuşması için cesaretlendirdi.</p>

  <p>"Haydi anlatın."</p>

  <p>Ted derin bir soluk aldı.</p>

  <p>"Durum şu, efendim. Onu yalnızca bir kez gördüm. Ne gerçek adını ne de onun hakkında bir şey biliyorum. Ama yine de bu olay çok tuhaf; ona yazdığım mektup geri geldi ve aslında..."</p>

  <p>"Lütfen en başından başlayıp anlatın," diye uyardı Poirot. "Acele etmeyin. Bana her şeyi olduğu şekilde anlatın."</p>

  <p>"Peki efendim. Şey, sanırım Grasslawn'i yani köprünün hemen ötesinde, nehrin kıyısındaki büyük evi biliyorsunuzdur?"</p>

  <p>"Hiç bir bilgim yok."</p>

  <p>"Orası Sir George Sanderfield'e ait. Kendisi oraya yazın hafta sonları gelir ve orayı genellikle parti vermek için kullanır; çoğunlukla da oldukça sıra dışı ve coşkulu grupları davet eder. Aktrisler filan. Neyse, geçen haziranda evin müzik sisteminde bir arıza olmuş, bakmak için oraya gönderildim."</p>

  <p>Poirot başını salladı.</p>

  <p>"Oraya gittiğimde ev sahibi dostlarıyla birlikte nehir gezintisine çıkmıştı, aşçı evin dışındaydı, uşak da teknede konuklara içki ve öğlen yemeği servisi yapıyordu. Bu yüzden evde yalnızca sözünü ettiğim kız vardı; konuklardan birinin oda hizmetçisiydi. Beni içeri aldı, müzik setinin yerini gösterdi ve çalıştığım sürece başımda bekledi. Böylece aramızda bir sohbet ortamı doğdu, konuştuk filan... Adı Nita'ydı, orada konuk olarak bulunan bir Rus dansçının oda hizmetçisi olduğunu söyledi."</p>

  <p>"İngiliz miydi?"</p>

  <p>"Hayır, efendim, sanırım Fransız'dı. Tuhaf bir aksanı vardı. Ama İngilizceyi çok iyi konuşuyordu. O çok candan bir kızdı, bir süre sonra ona o akşam birlikte çıkıp sinemaya gitmeyi önerdim, ama hanımının ona ihtiyacı olabileceğini söyleyerek bu önerimi reddetti. Ama sonra öğleden sonra çıkabileceğini, konukların geç vakte kadar nehirden dönmeyeceklerini söyledi. Neyse sözün kısası o öğleden sonra izin bile almaya gerek duymadan işe dönmedim -bu arada bu yüzden az daha işimi kaybediyordum- ve birlikte nehir kıyısında gezmeye çıktık."</p>

  <p>Konuşmaya ara verdi. Dudaklarında hafif bir gülümseme belirdi. Gözleri dalgın, hülyalıydı. Poirot samimiyetle sordu.</p>

  <p>"Güzel miydi?"</p>

  <p>"Hayatım boyunca gördüğüm en güzel kızdı. Altın rengi saçları hafif dalgalar halinde omuzlarına yayılıyordu, ayrıca çok çevik bir kızdı. Ben... ben, şey efendim, ona o anda âşık oldum. Yalan söylemek istemiyorum."</p>

  <p>Poirot başını salladı. Genç adam anlatmayı sürdürdü.</p>

  <p>"Bana hanımının iki hafta sonra yeniden oraya geleceğini söyledi ve o zaman yeniden buluşmak üzere sözleştik." Kısa bir süre sustu ve sonra yeniden konuşmaya başladı. "Ama gelmedi. Onu sözleştiğimiz yerde bekledim, görünmedi. Sonuçta cesaretimi toplayıp onu sormak için o eve gittim. Rus bayanın da, hizmetçisinin de orada kaldıklarını söylediler. Hemen onu çağırmak için birini yolladılar, ama gelen o değildi, Nita değildi. Gelen esmer, sinsi bakışlı, küstah biriydi! Adı Marie idi. 'Beni mi görmek istediniz?' diye sordu pis pis sırıtarak. Bendeki hayal kırıklığını fark etmiş olmalıydı. Ona, Rus bayanın oda hizmetçisi olup olmadığını sordum; daha önce tanıştığım ve aradığım kişi olmadığını belirttim. Güldü ve son hizmetçinin birden durup dururken işten atıldığını söyledi. Şaşırmıştım, 'Atıldı mı? Peki, ama neden?' diye sordum. Omuzlarını silkti ve ellerini iki yana açarak, 'Nasıl bilebilirim ki? Burada bile değildim,' dedi.</p>

  <p>"Neyse efendim, duyduklarım karşısında şok olmuştum. O an ne söyleyeceğimi bilemedim. Ama sonradan yeniden cesaretimi toplayarak tekrar Marie'yi görmeye gittim ve ondan bana Nita'nın adresini bulmasını istedim. Nita'nın soyadını bile bilmediğimi belli etmedim tabii ki. Hatta ona bunun karşılığında bir hediye alacağımı bile söyledim; karşılıksız parmağını bile kıpırdatmayacak biri görünüyordu. Neyse benim için adresi buldu, Londra'nın kuzeyinde bir yer. O adrese Nita'ya mektup yazdım, ama mektup kısa bir süre sonra geri geldi, üzerine artık bu adreste oturmuyor, yazılıp posta idaresince geri gönderilmişti."</p>

  <p>Ted Williamson sustu. Derin mavi gözleriyle Poirot'yu süzüyordu.</p>

  <p>"Durumu anlıyorsunuz, değil mi, efendim? Bu polise göre bir olay değil. Onu bulmak istiyorum. Ama bunu nasıl yapacağımı bilemiyorum. Eğer onu benim için bulursanız..." Yüzünün kızarıklığı artmıştı. "Şey, bir tarafa koyduğum bir miktar param var. Sizin için beş ya da on sterlin temin edebilirim."</p>

  <p>Poirot nazikçe yanıtladı.</p>

  <p>"Şu an için konunun maddi yönünü konuşmamıza gerek yok. Önce bir konuya daha açıklık getirmeye çalışın. Bu genç kız, Nita, sizin adınızı ve nerede çalıştığınızı biliyor muydu?"</p>

  <p>"Şey, evet, efendim."</p>

  <p>"Yani isteseydi sizinle bağlantı kurabilirdi, değil mi?"</p>

  <p>"Evet, efendim," dedi Ted.</p>

  <p>"Yani o zaman sizce de..."</p>

  <p>Ted Williamson dedektifin sözünü kesti.</p>

  <p>"Neden söz ediyorsunuz efendim, benim ona âşık olduğumu ama onun bana karşı bir şey hissetmediğini mi? Aslında bu doğru olabilir... Ama onun benden hoşlandığına eminim -beni sevmişti- bu onun için yalnızca geçici bir eğlence değildi. Bütün bunların çok özel bir nedeni olabileceğini düşünüyorum. Bakın, tuhaf bir topluluğun içinde bulunuyordu. Başı derde girmiş olabilir, bilmem anlatabiliyor muyum?"</p>

  <p>"Yani onun çocuk bekliyor olabileceğini mi söylüyorsunuz? Sizin çocuğunuzu?"</p>

  <p>"Benimkini değil, efendim." Ted kızardı. "Aramızda yanlış bir şey olmadı."</p>

  <p>Poirot onu düşünceli bir şekilde süzerek, "Diyelim ki bu tahmininiz doğru, onu yine de bulmak istiyor musunuz?" dedi.</p>

  <p>Ted'in yüzü yeniden mosmor kesilmişti.</p>

  <p>"Evet, kesinlikle istiyorum. Eğer kabul ederse onunla evlenmek istiyorum. Nasıl bir işe bulaşmış olduğu benim için hiç önemli değil. Yalnızca onu benim için arayıp bulmanız yeterli, efendim."</p>

  <p>Hercule Poirot gülümsedi ve kendi kendine mırıldandı.</p>

  <p>"Altından kanatları andıran saçlar... Evet, bu tam da Hercule'ün üçüncü görevine uyuyor. Eğer yanlış anımsamıyorsam bu görev Arkadia Geyiği idi..."</p>

  <p>Hercule Poirot dalgın, düşünceli bir halde Ted Williamson'un üzerine bir isim ve adres karaladığı kâğıda bakıyordu.</p>

  <p>Bayan Valetta, 17 Upper Renfrew Sokağı, Numara 15.</p>

  <p>Bu adresten bir şey öğrenebileceğinden kuşkuluydu. İçinden bir ses bir şey bulamayacağını söylüyordu. Ama Ted'in yapabildiği tek yardım bu olmuştu.</p>

  <p>17 Upper Renfrew, pis görünümlü ancak rağbet gören bir sokaktı. Poirot'ya kapıyı şiş gözlü, şişman bir kadın açtı.</p>

  <p>"Bayan Valetta?"</p>

  <p>"Bir süre önce buradan ayrıldı."</p>

  <p>Kapı tam kapanacakken Poirot içeri doğru bir adım attı.</p>

  <p>"Acaba bana onun adresini verebilir misiniz?"</p>

  <p>"Maalesef, adres bırakmadı."</p>

  <p>"Ne zaman ayrıldı buradan?"</p>

  <p>"Geçen yaz."</p>

  <p>"Bana tam zamanını söyleyebilir misiniz?"</p>

  <p>Poirot'nun iki gümüş parayı evirip çevirdiği sağ elinden hafif bir para şıngırtısı duyuldu.</p>

  <p>Şiş, gözlü kadın adeta büyülenmiş gibi yumuşamıştı. Artık yardım etmek için çaba gösteriyordu.</p>

  <p>"Size bütün kalbimle yardımcı olmak isterim. Bir düşüneyim. Ağustos, hayır hayır daha önceydi, temmuzda. Evet, temmuzdu. Temmuzun ilk haftasıydı. Aceleyle heyecan içinde gitti. Sanırım İtalya'ya döndü."</p>

  <p>"İtalyan mıydı?"</p>

  <p>"Bu doğru bayım."</p>

  <p>"Ama bir süre Rus bir dansçının oda hizmetçiliğini yaptı, değil mi?"</p>

  <p>"Bu da doğru. Madam Semoulina ya da öyle bir ismi vardı. Thespian Tiyatrosu'ndaki bale grubuyla dans ediyordu, insanlar ona deli oluyordu. Gerçek bir yıldızdı o."</p>

  <p>Poirot, "Bayan Valetta'nın işinden niçin ayrıldığını biliyor musunuz?" diye sordu.</p>

  <p>Kadın yanıt vermeden önce bir an tereddüt etti.</p>

  <p>"Bilmiyorum, bu konuda bir şey söyleyemeyeceğim."</p>

  <p>"İşten çıkarılmıştı, değil mi?"</p>

  <p>"Evet, sanırım bir tartışma olmuş. Ama bakın, Bayan Valetta bundan pek bahsetmedi. O yaşadıklarını anlatmayı seven, konuşkan biri değildi. Ama bu olaya çok kızmış olduğu anlaşılıyordu. Sert, öfkeli bir karakteri vardı -tipik bir İtalyan- siyah gözleriyle içinize işlercesine bakardı, sanki her an sırtınıza bıçağı saplayacakmış gibi. Keyfi yerinde olmadığı zamanlarda ona hiç yaklaşmazdım."</p>

  <p>"Bayan Valetta'nın şu andaki adresini bilmediğinizden emin misiniz?"</p>

  <p>Gümüş paralar yeniden cesaret verircesine şangırdadı.</p>

  <p>Yanıt doğru olmalıydı ya da Poirot'da öyle bir his uyandırmıştı.</p>

  <p>"Keşke bilseydim, sir. Size söylemekten mutluluk duyardım. Ama bakın, aceleyle buradan ayrıldı, hepsi bu."</p>

  <p>Poirot düşünceli bir halde kendi kendine mırıldandı.</p>

  <p>"Evet, hepsi bu kadar..."</p>

  <p>Sahneye yeni konacak bale gösterisi için tasarlanan dekor konusundaki coşkulu açıklamalarına ara veren Ambrose Vandel, bilgi vermekte hiç sorun çıkarmadı.</p>

  <p>"Sanderfield? George Sanderfield? Berbat bir adam. Para içinde yüzüyor, ama onun dolandırıcının teki olduğunu söylüyorlar. Karanlık bir tip! Bir dansçı ile ilişkisini mi soruyorsunuz? Elbette, bayım, Katrina ile ilişkisi vardı. Katrina Sarnoushenka. Onu izlemiş olmalısınız! Ah Tanrım, gerçekten muhteşem bir dansçı o. Akıl almaz bir teknik. Kuğu Gölü bunu seyretmiş olmalıydınız. Orada yaptığım dekor Sonra Debussy'nin ya da Mannine'in miydi, La Biche au Bois’teki (Koruluktaki dişi geyik.) dansı. Michael Novgin ile dans etmişti. O da muhteşem bir balet, değil mi?"</p>

  <p>"Yani o, Sir George Sanderfıeld'in kız arkadaşı mıydı?"</p>

  <p>"Evet, hafta sonlarını onunla birlikte onun nehir kıyısındaki evinde geçirirdi. Sanırım adam orada muhteşem partiler veriyordu."</p>

  <p>"Acaba bana, mon cher, bu Matmazel Samoushenka'yı biraz anlatabilir misiniz?"</p>

  <p>"Ama dostum, o artık burada değil ki! Aniden Paris'e ya da öyle bir yere gitti. Onun bir Bolşevik casusu olduğunu söylüyorlar, aslında ben bunların hiçbirine inanmıyorum, ama insanları bilirsiniz, böyle yakıştırmalar yaparlar işte. Katrina hep Beyaz Rus ve Çar taraftarı olduğunu söylerdi, babası prens ya da arşidük müymüş neymiş; bilinen öykü! Böylesi çok daha kolay kabul ediliyor." Vandel konuşmasına ara verdi sonra yine kendi işine döndü. "Evet, dediğim gibi eğer dekorda Bathsheba'nın ruhunu canlandırmak istiyorsanız, Sami geleneklerine uygun öğeler seçmelisiniz. Ben bu havayı..."</p>

  <p>Coşku içinde açıklamalarını sürdürdü.</p>

  <p>Hercule Poirot, Sir George Sanderfield'den randevu almayı başarmıştı, ancak bu görüşme pek de iyi koşullarda başlamamıştı. Ambrose Vandel'in ifadesiyle bu "Karanlık Adam"ın belirgin şekilde huzursuz olduğu her halinden anlaşılıyordu. Sir George; kısa boylu, tıknaz, siyah kıvırcık saçlı ve boynunda boğum boğum yağları olan bir tipti.</p>

  <p>"Evet, Mösyö Poirot," diye sordu. "Sizin için ne yapabilirim? Sanırım daha önce hiç karşılaşmamıştık?"</p>

  <p>"Hayır karşılaşmadık."</p>

  <p>"Neyse, buyurun, konu neydi? Çok merak ettiğimi itiraf etmeliyim."</p>

  <p>"Ah, konu aslında çok basit, yalnızca bir şey hakkında bilgi almak istiyordum."</p>

  <p>Sir George zoraki gülümsüyordu.</p>

  <p>"Size borsa için bir tüyo vermemi mi bekliyorsunuz yoksa? Sizin finansla ilgilendiğinizi bilmiyordum."</p>

  <p>"Konu <span class="t7">les affairs (İş, görev.)</span> değil. Bir bayanla ilgili."</p>

  <p>"Ah, bir bayan mı?" Sir George Sanderfield koltuğunun arkasına yaslandı. Rahatlamışa benziyordu. Ses tonu da daha dingin, huzurlu bir hal almıştı.</p>

  <p>Poirot, "Sanırım Matmazel Katrina Samoushenka ile tanışıyorsunuz?" dedi.</p>

  <p>Sanderfield güldü.</p>

  <p>"Evet, muhteşem bir kadın. Ne yazık ki Londra'dan ayrıldı."</p>

  <p>"Londra'dan neden ayrıldı?"</p>

  <p>"Sevgili dostum, işte bunu bilemeyeceğim. Sanırım yönetimle ters düştü. O hayat dolu, neşeli bir kadındı, davranışları ise tipik bir Rus gibiydi. Size yardımcı olamayacağım için üzgünüm ama inanın şu anda nerede olduğuna dair en ufak bir fikrim bile yok. Onun izini tamamen kaybettim."</p>

  <p>Ayağa kalkarken gözleriyle bu konuşma bitti der gibiydi.</p>

  <p>Poirot aldırmayarak konuşmaya devam etti.</p>

  <p>"Benim asıl bulmak istediğim Matmazel Samoushenka değil."</p>

  <p>"Değil mi?"</p>

  <p>"Değil, asıl konu kendisinin oda hizmetçisi."</p>

  <p>"Oda hizmetçisi mi?" Sanderfield dikkatle müfettişi süzdü.</p>

  <p>Poirot, "Acaba onun oda hizmetçisini anımsıyor musunuz?" diye sordu.</p>

  <p>Sanderfield yeniden tedirgin olmaya başlamıştı.</p>

  <p>"Aman Tanrım, nerden bilebilirim ki? Gerçi bir hizmetçisi olduğunu anımsıyorum, ama... Kötü bir kız olduğunu söyleyebilirim. Hani şu her şeye burnunu sokan, ispiyonlayan, gözetleyen meraklı kızlardan. Eğer sizin yerinizde olsam bu kızın söylediği tek bir sözcüğe bile inanmazdım. Peynir ekmek gibi yalan söyleyen kızlardan biri o."</p>

  <p>Poirot, "Gerçekten de onu bir hayli iyi anımsıyorsunuz!" dedi.</p>

  <p>Sanderfield telaşla yanıtladı.</p>

  <p>"Yalnızca bir gözlem, hepsi bu... Adını bile anımsamıyorum. Bir dakika, Marie ya da öyle bir şeydi sanırım. Ama size onunla ilgili elle tutulur kesin bir şey söyleyemeyeceğim. Üzgünüm."</p>

  <p>Poirot nazikçe, "Marie Hellin'in adını Thespian Tiyatrosu'ndan öğrendim zaten, adresini de. Ama benim hakkında asıl bilgi almak istediğim Sir Geoerge, Matmazel Samoushenka’nın Marie Hellin'den önceki oda hizmetçisi. Nita Valetta'dan bahsediyorum."</p>

  <p>Sanderfield donup kaldı.</p>

  <p>"Onu hiç anımsamıyorum. Tek anımsadığım Marie. Sinsi, kurnaz bakışlı ufak tefek esmer bir kızdı."</p>

  <p>"Sözünü ettiğim kız geçen yıl haziranda Grasslawn'daki evinizdeymiş."</p>

  <p>Sanderfield somurtarak homurdandı.</p>

  <p>"Neyse ne, size tek söyleyebileceğim onu anımsamadığım. Ama sanırım matmazelin yanında hizmetçisi yoktu. Yanılıyor olmalısınız."</p>

  <p>Hercule Poirot başım salladı. Çünkü yanılmadığını biliyordu.</p>

  <p>Marie Hellin kısa bir süre, küçük zeki gözleriyle Poirot'yu süzdükten sonra yeniden uzaklara baktı. Yumuşak, dingin bir ses tonuyla konuşuyordu.</p>

  <p>"Çok iyi anımsıyorum, mösyö. Madam Samoushenka'nın yanında çalışmaya haziran ayının son haftasında başladım. Benden önceki hizmetçi birdenbire işten ayrılmış."</p>

  <p>"Sizden önceki hizmetçinin işten neden ayrıldığını biliyor musunuz?"</p>

  <p>"Aniden ayrılmış, tek bildiğim bu! Hastalık nedeniyle olabilir ya da bunun gibi bir şey. Madam bir şey söylemedi."</p>

  <p>"Hanımınız zor biri miydi?"</p>

  <p>Kız omuzlarını silkti.</p>

  <p>"Ruhsal durumu çok çabuk değişirdi. Bir bakarsınız ağlar, sonra birden kahkahalarla gülerdi. Bazen hiçbir şey yemez içmez, konuşmaz, tam anlamıyla depresyona girerdi. Ama sonra birden inanılmaz neşeli olurdu. Bu dansçılar genelde böyledirler. Yaradılışlarında var."</p>

  <p>"Ya Sir George?"</p>

  <p>Kız birden doğruldu. Gözlerinde hiç de hoş olmayan bir panltı belirdi.</p>

  <p>"Ah, Sir George Sanderfield mi? Asıl onun hakkında bir şeyler öğrenmek istiyorsunuz, değil mi? Diğeri yalnızca bir bahaneydi, öyle değil mi? Sir Sanderfield hakkında öyle ilginç öyküler anlatabilirim ki!..."</p>

  <p>Poirot kızın sözünü keserek, "Buna ihtiyacım yok," dedi.</p>

  <p>Kız ağzı açık bakakalmıştı. Gözlerinde öfke pırıltıları vardı.</p>

  <p>"Alexis Pavlovitch, sizin her zaman her şeyi bildiğinizi düşünmüşümdür."</p>

  <p>Hercule Poirot bu sözleri en pohpohlayıcı ses tonuyla söylemişti.</p>

  <p>Hercule'ün bu üçüncü görevinin beklediğinden çok daha fazla yolculuk ve görüşme gerektirdiğini düşünüyordu. Bu basit kayıp oda hizmetçisi olayı, şimdiye kadar uğraştığı en uzun soluklu ve zor sorunlardan biri olacağa benziyordu. İncelediği her kanıt elinde kalıyordu, bir çıkmaza girmişti. İşte bu nedenle o akşam Paris'teki Samovar Restoranı'na gelmişti. Buranın sahibi olan Kont Alexis Pavlovitch sanat dünyasında olan bütün her şeyden haberdar olmakla övünürdü.</p>

  <p>O anda bu sözleri işitirken kendinden emin, gururla başını sallıyordu.</p>

  <p>"Evet evet, dostum, ben her şeyi bilirim, daima! Bana onun nereye gittiğini mi soruyordun? Tatlı küçük Samoushenka, muhteşem bir dansçı! Gerçekten başkaydı, şirin şey!" Parmak uçlarını öptü. "Çok tutkulu ve coşkulu dans ederdi. Çok daha ilerilere gidebilirdi; günümüzün Premiere başbalerini bile olabilirdi; ama sonra birden bitti, dünyanın ötesine gitti -yok oldu- ah yakında, çok yakında unutulur gider."</p>

  <p>Poirot, "Peki ama şimdi nerede?" diye sordu.</p>

  <p>"İsviçre'de. Vagrayles Alpes'te. Sürekli öksürüp, kilo kaybedenlerin gittikleri o yerde. Ölecek, evet yakında ölecek. O kaderci biri. Kesinlikle ölecek."</p>

  <p>Poirot bu trajik havayı bozmak için hafifçe öksürdü. Onun istediği şey bilgiydi.</p>

  <p>"Acaba onun Nita Valetta adındaki oda hizmetçisini de anımsıyor musun?"</p>

  <p>"Valetta?... Valetta?... Evet, bir defasında bir oda hizmetçisini görmüştüm; Katrina'yı Londra'ya gitmek için istasyona götürdüğümde. Pisalı bir İtalyan'dı değil mi? Evet, eminim, o Pisa'dan gelen bir İtalyan'dı."</p>

  <p>Hercule Poirot inledi.</p>

  <p>"Bu durumda Pisa'ya da gitmem gerekecek."</p>

  <p>Hercule Poirot, Pisa'daki Campo Santo Mezarlığı'na gitmiş, karşısındaki mezar taşına bakıyordu.</p>

  <p>Araştırması işte tam bu noktada son bulmuştu, bu ufak toprak tümseğin karşısında. Bu tümseğin altında; genç bir İngiliz teknisyenin kalbini titreten, ruhunu esir alan canlı, neşeli kız yatıyordu.</p>

  <p>Ani, tuhaf bir aşk öyküsü için belki de en iyi sondu bu! Şimdi bu durumda kız belki de sonsuza dek genç adamın zihninde, o haziran öğleden sonrasının büyülü birkaç saatindeki hoş bir anı olarak kalacaktı. Böylece farklı milliyetlerin ve geleneklerin çatışması, hayal kırıklığının acısı, bütün bunlar sonsuza kadar ortadan kalkmış oluyordu.</p>

  <p>Poirot üzüntüyle başını salladı. Valetta'nın ailesiyle yaptığı konuşmayı düşündü. Geniş, köylü yüzlü annesiyle, dertten kamburlaşmış babası ve esmer, ince dudaklı kız kardeşiyle konuştuklarını.</p>

  <p>"Birden oldu, senyör, birdenbire. Gerçi yıllardır arada bir ağrıları olduğundan yakınırdı, ama... Doktor başka şansımız olmadığını söyledi, acilen apandisit ameliyatına alınması gerekiyordu. Onu hemen ameliyata aldılar ve sonra... Evet evet, aldığı narkoz yüzünden öldü, ameliyat sonrası bir daha uyanamadı."</p>

  <p>Annesi de burnunu çekerek anlatmıştı.</p>

  <p>"Bianca çok akıllı bir kızdı. Bu kadar genç ölmesi korkunç bir şey..."</p>

  <p>Hercule Poirot kendi kendine mırıldandı.</p>

  <p>"Genç öldü..."</p>

  <p>Kendisine yardımcı olması için yalvaran genç adama iletmesi gereken mesaj buydu.</p>

  <p>"Ona artık ulaşman mümkün değil, dostum. O öldü."</p>

  <p>Araştırması burada son bulmuştu; bu eğri kulenin mavi gökyüzüne doğru uzandığı ve ilk çiçeklerin yaklaşan yaşam ve coşku dolu mevsimi müjdelercesine beyaz ve açık san parıldadıktan bu yerde.</p>

  <p>Bu sonuca isyan etmek istemesinin, kabullenememesinin nedeni ilkbahar havasının insanın içinde uyandırdığı kıpırtı mıydı, yoksa başka bir şey mi vardı? Zihninin derinlerine bir şey -bir söz- bir isim takılmıştı? Bu çok temiz bir son değil miydi, çok açık ve belirgin?</p>

  <p>Hercule Poirot iç çekti. Her olasılığa karşın bir yolculuk daha yapmalıydı. Vagray les Alpes'e gitmeliydi.</p>

  <p>Burası gerçekten de dünyanın bir ucu, diye düşündü Poirot. Bu kar yığınları, bu buzdan duvarlar... Her birinde kendilerini bekleyen sinsi ölüme karşı savaş veren çaresiz insanoğlunun yattığı dağınık kulübeler...</p>

  <p>Nihayet Katrina Samoushenka'ya ulaşmıştı. Onu, çökmüş yanaklarının üzerinde parlak kırmızı iki leke, bir deri bir kemik elleriyle orada öylesine yatarken görmek Poirot'nun zihninde bir anının canlanmasına neden oldu. Onun adını anımsamamıştı, ama dans ederken izlemişti ve öylesine büyülenip, dünyadan kopmuştu ki, bir an bunun bir sanat gösterisi olduğunu bile unutmuştu.</p>

  <p>Michael Novgin'i de anımsıyordu; Ambrose Vandel'in dehasıyla yaratılmış olağanüstü ve fantastik ormanda hoplayıp sıçrayan avcıyı... Ve sürekli kaçan, hep kovalanan, arzu duyulan olağanüstü güzellikteki, uçan dişi geyiği de anımsıyordu; altın boynuzlarını, parlak bronz toynakları olan yaratığı. Ve ölüm sahnesini de anımsıyordu, güzeller güzelinin vurulup yere yığılmasını ve Michael Novgin'in kollarının arasında ölü geyikle şaşkın ve çılgına dönmüş bir haldeki duruşunu.</p>

  <p>Katrina Samoushenka onu merakla süzüyordu.</p>

  <p>"Sizle daha önce hiç karşılaşmamıştık, değil mi?" diye sordu. "Benden ne istiyorsunuz?"</p>

  <p>Hercule Poirot hafifçe eğildi.</p>

  <p>'"Birincisi madam, sizi üstün sanatınız için kutlamak isterim ve bana yaşattığınız güzelliklerle dolu o gece için tekrar tekrar teşekkür etmek."</p>

  <p>Kadın hafifçe gülümsedi.</p>

  <p>"Ama burada bulunmamın asıl nedeni iş. Bir süredir sizin oda hizmetçiliğinizi yapmış olan genç bir kızın peşindeyim, adı Nita?"</p>

  <p>"Nita mı?"</p>

  <p>Kadın, Poirot'ya bakıyordu. Gözleri büyümüştü ve korku doluydu.</p>

  <p>"Nita hakkında ne biliyorsunuz?"</p>

  <p>"Bunu size anlatacağım." Poirot, kadına arabasının anza yaptığı geceden ve kasketini ellerinin arasında ezip büzerek, mahcubiyet içinde aşk nedeniyle çektiği acıyı anlatan Ted Williamson'dan söz etti. Kadın onu ilgiyle dinliyordu. Dedektif sözlerini bitirince, Katrina, "Çok etkileyici," dedi. "Evet, gerçekten çok duygulandım..."</p>

  <p>Hercule Poirot başıyla onayladı.</p>

  <p>"Evet," dedi. "Tam bir Arkadia hikâyesi değil mi? Bu kız hakkında bana ne anlatabilirsiniz, madam?"</p>

  <p>Katrina Samoushenka derin bir nefes aldı.</p>

  <p>"Bir oda hizmetçim vardı, Juanita. Güzeldi, neşeliydi ve biraz gamsızdı. Tarın'nın sevdiği kulları gibi o da çok genç öldü."</p>

  <p>Poirot bunları daha önce de duymuştu, geri dönülmesi olanaksız sözlerdi. İşte şimdi onları yine duyuyordu ve yine direniyordu.</p>

  <p>"Öldü mü?"</p>

  <p>"Evet, öldü."</p>

  <p>Hercule Poirot kısa bir süre sustuktan sonra sordu.</p>

  <p>"Burada tam olarak anlayamadığım bir şey var. Sir George Sanderfıeld'e de bu hizmetçi kızı sordum ama tedirgin olduğunu hissettim. Acaba bunun nedeni neydi?"</p>

  <p>Dansçı yüzünü ekşitti.</p>

  <p>"Oda hizmetçimi sorunca, Marie'yi düşünmüş olmalı, Juanita yanımdan ayrıldıktan sonra gelen kızı. Kız onu tehdit ediyordu, sanırım hakkında bir şey öğrenmişti. İğrenç biriydi, fazlasıyla meraklı, sürekli mektupları açıp okur, çekmeceleri karıştırırdı."</p>

  <p>Poirot mırıldandı.</p>

  <p>"Öyleyse bu durumu açıklıyor."</p>

  <p>Yine kısa bir süre sustuktan sonra ısrarla sordu.</p>

  <p>"Juanita'nın soyadı Valetta idi ve Pisa'da apandisit ameliyatı olurken öldü, değil mi?"</p>

  <p>Dansçının başıyla onaylamadan önce bir an tereddüt ettiği Poirot'nun gözünden kaçmamıştı.</p>

  <p>"Evet, bu doğru..."</p>

  <p>Poirot ısrarla konunun üzerine gitti.</p>

  <p>"Yalnız küçük bir ayrıntı var: İnsanlar ondan Juanita değil Bianca olarak bahsediyorlar."</p>

  <p>Katrina ince omuzlarını silkti.</p>

  <p>"Bianca ya da Juanita, ne fark eder ki? Sanırım gerçek adı Bianca'ydı ama Juanita ismini daha romantik buluyor ve kendisine böyle hitap edilmesini istiyordu."</p>

  <p>"Siz öyle mi olduğunu düşünüyorsunuz?" Poirot konuşmasına ara verdi ve neden sonra tamamen değişik bir tonda ekledi. "Bence bunun çok farklı bir açıklaması var."</p>

  <p>"Ne gibi?"</p>

  <p>"Ted Williamson'un gördüğü kızın altın yele olarak tanımladığı saçları vardı."</p>

  <p>Biraz daha eğildi. Parmakları hafifçe Katrina'nın parlak altın saçlarının dalgalarına değiyordu.</p>

  <p>"Altın yele ya da altın boynuzlar? Bu insanın bakış açısına göre, sizi şeytan ya da melek olarak tanımlayabileceği bir şey! Aslında her ikisi de olabilirsiniz. Yoksa bunlar yalnızca acı çeken bir dişi geyiğin boynuzları mı?"</p>

  <p>Katrina mırıldandı.</p>

  <p>"Acı çeken geyik..." Ve sesindeki umutsuzluk, çaresizlik net bir şekilde anlaşılıyordu.</p>

  <p>"Bütün bu araştırma boyunca sadece, Ted Williamson'un tarif ettiği kızın fiziksel görünümü aklımı kurcaladı, bu bana bir şeyler çağnştırıyordu; bu şey sizdiniz, parlak bronz toynaklarla ormanda dans eden dişi geyik, yani siz!... Ne düşündüğümü size anlatmama izin verir misiniz matmazel? Sanırım bütün bunlar, yanınızda oda hizmetçiniz olmadan Grasslawn'a gittiğiniz bir hafta sonunda oldu; Bianca Valetta, italya'ya dönmüştü ve siz henüz yeni bir hizmetçi işe almamıştınız. Bu arada hastalığınızın sizi içten içe kemirdiğinin de farkındaydınız, bu yüzden diğerleri nehirde gezintiye çıktıklarında siz evde kaldınız. Kapı çalındı, kapıyı açtınız ve karşınızda onu gördünüz; size karşınızda ne gördüğünüzü söyleyebilir miyim? Gördüğünüz bir çocuk kadar saf ve Yunanlı bir tanrı kadar yakışıklı genç bir adamdı. Ve siz ona bir kız sundunuz, Juanita değil onun adını kullanan birini ve birkaç saat için onunla birlikte Arkadia'ya gittiniz..."</p>

  <p>Uzun bir sessizlik oldu. Sonra Katrina boğuk, kısık bir sesle açıkladı.</p>

  <p>"Hiç değilse bir tek konuda gerçeği söyledim. Öykü söylediğim gibi son bulacak. Juanita genç ölecek."</p>

  <p>"Ah non!" diye bağırdı Hercule Poirot. Yumruğunu masaya indirdi. Sıkıntılı görünüyordu, ama umutsuz değildi.</p>

  <p>"Ölüm fikrini aklınızdan çıkarın. Siz de diğerleri gibi yaşamak için mücadele etmelisiniz."</p>

  <p>Kadın başını salladı, üzgün ve umutsuzdu.</p>

  <p>"Benim için bundan sonrasında nasıl bir yaşam olabilir ki?"</p>

  <p>"Tabii ki sahne yaşamı değil, bien entendu (Şüphesiz, elbette.) Ama başka yaşamlar da olabileceğini unutmayın. Bakın matmazel, bana karşı dürüst olun, babanız gerçekten de bir prens, arşidük ya da general miydi?"</p>

  <p>Birden güldü.</p>

  <p>"Leningrad'da kamyon şoförüydü."</p>

  <p>"Çok güzel. Peki, ama neden şimdi taşrada yaşayan genç bir araba tamircisinin eşi olmayasınız? Üstelik Yunan tanrıları kadar yakışıklı. Belki bir gün sizin gibi dans edebilecek çocuklarınız olacak."</p>

  <p>Katrina'nın soluğu kesilmişti.</p>

  <p>"Bütün bunlar bir hayalden başka bir şey değil."</p>

  <p>"Hayır!" dedi Poirot. Kendinden ne kadar emin olduğu açıkça görülüyordu. "Bunun gerçek olacağına inanıyorum."</p>
</body>
</html>
