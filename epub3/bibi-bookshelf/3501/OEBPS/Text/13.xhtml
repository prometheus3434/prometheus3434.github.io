<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />

  <title>10. Bölüm</title>
</head>

<body>
  <p class="h11"><br /></p>

  <h2 style="text-align: center;">10. Bölüm</h2>

  <p style="text-align: center;"><b>10. Görev: Okeanos'un bir adasında bulunan üç gövdeli dev Geryoneus'un sığırlarını çalmak</b></p>

  <p style="text-align: center;"><br /></p>

  <p style="text-align: center;"></p>

  <p>Hercule’ün onuncu görevi, Erytheia'da bulunan ve Geryoneus'a ait olan kırmızı sığırları Atina'ya getirmekti. Bu zorlu görev öncesi çok sıcak Libya Çölünü geçmek zorunda olan Hercule, çöl'de yol alırken, sıcaktan çok sinirlenir. Bunun üzerine Helios'a (Güneş) ok atıp sinirinin geçmesini sağlamaya çalışan Hercule'e, Helios bu cesaretine duyduğu takdirden ötürü, altından bir kayık hediye eder. Hercule bu kayık ile Akdeniz'de yol olarak Erytheia adasına ulaşır. Adaya çıktıktan sonra ilk olarak çoban köpeği Orthrus ile karşılaşan Hercule hayvanı, zeytin ağacından yapılma sopası ile öldürür. Orthrus'un ardından, çoban Eurytion'u da aynı şekilde devredışı bırakan Hercule'ün karşısına en son olarak Geryoneus çıkar. Hydra kanına bulanmış oklarından biri ile Geryoneus'u alnının ortasından vuran Hercule, Korkunç titan'ın acı bir bağırış ile ölmesine tanıklık eder. Bundan sonra, Eurystheus'a götürmek üzere, sığırlarla birlikte yola çıkan Hercule, İtalya'daki Aventine tepesi yakınlarında mola verip uyuduğu sırada, sürünün bir kısmı Cacus tarafından çalınır. Sürünün geri kalanı ile yoluna devam eden Hercule, yolda bir mağara girişine geldiğinde, mağaranın içerisinden dışarıdaki hayvanlara gelen çağrıları duyar. Bunun üzerine mağaraya giren Hercule, Cacus'u mağaranın içerisinde öldürerek, çalınan hayvanları tekrar sürüye katar. Atina'ya olan yolculuğu esnasında, Hera'nın gönderdiği dev bir at sineği tarafından korkup dağılan hayvanları toplamak için bir yıl daha vakit harcayan Hercule, yine Hera tarafından yol üzerinde suları yükseltilmiş olan bir nehri aşmak için de, nehrin bir kısmını taşlar ile doldurarak sığ bir alan oluşturur ve sığırların bu kısımdan geçmesini mümkün kılar. Uzun uğraşlar sonunda sürüyü Atina'ya ulaştıran Hercule, sığırları Eurystheus'teslim eder. Eurystheus ise hayvanların tümünü Hera'ya adak olarak kurban eder.</p>

  <p><span class="t7">GERYONEUS'UN SIĞIRLARI</span></p>

  <p>"İçeri böyle izinsiz girdiğim için çok özür dilerim, Mösyö Poirot."</p>

  <p>Bayan Carnaby hararetle el çantasına sarıldı ve korkuyla Poirot'nun yüzüne baktı. Doğal olarak soluk soluğaydı.</p>

  <p>Hercule Poirot'nun kaşları kalktı.</p>

  <p>Kadın çekinerek sordu.</p>

  <p>"Beni anımsıyorsunuz, değil mi?"</p>

  <p>Hercule Poirot gözlerini kırpıştırdı.</p>

  <p>"Sizi şimdiye dek rastladığım en yetenekli suçlulardan biri olarak anımsıyorum."</p>

  <p>"Tanrım, ah Mösyö Poirot, gerçekten de böyle şeyler söylemenize gerek var mı? Bana karşı o kadar iyiydiniz ki! Emily ile sık sık sizden bahsediyoruz ve gazetelerde sizin hakkınızda bir şey görürsek hemen kesip bir albüme yapıştırıyoruz. Augustus'a gelince, ona yeni bir numara daha öğrettik. Ona, 'Sherlock Holmes için öl, Bay Fortune için öl, Sir Henry Merrivale için öl ve Mösyö Hercule Poirot için öl,' diyoruz, hemen yere kütük gibi serilip yatıyor ve yeni bir komut alana kadar da hiç kıpırdamadan duruyor."</p>

  <p>"Çok memnun oldum," dedi Poirot. "Peki ya ce cher Augustus nasıl?"</p>

  <p>Bayan Carnaby ellerini çırptı ve köpeğinin övülmesinden dolayı duygulandı.</p>

  <p>"Oh Mösyö Poirot, o artık daha akıllı. Her şeyi biliyor. Geçen gün bebek arabasındaki bir bebeği hayranlıkla izliyordum. Birden eteğimi çekiştirmeye başladı, döndüğümde ne gördüm biliyor musunuz, Augustus tüm gücüyle ipini ısırıp koparmaya çalışıyordu. Ne kadar akıllı değil mi?"</p>

  <p>Poirot gözünü kırptı.</p>

  <p>"Bana öyle geliyor ki biraz önce sözünü ettiğimiz suç eğilimi Augustus'ta da var."</p>

  <p>Bayan Carnaby gülmedi. Güzel yuvarlak yüzü endişeli ve üzgün görünüyordu. Sıkıntılı bir halde, neredeyse soluk almadan. "Ah Mösyö Poirot," dedi. "Çok endişeliyim."</p>

  <p>Poirot nazikçe sordu.</p>

  <p>"Ne oldu?"</p>

  <p>"Biliyor musunuz, Mösyö Poirot, çok korkuyorum -gerçekten çok korkuyorum- ifademı bağışlayın, ama iflah olmaz bir suçlu olmaktan korkuyorum. Aklıma sürekli yeni fikirler geliyor."</p>

  <p>"Ne gibi fikirler?"</p>

  <p>"Akıl almaz fikirler! Örneğin daha dün bir postaneyi soymak için gerçekten son derece pratik, uygulanabilir bir plan aklıma geldi. Bunu düşünmüyordum, ama öylesine aklıma geldi işte! Geçen gün de eşyaları gümrükten kaçırmak için son derece iyi bir düşünce geldi aklıma... Eminim -kesinlikle eminim- bu kesinlikle işleyecek bir plan!"</p>

  <p>"Olabilir," dedi Poirot yumuşak bir tonda. "Zaten fikirlerinizin tehlikeli tarafı da bu."</p>

  <p>"Bu beni endişelendiriyor, Mösyö Poirot, hem de çok endişelendiriyor. Benim gibi son derece katı kurallarla yetişmiş birinin aklının sürekli böylesine yasadışı -gerçekten kötü- şeylere çalışması gerçekten çok rahatsız edici bir durum. Sorunun kaynağı da sanırım şu sıralar çok fazla boş zamanım olması. Bayan Hoggin'in yanından ayrıldım. Yaşlı bir kadının yanına ona her gün kitap okumak ve mektuplarını yazmak üzere girdim. Mektuplar çok kısa bir sürede bitiyor, üstelik yanında çalıştığım bayan da daha ben kitabı okumaya başlar başlamaz uyuvakalıyor. Böylece orada</p>

  <p>bomboş oturup duruyorum. Sizin de bildiğiniz gibi insanın yapacak işi olmaması tüm kötülüklerin anasıdır."</p>

  <p>"Eyvah," dedi Poirot.</p>

  <p>"Daha yeni bir kitap okudum. Almancadan tercüme edilmiş, çok modern bir kitap. Suça eğilim hakkında çok ilginç görüşler ileri sürüyor. Eğer doğru anladıysam insan dürtülerinin üzerine gitmeli, kitapta bu sublime etmek olarak geçiyor."</p>

  <p>"Yani?" diye sordu Poirot.</p>

  <p>"Bakın Mösyö Poirot. Bence heyecan aramanın o kadar da kötü bir yanı yok. Tüm yaşamım tekdüze bir şekilde geçip gitti. Bence, şey... Pekinezlerle uğraştığım zamanlar hayatımda belki de gerçekten yaşadığımı hissettiğim tek zamanlardı. Tabii ki bu kınanması gereken bir durum. Ama kitapta okuduğum kadarıyla insan asla gerçeklere sırtını dönmemeli. Size gelmemin nedeni Mösyö Poirot, içimdeki bu heyecan arayışını iyi bir şeye yönelterek sublime etme isteği."</p>

  <p>"Ah," dedi Poirot. "Yani benimle birlikte çalışmayı mı öneriyorsünüz?'"</p>

  <p>Bayan Carnaby kızardı.</p>

  <p>"Bunu yapmakla çok ileri gitmiş, küstahça davranmış olabilirim. Ama bana karşı hep o kadar iyi ve anlayışlı..”</p>

  <p>Sustu. Gözleri, soluk mavi gözlerinde, her şeye rağmen gezmeye götürülmeyi uman bir köpeğin yalvaran bakışları vardı.</p>

  <p>"Bu fena bir fikir değil," dedi Poirot düşünceli.</p>

  <p>"Tabii aslında asla pek akıllı biri sayılmam," diye açıkladı Bayan Carnaby. "Ama... ama duygularımı belli etmeme konusunda oldukça iyiyim. Bu, mesleğimin de gereği, aksi takdirde oda hizmetçiliği yapmak mümkün değil. Ayrıca olduğundan daha aptal görünmenin, genelde daha iyi sonuçlara ulaşmayı sağladığına da çok sık tanık oldum."</p>

  <p>Hercule Poirot güldü.</p>

  <p>"Matmazel, size hayranım."</p>

  <p>"Ah Mösyö Poirot, ne kadar iyi ve nazik bir insansınız. Bundan benim için bir umut olduğu sonucunu çıkarabilir miyim? Çok kısa süre önce ufak sayılacak bir mirasa kondum, dolayısıyla artık para kazanmam şart olmadan kız kardeşimle birlikte yaşamımızı sürdürme olanağımız var."</p>

  <p>"Yeteneklerinizden en iyi şekilde nasıl yararlanabileceğimi düşünmeliyim," diyen Poirot hemen ardından da ekledi. "Sizin bu konuda bir fikriniz var sanırım."</p>

  <p>"Biliyor musunuz Mösyö Poirot, siz gerçekten de insanın düşüncelerini okuyorsunuz. Aslında son zamanlarda bir kız arkadaşım için çok endişeleniyorum. Tabii bunun kız kurularına özgü bir kuruntudan başka bir şey olmadığım düşünebilirsiniz. Belki de insan bazı durumlarda olayları abartıyor ve yalnızca rastlantının söz konusu olduğu durumlarda bile kasıt aramak eğiliminde oluyor."</p>

  <p>"Sizin abartacağınızı sanmıyorum, Bayan Carnaby. Bana aklınızdan geçenleri anlatın."</p>

  <p>"Bir arkadaşım var Mösyö Poirot, çok iyi değerli bir insan, gerçi onu uzun yıllardır görmedim, ama o her zaman en iyi arkadaşlarımdan biri olmuştur. Adı Emmeline Clegg. Kuzey İngiltere'de bir fabrikatörle evlendi. Adam birkaç yıl önce öldü ve ona hatırı sayılır bir miras bıraktı. Kocasının ölümünün ardından kendisini çok mutsuz ve yalnız hissediyordu. Korkarım o biraz saf, her şeye kolayca inanabilen biri. İnanç, Mösyö Poirot, bu gibi durumlarda kişiye büyük destek ve yardımcı olabilir, ama kastettiğim gerçek anlamda Ortodoks inancı."</p>

  <p>Poirot, "Yunan Kilisesi'ni mi kastediyorsunuz?" diye sordu.</p>

  <p>Bayan Carnaby şaşırmış görünüyordu.</p>

  <p>"Oh hayır, asla. İngiliz Kilisesi'ni. Gerçi Roma Katoliklerini onaylamıyorum, ama hiç değilse Tanrı'ya inanıyorlar. Wesleyans ve Congregationalism’ler de çok iyi tanınan, saygı duyulan kişiler. Benim anlatmaya çalıştığım her tarafta yerden mantar gibi bitip, yayılan şu tuhaf tarikatlar. Gerçi ruhsal rahatlama sağlıyorlar, ama bazen onların gerisinde gerçek inanç olduğundan ciddi anlamda kuşku duyuyorum."</p>

  <p>"Sizce arkadaşınız bu tür tarikatlardan birinin kurbanı mı oldu?"</p>

  <p>"Bence öyle. Ah! Bence kesinlikle öyle. Kendilerini Çobanın Sürüsü olarak adlandırıyorlar. Merkezleri Devonshire'da, deniz kenarında muhteşem bir yapı. Müritler buraya inziva diye adlandırdıkları bir dönem için alınıyorlar. Bu, on beş günlük bir dönem; dualar ve dinsel ayinlerle geçirilen bir süre. Ayrıca yıl boyunca üç de büyük bayramları var; otlakların uyanması, otlakların olgunlaşması ve otlakların biçilmesi."</p>

  <p>"Sonuncusu çok saçma," dedi Poirot. "Kimse otlakları biçmez ki!"</p>

  <p>"Olay bütün olarak çok saçma zaten," dedi Bayan Carnaby heyecanla. "Her şey Büyük Çoban adı verilen, tarikat liderinin etrafında dönüyor, herkes onun kölesi olmuş durumda. Doktor Andersen diye biri bu. Son derece yakışıklı bir adam, sanırım etkileyici de."</p>

  <p>"Kadınlar için çok etkileyici, değil mi?"</p>

  <p>Bayan Carnaby iç çekti.</p>

  <p>"Korkarım öyle. Babam da çok yakışıklı bir adamdı. Bu bazen kilise cemaatinde çok sıkıntı yaratırdı. Ayin giysilerinin işlenmesindeki rekabet, kilise işlerinin paylaşılmasındaki tartışmalar gibi..."</p>

  <p>Anılarının etkisiyle başını salladı.</p>

  <p>"Bu Çobanın Sürüsü tarikatının müritleri genellikle kadınlar mı?"</p>

  <p>"En azından dörtte üçünün öyle olduğunu sanıyorum. Zaten tarikattaki erkekler de genelde düşkün, zavallılar! Bu hareketin başarısı tamamen kadınlara ve de onların bağışlarına bağlı."</p>

  <p>"Ah," dedi Poirot. "İşte şimdi asıl noktaya geldik. Dürüstçe söyleyin, sizce bütün tarikat olayı düzmece mi?"</p>

  <p>"Doğrusunu isterseniz bence öyle, Mösyö Poirot. Beni endişelendiren bir şey daha var. Bildiğim kadarıyla arkadaşım bu bağlılığı ve müritliği o kadar ileri gitmiş ki yakın zamanda yazdığı vasiyetnameyle tüm servetini bu tarikata bırakmış."</p>

  <p>Poirot ciddiyetle sordu.</p>

  <p>"Bu ona önerilmiş mi?"</p>

  <p>"Açıkçası dürüst olmak gerekirse hayır, Mösyö Poirot. Bu tamamıyla kendi fikri. Büyük Çoban ona yeni bir yaşamın yolunu gösterdiği için ölümünden sonra da sahip olduğu her şeyin bu büyük amaca hizmet etmesini istemiş. Beni asıl endişelendiren..."</p>

  <p>"Evet, devam edin."</p>

  <p>"Bu tarikatın müritleri arasında çok sayıda zengin kadın var. Son bir yılda aralarından en az üçü öldü."</p>

  <p>"Servetlerini tarikata bıraktıktan sonra mı?"</p>

  <p>"Evet."</p>

  <p>"Akrabaları isyan etmediler mi? Bence böyle bir durum çoktan yargıya yansımış olmalıydı."</p>

  <p>"Bakın Mösyö Poirot, bu gruba katılanlar genellikle yalnız bayanlar. Yakın akrabaları ya da arkadaşları olmayan kişiler."</p>

  <p>Poirot düşünceli bir halde başını salladı. Bayan Carnaby telaşla anlatmayı sürdürdü:</p>

  <p>"Tabii ki aslında bu ölüm olaylarından kuşkulanmaya hakkım yok. Öğrenebildiğim kadarıyla her üç ölümde de ters bir durum yok. Biri sanırım zatürreeden, diğeri ise ülserinden kanamadan ölmüş. Gerçekten de kuşkulanılacak hiçbir durum söz konusu değil, ayrıca ölümler Green Hill'deki tapınakta değil kadınların kendi evlerinde gerçekleşmiş. Her şey tamamıyla normal görünüyor, ama ben, şey... yine de bir şekilde Emmie'nin başına da bir şey geleceğinden endişeleniyorum."</p>

  <p>Ellerini kenetledi ve gözlerini Poirot'ya dikti.</p>

  <p>Poirot birkaç dakika konuşmadan düşündü. Konuştuğunda ses tonu tamamıyla değişmişti. Ciddi ve etkileyiciydi.</p>

  <p>"Bana tarikatın son günlerde ölen müritlerinin adreslerini verebilir ya da bulabilir misiniz?"</p>

  <p>"Elbette Mösyö Poirot."</p>

  <p>Poirot yavaşça, "Matmazel," dedi. "Sizin son derece cesur ve kararlı bir kadın olduğunuzu düşünüyorum. Önsezileriniz çok güçlü, ayrıca tiya-ral yetenekleriniz de var. Acaba riskli olduğunu bile bile benim için bir görev üstlenmeyi göze alır mıydınız?"</p>

  <p>"Hiçbir şey beni daha mutlu edemez," dedi maceraperest Bayan Carnaby.</p>

  <p>Poirot uyardı.</p>

  <p>"Eğer bu işte gerçekten bir risk varsa, bu çok ciddi anlamda tehlikede olacaksınız demektir. Bunu anlıyorsunuz değil mi? Bu, ya yalnızca bir kuruntu ya da gerçekten çok ciddi bir durum. Bunu ortaya çıkarabilmek için sizin bu Çobanın Sürüsü tarikatının müridi olmanız gerekiyor. Size elinize geçen mirasın tutarını iyice abartmanızı önereceğim. Bundan böyle hayatta hiçbir amacı olmayan varlıklı bir kadın olarak görünmelisiniz. Arkadaşınızla bu yeni inanç akımını tartışın, ona ısrarla bunun saçmalık olduğunu belirtin. Sizi ikna etmeye çalışsın. Öyle ki sonuçta tarikatın Green Hill'deki yerine sizi götürmesine izin verin. Ve orada siz de Doktor Andersen'in manyetik alanının etkisine girip, müridi olun. Sanırım işin bu bölümünü güvenle size bırakabilirim."</p>

  <p>Bayan Carnaby alçakgönüllülükle gülümsedi.</p>

  <p>"Sanırım bunu kusursuz yapabilirim."</p>

  <p>"Evet, dostum, benim için neler buldunuz?"</p>

  <p>Başmüfettiş Japp kendisine bu soruyu yönelten küçük adamı ilgiyle süzdü. Düşünceliydi. Üzülerek sonucu açıkladı.</p>

  <p>"Pek fazla bir şey bulamadığımızı itiraf etmeliyim, Poirot. Bence zehir bile bu uzun saçlı, sözde din adamlarından daha az zararlı. Kadınların kafalarını bir sürü ıvır zıvırla doldurup, bir tür büyüyle etkiliyorlar. Ama bu herif oldukça dikkatli. Onun aleyhinde elle tutulur hiçbir şey yok. Belki biraz deli ama zararsız."</p>

  <p>"Doktor Andersen hakkında bir şey öğrendiniz mi?"</p>

  <p>"Geçmişini araştırdım. Çok şeyler vaat eden bir kimyagerken Almanya'daki üniversitelerin birinden atılmış. Sanırım annesi Yahudi olduğu için. Her zaman Doğu felsefesi ve dinlerine düşkünlüğü varmış, zamanının büyük bir kısmını bunlarla ilgilenerek geçirdiği gibi, bu konuda çok sayıda makale yazmış, bunlardan bazılan bana çok çılgınca göründü."</p>

  <p>"Demek onun gerçek bir fanatik olması da mümkün?"</p>

  <p>"Bence kesinlikle öyle."</p>

  <p>"Peki ya size verdiğim isimler ve adresler?"</p>

  <p>"Onlardan da bir şey çıkmadı. Bayan Everitt ülseratif kolitten ölmüş. Doktor bunda bir terslik olmadığından kesinlikle emin. Bayan Lloyd zatürreeden ölmüş. Bayan Western ise tüberkülozdan. Zaten yıllardır varmış bu hastalığı, bu tarikata katılmasından çok daha önceden... Bayan Lee ise tifodan ölmüş, mikrobu Kuzey İngiltere'de bir yerlerde yediği salatadan almış. Bu isimlerden üçü kendi evlerinde hastalanıp ölmüşler, Bayan Lloyd ise Fransa'nın güneyinde bir otelde. Bu ölümlerle Çobanın Sürüsü tarikatı ya da Andersen'in Devonshire'daki yeri arasında bir bağlantı kurmak olanaksız gibi görünüyor. Tamamen rastlantı olmalı. Ölümlerin hepsi kesinlikle doğal, sorunsuz."</p>

  <p>Hercule Poirot iç çekti.</p>

  <p>"Ama yine de, mon cher, içimden bir his bunun Hercule'ün onuncu görevi olduğunu ve bu Doktor Anderson'un yok etmem gereken Geryoneus canavarıyla özdeş olduğunu söylüyor."</p>

  <p>Japp, dedektife kuşkuyla baktı.</p>

  <p>"Şey, Poirot, son zamanlarda şu tuhaf eserleri biraz fazla okuyor olamaz mısınız?"</p>

  <p>Poirot kendinden emin bir havada yanıt verdi.</p>

  <p>"Söylediklerim her zaman doğru, olası ve yerindedir."</p>

  <p>"Bu gidişle siz de kendi dininizi kuracaksınız," dedi Japp. "Bu dinin temeli de muhtemelen şöyle olacaktır: Hiç kimse Hercule Poirot'dan daha akıllı olmaz! Âmin!"</p>

  <p>"Buradaki huzur muhteşem," dedi Bayan Carnaby derin bir soluk aldıktan sonra.</p>

  <p>"Sana söylemiştim," dedi Emmeline Clegg.</p>

  <p>İki arkadaş engin, mavi denize bakan bir tepenin üzerinde oturuyordu. Çimenler yemyeşil, toprak ve kayalarsa derin, parlak bir kırmızılıktaydı. Green Hills Tapınağı olarak bilinen bu küçük yerleşim birimi yaklaşık dört bin metrekarelik bir yarımadanın üstündeydi. Karaya yalnızca üzerinde yol bulunan dar bir kara parçasıyla bağlıydı ki, bu da olmasa rahatlıkla ada olarak tanımlanabilirdi.</p>

  <p>Bayan Clegg duygusal bir ses tonuyla mırıldandı.</p>

  <p>"Kırmızı toprak, ışık ve vaat ülkesi; üç yazgının gerçekleşeceği yer."</p>

  <p>Bayan Carnaby derin derin iç çekerek mırıldandı.</p>

  <p>"Büyük üstadın bunu dün akşamki ayinde çok güzel bir şekilde açıkladığını düşünüyorum."</p>

  <p>"Sen asıl," dedi arkadaşı. "Bu geceki festivali bekle. Doğanın tüm görkemiyle uyanışını."</p>

  <p>"Merakla bekliyorum," dedi Bayan Carnaby.</p>

  <p>"Bunun muhteşem bir duygusal deneyim olduğunu göreceksin," dedi Bayan Clegg.</p>

  <p>Bayan Carnaby bir haftadır Green Hill'deydi. Buraya vardığmdaki davranışları tamamen Poirot'nun önerilerine uygundu.</p>

  <p>"Bütün bu saçmalığın anlamı ne?" diye sormuştu ilk anda. "Gerçekten de Emmeline, senin gibi aklı başında bir kadın."</p>

  <p>Doktor Andersen ile yaptığı ilk görüşmede de olaya bakış açısını açıkça ortaya koymuştu.</p>

  <p>"Buradaki varlığımın yanlış bir izlenim yaratmasını hiç istemem, Doktor Andersen. Babam İngiliz Anglikan Kilisesi'nin saygın rahiplerindendi ve ben de inancımda asla en ufak bir sarsıntı yaşamadım. Sapkın doktrinlerle, mezheplerle hiçbir ilgim olamaz."</p>

  <p>Altın saçlı, iriyarı adam ona sevecenlik ve anlayışla gülümsemişıi. Karşısındaki koltukta oturan dolgun ve oldukça kavgacı görünen tipi sinsi bir anlayışla süzüyordu.</p>

  <p>"Sevgili Bayan Carnaby," dedi. "Siz Bayan Clegg'in dostusunuz ve aramıza hoş geldiniz. İnanın bana, buradaki doktrinlerimizin sapkınlıkla en ufak bir ilgisi yok. Tüm dinlere kapımız açık ve hepsine aynı mesafedeyiz, hepsine saygı duyuyoruz."</p>

  <p>"O zaman buranın da olmaması gerekir," dedi merhum rahip Thomas Carnaby'nin inancı güçlü kızı.</p>

  <p>Üstat koltuğunun arkasına yaslanarak gür bir sesle, "Babanın ülkesinde çok sayıda konak vardır... Bunu unutmayın, Bayan Carnaby."</p>

  <p>Oradan ayrılmalarının ardından Bayan Carnaby arkadaşına fısıldayarak şöyle dedi.</p>

  <p>"O gerçekten de çok yakışıklı bir adam."</p>

  <p>"Evet," dedi Emmeline Clegg. "Ve son derece de etkileyici, dokunaklı."</p>

  <p>Bayan Carnaby onayladı. Bu doğruydu, bunu hissetmişti, sözcüklere gerek bırakmayan bir etkileyiciliği vardı.</p>

  <p>Silkindi. Buraya gelmesinin nedeni büyük üstadın etkisine girip, ruhsal ya da başka bir şekilde kendini bırakmak değildi. Birden gözünün önünde Hercule Poirot'nun hayali belirdi. Hiç de uzak değildi ve son derece gerçekti...</p>

  <p>"Amy," dedi Bayan Carnaby kendi kendine. "Kendini topla ve neden burada olduğunu unutma..."</p>

  <p>Ancak günler ilerledikçe Green Hiils'in büyüsü onu da sardı. Huzur, yalınlık, basit olsa da lezzetli yiyecekler, sevgi ve ibadetin yüceliğinden bahseden ilahilerle dolu ayinlerin güzelliği, üstadın insanoğlundaki en iyi ve yüceyi dileyen basit, etkileyici sözcükleri... Burası dünyanın tüm pislik ve kötülüklerine kapalıydı. Burada yalnızca huzur ve sevgiye yer vardı...</p>

  <p>Ve o gece büyük yaz festivali düzenlenecekti, doğanın uyanışı festivali. Bu arada onun -Amy Carnaby'nin- tarikata giriş töreni de gerçekleştirilecekti.</p>

  <p>Festival, tarikatın müritlerinin toplanacakları Kutsal Ağıl olarak adlandırılan beyaz, parlak beton bir binada yapılacaktı. Güneşin batınımdan hemen önce tüm tarikat mensupları buraya geldiler. Koyun derisinden yapılmış abalar giymişlerdi, ayaklarında sandaletler vardı. Kollarıysa çıplaktı. Ağılın ortasında, yüksek bir platformun üzerinde Doktor Andersen duruyordu. Sarı saçlı, mavi gözlü, iriyarı adam düzgün sakalı ve yakışıklılığı bundan daha etkileyici görünemezdi. Sırtında yeşil bir kepenek ve elinde de altın renkli bir çoban asası vardı.</p>

  <p>Asasını kaldırmasıyla birlikte toplulukta bir ölüm sessizliği oluştu.</p>

  <p>"Koyunlarım nerede?"</p>

  <p>Kalabalık hep bir ağızdan yanıt verdi.</p>

  <p>"Buradayız, yüce çoban!"</p>

  <p>"Yürekleriniz neşe ve şükranla dolsun. Bu. sevinç ve coşkunun festivali."</p>

  <p>"Sevinç ve coşkunun festivali, hepimiz sevinç ve coşku doluyuz."</p>

  <p>"Bundan sonrasında sizin için acı ve endişe olmamalı. Her şey sevinçle dolmalı."</p>

  <p>"Her şey sevinçle dolu..."</p>

  <p>"Çobanın kaç başı vardır?"</p>

  <p>"Üç başı; altın, gümüş ve bir de çınlayan bronz başı."</p>

  <p>"Koyunun kaç bedeni vardır?"</p>

  <p>"Üç bedeni; et, yozlaşmış ve ışık bedeni."</p>

  <p>"Peki ya büyük sürüye katılımınız nasıl mühürlenir?"</p>

  <p>"Kanımızın kutsanmasıyla."</p>

  <p>"Bu ayin için hazır mısınız?"</p>

  <p>"Hazırız."</p>

  <p>"Öyleyse gözlerinizi kapatın ve sağ kollarınızı öne uzatın."</p>

  <p>Gruptakiler özellikle bu işlem için hazırlanmış yeşil eşarplarla gözlerini bağladılar. Bayan Carnaby de diğerleri gibi sağ kolunu uzattı. Büyük çoban sıralar halinde dizilmiş sürüsünü teftiş etti. Arada sırada hafif çığlıklar, acı ya da aşırı duyusallaşmaktan kaynaklanan inlemeler duyuluyordu.</p>

  <p>Bayan Carnaby kendi kendine mırıldandı.</p>

  <p>"Bu tam anlamıyla saçmalık! Bu türden dinsel bağımlılıklar çok korkunç, engellenmeli. Soğukkanlılığımı korumalı ve diğer insanların tepkilerini izlemeliyim. Bundan etkilenmemeliyim, etki altına girmeyeceğim..."</p>

  <p>Bu, arada büyük çoban yanına gelmişti. Kolunun tutulup çekildiğini ve iğne batmasını andıran hafif bir sızı hissetti. Çoban etkileyici sesiyle fısıldadı.</p>

  <p>"Kanının kutsanması sana sevinç ve coşku getirsin..."</p>

  <p>Adam ilerledi.</p>

  <p>Birden bir emir duyuldu.</p>

  <p>"Bağlarınızı çözün ve ruhunuzun coşkusunu hissedin."</p>

  <p>Güneş batıyordu. Bayan Carnaby etrafına bakındı. Diğerlerinin arasında yavaşça ağılı terk etti. Birden kendini rahatlamış ve mutlu hissetti.</p>

  <p>Yumuşak, çimenli bir tümseğin üzerine çöktü. Neden sanki kendini yalnız, istenmeyen, orta yaşlı bir kadın olarak görüyordu ki? Yaşam muhteşemdi, kendisi de muhteşemdi. Hayal etme gücü vardı. Yapamayacağı, gerçekleştiremeyeceği hiçbir şey yoktu.</p>

  <p>İçi tarifsiz bir mutluluk dalgasıyla dolmuştu. Etrafında diğer inanmışları izledi; birden ona büyük, çok büyük görünmeye başlamışlardı.</p>

  <p>"Aynen yürüyen ağaçlar gibiler..." dedi Bayan Carnaby kendi kendine huşuyla.</p>

  <p>Elini kaldırdı. Bu anlamlı bir hareketti, bu el dünyaya hükmedebilirdi. Sezar, Napoleon, Hitler; zavallı, berbat, küçük adamlar! Onlar neydiler ki, kendi yanında! Onlar Amy Carnaby'nin neler yapabileceğinin farkında bile değillerdi. Hemen ertesi gün tüm dünyada barışın, kardeşliğin olmasını sağlayacaktı. Bundan böyle savaş, yoksulluk, hastalık olmayacaktı. O, Amy Carnaby, yeni bir dünya düzeni sağlayacaktı.</p>

  <p>Ama acele etmesine gerek yoktu. Nasıl olsa zaman sonsuzdu... Dakikalar dakikaları, saatler saatleri izliyordu. Bayan Carnaby'nin adaleleri ağırlaşmıştı, ama ruhu hafiflemişti, muhteşem bir özgürlük hissediyordu. İsterse tüm evreni ayakları altına serebilirdi. Uyuyakaldı, ama düş görmeye devam ediyordu. Geniş alanlar... büyük yapılar... ve yeni, muhteşem bir dünya...</p>

  <p>Yavaş yavaş dünya küçüldü, Bayan Carnaby esnedi. Uyuşmuş eklemlerini hareket ettirdi. Dünden bu yana neler olmuştu? Bir düştü gördüğü...</p>

  <p>Mehtap vardı. Bayan Carnaby ay ışığında ancak saatinin akrep ve yelkovanını seçebiliyordu. Şaşkınlıkla saatin ona geldiğini gördü. Güneşin sekizi on geçe battığını biliyordu. Tam olarak bir saat otuz beş dakika önceydi bu. İnanılacak gibi değildi. Ama yine de...</p>

  <p>"Çok ilginç," diye mırıldandı Bayan Carnaby.</p>

  <p>Hercule Poirot, "Talimatlarıma aynen uymalısınız, bunu anlıyorsunuz değil mi?" dedi.</p>

  <p>"Ah evet, elbette Mösyö Poirot. Bana güvenebilirsiniz."</p>

  <p>"Tarikat için bir şeyler yapma isteğinizden bahsettiniz mi?"</p>

  <p>"Evet, Mösyö Poirot. Büyük üstatla, çok affedersiniz Doktor Andersen'le konuştum. Bütün bunların benim açımdan ne denli muhteşem bir deneyim olduğunu söyledim, tanrısal bir esin olduğunu, buraya aşağılamak için geldiğimi ama içtenlikle inandığımı. Ben... doğrusu bütün bunları söylemek bana çok doğal geldi. Biliyor musunuz, bu Doktor Andersen'in inanılmaz bir çekiciliği, bir tür cazibesi var."</p>

  <p>"Bunu anlıyorum," dedi Poirot soğuk bir ifadeyle.</p>

  <p>"Çok inandırıcı konuşuyor. Davranışları son derece etkileyici. İnsan nedense onun parayla pek bir ilgisi olmadığını düşünüyor. 'İstediğiniz kadar verin,' dedi o muhteşem gülümsemesiyle. 'Ama hiçbir şey vermeseniz de önemli değil. Sürüdeki herkes aynı,' dedi. Ben de, 'Ah Doktor Andersen,' dedim. 'Bu konuda o kadar da çaresiz sayılmam. Daha çok yakın tarihte uzak bir akrabamın bıraktığı yüklüce bir mirasa kondum, her ne kadar yasal formaliteler tamamlanmadan bu paraya dokunamasam da yine de bir şey yapmak istiyorum,' Sonra da ona bir vasiyetname hazırlayarak bana kalan mirasın tamamını kardeşlerimize bırakacağımı söyledim. Ve yakın hiçbir akrabamın olmadığını belirttim."</p>

  <p>"Ve o bu mirası nazikçe kabul etti, değil mi?"</p>

  <p>"Bu konuda tamamen kayıtsız görünüyordu. Benim bu yaşayacağımı; daha çok uzun yıllar sevinç ve inancın huzuruyla dolu uzun bir ömür geçireceğimi hissettiğini söyledi. Gerçekten de çok dokunaklı konuşuyordu."</p>

  <p>"Öyle görünüyor."</p>

  <p>Poirot'nun ses tonu soğuktu.</p>

  <p>"Ona sağlık durumunuzdan bahsettiniz mi?"</p>

  <p>"Evet, Mösyö Poirot. Ona akciğerlerimden sorun yaşadığımdan ve bunun birkaç kez yinelediğinden söz ettim. Ancak birkaç yıl önce sanatoryumda gördüğüm son tedavinin ardından tamamen iyileşmiştiğimi de belirttim."</p>

  <p>"Çok iyi."</p>

  <p>"Ancak ciğerlerimde en ufak bir sorun bile yokken neden veremli olduğumdan bahsetmem gerektiğini halen anlamış değilim."</p>

  <p>"Bunun çok gerekli olduğundan emin olabilirsiniz. Ona arkadaşınızdan da bahsettiniz mi?"</p>

  <p>"Evet. Ona (kesinlikle bunun aramızda bir sır olarak kalmasını isteyerek) Emmeline'e eşinden kalan büyük miras dışında, kısa bir süre sonra teyzesinden de çok daha büyük bir miras kalacağından bahsettim."</p>

  <p>"Eh bien, bu sayede Bayan Clegg'in bir süre daha güvende olması da sağlanmış oldu."</p>

  <p>"Ah Mösyö Poirot, gerçekten de orada bir şeyler döndüğüne, bir pislik olduğuna mı inanıyorsunuz?"</p>

  <p>"Benim de ortaya çıkarmak istediğim tam olarak bu. Tapınakta Bay Cole adında birine rastladınız mı?"</p>

  <p>"Son kez oraya gittiğimde Bay Cole diye biri vardı. Çok ilginç bir adam. Çimen yeşili şortlar giyiyor ve lahana dışında bir şey yemiyor. Fanatik bir mümin."</p>

  <p>"Eh bien, her şey yolunda gidiyor -çok iyi iş çıkardınız, tebrikler-şimdi artık her şey sonbahar festivaline kaldı."</p>

  <p>"Bayan Carnaby bir dakika lütfen!"</p>

  <p>Bay Cole, Bayan Carnaby'yi kolundan çekti. Gözleri ışıl ışıl parlıyordu.</p>

  <p>"Bir şey gördüm, çok ilginç bir şey. Size bundan bahsetmeliyim."</p>

  <p>Bayan Carnaby iç çekti. Bay Cole ve gördüğünü sandığı sanrılardan çekiniyordu. Zaman zaman Bay Cole'un delirmiş olduğunu bile düşündüğü oluyordu.</p>

  <p>Bazen bu görüşleri son derece sıkıcı, hatta rahatsız edici bulduğu da oluyordu. Bunlar ona, Devon'a gelmeden hemen önce okuduğu bilinçaltına ilişkin o modern Almanca kitabın bazı iddialı bölümlerini çağrıştırıyordu.</p>

  <p>Bay Cole parlayan gözleri ve titreyen dudaklarıyla konuşmaya başladı.</p>

  <p>"Tam derin düşüncelere dalmıştım -yaşamın güzelliği ve tek başına olmanın büyük mutluluğunu düşünüyordum ki- birden gözlerim açıldı ve gördüm ki..."</p>

  <p>Bayan Carnaby kendini toplayıp, bunun, Bay Cole'un son kez gördüğü şeyle aynı olmamasını diledi. Çünkü diğerinde gördüğü şey muhtemelen eski Sümer'de bir tanrı ile tanrıçanın evlilik töreniydi.</p>

  <p>"Gördüm!" Bay Cole öne doğru eğildi, soluk soluğaydı, gözlerindeki bakış (gerçekten de öyleydi) tam anlamıyla çılgıncaydı. "Peygamber Elias'ın ateşten arabasıyla gökten indiğini gördüm."</p>

  <p>Bayan Carnaby derin soluk aldı. Elias çok daha iyiydi. Elias için diyeceği bir şey yoktu.</p>

  <p>"Aşağıda," diye ekledi Bay Cole. "Baal mihrapları vardı; yüzlerce, yüzlercesi vardı orada. Yukarıdan bir ses, 'Bak, yaz ve gördüklerine tanık ol,' dedi bana."</p>

  <p>Sözlerine ara verdi.</p>

  <p>Bayan Carnaby nazikçe sordu. "Evet?"</p>

  <p>"Mihrapların üzerinde kurbanlar vardı, oraya bağlanmışlardı, çaresizlik içinde bıçağı bekliyorlardı. Bakireler, yüzlerce bakire; genç, güzel, çıplak bakireler..."</p>

  <p>Bay Cole dudaklarını şapırdattı, Bayan Carnaby kızardı.</p>

  <p>"Sonra kuzgunlar geldi, Odin'in kuzgunları, kuzeyden uçarak geldiler. Elias'ın kuzgunlarıyla karşılaştılar, birlikte gökyüzünde dönüp aşağıya doğru hamle yaptılar, bakirelerin gözlerini oydular; acı çığlıklar ve diş gıcırtıları birbirine karıştı. Sonra bir ses duyuldu: 'Kurbanı kabul et, bu kutsal günde Jehova ve Odin kan kardeşliklerini kutsadılar.' Ardından rahipler bakirelerin üzerine atılıp, bıçaklarını çektiler ve bakireleri bıçakladılar."</p>

  <p>Bayan Carnaby çaresizlik içinde, bir tür sadist coşkuyla ağzından salyalarını akıtarak anlatan adamdan kurtulmaya çalıştı.</p>

  <p>"Bir dakika izin verir misiniz?"</p>

  <p>Ve hemen yanlarına yaklaşan, sürekli Green Hills'in kapıcı kulübesinde oturup giriş çıkışları denetleyen Lipscomb'a doğru ilerledi.</p>

  <p>"Acaba bir yerlerde bana ait bir broş buldunuz mu?" diye sordu telaşla. "Buralarda bir yerde düşürmüş olmalıyım."</p>

  <p>Green Hills'teki genel huzura karşı bağışıklığı olduğu anlaşılan asık yüzlü Lipscomb homurdanarak broş filan görmediğini belirtti. Etrafta dolanıp bir şeyler aramak onun görevi değildi. Bayan Carnaby'den ayrılmayı denediyse de kadın sürekli broşundan bahsederek ona eşlik etti. Ta ki kendisiyle Bay Cole arasında güvenli bir uzaklık sağlayana dek.</p>

  <p>Tam o anda Büyük Ağıl'dan çıkan büyük üstadın içten gülümsemesini gören Bayan Carnaby cesaretini toplayıp doğruca onun yanına gitti.</p>

  <p>Üstat elini Bayan Carnaby'nin omzuna koydu.</p>

  <p>Acaba o da Bay Cole'un bir deli olduğunu düşünüyor muydu?</p>

  <p>"Kendinizi korkularınızdan kurtarmalısınız," dedi Doktor Andersen. "Gerçek sevgide korkuya yer yoktur..."</p>

  <p>"Ama ben Bay Cole'un deli olduğunu düşünüyorum. Gördükleri..."</p>

  <p>"Şimdiye kadar," dedi üstat. "Gördükleri tamamıyla yanlış... Kendi dünyasının merceğiyle görüyor her şeyi. Ama her şeyi ruhuyla göreceği gün de gelecek."</p>

  <p>Bayan Carnaby utanmıştı. Elbette bu açıdan bakılırsa... hafifçe geri çekildi.</p>

  <p>"Ayrıca," dedi yine de itirazını devam ettirmek için. "Lipscomb'un hep bu kadar kaba davranması gerekli mi?"</p>

  <p>Üstadın yüzünde yine aynı hoşgörülü, tanrısal gülümseme belirdi.</p>

  <p>"Lipscomb," dedi. "Sadık bir bekçi köpeğidir. Yontulmamış, ilkel bir kişilik, ama sadık, gerçekten çok sadık."</p>

  <p>Ve ilerledi. Bayan Carnaby onun Bay Cole ile karşılaşıp durduğunu ve elini adamın omzuna koyduğunu görebiliyordu. Üstadın etkisiyle adamın hayallerinin değişmesini umuyordu.</p>

  <p>Neyse ki sonbahar festivaline de yalnızca bir tek hafta kalmıştı.</p>

  <p>Festivalden bir gün önce Bayan Carnaby sakin, küçük Newton Woodbury şehrindeki küçük bir pastanede Hercule Poirot ile buluştu. Bayan Carnaby'nin yüzü kızarmıştı ve normalden çok daha fazla soluk soluğaydı. Çayını yudumlarken keki parmaklarının arasında parçaladı.</p>

  <p>Poirot'nun yönelttiği bir dizi soruyu kısaca yanıtladı.</p>

  <p>En sonunda Poirot, "Festivalde kaç kişi olacak?" diye sordu.</p>

  <p>"Yüz yirmi kadar olacağını sanıyorum. Tabii Emmeline de orada olacak, Bay Cole da, adam son zamanlarda gerçekten çok tuhaf. Hayaller görüyor. Onlardan bazılarını bana anlattı -gerçekten de çok tuhaf şeyler bunlar- umarım... Onun gerçekte deli olmadığını düşünmek istiyorum. Ayrıca biraz da yeni mürit olacağını düşünüyorum, yirmi kadar."</p>

  <p>"İyi. Ne yapacağınızı biliyorsunuz değil mi?"</p>

  <p>Bayan Carnaby oldukça tuhaf bir sesle yanıt verene değin kısa bir sessizlik oldu.</p>

  <p>"Bana söylediklerinizi biliyorum Mösyö Poirot..."</p>

  <p>"<span class="t7">Tres bien (Çok iyi )</span> "</p>

  <p>Amy Carnaby hemen ardından açık ve kararlı bir ifadeyle ekledi.</p>

  <p>"Evet, anladım, ama dediklerinizi yapmayacağım."</p>

  <p>Hercule Poirot kalakalmıştı. Gözlerini karşısındaki kadına dikti. Bayan Carnaby ayağa kalktı. Sesi telaşlı ve isterikti.</p>

  <p>"Beni buraya Doktor Anderson hakkında casusluk yapmaya gönderdiniz. Ondan birçok nedenle kuşkulanıyorsunuz. Ama o olağanüstü bir insan, muhteşem bir eğitmen! Ona tüm yüreğim ve ruhumla inanıyorum. Sizin adınıza bu casusluk işini asla sürdürmeyeceğim. Mösyö Poirot! Ben artık çobanın sürüsündeki koyunlardan biriyim. Üstadın bu dünya için yeni bir mesajı var ve şu andan itibaren ben tüm bedenimle ve ruhumla ona aidim. Çayımın bedelini de kendim ödemek istiyorum, izninizle!"</p>

  <p>Bayan Carnaby bu ateşli konuşmanın tersine sakince masanın üzerine bir şilin ve üç penny bırakıp, hızla çay salonundan çıktı.</p>

  <p>Poirot, "Nom d'un nom d'un nom (Adı, adı...)" diye mırıldandı.</p>

  <p>Garson kadın, hesabı getirdiğini söylemesi için Poirot'ya iki kez seslenmesi gerekti. O anda Poirot'nun gözleri hemen yan masada oturan asık suratlı adamın meraklı bakışlarına takıldı. Ayağa kalktı, hızla hesabı ödedi ve dışarı çıktı.</p>

  <p>Kafası karmakarışık olmuştu, düşünmeliydi.</p>

  <p>Koyunlar bir kez daha Büyük Ağıl'da toplanmışlardı.</p>

  <p>"Kutsanmaya hazır mısınız?"</p>

  <p>"Hazırız."</p>

  <p>"Gözlerinizi kapatın ve sağ kollarınızı uzatın."</p>

  <p>Büyük çoban, yeşil kepeneğinin içinde tüm ihtişamıyla, bekleşen sıraların önünden geçiyordu. Lahana yiyen, hayaller gören Bay Cole hemen Bayan Carnaby'nin yanında duruyordu. İğne etine girdiğinde zevkle inledi.</p>

  <p>Büyük çoban, Bayan Carnaby'nin önünde durdu. Elleri koluna değdi...</p>

  <p>"Hayır, yapmayın. Durun..."</p>

  <p>Anlaşılmaz, akıl almaz sözcüklerdi bunlar. Bir boğuşma, öfke dolu homurtular... Gözlerdeki yeşil eşarplar çıkarıldı, görülen manzara inanılır gibi değildi; büyük çoban başka bir mürit tarafından da desteklenen koyun postu içindeki Bay Cole'un kolları arasında çaresizce çırpınıyordu.</p>

  <p>Bay Cole akıcı bir polis konuşmasıyla mesleğinin gereği sözcükleri sıralıyordu.</p>

  <p>"Elimde sizin için düzenlenmiş bir tutuklama emri var. Şu andan itibaren söyleyeceğiniz her sözcüğün mahkemede aleyhinize delil olarak kullanılabilir."</p>

  <p>O anda Kutsal Ağıl'ın kapısında mavi üniformalı polisler belirdi.</p>

  <p>Biri bağırdı.</p>

  <p>"Bunlar polisi Üstadı götürüyorlar. Üstadımızı götürüyorlar..."</p>

  <p>Herkes şoktaydı, dehşete düşmüştü... Onlar için büyük üstat bir şehitti; tüm büyük eğitmenler gibi çile çekiyordu, dış dünyanın cehaletinin ve zulmünün çilesini çekiyordu...</p>

  <p>Bu arada Bay Cole özenle büyük çobanın elinden düşen şırıngayı alıyordu.</p>

  <p>"İşte cesur meslektaşım!"</p>

  <p>Poirot, Bayan Carnaby'nin elini sıktıktan sonra onu Başmüfettiş Japp ile tanıştırdı.</p>

  <p>"Birinci sınıf iş çıkardınız, Bayan Carnaby," dedi Başmüfettiş Japp. "Siz olmasaydınız bunu başaramazdık, bu bir gerçek."</p>

  <p>"Aman Tanrım!" Bayan Carnaby sevinçten neredeyse uçacaktı. "Bunu söylemeniz çok nazik bir davranış. Korkarım bundan gerçek anlamda zevk aldığımın siz de farkındasınızdır. Hem zevk aldım hem de rolümü oynadım. Bazen olayların akışına kapılıp gittim. Hatta o aptal kadınlardan biri olduğumu düşündüğüm bile oldu."</p>

  <p>"Başarınızın temeli de buydu zaten," dedi Japp. "Tamamıyla kusursuz bir mürit gibi görünüyordunuz. Başka birinin bu ahlaksız sahtekârı tuzağa düşürmesi olanaksızdı. Gerçek bir dolandırıcı o!"</p>

  <p>Bayan Carnaby, Poirot'ya döndü.</p>

  <p>"Pastanedeki durum gerçekten ürkütücüydü. Bir an ne yapacağımı bilemedim. O anda sezgilerime göre davranmaktan başka yapacak bir şeyim yoktu."</p>

  <p>"Muhteşemdiniz," dedi Poirot samimiyetle. "Bir an duyduklarıma inanamadım, sizin ya da benim aklımı kaçırmış olduğumu düşündüm. Hatta ciddi olduğunuzu bile sandım."</p>

  <p>"Bu gerçek anlamda bir şoktu. Tam konuştuğumuz sırada aynada, hemen arkamızdaki masada tapınağın kapıcısı Lipscomb'un oturduğunu gördüm. Bu bir rastlantı mıydı yoksa beni oraya kadar izledi mi, bundan emin değilim. Ama daha önce de dediğim gibi o anda sezgilerimle hareket ettim ve sizin beni anlayacağınızı umdum."</p>

  <p>Poirot gülümsedi.</p>

  <p>"Anladım. Hemen yakınımızda konuştuğumuz her şeyi duyabilecek yalnızca bir tek kişi vardı ve oradan ayrılır ayrılmaz onun dışarı çıkınca izlenmesini sağladım. Doğruca tapınağa döndüğünü görünce de size güvenebileceğimi ve beni yarı yolda bırakmayacağınız anladım, ama bu arada bunun sizin açınızdan tehlike anlamına geldiği için de korkuyordum."</p>

  <p>"Gerçekten... gerçekten tehlikede miydim? Şırıngada ne vardı?"</p>

  <p>Japp söze karıştı.</p>

  <p>"Açıklayacak mısınız, yoksa ben mi açıklayayım?"</p>

  <p>Poirot ciddiyetle açıkladı.</p>

  <p>"Matmazel, bu Doktor Andersen kusursuz bir sömürü ve cinayet sistemi kurmuş, bilimsel cinayet. Yaşamının büyük bir kısmı bakteriyolojik araştırmalar yapmakla geçmiş. Farklı bir isimle Sheffield'de bir kimya laboratuvarı var. Orada çeşitli bakterilerin kültürlerini üretiyor. Festivallerde müritlerine küçük, ancak yeterli dozda Cannabis Indica, yani halk arasında bilinen adıyla afyon ya da Hint keneviri şırınga etmek de planının bir parçası. Bu müritlerin kendilerini farklı, büyük görmelerini ve bir anlamda bulutların üzerinde uçmalarını sağlıyordu. Tabii ona karşı olan bağımlılığı da arttırıyor. Onlara vaat edilen ruhsal rahatlama ve sevinç buydu işte."</p>

  <p>"Çok etkileyici," dedi Bayan Carnaby. "Gerçekten çok farklı, ilginç bir duyguydu bu."</p>

  <p>Hercule Poirot başıyla onayladı.</p>

  <p>"İşini bu sayede yürütüyordu -ticaretinin temeli buydu- baskın bir kişilik, kitlesel isteri yaratma gücü ve uyuşturucu sayesinde sağlanan tepkiler. Ama aslında gözünde ikinci bir hedef daha vardı.</p>

  <p>"Yalnız kadınlar! Minnettarlıktan ve yaşadıkları coşkudan, tüm mal varlıklarını tarikata bırakan yalnız zengin kadınlar. Bu kadınlar teker teker ölüyorlardı. Kendi evlerinde ve görünürde tamamen doğal nedenlerle ölüyorlardı. Fazla teknik ayrıntıya girmeden size durumu açıklamak isterim.</p>

  <p>Bazı bakterilerin güçlendirilmiş kültürlerini üretmek mümkündür. Örneğin ülseratif kolite neden olan kolibasilinin. Aynı şekilde tifo ve zatürree mikrobunun da. Bunlar organizmaya verilir. Sonra eskiden tüberkolin olarak bilinen mikrop var, sağlıklılar için tamamen zararsız olan ancak eski verem yaralarını yeniden aktif duruma getiren. Adamın zekâsını görüyorsunuz değil mi? Bu ölümler ülkenin çok çeşitli yerlerinde ortaya çıkıyor, hastalar farklı doktorlar tarafından tedavi ediliyor ve kimsenin de aklına kuşkulanmak gelmiyordu. Tabii durumun kuşku uyandıracak bir yönü de yoktu. Duyduğum kadarıyla Doktor Andersen seçilen bakterilerin etkisini istendiğinde güçlendiren istendiğinde de geciktiren bir madde de geliştirmiş."</p>

  <p>"Eğer şeytan varsa, o işte bu adam," dedi Başmüfettiş Japp.</p>

  <p>Poirot ekledi.</p>

  <p>"Benden aldığınız talimat gereğince ona tüberküloz geçirdiğinizi anlattınız. Cole tarafından tutuklandığında şırıngada tüberkülin vardı. Sağlıklı bir insan olduğunuz için bunun size zarar vermesi olanaksız, bu yüzden özellikle ciğerinizin hasta olduğunu söylemenizi istedim. Her şeye rağmen başka bir bakteri seçebileceğinden çok korkuyordum, ama cesaretinize güveniyordum ve bu riski almanıza göz yummam gerekiyordu."</p>

  <p>"Ah, bu hiç sorun değil," dedi Bayan Carnaby içtenlikle. "Risk almaktan hiç çekinmem. Beni asıl korkutan çayırdaki boğalar filan gibi şeylerdir. Peki, bu korkunç adamı tutuklamak için yeterince kanıta sahip misiniz?"</p>

  <p>Japp sırıttı.</p>

  <p>"Fazlasıyla kanıtımız var. Laboratuvarını bulduk, kültürlerini ve de tüm belgelerini ele geçirdik."</p>

  <p>Poirot, "Bence," dedi. "Çok sayıda cinayet işlemiş olabilir. Üniversiteden uzaklaştırılmasının nedeninin, annesinin Yahudi olması olduğunu sanmıyorum. Bence bu, buraya gelişini açıklamak ve merhamet uyandırmak için uygun bir bahaneydi. Aslında o saf bir Alman'dı."</p>

  <p>Bayan Carnaby iç çekti.</p>

  <p>"Qu'est-ce qu'il ya? (Kimi düşünüyordunuz?)" diye sordu Poirot.</p>

  <p>"İlk festivalde gördüğüm olağanüstü bir düşü düşünüyordum," dedi Bayan Carnaby iç çekerek. "Herhalde afyonun etkisiydi bu. Dünyada öylesine güzel bir düzen kuruyordum ki! Savaş yok, yoksulluk yok, hastalık yok, çirkinlik yok..."</p>

  <p>"Güzel bir düş olmalı," dedi Japp özlemle.</p>

  <p>Bayan Carnaby ayağa kalktı.</p>

  <p>"Artık eve dönmeliyim. Emily çok endişeliydi. Duyduğum kadarıyla sevgili Augustus da beni çok özlemiş."</p>

  <p>Hercule Poirot gülümseyerek, "Belki de aynen onun gibi sizin de 'Hercule Poirot için öleceğiniz' korkusuna kapılmıştır," dedi.</p>
</body>
</html>
