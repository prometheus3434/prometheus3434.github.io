<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="az" xmlns:xml="http://www.w3.org/XML/1998/namespace">
<head>
  <link href="../Styles/page_styles.css" rel="stylesheet" type="text/css" />
  <link href="../Styles/stylesheet.css" rel="stylesheet" type="text/css" />

  <title>6. Bölüm</title>
</head>

<body>
  <p class="h11"><br /></p>

  <h2 style="text-align: center;">6. Bölüm</h2>

  <p style="text-align: center;"><b>6. Görev: Stymphalia'da yaşayan ve o bölgedeki insanların rahatını kaçıran kuşları kovmak</b></p>

  <p style="text-align: center;"><br /></p>

  <p style="text-align: center;"></p>

  <p>Savaş Tanrısı Ares'in evcil hayvanları olarak anlatılan Stymhalian Kuşları, insan yiyen efsanevi mitolojik canavarlardı. Hercule'ün 12 görevinden altıncısı, bu kuşları yerleşip etrafa önemli zararlar verdikleri, Stymphalia Gölü bölgesinden kovmaktı. Pirinç pençeleri, keskin metalden yapılma tüyleri olan bu hayvanlar, insanlara saldırıp avlıyorlar ya da o çevredeki tarlalara veya meyve bahçelerine zarar veriyorlardı.</p>

  <p>Kuşları sık ormanlarla kaplı Stymphalia Gölü çevresinde görüp okla vurmak çok zor olduğu için, Hercule'ün, kuşları sık ağaçların arasından çıkarması gerekiyordu. Tam bu sırada yine Hercule; Athena ve Hephaistos'tan ufak bir yardım alarak, bu tanrıların kuşlar için özel olarak yaptıkları çıngıraklarla kuşları bulundukları ağaçlardan çıkarmıştır. Daha sonra zehirli oklarla kuşların birçoğunu öldürmüş, kurtulanlar ise bir dahağeri dönmemek üzere uzak diyarlara kaçmışlar ve bir daha izlerine hiçbir yerde rastlanmamıştır.</p>

  <p><span class="t7">STYMPHALIA KUŞLARI</span></p>

  <p>Harold Waring onları ilk kez gölden yukarı çıkan yolda fark etti. Otelin terasında oturuyordu. Güzel bir gündü, göl masmaviydi, güneş parlıyordu. Harold piposunu içiyor ve hayatın çok güzel olduğunu düşünüyordu.</p>

  <p>Politik kariyeri çok iyi gidiyordu. Otuz yaşında müsteşarlık görevine getirilmiş olmak gurur duyulacak bir şeydi. Başbakanın kendisi için, "Bu genç Waring çok ilerleyecek," dediğini duymuştu. Harold'un keyfi yerindeydi, sevinç doluydu. Yaşama pembe gözlüklerle bakıyordu. Gençti, oldukça yakışıklıydı, maddi durumu çok iyiydi ve duygusal anlamda kimseye bir bağlılığı yoktu.</p>

  <p>Huzur bulup dinlenmek ve gerginliklerden kurtulmak için Herzoslovakia'da tatil yapmaya karar vermişti. Stempka Gölü'nün kıyısındaki otel bunun için çok uygundu, küçük olmasına rağmen oldukça konforluydu, ayrıca kalabalık da değildi. Oteldeki az sayıdaki konuk da genellikle yabancılardan oluşuyordu. Onun dışındaki İngilizler ise Bayan Rice ile evli kızı Bayan Clayton idi. Harold her ikisinden de hoşlanıyordu. Elsie Clayton demode görünümüne rağmen oldukça hoş görünen bir bayandı. Pek makyaj yapmıyordu, çok nazik, hatta biraz ürkekti. Bayan Rice ise kelimenin tam anlamıyla kişilikli bir kadın tipiydi. İnce, uzundu, tok sesli ve otoriterdi, ama mizahi bir yönü de vardı ve iyi bir arkadaştı. Yaşamını görünür şekilde kızına adamıştı.</p>

  <p>Harold anne kızla birlikte eğlenceli saatler geçirmişti, ama asla onu kontrol etmek gibi bir girişimde bulunmuyorlardı. Aralarındaki ilişki dostluk ve saygı düzeyinde kalmıştı.</p>

  <p>Oteldeki diğer kişilerse Harold'un dikkatini bile çekmemişlerdi. Bunlar genellikle bisikletçiler ya da motorkros yarışına katılan motorculardı. Bir ya da iki gece kalıyor, sonra yollarına devam ediyorlardı. Özellikle dikkatini çeken biri olmamıştı, ta ki o öğleden sonraya kadar.</p>

  <p>Ağır ağır, gölden yukarı çıkan patikada ilerliyorlardı. Harold'un tam onları fark ettiği anda bir bulut, güneşin önünü kapadı. Harold hafifçe ürperdi. Sonra gözleri onlara takılıp kaldı. Bu iki kadında bir tuhaflık vardı! Kuşları anımsatan uzun kalkık burunları ve ifadesiz, birbirinin neredeyse aynı yüzleri vardı. Sırtlarında ise rüzgârda kanat gibi dalgalanan geniş pelerinli mantoları vardı. Harold bakakalmıştı.</p>

  <p>Aynen kuşa benziyorlar, diye geçirdi içinden ve sonra farkında bile olmadan mırıldandı. "Uğursuzluk kuşları!"</p>

  <p>Kadınlar doğruca terasa gelip yanından geçtiler. Çok genç değillerdi, kırk ile elli yaşları arasında gösteriyorlardı, ama elliye daha yakın oldukları söylenebilirdi. Birbirlerine o kadar çok benziyorlardı ki büyük olasılıkla kardeştiler. Yüz ifadeleri iticiydi. Harold'un yanından geçerken her ikisi de bir an için dikkatle genç adama baktı. Bu, kuşkulu ve tuhaf bir bakıştı, insanca değildi!</p>

  <p>Harold'un üzerine çöken uğursuzluk hissi daha da güçlendi. Kardeşlerden birinin eli dikkatini çekmişti, ince, uzun, pençeye benziyordu. Güneş yeniden çıkmış olmasına rağmen yine ürperdi.</p>

  <p>"Ürkünç yaratıklar. Vahşi kuşlar gibi..."</p>

  <p>Bayan Rice'ın otelden çıkmasıyla birlikte bu kötü düşüncelerden sıyrıldı. Hemen ayağa kalkıp bir sandalye çekti. Kadın teşekkür ettikten sonra oturdu ve her zamanki gibi hararetle örgü örmeye koyuldu.</p>

  <p>Harold, "Otele giren iki kadını gördünüz mü?" diye sordu.</p>

  <p>"Pelerinlileri mi? Evet, yanlarından geçtim."</p>

  <p>"İlginç tipler, değil mi?"</p>

  <p>"Şey... evet, gerçekten de biraz tuhaflar. Sanırım dün geldiler. Birbirlerine çok benziyorlar, ikiz olmalılar."</p>

  <p>"Belki bu yalnızca bir kuruntu ama..." dedi Harold. "Bana onlarda bir uğursuzluk varmış gibi geldi."</p>

  <p>"Çok ilginç. Onları yakından inceleyeceğim, bakalım bende de aynı hissi uyandıracaklar mı?"</p>

  <p>Ve kekeleyerek ekledi.</p>

  <p>"Bu arada resepsiyondan kim olduklarını öğrenebiliriz. Sanırım İngiliz değiller."</p>

  <p>"Yoo hayır."</p>

  <p>Bayan Rice saatine bakıp, "Çay zamanı," dedi. "Acaba içeri girip zili çalabilir misiniz?"</p>

  <p>"Elbette Bayan Rice."</p>

  <p>Söyleneni yaptı ve geri dönüp sandalyesine otururken, "Kızınız nerede?" diye sordu.</p>

  <p>"Elsie mi? Beraber yürüyüşe çıktık. Gölün etrafını döndükten sonra koruluğun içinde de biraz dolaştık. Gerçekten çok hoş bir gezinti oldu."</p>

  <p>Bir garson çayları getirdi. Bayan Rice örmeyi sürdürürken konuşmaya da devam ediyordu.</p>

  <p>"Elsie kocasından bir mektup aldı. Çaya inmeyecek."</p>

  <p>"Kocasından mı?" Harold şaşırmıştı. "Biliyor musunuz, nedense ben hep onun dul olduğunu düşünmüştüm."</p>

  <p>Bayan Rice, onu sert bakışlarla süzdü. Ciddi bir tonda, "Oh hayır," dedi. "Elsie dul değil." Sonra da üzerine basarak ekledi. "Maalesef!"</p>

  <p>Harold şaşırmıştı.</p>

  <p>Bayan Rice sıkıntıyla başını salladı.</p>

  <p>"İçki birçok mutsuzluğun kaynağı, Bay Waring!"</p>

  <p>"İçiyor mu?"</p>

  <p>"Evet. Üstelik tek kötü yanı bu değil. Son derece kıskanç ve öfkeli." İç çekti. "Yaşam hiç de kolay değil Bay Waring. Elsie'ye çok bağlıyım, o benim tek kızım, onun acı çektiğini görmek çok ağır geliyor."</p>

  <p>Harold içtenlikle, "Üstelik o çok hassas biri," dedi.</p>

  <p>"Belki de biraz fazla hassas."</p>

  <p>"Yani..."</p>

  <p>Bayan Rice yavaşça açıkladı.</p>

  <p>"Mutlu insanlar kendilerinden şüphe etmeyen insanlardır. Elsie'nin hassasiyeti sanırım bir tür ezilmişlik hissine dönüştü. Yaşama yenildi o."</p>

  <p>Harold çekinerek sordu.</p>

  <p>"Şey... kocasıyla nasıl tanışıp evlendi?"</p>

  <p>Bayan Rice anlattı.</p>

  <p>"Philip Clayton son derece çekici biriydi. Büyük bir cazibesi (halen de öyle) ve oldukça fazla parası vardı, ama bize karakterinden bahseden biri maalesef olmadı. Ben uzun yıllardır dulum. Yalnız yaşayan iki kadının bir erkeğin karakteri konusunda doğru yargıya varmaları çok güç."</p>

  <p>Harold düşünceli bir şekilde, "Evet, bu doğru," dedi.</p>

  <p>İçinde acıma duygusuyla karışık bir öfke belirdi. Elsie Clayton en fazla yirmi beş yaşlarında olmalıydı. Kızın derin, mavi gözleri vardı; hüzünlü gülümsemesi gözlerinin önünde canlandı. Birden ona karşı duyduğu ilginin dostluğun ötesinde olduğunu hissetti.</p>

  <p>Ama o bir canavarın tutsağıydı...</p>

  <p>O akşam yemekte Harold, anne kıza eşlik etti. Elsie Clayton tozpembe şık bir elbise giymişti. Harold onun gözlerinin kızarmış olduğunu fark etti. Kız ağlamıştı.</p>

  <p>Bayan Rice neşeyle, "Sizin iki uğursuzun kim olduklarını öğrendim Bay Waring," dedi. "Polonya'dan gelmişler. Resepsiyon görevlisinin dediğine göre çok iyi bir aileden geliyorlarmış."</p>

  <p>Harold gözleriyle salonu tarayarak iki Polonyalı kadının nerede oturduklarına baktı. Elsie merakla sordu.</p>

  <p>"Şu iki kadın mı? İkisinin de saçları kınalı. Çok korkunç bir görünümleri var. Nedendir bilmem ama beni ürkütüyorlar."</p>

  <p>"Ben de aynı hisse kapıldım," dedi Harold içtenlikle.</p>

  <p>Bayan Rice gülümsedi.</p>

  <p>"Bence ikiniz de daha çocuksunuz. Dış görünümlerine bakıp insanları yargılayamazsınız."</p>

  <p>"Aslında öyle ama..." dedi Elsie gülümseyerek. "Yine de bana akbabaları anımsattılar."</p>

  <p>"Leş yiyen, ölülerin gözlerini oyan akbabaları," diye tamamladı Harold.</p>

  <p>Elsie, "Ah, yapma!" diye bağırdı.</p>

  <p>Harold hemen, "Çok özür dilerim," dedi.</p>

  <p>Bu arada Bayan Rice gülümseyerek söze karıştı.</p>

  <p>"Her durumda yolumuza çıkmayacaklarını umalım."</p>

  <p>Elsie, "Bizim öğrenmek isteyecekleri ne sırrımız olabilir ki?" dedi.</p>

  <p>"Belki de Bay Waring'in vardır," dedi Bayan Rice göz kırparak.</p>

  <p>Harold gülerek başını geriye attı.</p>

  <p>"Hayatım boyunca küçük bir sırrım bile olmadı. Yaşamım bembeyaz bir sayfa."</p>

  <p>Ve birden zihninden şu düşünceler geçti.</p>

  <p>"Doğru yoldan sapmak bir insan için ne büyük aptallık! İnsanın tek gereksinimi güçlü bir vicdan! Böylece tüm dünyaya kafa tutabilir ve sana müdahale etmeye çalışanlara cehenneme kadar yolun var, diyebilirsin."</p>

  <p>Birden kendisini çok daha zinde ve güçlü hissetti.</p>

  <p>Harold Waring de birçok insan gibi dil konusunda yetenekli sayılmazdı. Fransızcası idare edecek düzeydeydi, ama diksiyonu berbattı. Fransızcayı neredeyse İngilizce gibi konuşuyordu. Almanca ve İtalyancayı ise hiç bilmiyordu.</p>

  <p>O ana kadar lisan konusundaki yeteneksizliği onu hiç rahatsız etmemişti. Avrupa'daki otellerin hemen hepsinde nasıl olsa İngilizce konuşan birileri oluyordu, bu durumda canını sıkmaya ne gerek vardı ki?</p>

  <p>Ama dünyanın bu uzak köşesinde anadil Slovakçaydı, resepsiyondaki görevli bile bunun dışında yalnızca Almanca konuşuyordu. Bu yüzden de bu iki bayanın ona zaman zaman tercümanlık yapmak zorunda kalmaları Waring'e ağır geliyordu. Lisan konusunda oldukça yetenekli olan Bayan Rice az da olsa Slovakça bile konuşabiliyordu.</p>

  <p>Harold hemen Almanca öğrenmeye niyetlendi. Birkaç kitap alıp her sabah birkaç saatini dil öğrenmekle geçirmeye karar verdi.</p>

  <p>Güzel bir sabahtı. Harold mektuplarını yazdıktan sonra saatine baktı ve öğlen yemeğinden önce kısa bir gezintiye çıkmak için bir saat kadar zamanı vardı. Önce gölün kıyısına gitti, oradan da çam ormanına. Burada yürümeye başladığı sırada bir ses duydu. Yakınlarda bir yerlerde bir kadın hüngür hüngür ağlıyordu.</p>

  <p>Harold bir an durdu, sonra da sesin geldiği tarafa yöneldi. Ağlayan kadın Elsie Clayton'du. Bir kütüğün üzerine oturmuş, yüzünü ellerinin arasına gömmüştü. Ağlamanın şiddetinden omuzları titriyordu. Harold bir anlık tereddütten sonra doğruca onun yanına giderek yumuşak bir şekilde seslendi.</p>

  <p>"Bayan Clayton, Elsie?"</p>

  <p>Kız birden korkuyla irkilip ona baktı. Harold yanına oturdu.</p>

  <p>"Yapabileceğim bir şey var mı?" diye sordu içtenlikle. "Herhangi bir şey?</p>

  <p>Kız başını salladı.</p>

  <p>"Hayır hayır, siz çok iyi birisiniz. Kimse, ama hiç kimse benim için bir şey yapamaz."</p>

  <p>Harold çekinerek sordu.</p>

  <p>"Kocanızla mı ilgili?"</p>

  <p>Kız başıyla onayladı. Sonra gözlerini kurulayıp, çantasından pudriyerini çıkararak kendini toparlamaya çalıştı.</p>

  <p>"Annemi üzmek istemedim," dedi titrek bir sesle. "Benim mutsuz olduğumu görünce çok üzülüyor. Bu yüzden biraz rahatlamak ve ağlamak için buraya geldim. Bunun aptallık olduğunun farkındayım. Ağlamak neye yarar ki? Ama bazen insan yaşamın dayanılmaz olduğu hissine kapılıyor işte."</p>

  <p>Harold, "Gerçekten sizin adınıza çok üzgünüm," dedi.</p>

  <p>Kız minnettarlıkla bakıp sözlerini sürdürdü.</p>

  <p>"Tabii bu aslında benim hatam. Philip ile kendi isteğimle evlendim. Ama kötü gitti işte, bu konuda suçlu olan biri varsa o da yalnızca benim."</p>

  <p>"Bunu kabul etmek büyük cesaret."</p>

  <p>Elsie başını salladı.</p>

  <p>"Hayır, cesur filan değilim. Hem de hiç değilim. Aslında korkağın tekiyim. Zaten Philip ile olan sorunumun asıl nedeni de bu. Ondan korkuyorum, gerçekten çok korkuyorum, özellikle de sinirli olduğu zamanlarda."</p>

  <p>Harold birden kendini tutamayarak patladı.</p>

  <p>"Onu terk etmelisiniz!"</p>

  <p>"Buna cesaretim yok. Bunu kabul etmez."</p>

  <p>"Saçmalık. Boşanırsınız?"</p>

  <p>Kız yavaşça başını salladı.</p>

  <p>"Bunun için bir nedenim yok." Omuzlarını büzdü. "Hayır, ayrılmamalıyım. Zaten zamanımın büyük bir kısmını annemle geçiriyorum, bunu biliyorsunuz. Philip buna karışmıyor. Özellikle de burası gibi gözlerden uzak yerlerde olunca." Yanaklarına renk gelirken ekledi. "Bakın, asıl sorun onun akıl almayacak kadar kıskanç olması. Eğer benim başka bir erkekle konuştuğumu öğrenirse... Düşünemeyeceğiniz kadar sinirlenir."</p>

  <p>Harold'un kızgınlığı gittikçe artıyordu. Şimdiye dek pek çok kadının kocalarının kıskançlığından yakındığını duymuştu. Onlara hak verirken, içinden kocaların da aslında bir ölçüde haklı olduklarını düşünmüştü. Ama Elsie Clayton o kadınlardan biri değildi. Ona bir kez olsun flörtçü bir havada yaklaşmamıştı.</p>

  <p>Elsie hafifçe ürpererek ondan uzaklaştı ve gökyüzüne baktı.</p>

  <p>"Güneş kayboldu. Birazdan soğuk bastırır. Otele dönsek iyi olacak. Zaten neredeyse öğlen yemeği zamanı da geldi."</p>

  <p>Ayağa kalktılar ve otel yönünde ilerlemeye başladılar. Aynı yöne giden biri yanlarından hızla geçtiğinde henüz bir dakika bile yürümemişlerdi. Bu kişiyi rüzgârda dalgalanan pelerininden hemen tanıdılar. Polonyalı kız kardeşlerden biriydi bu.</p>

  <p>Kadın yanlarından geçerken Harold hafifçe eğilerek selam verdi. Kadın karşılık vermedi, ama bir an için bakışlarıyla onları süzdü. Bu öylesine aşağılayıcı bir bakıştı ki Harold'un bir anda tepesi attı. Kadının, onların o kesik kütük parçasının üzerinde birlikte oturduklarını görüp görmediğini merak ediyordu. Eğer öyleyse hiç kuşkusuz...</p>

  <p>Her ne olursa olsun o bakışlar ne düşündüğünü anlatıyordu... Harold ona karşı çok öfkelenmişti. Bazı kadınlar ne kadar kötü niyetli olabiliyorlardı.</p>

  <p>Güneşin kaybolup ikisinin birden soğuktan titremiş olmalan da ilginçti, kim bilir belki de kadın onları tam da o anda izliyordu...</p>

  <p>Her neyse, Harold bir şekilde huzursuzluk duyuyordu.</p>

  <p>O akşam Harold saat ondan sonra hemen odasına çekildi. İngiltere'den posta gelmiş ve hemen yanıtlaması gereken bir dizi mektup almıştı.</p>

  <p>Pijamalarını ve sabahlığını giyip, mektuplarını yazmak üzere masanın başına geçti. Tam üçüncü mektubu yazmış, dördüncüsüne başlamak üzereydi ki birden kapı açıldı ve Elsie Clayton sendeleyerek odaya daldı.</p>

  <p>Harold yerinden fırladı, ama şaşkınlıktan olduğu yerde donup kalmıştı. Elsie kapıyı arkasından kapamış, titreyerek şifoniyere tutunmuştu. Soluk almakta zorlanıyordu. Yüzü kireç beyazıydı. Çok korktuğu anlaşılıyordu.</p>

  <p>Soluk soluğa, "Kocam," dedi. "Hiç beklenmedik bir anda çıkageldi. Sanırım beni öldürecek. Çıldırmış, kesinlikle çıldırmış. Size geldim. Ne olur beni bulmasına izin vermeyin."</p>

  <p>Bir iki adım attı, ama öylesine yalpalıyordu ki neredeyse dengesini sağlayamayarak yere yığılacaktı. Harold, ona destek olmak için kolunu uzattı.</p>

  <p>İşte tam o anda kapı açıldı ve eşikte bir adam belirdi. Orta boylu, kalın kaşlı, düz siyah saçlı biriydi bu. Elinde ağır bir araba anahtarı vardı. Sesi yüksek ve öfkeliydi. Neredeyse gürlercesine bağırıyordu.</p>

  <p>"Demek Polonyalı kadın haklıymış! Bu herifle ilişkin var!"</p>

  <p>Elsie bağırıyordu.</p>

  <p>"Hayır hayır, Philip. Bu doğru değil. Yanılıyorsun."</p>

  <p>Philip Clayton üzerlerine doğru gelirken Harold hemen genç kadının önüne geçti. Adam bağırıyordu.</p>

  <p>"Yanılıyor muyum, ben mi yanılıyorum? Hem de seni onun odasında bulmuşken? Sen bir şeytansın, seni bunun için öldüreceğim."</p>

  <p>Harold seri bir hareketle Philip'in kolundan kurtuldu. Bu arada Elsie de çığlık atarak tam aksi yöne doğru bir hamle yaptı. Harold adamı savuşturmak için üzerine gitti.</p>

  <p>Ancak Philip Clayton, karısını ele geçirmeyi aklına koymuştu. Saldırmaya devam ediyordu. Dehşet içindeki Elsie hızla odadan dışarı koştu. Philip Clayton da peşinden koştu ve Harold da bir an bile tereddüt etmeden onları izledi.</p>

  <p>Elsie koridorun sonundaki odasına koşmuştu. Harold anahtarın kilitte döndüğünü duydu, ama kız geç kalmıştı. Kilidin dili yerine oturmadan Philip Clayton zor kullanarak kapıyı açıp girdi. Harold, Elsie'nin korku dolu çığlıklarını duyabiliyordu. Harold da onların peşinden odaya daldı.</p>

  <p>Elsie korkuyla pencereye dayanmıştı. Harold içeri girdiğinde Philip Clayton elindeki anahtarını sallayarak tehditkâr bir şekilde Elsie'ye doğru hamle yapıyordu. Kız dehşet dolu bir çığlık attı, sonra hemen yanındaki masadan kitap ağırlığını kaparak adama doğru fırlattı.</p>

  <p>Clayton kütük gibi yere yığılınca Elsie çığlık attı. Harold kapının eşiğinde donup kalmıştı. Kız, kocasının yanına diz çöktü. Adam yığıldığı yerde hareketsiz yatıyordu.</p>

  <p>Koridordaki kapılardan birinin kilidinin açıldığı duyuluyordu. Elsie ayağa fırladı ve Harold'a koştu.</p>

  <p>"Lütfen, lütfen gidin." Sesi kısılmıştı, soluk soluğaydı. "Odanıza dönün. Şimdi gelirler, sizi burada bulmamalılar."</p>

  <p>Harold başıyla onayladı. Durumu hemen kavramıştı. Philip Claydon o an için -hors de combat- yani etkisiz, bırakılmıştı. Ama Elsie'nin çığlığı duyulmuş olmalıydı. Eğer genç kadının odasında bulunursa bu yanlış anlamalara ve sıkıntılara yol açabilirdi. Üçünün menfaati için de bir skandal çıkmasını önlemeliydi.</p>

  <p>Mümkün olduğunca sessizce koridora çıktı ve odasına gitti. Tam odasına döndüğü anda koridorda bir kapının açıldığını duydu. Odasında yaklaşık yarım saat kadar oturup bekledi. Dışarı çıkmaya cesaret edemiyordu. Elsie'nin er geç geleceğini hissediyordu. Neden sonra kapısının hafifçe çalındığını duydu. Hemen yerinden sıçrayarak açtı.</p>

  <p>Gelen Elsie değil annesiydi ve Harold, onun görünüşü karşısında dehşete düşmüştü. Aniden yıllarca yaşlanmış gibi görünüyordu. Gri saçları karmakarıştı, gözlerinin altında mor halkalar belirmişti.</p>

  <p>Harold hemen bir sandalye çekip, onu oturttu. Kadın soluk almakta zorlanıyordu. Harold telaşla sordu.</p>

  <p>"Çok kötü görünüyorsunuz. Bayan Rice. Sizin için yapabileceğim bir şey var mı?"</p>

  <p>Kadın başını salladı.</p>

  <p>"Hayır. Benim için endişelenmeyin. Ben iyiyim, gerçekten. Yalnızca şoktayım. Çok korkunç bir şey oldu, Bay Waring."</p>

  <p>"Yoksa Clayton'un durumu ağır mı?"</p>

  <p>Kadın soluğunu tutuyordu.</p>

  <p>"Çok daha kötü. Öldü!..."</p>

  <p>Oda etrafında dönüyordu.</p>

  <p>Sanki sırtından aşağı soğuk sular boşalıyormuşçasına Harold'un birkaç dakika için dili tutuldu. Sonra şaşkınlıktan aptallaşmış bir halde yineledi.</p>

  <p>"Öldü mü?”</p>

  <p>Bayan Rice başıyla onayladı.</p>

  <p>Anlamsız, bitkin bir sesle, "Kâğıt ağırlığının köşesi tam alnına gelmiş ve sırtüstü düşerken başını şöminenin demir parmaklığına çarpmış. Aslında hangi darbenin ölümüne neden olduğunu bilmiyorum."</p>

  <p>Felaket! , o anda Harold'un aklından geçen tek sözcük buydu. Felaket, felaket, felaket...</p>

  <p>Telaşla söze girdi.</p>

  <p>"Bu bir kazaydı. Gördüm. Oradaydım."</p>

  <p>Bayan Rice sert bir şekilde, "'Elbette kazaydı!" dedi. "Biliyorum bunu. Ama başka kim böyle düşünür ki? Ben... ben gerçekten de çok korkuyorum Harold! Ne de olsa burası İngiltere değil."</p>

  <p>Harold çok sakin ve yavaş bir tonda yanıt verdi.</p>

  <p>'"Ben Elsie'nin ifadesini doğrulayabilirim."</p>

  <p>"Evet," dedi Bayan Rice. "O da sizinkini doğrulayabilir. Sorun da bu zaten!"</p>

  <p>Harold zaten zeki bir insandı, doğal olarak kadının ne söylemek istediğini hemen algıladı. Zihninden yaşadıkları olaylar yıldırım hızıyla geçti ve içinde bulundukları durumun hassasiyetini sezdi.</p>

  <p>Elsie ile birlikte epeyce zaman geçirmişlerdi. Ayrıca çam ormanında o Polonyalı kadın tarafından oldukça kuşku uyandırabilecek koşullarda görülmüşlerdi. Polonyalı kadınlar muhtemelen İngilizce bilmiyorlardı, ama yine de bazı sözcükleri anlamış olabilirlerdi. Eğer konuşmalarını duyduysa "kıskanç" ya da "kocam" gibi bazı sözcükleri anlamış olabilirdi. Her durumda Clayton'a kıskançlığını kamçılayacak bir şeyler söylemiş oldukları açıktı. Üstüne üstlük Clayton burada ölmüştü ve öldüğünde, Harold, Elsie ve Clayton aynı odaydılar. Onun Philip Clayton'un üzerine kasten kâğıt ağırlığıyla saldırmamış olduğunu gösterecek hiçbir kanıt yoktu. Aynı şekilde kıskanç kocanın onları birlikte basmış olmadığını gösteren herhangi bir kanıt da yoktu. Sadece Elsie'nin ve kendisinin ifadeleri vardı. Bunlara inanırlar mıydı?</p>

  <p>Ani bir korkuyla ürperdi.</p>

  <p>Kendisinin ve Elsie'nin işlemedikleri bir cinayet yüzünden ölüme mahkûm edilme riskiyle karşı karşıya olduklarım düşünmek istemiyordu. Ancak yine de ölüme sebebiyetten sorgulanabilirlerdi. (Acaba bu yabancı ülkelerde ölüme sebebiyet yasası var mıydı?) Ancak suçsuz oldukları ortaya çıksa bile bir araştırma yapılacağı ve sorguya çekilecekleri kesindi, tüm gazetelerin manşetlerine çıkacaklardı: "İngiliz bir kadınla bir erkek, kadının kocasının ölümüne neden olmaktan sorgulanıyorlar. Kıskanç koca, karısı ve geleceği parlak politikacı üçgeni!" Evet, bu politik kariyerinin sonu anlamına gelebilirdi. Böylesi bir skandaldan kurtuluş yoktu.</p>

  <p>Birden içgüdüsel olarak sordu.</p>

  <p>"Bir şekilde bu cesetten kurtulamaz mıyız? Onu başka bir yere bıraksak?"</p>

  <p>Bayan Rice'm şaşkın ve aşağılayıcı bakışları karşısında kızardığını hissetti.</p>

  <p>"Sevgili Harold," dedi kadın sert bir tonda. "Bu bir polisiye roman değil. Böyle bir şeye kalkışmak bile delilik olur."</p>

  <p>"Bence olmaz." Harold homurdandı. "Ne yapabiliriz? Tanrım, ne yapabiliriz?"</p>

  <p>Bayan Rice çaresizlik içinde başını sallayıp alnını kırıştırdı. Bir çözüm bulmaya çalıştığı anlaşılıyordu.</p>

  <p>"Bu korkunç felaketten kurtulmak için bir çıkış yolu bulamaz mıyız?" diye sordu Harold çaresizlik içinde.</p>

  <p>Felaket, evet bu gerçekten bir felaketti! Korkunç, beklenmedik lanet bir bela!</p>

  <p>Birbirlerine baktılar. Bayan Rice kısık bir sesle, "Elsie, zavallı kızım!" diye inledi. "Bir şeyler yapmalıyım... Onun için her şeyi yapabilirim. Böyle bir şeyi yaşamak onun ölümüne neden olabilir." Ve kekeleyerek ekledi. "Sizin için de öyle, kariyeriniz!"</p>

  <p>Harold zorlukla mırıldandı.</p>

  <p>"Benim için endişelenmeyin."</p>

  <p>Aslında söylemek istediği bu değildi.</p>

  <p>Bayan Rice acı içinde sözlerini sürdürdü.</p>

  <p>"Bu haksızlık, gerçek değil! Üstelik de aranızda hiçbir şey geçmemişken. Bunu çok iyi biliyorum."</p>

  <p>Harold ince de olsa dayanacak bir dal bulmuş olmanın umuduyla atıldı.</p>

  <p>"Hiç değilse bunu söyleyebilirsiniz, aramızda doğru olmayan hiçbir şey olmadığını."</p>

  <p>Bayan Rice kederle mırıldandı.</p>

  <p>"Tabii bana inanırlarsa. Buradaki insanların nasıl olduklarını biliyorsunuz."</p>

  <p>Harold istemeden sıkıntıyla onayladı. Kıta Avrupa'sı mantığında Elsie ile aralarında yasadışı bir ilişki yaşanmış olmalıydı ve annesinin de kızım kurtarmak için elini yılan deliğine soktuğu yorumları yapılacaktı.</p>

  <p>Harold sıkıntıyla, "Evet, İngiltere'de değiliz, ne yazık ki!" dedi.</p>

  <p>"Ah!" Bayan Rice başını kaldırdı. "Bu doğru... Burası İngiltere değil. Acaba bir şeyler yapılabilir mi?"</p>

  <p>"Ne gibi?" Harold heyecanla bakıyordu.</p>

  <p>Bayan Rice birden sordu.</p>

  <p>"Ne kadar paranız var?"</p>

  <p>"Yanımda pek fazla yok," diyen Harold ekledi. "Ama gerekirse gönderilmesini sağlayabilirim."</p>

  <p>Bayan Rice haşin bir ifadeyle, "Çok büyük bir miktara gereksinimimiz olabilir," dedi. "Ama bence denemeye değer."</p>

  <p>Harold'un içinde küçük de olsa umut belirmeye başlamıştı.</p>

  <p>"Ne yapmayı düşünüyorsunuz?"</p>

  <p>Bayan Rice kararlılıkla açıkladı.</p>

  <p>"Biz kendi başımıza bu olayı kapatamayız, ama belki de bunu yasal olarak örtbas etmenin bir yolu bulunabilir."</p>

  <p>"Gerçekten böyle mi düşünüyorsunuz?" Harold umutluydu, ama inanamıyordu.</p>

  <p>"Evet, birincisi otelin müdürü yanımızda olacaktır. Bunun örtbas edilmesi onun da lehinde olur, hatta bunu tercih bile edecektir. Bence bu gözlerden uzak küçük Balkan ülkelerinde rüşvetle herkesi yola getirmek mümkün olabilir, polis de sanırım başka ülkelerdekinden çok daha yozlaşmıştır."</p>

  <p>Harold, "Biliyor musunuz, size çok güveniyorum," dedi.</p>

  <p>Bayan Rice ekledi.</p>

  <p>"Neyse ki oteldeki kimse bir şey duymadı."</p>

  <p>"Elsie'nin yanındaki odada siz varsınız, peki ya diğer tarafındaki odada kim var?"</p>

  <p>"O iki Polonyalı kadın. Onlar bir şey duymamışlar. Eğer duysalardı koridora çıkarlardı. Philip geç vakit geldi, nöbetçi personel dışında kimse onu görmedi. Biliyor musunuz Harold, sanırım bütün bu olayları örtbas edebiliriz. Philip'in ölümünün doğal nedenlerle olduğuna ilişkin bir belge alabiliriz. Şimdi tek sorun yeterince rüşvet verebilmek ve doğru adamı bulmak, muhtemelen de polis şefini ayarlamamız gerekiyor."</p>

  <p>Harold hafifçe gülümsedi.</p>

  <p>"Bu bir komediye benziyor değil mi? Neyse yine de denemeye değer."</p>

  <p>Bayan Rice enerji doluydu. Önce otel müdürü çağırıldı. Harold odasında kalmıştı, çünkü uzak durmayı yeğliyordu. Bayan Rice ile bu durumu aile içi kavga olarak yansıtmaya karar vermişlerdi. Elsie'nin güzelliği ve gençliği de bunu destekleyecekti.</p>

  <p>Ertesi sabah polis memurları geldiler ve doğruca Bayan Rice'm odasına götürüldüler. Öğlen saatlerinde de otelden ayrıldılar. Harold para getirtmek için telgraf çekmiş bunun dışındaki gelişmelere hiç karışmamıştı, zaten istese de bunu yapamazdı, çünkü gelen görevlilerden hiçbiri İngilizce konuşmuyordu. Bayan Rice saat on iki gibi onun odasına geldi. Solgun ve yorgun görünüyordu, ama yüz ifadesindeki rahatlama, durumu açıklamaya yetiyordu. Kısaca durumu açıkladı.</p>

  <p>"Tamam, plan işledi."</p>

  <p>"Tanrıya şükür! Gerçekten muhteşemsiniz! İnanılacak gibi değil!"</p>

  <p>Bayan Rice düşünceli bir şekilde mırıldandı.</p>

  <p>"Ne kadar kolay işlediğini bilseniz, her şeyin normal olduğunu bile düşünebilirsiniz. Doğrudan ellerini açtılar. Bu gerçekten itici ve kötü bir durum!"</p>

  <p>Harold sabırsızlıkla, "Şimdi devlet dairelerindeki yolsuzlukları tartışmanın zamanı değil. Ne kadar?" diye sordu.</p>

  <p>"Tarife epeyce yüksek."</p>

  <p>Bayan Rice elindeki listeyi okudu:</p>

  <p>"Polis şefi</p>

  <p>Komiser</p>

  <p>Aracı</p>

  <p>Doktor</p>

  <p>Otel müdürü</p>

  <p>Gece personeli."</p>

  <p>Harold'un yalnızca bir tek sorusu vardı:</p>

  <p>"Gece personeli pek fazla istemiyor değil mi? Sanırım büyük payı işin başındakiler alacak."</p>

  <p>Bayan Rice açıkladı.</p>

  <p>"Otel müdürü ölümün otelin dışında olmuş gibi gösterilmesinde ısrarlı. Resmi raporlarda Philip, trende ölmüş gibi gösterilecek. Hava almak için koridora çıkmış ve farkında olmadan hep açık unutulan kapılardan birinden düştüğü yazılacak. Polisin isteyince neler yapabildiği akıl alır gibi değil!"</p>

  <p>"Neyse," dedi Harold. "Tanrıya şükür, bizim polisimiz böyle değil."</p>

  <p>İngiliz olmanın gururuyla ve keyfi de yerine gelmiş olarak akşam yemeğine indi.</p>

  <p>Akşam yemeğinden sonra Harold her zaman olduğu gibi kahve içmek üzere Bayan Rice ve kızına katıldı. Alışıldık davranışlarında bir değişiklik yapmamaya karar vermişti.</p>

  <p>Bir önceki geceden beri ilk kez Elsie'yi görüyordu. Kızın rengi solgundu, bir önceki akşamın şokunu atlatmamışa benziyordu. Ancak yine de cesurca her şey normalmiş gibi davranmaya çalışıyor, hava ve manzara konusunda kısa yorumlar yapıyordu.</p>

  <p>Yeni gelen bir konuk hakkında konuşuyor, onun milliyetini tahmin etmeye çalışıyorlardı. Harold bu tür bıyığın ancak bir Fransız'da olabileceği görüşündeydi; Elsie, Alman olduğunu iddia ediyordu; Bayan Rice ise İspanyol olduğunu düşünüyordu.</p>

  <p>Terasta onlar dışında yalnızca yaptıkları elişiyle meşgul iki Polonyalı kadın vardı.</p>

  <p>Harold her zaman olduğu gibi onları görünce hafif bir korku hissederek ürperdi. Bu ifadesiz yüzler, kıvrık burunlar, pençeye benzer bu uzun eller...</p>

  <p>O sırada bir komi gelerek, Bayan Rice'a çağırıldığını söyledi. Kadın ayağa kalkarak çocuğu izledi. Otelin girişinde onun bir polisle konuştuğunu gördüler.</p>

  <p>Elsie bir an soluk almakta zorlandı.</p>

  <p>"Yoksa ters giden bir şeyler mi var?"</p>

  <p>Harold hemen onu sakinleştirmeye çalıştı.</p>

  <p>"Ah hayır, eminim korkacak bir şey yoktur."</p>

  <p>Ancak kendisi de içinde tuhaf bir korku hissediyordu.</p>

  <p>"Anneniz muhteşem biri."</p>

  <p>"Biliyorum. Annem büyük bir savaşçıdır. Mücadeleden asla vazgeçmez. Hiçbir zaman mağlubiyeti kabul edip oturmaz." Elsie ürpererek konuşmasını sürdürdü. "Ama bütün bu olanlar korkunç, öyle değil mi?"</p>

  <p>"Neyse, artık bu düşüncelerden kurtulma zamanı. Her şey geçti artık."</p>

  <p>Elsie kısık bir sesle mırıldandı.</p>

  <p>"Yine de bunu unutamam, onu öldürdüğümü."</p>

  <p>Harold hemen atıldı.</p>

  <p>"Böyle düşünmemelisiniz. Bu bir kazaydı. Bunu biliyorsunuz."</p>

  <p>Kızın yüzünde hafif bir mutluluk ifadesi belirdi. Harold, "Neyse, artık her şey geçmişte kaldı. Artık bunu düşünmemelisin," dedi.</p>

  <p>Bayan Rice geri döndüğünde yüzündeki ifadeden her şeyin yolunda olduğu anlaşılıyordu.</p>

  <p>"Bir an ben de korktum," diye açıkladı neşeyle. "Bazı belgelerle ilgili basit bir formaliteden başka bir şey değilmiş. Her şey yolunda, çocuklar! Bu beladan kurtulduk. Sanırım bunu kutlamak için birer içki söyleyebiliriz,"</p>

  <p>İçkiler gelince kadehlerini kaldırdılar.</p>

  <p>Bayan Rice, "Geleceğe!" dedi.</p>

  <p>Harold, Elsie'ye bakarak gülümsedi.</p>

  <p>"Mutluluğumuza!"</p>

  <p>Genç kız da kadehini kaldırırken ona bakıp gülümsedi.</p>

  <p>"Ve de sizin başarınıza! Çok büyük biri olacağınızdan eminim!"</p>

  <p>Yaşadıkları büyük korkunun ardından kendilerini rahatlamış, hatta mutlu hissediyorlardı. Son saatlerin sıkıntısı üzerlerinden kalkmış, bela savuşturulmuştu. Artık güzel günler...</p>

  <p>Terasın öte ucundaki kuşa benzeyen iki kadın özenle elişlerini toplayıp yanlarına geldiler.</p>

  <p>Hafifçe eğilerek selamlayıp Bayan Rice'ın yanına oturdular. Biri hemen konuşmaya başladı. Diğeri ise gözlerini Elsie ile Harold'un üzerinde gezdiriyordu. Dudaklarında hafif bir gülümseme vardı. Harold bunun hiç hoş bir tebessüm olmadığını düşündü.</p>

  <p>Bayan Rice'a baktı. Polonyalı kadını dinliyordu. Harold tek bir sözcük bile anlamamasına rağmen Bayan Rice'ın yüzündeki ifade çok açıktı. Yine elem ve çaresizlik okunuyordu. Bayan Rice sadece dinliyor, arada sırada birkaç sözcük ediyordu.</p>

  <p>Sonuçta iki kız kardeş ayağa kalktı ve hafifçe eğilerek selam verdikten sonra otele doğru ilerlediler.</p>

  <p>Harold öne doğru eğilerek heyecanla sordu.</p>

  <p>"Ne oldu?"</p>

  <p>Bayan Rice yine aynı çaresizlikten kaynaklanan umutsuzluk ifadesi içinde yanıtladı.</p>

  <p>"Bu kadınlar şantaj yapmaya çalışıyorlar. Dün gece her şeyi duymuşlar. Ve şimdi her şeyi örtbas etmeye çalıştığımız için durumumuz çok daha kötüleşti."</p>

  <p>Harold Waring gölün kıyısındaydı. Yaklaşık olarak bir saattir tempolu adımlarla yürüyor, tüm benliğine egemen olan çaresizlik kıskacından biraz olsun sıyrılmaya çalışıyordu.</p>

  <p>Sonunda kendisinin ve Elsie'nin hayatını hain pençeleri arasına alan o iki uğursuz kadını ilk kez gördüğü yere varmıştı. Yüksek bir sesle, "Lanet olsun onlara!" diye haykırdı. "Bu kan emici cadılara lanet olsun, cehenneme kadar yolları var!"</p>

  <p>O sırada biri hafifçe öksürünce başını çevirdi. Karşısına ağaçların arasından gür bıyıklı bir yabancı çıktı.</p>

  <p>Harold ne söyleyeceğini bilemiyordu. Bu küçük adam hiç kuşkusuz haykırışını duymuştu.</p>

  <p>Ne diyeceğini bilemeden kekeledi.</p>

  <p>"Şey... hımm, iyi günler."</p>

  <p>Yabancı mükemmel bir İngilizceyle yanıtladı.</p>

  <p>"Korkarım bu sizin açınızdan pek iyi bir gün değil!"</p>

  <p>"Şey... evet... ben..." Harold yine ne söyleyeceğini bilemiyordu.</p>

  <p>Küçük adam gülümseyerek, "Başınızın dertte olduğunu görüyorum, genç adam," dedi. "Size yardımcı olabilir miyim?"</p>

  <p>"Yoo, hayır, teşekkürler. Yalnızca biraz rahatlamak istedim, anlıyorsunuz değil mi?"</p>

  <p>Yabancı nezaketle yanıtladı.</p>

  <p>"Ama ben, size yardımcı olabilirim. Şu anda terasta oturan iki bayanla ilgili sıkıntılarınız olduğunu söylersem bana inanır mısınız? Bunda haklı mıyım, yoksa değil miyim?"</p>

  <p>Harold gözlerini ona dikti.</p>

  <p>"Onlar hakkında bildiğiniz bir şey mi var? Bu arada siz kimsiniz?"</p>

  <p>Küçük adam sanki kraliyet ailesinden geliyormuş gibi gururla kendini tanıttı.</p>

  <p>"Adım Hercule Poirot. Biraz korulukta dolaşalım mı? Bu arada siz de bana öykünüzü anlatırsınız, olur mu? Daha önce de dediğim gibi sanırım size yardımcı olabilirim."</p>

  <p>Harold henüz beş dakikadır tanıdığı bir adama bütün içindekileri açıkça anlatmaya, onu neyin yönelttiğini bugün bile tam olarak bilemiyordu. Kim bilir belki de aşırı gerilmiş olduğu içindi. Her neyse yapmıştı işte. Hercule Poirot'ya tüm öyküyü ta en başından başlayarak anlattı.</p>

  <p>Küçük adam, onu sessizce dinledi. Yalnızca bir ya da iki kez sıkıntıyla başını salladı. Harold konuşmasını bitirip sustuğunda Poirot dalgın bir havada konuşmaya başladı.</p>

  <p>"Stymphalia Kuşları; demir gagalı, Stymphalia Gölü'nün üzerinde uçan, insan etiyle beslenen canavar kuşlar... Evet, tam olarak onlara uyuyor."</p>

  <p>"Anlamadım," dedi Harold şaşkınlıkla.</p>

  <p>Bu küçük adam belki de delinin tekidir, diye düşünüyordu.</p>

  <p>Hercule Poirot gülümsedi.</p>

  <p>"Yalnızca düşünüyorum, hepsi bu. Benim olayları kendime özgü bir değerlendirme şeklim vardır, bunu anlamalısınız. Neyse, şimdi sizin konunuza gelelim. Gerçekten de çok zor durumdasınız."</p>

  <p>Harold kızgınlıkla homurdandı.</p>

  <p>"Bana bunun söylenmesi için size ihtiyacım yok."</p>

  <p>Hercule Poirot konuşmaya devam etti.</p>

  <p>"Bu çok ciddi bir durum: şantaj. Bu cadılar sizi bunu ödemeye zorlayacaklardır ve sonra yine, yine!... Peki ya onları reddederseniz ne olur?"</p>

  <p>Harold acıyla yanıtladı.</p>

  <p>"Her şey ortaya çıkar. Kariyerim mahvolur ve kimseye zaran dokunmamış zavallı genç bir kadın lekelenir, onun sonunun ne olacağını ise Tanrı bilir."</p>

  <p>Hercule Poirot, "Bunun için bir şeyler yapılması gerek," dedi.</p>

  <p>Harold doğrudan sordu.</p>

  <p>"Peki, ne yapabilirim?"</p>

  <p>Hercule Poirot gözlerini yarı kapayarak arkasındaki ağaca yaslandı. (Harold yine onun akıl sağlığından kuşku duyuyordu.)</p>

  <p>"Şimdi kastanyeti (Türk müziğinde ve diğer bir çok Orta Doğu ülkesinin müzik kültüründe var olan bir usul vurma çalgısıdır) çalma zamanı."</p>

  <p>Harold şaşırmıştı.</p>

  <p>"Aklınızı mı kaçırdınız."</p>

  <p>"Mais non (Ama, hayır) Yalnızca atalarımın izinden gitmeye çalışıyorum, yani Hercule'ün. Bana birkaç saat zaman ver, sabırlı ol genç dostum. Yarına kadar seni belki tüm sıkıntılarından kurtarmış olacağım."</p>

  <p>Harold Waring ertesi sabah aşağı indiğinde Hercule Poirot'yu terasta tek başına otururken buldu. Harold istemese de Hercule Poirot'nun sözlerinden etkilenmişti.</p>

  <p>Doğruca onun yanına gidip merakla sordu. "Evet, ne oldu?"</p>

  <p>Hercule Poirot neşeyle yanıt verdi. "Her şey yolunda." "Ne demek istiyorsunuz?" "Her şey başarıyla çözüldü." "Peki, ama ne oldu?”</p>

  <p>Hercule Poirot hayallere dalmışçasına yanıt verdi. "Kastanyetleri çaldım ya da modern ifadesiyle telleri titrettim, kısacası telgraftan yararlandım. Stymphalia Kuşları uzunca bir süre hünerlerini gösteremeyecekleri bir yere götürüldüler, mösyö."</p>

  <p>"Polis tarafından aranıyorlar mıydı? Tutuklandılar mı?"</p>

  <p>"Aynen öyle."</p>

  <p>Harold derin bir soluk aldı.</p>

  <p>"Muhteşem. Bunu hiç düşünmemiştim."Ayağa kalktı. "Hemen gidip bunu Bayan Rice ile Elsie'ye haber vermeliyim." "Biliyorlar zaten."</p>

  <p>"İşte bu çok iyi." Harold yeniden oturdu. "Anlatın bana..." Birden konuşmasına ara verdi.</p>

  <p>Gölden yukarı çıkan patikada rüzgârda dalgalanan pelerinleri ve kuşu andıran profilleriyle iki kadın figürü görmüştü.</p>

  <p>"Ama bana onların götürüldüklerini söylemiştiniz!" diye haykırdı. Hercule Poirot onu izliyordu.</p>

  <p>"Ah, bu iki bayan mı? Onlar tamamıyla zararsız, resepsiyon görevlisinin de dediği gibi çok iyi aileden gelen iki Polonyalı bayan. Görüntüleri pek iç açıcı değil ama hepsi bu."</p>

  <p>"Ama anlayamıyorum."</p>

  <p>"Evet, anlamıyorsunuz. Polis tarafından arananlar diğer iki bayandı; becerikli Bayan Rice ve gözleri yaşlı Bayan Clayton! Aslında kan emici kuşlar olarak tanınan da onlar! O ikisi yaşamlarını şantajla sürdürüyorlar, mon cher!"</p>

  <p>Harold sanki tüm dünya ayaklarının altından kayıyormuş gibi hissediyordu kendini. Yavaşça sordu.</p>

  <p>"Peki ya öldürülen adam?"</p>

  <p>"Öldürülen kimse yok. Adam filan da yok."</p>

  <p>"Ama onu gördüm."</p>

  <p>"Yoo, hayır, kalın boğuk sesli Bayan Rice erkek rolü oynamak konusunda çok başarılı bir dublör. Koca rolünü oynayan da oydu, gri peruğunu takmamıştı ve uygun şekilde makyaj yapmıştı."</p>

  <p>İleri doğru eğilerek hafifçe Harold'un dizine vurdu.</p>

  <p>"İnsanlara bu kadar kolay inanmamalısınız, genç adam, yaşamı bu kadar hafife almayın. Bir ülkede polisin rüşvet alması o kadar da kolay değildir -zaten büyük olasılıkla hiç rüşvet almazlar, bu da bir gerçek- özellikle de konu cinayetse! Bu kadınlar genellikle İngiliz erkeklerinin lisan bilmemelerinin avantajını kullanıyorlar. Fransızca ya da Almanca bildiği için otel müdürüyle konuşan da Bayan Rice'tı, ipleri elinde tutan da. Polis gelip onun odasına girdi, evet! Ama orada neler olduğunu bilmiyorsunuz. Kim bilir belki broşunun kaybolduğunu ya da buna benzer şeyler söyledi. Hiç kuşkusuz polisin gelmesini ve sizin görmenizi sağlayacak bir bahaneydi bu. Bundan sonra olanlar malum. Hemen büyük miktarda para gönderilmesi için telgraf çektiniz ve bu parayı tüm bunları organize eden Bayan Rice'a verdiniz. İşte böyle. Ama bu yırtıcı kuşlar doymak bilmezler.</p>

  <p>Bu zavallı, mutsuz iki Polonyalı kadına karşı nedensiz bir nefret duyduğunuzu görmüşlerdi. Söz konusu bayanlar yanınıza gelip Bayan Rice ile tamamıyla masum bir konuşma yaptılar, ama o oyuna devam etmekten kendini alamadı. Nasıl olsa sizin konuşulanları anlamadığınızı biliyordu. Böylece siz de yeniden bir miktar para için daha telgraf çekecektiniz."</p>

  <p>Harold derin bir soluk aldı.</p>

  <p>"Ya Elsie... Elsie?"</p>

  <p>Hercule Poirot gözlerini kaçırdı.</p>

  <p>"O da her zaman olduğu gibi kendine düşen rolü çok iyi oynadı. Mükemmel bir aktris. Son derece duygusal, masum. Seksi duygulara değil, doğrudan insanın ruhuna hitap ediyor."</p>

  <p>Hercule Poirot dalgınlıkla ekledi.</p>

  <p>"Bu yöntem İngiliz erkeklerde her zaman başarıya ulaşır."</p>

  <p>Harold Waring derin bir soluk aldı ve coşkuyla, "Hemen işe koyulup, elimden geldiğince Avrupa'daki tüm lisanları öğreneceğim. Hiç kimse beni ikinci bir kez aptal yerine koyamayacak," dedi.</p>
</body>
</html>
