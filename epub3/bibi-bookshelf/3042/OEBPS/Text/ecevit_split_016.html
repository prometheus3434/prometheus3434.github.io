<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ecevit</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal3" id="calibre_toc_14">Milliyet’e Demeç<sup class="calibre3"><a href="../Text/ecevit_split_026.html#footnote-100-10" id="footnote-100-10-backlink">[10]</a></sup></h2>

  <p class="normal1">Yunanistan’ın Ege sorununu Güvenlik Konseyi’ne ve Uluslararası Adalet Divanı’na götüreceğini açıklaması üzerine, 11 Ağustos 1976 günü Ankara’da düzenlediğim basın toplantısında şöyle diyordum:</p>

  <p class="indentmetinbold">Dış temaslarımdan edindiğim izlenime dayanarak söylüyorum ki, Yunanistan, Ege sorunu ile ilgili haksız tutumuna, başka devletlerden, umduğu desteği bulamayacaktır. Bir buçuk yılı aşkın süredir, bir yandan Türk Hükümetlerini Ege konusundaki haklarımızı arama ve kullanma bakımından daha etkin davranışlara teşvik ederken, bir yandan da bütün dış temaslarımızda görüştüğümüz yabancı devlet yöneticilerine, Türkiye’nin ulusal hakları açısından Ege sorununu anlatmaya özen gösterdik. Yunanistan’ın, geçmişte yarattığı birtakım oldubittileri hukuki dayanak gibi kullanarak, Ege’de aşırı haklar iddia etmesi, görebildiğim kadar, dünyanın hiçbir yerinde ciddiye alınmamakta, haklı bulunmamaktadır.</p>

  <p class="indentmetinbold">Yunanistan’ın bu konudaki haksız tutumuyla ilgili olarak, Amerika Birleşik Devletleri’nden tek yanlı garanti sağladığı yolundaki izlenimi de, öyle inanıyorum ki, kendi açısından aşırı iyimser bir yoruma dayanmaktadır.</p>

  <p class="normal1">Birçok ülkelerde devlet adamlarıyla, politikacılarla, uzmanlarla, benim ve arkadaşlarımın yaptığımız görüşmelerden sonra bu kanıya vardığım içindir ki, bugünkü Türk Hükümeti’nin, Ege kıta sahanlığı konusunda gösterdiği çekingenliği anlayamıyordum.</p>

  <p class="normal1">Bu çekingenlik, Hükümet’in kuruluşundan 1976 Temmuzu’na kadar, Ege’deki haklarımızın hemen hiç sözünü etmemek, bu haklarla ilgili hiçbir ciddi girişimde bulunmamak biçiminde kendini gösterdi. O kadar ki, bu yıl mayıs sonlarında ülkemize gelen Federal Almanya Başbakanı Sayın Schmidt, Türk Başbakanı’nın verdiği yemekte olsun, Türk Başbakanı ile ortak basın toplantısında olsun, Türkiye ile Yunanistan arasında başlıca iki sorun bulunduğunu, bunların Kıbrıs ve Ege sorunları olduğunu söyleme gerçekçiliğini gösterirken, Türk Başbakanı Sayın Demirel, yalnız Kıbrıs sorununa değinmişti. Bunu ne kadar yadırgadığımızı o sırada belirtmiştim.</p>

  <p class="normal1">Bu yıl temmuz ayında, adı değiştirilip “bilimsel”leştirilen Hora (MTA Sismik-1) gemisinin Ege’ye çıkarılışında da, Türk Hükümeti’nce gösterilen çekingenlik şaşırtıcı idi. Çekingenlik, geminin “açık denizlerde herkesin yapabileceği bir bilimsel araştırma ile” görevlendirildiği ve bunun, araştırma yapılacak alanlarda kıta sahanlığı açısından “hak iddia edeceğimiz anlamına gelmediği” ısrarla belirtilecek ölçüye varmıştı. Öylece, 1974’te hak iddiası bakımından vardığımız çizginin, iki yıl sonra, çok gerisine düşülmüş oluyordu. Çünkü 1974’te Çandarlı gemisine Ege’ye, bazı Yunan adalarının batısına gönderirken, bu geminin, “bizim kıta sahanlığımız saydığımız”, “meşru hakkımız” saydığımız bazı alanlarda –bilimsel araştırma da değil– doğrudan doğruya “arama” yapacağını bütün dünyaya resmen ve defalarca açıklamıştık. Yunanistan’ın bir-iki sızlanması dışında da hiçbir devlet buna ses çıkarmamış, haklılığımızı tartışmamıştı. Yunanistan da konuyu uluslararası kuruluşlara götürememişti.</p>

  <p class="normal1">Şimdi, Güvenlik Konseyi kararından sonra, bugünkü Türk Hükümeti de, bu konuda bir buçuk yıldır gösterdiği çekingenliğin ve hareketsizliğin gereksizliğini anlamaya başlamış olsa gerektir.</p>

  <p class="normal1">Gerçi Güvenlik Konseyi kararı çok açık değildir. İki tarafı da kollayıcı bir üslup ve ifade ile kaleme alınmıştır. Ama Türkiye’nin Ege’deki haklarını belirtme konusunda, Birleşmiş Milletler Güvenlik Konseyi’nin, herhalde, bugünkü Türk Hükümeti’nden daha ileri gitmesi, daha açık ifade kullanması beklenemezdi.</p>

  <p class="normal1">Konsey kararının en olumlu ve önemli yönü, Türkiye ile Yunanistan’dan, aralarındaki Ege sorununun “doğrudan doğruya müzakere” yoluyla “sonuçlanması için ellerindeki bütün olanakları kullanması”nı istemesidir.</p>

  <p class="normal1">Konsey kararının Türkiye açısından sakıncalı yorumlanabilecek yönü ise, “Türkiye ile Yunanistan Hükümetlerini, Uluslararası Adalet Divanı’nın geriye kalan (yani doğrudan doğruya müzakerelerden sonra geriye kalacak olan) ayrılıklarının giderilmesindeki kaygısını nazarı itibara almaya devam etmeye davet eder” diyen paragrafıdır.</p>

  <p class="normal1">Bu sözler, Ege sorununun siyasal yönü ve esasları üzerinde, tarafların doğrudan doğruya müzakere yoluyla anlaşmaları zorunlu olduğunu, ondan sonra, ancak “geriye kalan görüş ayrılıklarını giderme” bakımından, Uluslararası Adalet Divanı’nın da “katkısı”nı nazarı itibara alabilecekleri görüşünü ortaya koymaktadır.</p>

  <p class="normal1">Uluslararası Adalet Divanı’na değinen Demirel-Karamanlis ortak bildirisi, bu konuda bu kadar açık ve ılımlı değildi; iki hükümetin, daha müzakere yoluyla anlaşma aramaksızın Uluslararası Adalet Divanı’na başvurulmasında anlaştıkları izlenimini veriyordu. Güvenlik Konseyi’ndeki ifade, bu izlenimin sakıncalarını da gidermiş olmaktadır.</p>

  <p class="normal1">Güvenlik Konseyi kararının, Yüksek Adalet Divanı ile ilgili paragrafının, “devam etmeye davet eder” ibareleri de ilginçtir. Böylelikle, Güvenlik Konseyi, Başbakan Sayın Demirel’in, daha önce, Yunan Başbakanı Sayın Karamanlis’le –bizim uyarımızı dikkate almaksızın– Uluslararası Adalet Divanı’na gitmeyi kabul anlamına gelebilecek bir ortak bildiri yayınlamış olmasına atıfta bulunuyor olsa gerektir. Demek ki, bu bir ölçüde olumsuz gibi yorumlanabilecek paragrafın da sorumluluğu, aslında, Güvenlik Konseyi’nden çok, Türk Hükümeti’ne düşmektedir.</p>

  <p class="normal1">Fakat bence bu paragrafı da gözde büyültmeden, Güvenlik Konseyi kararının olumlu yönünü dikkate almakta Türkiye açısından yarar vardır.</p>

  <p class="normal1">Biz, öteden beri, Ege sorununun teknik düzeyde görüşmelerle bir yere varamayacağını, yüksek düzeyde doğrudan doğruya müzakerelerle ele alınması gerektiğini öne sürüyorduk. Nitekim, 1974’te, Yunan Cunta Hükümeti’nin başbakanı bile teknik düzeyde görüşmelere razı olduğu halde, bir yarar sağlamayacağını, zaman yitirilmesine yol açacağını bildiğimiz için, biz kabul etmemiştik. 1974’te bizim reddettiğimiz teknik düzeyde görüşmeleri, daha sonra, bugünkü Türk Hükümeti’nin neden kabul etme gereğini duyduğunu da anlayamamıştık.</p>

  <p class="normal1">Şimdi Ege sorunu üzerinde yüksek düzeyde doğrudan doğruya siyasal müzakere için, Yunanistan’ın da kolay reddedemeyeceği bir kapı açılmış bulunuyor.</p>

  <p class="normal1">Türk Hükümeti bu müzakerelerin bir an önce başlamasını istemelidir. Güvenlik Konseyi kararına dayanarak değil, kendi görüşü ve isteği olarak bunu önermelidir. Yunan Hükümeti de, belki, Güvenlik Konseyi kararına dayanarak, bu isteği daha kolaylıkla kabul edebilir ve kendi kamuoyunda bir direniş varsa, bu direnişi o yoldan aşabilir. Yoksa herkes Yunanistan’ı, “hem konuyu Güvenlik Konseyi’ne siz götürdünüz, hem de şimdi Güvenlik Konseyi’nin çağrısına uymuyorsunuz” diye kınayabilir.</p>

  <p class="normal1">Ancak, Yunanistan’ın, Güvenlik Konseyi çağrısına uyduğunu göstermesinin birinci koşulu, Uluslararası Adalet Divanı’ndaki başvurusunu geri çekmek olmalıdır. Çünkü, Güvenlik Konseyi bile, en azından bu aşamada, Uluslararası Adalet Divanı’na gidilmesini önermekten dikkatle kaçınmıştır ve sorunun iki devlet arasında doğrudan doğruya müzakere yoluyla çözülmesine ağırlık ve kesin öncelik vermiştir.</p>

  <p class="normal1">Yunanistan, Uluslararası Adalet Divanı’ndaki başvurusunu geri çekmezse, kendi isteği ile toplanıp karar alan Güvenlik Konseyi’nin çağrısına, daha ilk adımda uymamış duruma düşer. Fakat eğer Yunanistan bu koşulu yerine getirir ve Uluslararası Adalet Divanı’ndaki başvurusunu geri çekerse, Türk Hükümeti, o yeni aşamada, Ege’deki ulusal haklarımızı açık ve kesin biçimde belirterek, Türkiye’nin barışçı niyetlerine ve haklılığına gölge düşürmeyici bir üslup kullanmaya da özen göstererek, Güvenlik Konseyi kararı uyarınca yüksek düzeyde doğrudan doğruya görüşmelere hazır olduğunu açıklamalıdır, düşüncesindeyim.</p>

  <p class="normal1">Yunanistan’ın, Uluslararası Adalet Divanı’na başvurusunu geri çekmemesi durumunda ise, bundan Güvenlik Konseyi kararına uymadığı anlamı çıkacağına göre, ikili görüşmelerin Güvenlik Konseyi kararına dayatılması söz konusu olmaz; fakat Türk Hükümeti, kendi girişimiyle, yüksek düzeyde doğrudan doğruya müzakere çağrısında bulunarak, Türkiye’nin iyi niyetini gösterebilir.</p>

  <div class="calibre1" id="calibre_pb_17"></div>
</body>
</html>
