<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ecevit</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="normal3" id="calibre_toc_10">Ekonomi</h2>

  <p class="normal1">Sayın Demirel’in, Sayın İpekçi ile yaptığı ikinci görüşmenin ekonomik konularla ilgili bölümünde ise Sayın Demirel, benim hemen bütün söylediklerimi doğruluyor.</p>

  <p class="normal1">Yüzde 95 oranında gerçekleştiğini söylediği kamu yatırımları için verilen bu oranın, fizik gerçekleşme ile değil, yani fiili gerçekleşme ile değil, sadece ödenen, ya da Merkez Bankası’na yatırılıp aylarca transfer bekleyen para ile ilgili olduğunu öne sürmüştüm. Sayın Demirel bunu doğruluyor.</p>

  <p class="normal1">Programların gerisinde kalındığını söylemiştim. “Vardır programların gerisinde kalma durumu” diyor...</p>

  <p class="normal1">Hayat pahalılığının 1975’teki artışları çok aştığını söylemiştim, doğruluyor.</p>

  <p class="normal1">Programda olmayan yatırımlardan söz etmiştim, doğruluyor. Klasik Demirel üslubu içinde, “Programda olmayan yatırımı programa alırsınız, programda olan yatırım olur” diyor.</p>

  <p class="normal1">Projesi bile olmayan fabrikaların temellerini attığını söylemiştim, onu da doğruluyor. “Çimento fabrikasının projesini yapmak zor bir şey değil” diyor.</p>

  <p class="normal1">Temelini attığı tesislerden birçoğunun, projesi olmadığı gibi finansmanı, yani parası veya kredisi de olmadığını söylemiştim. Onu da doğruluyor. “Finansmanı da bulursunuz” diyor, büyük bir Demirel kayıtsızlığı ile...</p>

  <p class="normal1">Sayın Demirel’in bu konudaki sorumsuzluğu ve kaygısızlığı akıl alacak gibi değil... Örneğin, 10 milyarlık Karakaya Barajı’nın temelinin atılacağını söylediğinde, Sayın İpekçi, “Bunun kaynağı bulunmuş mu, bu para karşılanmış durumda mı?” diye soruyor.</p>

  <p class="normal1">Sayın Demirel’in cevabı şu:</p>

  <p class="normal1">“Hayır, değil.”</p>

  <p class="normal1">Ve ekliyor:</p>

  <p class="normal1">“Kredi imkânları arayacağım.”</p>

  <p class="normal1">İpekçi:</p>

  <p class="normal1">“Bulmadınız henüz...”</p>

  <p class="normal1">Demirel:</p>

  <p class="normal1">“Hayır, Karakaya için bulmadım.”</p>

  <p class="normal1">Yani temeller atılıyor, söylevler veriliyor, limonatalar içiliyor ve proje de, para da, kredi de, hepsi, Sayın İpekçi’nin deyimiyle, “arkadan geliyor...” Daha doğrusu, belki gelir diye bekleniyor.</p>

  <p class="normal1">Parası, pulu, projesi olmadan temelleri attıktan sonra “trilyonluk yatırımlar”dan söz etmek az bile... Bu zihniyetle ve bu tutumla seçime kadar, yüz trilyonluk yatırımın da temeli atılabilir, söylevi çekilebilir, limonatası içilebilir...</p>

  <p class="normal1">Bunun sonucu ne olur?.. Gerçekleşmesi bilinmeyen zamanlara kalmış sözde yatırımlara devlet parasının yıllarca bağlanıp kalması. Bütün yatırımların bağlanıp gecikmesi, maliyetlerin alabildiğine artması, o yüzden toplumun, “Büyük Türkiye” yolunda küçücük adımlarla yürümesi olur bunun sonucu...</p>

  <p class="normal1">Türkiye’nin geri kalmışlığının sürüp gitmesi olur...</p>

  <p class="normal1">Bu, Sayın Demirel’in değişmeyen tutumudur. Bu tutumun acı sonuçlarını 1976 Bütçe konuşmamda devlet belgelerine dayanarak açıklamıştım.<sup class="calibre3"><a href="../Text/ecevit_split_022.html#footnote-100-6" id="footnote-100-6-backlink">[6]</a></sup> Örneğin, 1965-70 döneminde Demirel Hükümetlerinin temellerini attığı 48 önemli yatırımın maliyetleri 17 milyar 874 milyon lira iken, finansmanın düşünülmemesi, olanakların sorumsuzca dağıtılmış olması ve işlerin sürüncemede bırakılması yüzünden, iş yapmak yerine, başlanan işi bitirmek yerine, temel atıp, söylev verip iş yapar görünme yolunun seçilmesi yüzünden beş yıllık gecikme sonunda, bunların maliyeti 41 milyar 875 milyona yükselmiştir... Evet 17 küsur milyara yapılabilecek işin maliyeti 41 küsur milyarı bulmuştur. Aradaki 24 milyar lira farkı Demirel kendi cebinden ödememiş, millete ödetmiştir. O kuruluşların zamanında bitirilip devreye girmemesi yüzünden ulusal ekonomiye verilen milyarlarla zarar da, ayrıca bunun üstüne eklenmiştir.</p>

  <p class="normal1">İkide bir Sayın Demirel, “Ben Başbakan olarak bu devletin şu kadar yüz milyar parasını harcamış adamım” diye övünür... Harcamıştır ama işte böyle harcamıştır. Eğer son on yılın sekiz yıllık Adalet Partisi yönetiminde böylesine sorumsuzca harcanan paralar, daha sorumluca harcanmış olsaydı, ekonomik bakımdan bugünün Türkiye’sine bir Türkiye daha eklenmiş olurdu. İşsiz sayısı bugünkünün en az yarısına inerdi. Kaldı ki, sorumsuzlukta, şu içinde bulunduğumuz seçim ekonomisi döneminin, 1965-70 dönemini de aratacağından kaygı duyuyorum. Çünkü, 1965-70 döneminde temeli atılan yatırımların genellikle iyi-kötü projeleri vardı hiç değilse... Şimdi çoğunun ne projesi, ne parası, ne kredisi var. Olmadığını da Sayın İpekçi ile son görüşmesinde, bizzat Sayın Demirel doğruluyor.</p>

  <p class="indentmetinbold">Ekonomik konularda bir dediği bir dediğini tutmayan, programsız, projesiz, kaynaksız, kredisiz yatırımların temelini atmakla övünebilen bir kimse ile ülke ekonomisi de tartışılamaz...</p>

  <p class="normal1">Ekonomik konularda bütün söylediklerimi doğruladığına göre Sayın Demirel’in, <span class="ideitalik">Milliyet</span>’le ikinci görüşmesinde neyi cevaplandırdığını anlayamadım. O nedenle bu konudaki cevaplarına cevap vermek söz konusu değil... Benim bütün dediklerimi doğruluyor, ancak kendi dediklerinden bazısını yalanlıyor. Örneğin, “Ben koyun eti fiyatını indirdim demedim” diyor... “Böyle bir beyanım yoktur” diyor... Oysa 10 Aralık 1975 günkü basın toplantısında Sayın Demirel aynen şunları söylemiştir:</p>

  <p class="normal1">“Şubat 1974’te 24.84 kuruş olan koyun eti, yüzde 20’lik bir artışla Mart 1975’e kadar 29.82 kuruşa yükselmiş, Ekim 1975’te ise yüzde 7.29’luk bir azalışla 27.79 kuruşa düşmüştür.”</p>

  <p class="normal1">Demirel’in şimdi inkâr ettiği bu sözleri, Basın Yayın Genel Müdürlüğü’nce yayınlanan resmi basın toplantısı metninin 28. sayfasındadır.</p>

  <p class="normal1">Demirel’in bu beyanını inkâr etmesi yanında dikkati çeken nokta, Şubat 1974’te kilosu 24.84 kuruş olan koyun etinin fiyatının Haziran 1976’da Demirel Hükümeti’nin ekonomik politikası sonucu yüzde 100’e yakın artmış olmasıdır.</p>

  <p class="normal1">Transferlerin günü gününe ödendiğini kendisi söylemişti. Şimdi onu da yalanlıyor. En azından, kamu sektörüne ait transferlerin geciktiğini bu kez itiraf ediyor.</p>

  <p class="normal1">Öte yandan, Sayın İpekçi’yle ilk konuşmasında, demir-çelikte çift fiyatın (yani resmi fiyatla gerçek fiyat arasında büyük ölçüde farklı bir durum olmasının) spekülatif kazanca yol açtığını, Sayın Demirel kendisi söylüyordu, ikinci görüşmesinde ise, demir-çelikte spekülasyon “olmamıştır” diyor.</p>

  <p class="normal1">Köylünün gübreye en çok muhtaç olduğu dönemde Demirel Hükümeti’nin nasıl gübre yokluğu ve karaborsası yarattığını rakamlar vererek açıklamıştım. Onu anlamazlıktan geliyor.</p>

  <p class="normal1">Ekonomik konularda bir dediği bir dediğini tutmayan, programsız, projesiz, kaynaksız, kredisiz yatırımların temelini atmakla övünebilen bir kimse ile ülke ekonomisi de tartışılamaz.</p>

  <p class="normal1">Benim ekonomik konularda uzmanlara danıştığımı söylememi yadırgamasına, hiç şaşmıyorum, Sayın Demirel’in... Ekonomik konularda bu kadar sorumsuz bir kimsenin, ne uzmana, ne bilgiye, ne teknisyene ihtiyacı vardır. Mesele, bir kazma kürekle, bir söyleve, birkaç bin liralık temel atma törenine kaldıktan sonra, insan, Başbakan da olsa herhalde geceleri çok rahat uyur. Ama memlekete, millete yazık olur.</p>
</body>
</html>
