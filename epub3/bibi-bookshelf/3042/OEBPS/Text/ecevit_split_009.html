<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ecevit</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_2">II<br class="chapter" />
  DEMİREL’İN SAVUNMASI VE İDDİALARI<br class="chapter" />
  ÜZERİNE ECEVİT’İN YENİ AÇIKLAMALARI</h1>

  <p class="indentmetinbold">Özgürlükçü demokrasi vesayet rejimi değildir. Bu rejim halkın siyasal erginliği ve özgürlüğe bağlılığı inancına dayanır. Demirel kim oluyor da “halkın ne düşünebileceğini, ne düşünemeyeceğini biz kararlaştırırız” diyebilme hakkını kendinde görüyor. Ancak faşist veya komünist totaliter rejimlerdeki kimi yöneticiler kendilerinde böyle bir hak görebilirler.</p>

  <p class="normal1">Sayın Demirel, belli ki, komünizmi başlıca tartışma konusu durumuna getirerek seçime gitmek istiyor. Artık bize “komünistsiniz” diyemiyor gerçi. Dese de kimseyi inandıramıyor. Onun için tartışmayı, “Cumhuriyet Halk Partisi komünistlerin koruyucusu mu değil mi?” zemininde sürdürme niyetinde olduğu anlaşılıyor.</p>

  <p class="normal1">Bu konuda benim söylediklerim çok açık... Cumhuriyet Halk Partisi özgürlükçü demokrasiyi savunan partidir. Örnek aldığımız özgürlükçü demokrasilerde ne kadar özgürlük varsa Türkiye’de de o kadar özgürlük istiyoruz. Ne daha çoğunu ne daha azını...</p>

  <p class="normal1">Sayın Demirel’in de söyledikleri çok açık: O, Türk toplumunu örnek aldığımız özgürlükçü demokrasilerdeki kadar özgürlüğe lâyık görmüyor. O ülkelerde sınırsız düşünce özgürlüğünden ötürü “komünizm propagandasının makes bulmayacağı kanaati”nin var olduğunu fakat kendisinde Türkiye için böyle bir kanaat bulunmadığını belirtiyor.</p>

  <p class="normal1">Bundan iki anlam çıkar:</p>

  <p class="normal1">1) Demek ki Sayın Demirel Türkiye’deki sosyal ve ekonomik düzenin komünizm için elverişli bir ortam yaratabilecek kadar dengesiz ve adaletsiz olduğunu düşünmektedir veya;</p>

  <p class="normal1">2) Türk halkının özgürlükçü demokrasiyi yeterince içine sindiremediği, o yüzden, komünizm gibi, özgürlükçü demokrasi ile bağdaşmayan bir rejime de kayabileceği kaygısındadır.</p>

  <p class="normal1">Eğer Sayın Demirel, Türkiye’deki sosyal ve ekonomik düzenin komünizm için elverişli ortam yaratabilecek kadar dengesiz ve adaletsiz olduğunu düşünüyorsa, o zaman bizim gibi, bu düzenin –Anayasa doğrultusunda– değişmesini istemesi gerekir. Buna karşı çıkmakla, ülkemizde, komünizme elverişli bir ortamın gelişmesine kendisi ve partisi katkıda bulunmuş olur.</p>

  <p class="normal1">Eğer Sayın Demirel, Türk halkının özgürlükçü demokrasiden başka bir rejime kendiliğinden kayabilecek eğilimde olduğundan kaygı duyuyorsa, buna katılmıyorum. Çünkü Türk halkının, Türk halkının tabiatının özgürlükçü olduğuna inanıyorum. Sayın Demirel’se, belli ki Türk halkına benim inandığım kadar, Cumhuriyet Halk Partisi’nin inandığı kadar inanmıyor. O nedenle de halkın kafasını, siyasal eğilimlerini yasalarla sınırlamak, halkı vesayet altında tutmak istiyor.</p>

  <p class="normal1">Oysa özgürlükçü demokrasi vesayet rejimi değildir. Bu rejim, halkın siyasal erginliği ve özgürlüğe bağlılığı inancına dayanır. Demirel kim oluyor da, Adalet Partisi kim oluyor da, “halkın ne düşünebileceğini, ne düşünemeyeceğini biz kararlaştırırız” diyebilme hakkını kendilerinde görüyorlar?.. Kim tanımıştır onlara bu hakkı? Kendilerini halktan daha sağduyulu, ülke ve devlet yararını halktan daha iyi düşünür sayma hakkını nereden alıyorlar? Ancak faşist veya komünist totaliter rejimlerdeki kimi yöneticiler kendilerinde böyle bir hak görebilirler. Özgürlükçü demokrasiyi benimsemiş ülkelerde ise, hiçbir yöneticinin, kendini halktan daha ergin, daha akıllı, daha sağduyulu sanma hakkı yoktur.</p>

  <p class="normal1">“Böyle bir özgürlük olsa acaba Türkiye ne kazanacak?” diyor Sayın Demirel... “Türkiye bu özgürlük olmadığından dolayı ne kaybediyor bugün?” diye soruyor...</p>

  <p class="normal1">Düşünce özgürlüğü önündeki sınırlamaların kaldırılması konusunda bu soruyu sorabilen bir kimsenin kafasında ve ruhunda henüz özgürlük kavramı oluşamamış demektir. Özgürlüğün değeri bu türlü kazanç-kayıp hesaplarıyla ölçülmez. Özgürlüğe inananlar, için, özgürlüğün kendisi en büyük değerdir, en büyük kazançtır.</p>

  <p class="normal1">Türk Anayasası Sayın Demirel’in beğenmediği ve benimsemediği, değiştirmek için fırsat kolladığı Türk Anayasası bu konuda çok açıktır. Anayasa’mızın 20. maddesi şöyle der:</p>

  <p class="normal1">“Herkes düşünce ve kanaat hürriyetine sahiptir; düşünce ve kanaatlerini söz, yazı, resimle veya başka yollarla tek başına veya toplu olarak açıklayabilir ve yayabilir. Kimse düşünce ve kanaatlerini açıklamaya zorlanamaz.”</p>

  <p class="normal1">Bizim de istediğimiz, Türkiye’de bu Anayasa hükmüne tam uyulmasıdır. “Herkes düşünce ve kanaatini açıklayabilir” dedikten sonra, “Ancak bazı düşünceler ve kanaatler açıklanamaz” diye bir sınırlama getirmiyor Anayasa...</p>

  <p class="normal1">Anayasa’nın 11. maddesinin böyle bir sınırlama getirdiğini öne sürmektedir Sayın Demirel... Getirmez, getiremez. Hiçbir Anayasa hükmü bir başka Anayasa hükmü ile çelişmez, çelişemez.</p>

  <p class="normal1">Tam tersine, 11. madde, “kanun, temel hak ve hürriyetlerin özüne dokunamaz” diyor.</p>

  <p class="normal1">Ondan sonra da şunu ekliyor 11. madde:</p>

  <p class="normal1">“Bu Anayasa’da yer alan hak ve hürriyetlerden hiçbirisi, insan hak ve hürriyetlerini veya Türk devletinin ülkesi ve milleti ile bölünmez bütünlüğünü veya dil, ırk, sınıf, din ve mezhep ayırımına dayanarak, nitelikleri Anayasa’da belirtilen Cumhuriyet’i ortadan kaldırmak kastı ile kullanılamaz.”</p>

  <p class="normal1">Sayın Demirel’in, 12 Mart döneminde, askeri müdahale rejiminden ve o zamanki bazı komutanların eğilimlerinden yararlanarak yaptırmak istediği Anayasa değişiklikleriyle ilgili olarak en uzun tartışma, bu konuda, 11. maddenin yazılışı üzerinde olmuştu. Sayın Demirel’in ve Adalet Partisi’nin istediği biçimde değiştirilememişti bu madde. Cumhuriyet Halk Partisi var olduğu için ve karşı koyduğu için o biçimde değiştirilememişti. Anayasa’nın bütünüyle ve özüyle uyumu korunabilmişti 11. maddenin...</p>

  <p class="normal1">Şimdi, Sayın Demirel’in, bu maddeyi, kendi gönlüne ve kafasına göre yorumlama ve uygulama hakkı yoktur. Madde neyse odur. Demirel’in kafasındaki gibi değildir. Ne söylüyor 11. maddenin bu fıkrası?</p>

  <p class="normal1">1) “Anayasa’da yer alan hak ve hürriyetlerden hiçbirisi”nin “insan hak ve hürriyetlerini... ortadan kaldırmak kastı ile” kullanılamayacağını söylüyor...</p>

  <p class="indentmetinbold">“İnsan hak ve hürriyetlerini ortadan kaldırmak kastı ile hareket edenler, Sayın Demirel’den ve Adalet Partisi’nden çok daha önce ve çok daha etkin biçimde bizi karşılarında bulmuşlardır ve bulacaklardır.”</p>

  <p class="normal1">Buna biz de katılıyoruz, “insan hak ve hürriyetlerini ortadan kaldırmak kastı ile” hareket edenler, Sayın Demirel’den ve Adalet Partisi’nden çok daha önce ve çok daha etkin biçimde, bizi karşılarında bulmuşlardır ve bulacaklardır. Kaldı ki Sayın Demirel’e ve partisine karşı oluşumuzun başta gelen nedenlerinden biri de, kendilerini bu “hak ve hürriyetler”e kasteder görmemizdir. Ellerine fırsat düşse, yeterli güç geçse, bu hak ve hürriyetleri ortadan kaldırmakta ve kısmakta tereddüt etmeyeceklerinin belli olmasıdır.</p>

  <p class="normal1">2) “Anayasa’da yer alan hak ve hürriyetlerden hiçbirisi”nin “Türk devletinin ülkesi ve milletiyle bütünlüğünü... ortadan kaldırmak kastı ile” kullanılamayacağını söylüyor 11. madde...</p>

  <p class="normal1">Böyle kasıtları olanların da meydan meydan nasıl karşısına çıktığımıza bütün millet tanıktır. “Haklara özgürlük” sloganının ardında böyle bir kasıt saklıyor olabileceklerini düşündüğümüz kimseler veya topluluklar, aylardır, karşılarında aşılmaz bir duvar gibi bizi bulmaktadırlar ve bulacaklardır.</p>

  <p class="normal1">Geçen yıl seçim kampanyası boyunca, bu sloganları haykıranlar bizim toplantılarımızı engellemeye veya gölgelemeye kalkıştıklarında, Demirel yönetimi bir gün bile onların karşısına çıkmadı... Parti olarak tek başımıza biz çıktık karşılarına. Ancak bizi engellemek veya gölgelemek bakımından işe yaramayacakları anlaşıldıktan, işe yaramalarına fırsat vermeyeceğimiz görüldükten sonradır ki, devlet de bir ölçüde tedbir almaya başladı.</p>

  <p class="normal1">3) “Anayasa’da yer alan hak ve hürriyetlerden hiçbirisi”nin “dil, ırk, sınıf, din ve mezhep ayırımına dayanarak, nitelikleri Anayasa’da belirtilen Cumhuriyet’i ortadan kaldırmak kastı ile” kullanılamayacağını söylüyor, 11. madde...</p>

  <p class="normal1">Böyle bir kastı olanların da herkesten önce biz karşısında olduk ve olacağız... Oysa, Başbakan olarak Sayın Demirel’in gözleri önünde, başkent Ankara’da, 19 Mayıs törenlerinde, nitelikleri Anayasa’da belirtilen laik Cumhuriyet’le bağdaşmayacak bir devlet isteyenler niyetlerini açıkça dile getirirken, Sayın Demirel, sustu.</p>

  <p class="normal1">Hükümet kurabilmek ve rejimi yozlaştırabilmek uğruna ırkçılığı bilinenlerle işbirliği yapan da yine Sayın Demirel’le partisidir. Mezhep kavgaları, her zaman Demirel yönetiminde canlanagelmiştir.</p>

  <p class="normal1">Büyük topraklıları ve varlıklıları ayrıcalıklı bir üstün sınıf gibi tutmak, o durumlarını pekiştirmek isteyen de yine Sayın Demirel’le partisidir.</p>

  <p class="normal1">Anayasa’nın 11. maddesinin son fıkrası da şöyledir:</p>

  <p class="normal1">“Bu hükümlere aykırı eylem ve davranışların cezası kanunda gösterilir.”</p>

  <p class="normal1">“Eylem ve davranış”ı düşünce özgürlüğünden ayrı tuttuğumuzu da her vesileyle belirtiyoruz. Özgürlükçü demokrasilerde hiçbir düşünce suç değildir, ama belli düşüncelerin belli türde veya belli amaçlara yönelik “eylem”e veya “davranış”a dönüşmesi suç sayılabilir.</p>

  <p class="normal1">Sayın Demirel, düşünce ile eylem ve davranış arasında sınır çizilemeyeceğinden korkar görünüyor. Halka güvenenler ve ülkesinin halkını özgürlükçü demokrasiye lâyık görenler böyle bir korkuya kapılmazlar.</p>

  <p class="normal1">Kaldı ki kimse özgürlükçü demokrasinin kolay bir rejim olduğu iddiasında değildir. Özgürlükçü demokrasiye inananlar, özgürlüğün ve demokrasinin güçlüklerini de göğüslerler.</p>

  <p class="normal1">Bunları söyledikten sonra, şimdi bir de, devlet yönetiminde Sayın Demirel’in ve partisinin anlayışı ve tutumu egemen olduğunda durum ne oluyor, ona bakalım!</p>

  <p class="indentmetinbold">Ne kadar gariptir ki, ne zaman kendisi ve partisi hükümete gelse, Türkiye’de komünizm propagandası yaygınlaşır, komünizm tehlikesi gözlerde büyümeye başlar.</p>

  <p class="normal1">Türkiye’de komünizm propagandasının yasak olduğunu ve yasak olması gerektiğini söylüyor Sayın Demirel... Fakat ne gariptir ki, ne zaman kendisi ve partisi hükümete gelse, Türkiye’de komünizm propagandası yaygınlaşır, komünizm tehlikesi gözlerde büyümeye başlar.</p>

  <p class="normal1">Oysa, demokratik solcu bir parti olarak, Cumhuriyet Halk Partisi’nin 1974’teki yedi aylık hükümet döneminde, kimse Türkiye’de komünizmi ciddiye alınacak bir tehlike olarak görmüyordu.</p>

  <p class="normal1">Şimdi, komünizm propagandasının yasak olduğunu ve yasak kalması gerektiğini söyleyen Sayın Demirel’le partisi hükümettedir ve başkent Ankara’nın birçok duvarlarında, iri harflerle “Marks” adı yazılıdır... Komünizmin dünya uygulamasını da aşan sloganlar yazılıdır. Anadolu’da yer yer duvarlara orak-çekiç resimleri çizilmektedir. Üstelik de orak ve çekiçleri çizenlerden bazıları suçüstü yakalandığında, bunların genellikle, Demirel Hükümeti’nde ortak olan bir partinin üyeleri veya yandaşları olduğu ortaya çıkmaktadır.</p>

  <p class="normal1">Bu kargaşalıkta, kimin gerçekten komünist olduğu kimin komünist gibi görünen sağcı kışkırtıcı ajan olduğu, kimin sağcı kışkırtıcı ajan gibi görünen ve Demirel yönetiminde öyle görünmenin sağladığı sınırsız olanaklardan ve devlet koruyuculuğundan yararlanan örtülü komünist olduğu anlaşılmamaktadır.</p>

  <p class="indentmetinbold">Biz diyoruz ki, herkesin ne olduğu açıkça belli olsun, kim gerçek komünisttir, kim komünistlikle ilgisi olmayan solcudur, kim sağcıdır anlaşılsın. Ama Sayın Demirel’in işine gelmez bu...</p>

  <p class="normal1">Onun için, biz diyoruz ki herkesin ne olduğu açıkça belli olsun, kim gerçek komünisttir, kim komünistlikle ilgisi olmayan solcudur, kim sağcıdır anlaşılsın.</p>

  <p class="normal1">Ama Sayın Demirel’in işine gelmez bu... Ona göre durum öylesine karışık olmalı ki halk kimin ne olduğunu şaşırmalı. Öylece Demirel ve onun gibi düşünenler de, demokratik solcuyu, sosyal demokrat; demokratik sosyalisti komünistle bir torbaya koyup, “İşte bunların hepsi bir torbada, hepsi komünist” diyebilmeli ve toplumu bir komünizm umacısının baskısı altında tutarak her türlü sosyal adaletçi akımı önleyebilmeli!.. Demirel’in ve AP’nin taktiği budur.</p>

  <p class="normal1">Türkiye’nin böylesine bir bağnazlık ortamına sürüklenmesine ne halk razı olur ne de biz fırsat veririz. Sayın Demirel’in demokrasi ahlâkına aykırı taktiklerinden paniğe kapılıp kendi özgürlükçü demokrasi anlayışımızdan geri çekilmemiz ise söz konusu değildir.</p>

  <p class="normal1">Solun sınırı konusunda da Sayın Demirel, hâlâ, bizim ne dediğimizi anlamaz görünme taktiğini sürdürüyor. “Kendisi çizmemiş ki solun sınırını” diyor bizim için... Oysa, bizim solumuzun ne olup ne olmadığı da sınırı da bellidir.</p>

  <p class="normal1"><span class="ideitalik">Milliyet</span>’le görüşmemizin 28 Haziran 1976 günü yayınlanan bölümünde de belirttiğim gibi, ben bu sözü, bizim solumuzun, soldaki çizgimizin nereye kadar gidebileceğinden kuşku duyanlara veya kuşku duyarmış gibi gözükenlere karşı söyledim ve söylüyorum. “Biz halkla bütünleşen partiyiz. Türk halkı da özgürlükçü demokrasi ile bağdaşmayan hiçbir rejimi benimsemez. Eğer bizim sol anlayışımızın özgürlükçü demokrasi ile çelişen bir noktaya dönüştüğünü görecek olursa halk, ya bizi durdurur veya bırakır” anlamında söylüyorum, bunu da her seferinde belirterek söylüyorum.</p>

  <p class="normal1">Bu konuda kuşku duyanlara karşı halkı güvence olarak gösteriyorum. Ama Sayın Demirel, <span class="ideitalik">Milliyet</span>’le konuşmasında açıkça belirttiği gibi, halka, halkın siyasal erginliğine güvenmediğine göre, bunu yeterli bir güvence saymayabilir. Kaldı ki, ben Sayın Demirel’e daha çok güvence vermek gibi bir zorunluluk da duymuyorum. Demokrasi anlayışlarımız arasındaki fark, böyle tartışmalarla kapanamayacak kadar büyüktür.</p>

  <p class="normal1">Demokrasi anlayışlarımız arasındaki farkın bir yönünü, Sayın Demirel, Hava Kuvvetleri Komutanlığı ile ilgili Askeri Yüksek İdare Mahkemesi kararı üzerine <span class="ideitalik">Milliyet</span>’le yaptığı konuşmada, bir kez daha ve bütün açıklığıyla ortaya koymuştur.</p>

  <p class="normal1">Bu konuşmada, Sayın Demirel, trt Genel Müdürlüğü’ne yapılan yasadışı atamanın Danıştay’ca iptaline uymayışını izah ederken şöyle diyor:</p>

  <p class="normal1">“Biz devletin radyosu ve televizyonu taraflıdır dediğimiz anda, eğer onu tarafsız yapamazsak böyle bu şekilde hükümet olamaz.”</p>

  <p class="indentmetinbold">Radyo ve televizyonun hükümet lehine, hükümet partileri lehine tek yönlü kamuoyu oluşturma çabası içinde olduğu inkâr edilemez. TRT böylesine yönetilince de seçimlerde eşitlikten söz edilemez. Seçimlerde eşitliğin kalmadığı yerde ise demokrasi sağlıklı biçimde işleyemez.</p>

  <p class="normal1">Oysa Türkiye’de radyo ve televizyonun tarafsızlığı hükümetin değil, Anayasa’nın ve yasanın güvencesi altındadır. Eğer radyo ve televizyonun tarafsız değil, taraflı olduğuna dair hükmü hükümet verebilecekse, hüküm vermekle de kalmayıp bu hükmü uygulayabilecekse, radyo ve televizyonun tarafsız olması düşünülemez. Radyo ve televizyonda tarafsızlığın asıl güvencesi, hükümete böyle bir yetkinin tanınmamış olmasındadır. Radyo ve televizyon tarafsızlıktan ayrılırsa ne yoldan tedbir alınabileceğini yasa göstermiştir. Bu konuda şikâyete yetkili olanlar, üyelerinin çoğunluğu özerk üniversite rektörlerinden oluşan trt Seçim Kurulu’na başvururlar. Ya da savcılık böyle bir kanıya varırsa, trt hakkında bağımsız mahkemelerde dava açabilir. Yasaya göre hükümet de trt’nin tarafsızlığının gözetimini ancak bu yoldan sağlayabilir.</p>

  <p class="normal1">Bu konudaki yasaya da, Anayasa’ya da aykırı sözleri gösteriyor ki, Sayın Demirel, demokratik hukuk devletinde tarafsızlığın ne anlama geldiğini ve nasıl sağlanabileceğini bile anlayamamıştır. Demokratik hukuk devletinde tarafsızlık hükümet sayesinde sağlanmaz, hükümete rağmen sağlanır.</p>

  <p class="normal1">Çünkü hükümet bir siyasal partiden veya partilerden oluşur. Partilerse taraftırlar.</p>

  <p class="normal1">Aynı konuşmada Sayın Demirel şöyle diyor:</p>

  <p class="normal1">“Biz bildiğimiz gibi yapalım, yani kendi takdir hakkımız içinde yapalım, yaptığımızı tenkit edin. Ondan sonra yaptığımız eğer millet tarafından, millet çoğunluğu tarafından tasvip edilmiyorsa, milletin çoğunluğu bizi görevden uzaklaştırsın. Demokrasi böyle işler. Başka türlüsü düşünülemez.”</p>

  <p class="normal1">Sayın Demirel, başka türlüsünü düşünemediği içindir ki, onunla demokrasinin temel ilkeleri üzerinde anlaşma, hatta tartışma olanağımız yoktur.</p>

  <p class="normal1">Demokrasinin başlıca niteliklerinden biri, demokraside siyasal iktidarın sınırlı oluşudur. Sayın Demirel ise siyasal iktidarın sınırlanması ilkesini öteden beri içine sindiremiyor, kavrayamıyor.</p>

  <p class="normal1">Yaptığı millet tarafından tasvip edilmiyorsa, milletin çoğunluğu kendisini görevden uzaklaştırsınmış!.. Hükümetteki partiler, Anayasa’ya ve yasaya aykırı olarak trt’yi işgal altına alacaklar, bu en etkin kamuoyu oluşturma aracını diledikleri gibi kullanacaklar... Televizyonda muhalefetin açık hava toplantılarını hiç göstermeyip, kendi açık hava toplantılarını dakikalarca gösterecekler. Hatta iktidar partileri arasında bile eşitsizlik ve ayrıcalık yaratacak uygulamalara başvuracaklar... Muhalefet partilerine 80 saniye, bir buçuk dakika hak tanıyıp, kendileri, hükümet üyeliği sıfatlarını kullanarak, her gün birbiri ardından televizyonda beşer dakika, onar dakika siyasal polemik yapacaklar... En taze bir örnek: 22 Temmuz Perşembe akşamı olduğu gibi, televizyonda, benim Ege sorunuyla ilgili demecime bir buçuk dakika ayrılacak, buna karşılık hükümet adına bir kamu görevlisi ağzından bana verilen cevapla trt dakikalarca işgal edilecek ve sonraki haber bültenlerinde hükümetin görüşü tekrar tekrar verilecek... Seyirci, benim söylediklerimi tam dinleme olanağını bulamadan bana verilen cevapları dinleyecek...</p>

  <p class="normal1">“Danıştay’ın yetkileri içerisinde, idari kaza dışında birtakım fonksiyonları var. İdari kaza ile Danıştay’ın istişari şeyleri var” diyor Sayın Demirel... Yani, Danıştay’ın “istişari şeyleri” ile yetinmek istiyor. Devletin yüksek yargı organlarından birini, sadece istişari işlevi bakımından yeterli sayıyor.</p>

  <p class="normal1">Hükümet Danıştay kararını uygulamayınca ne olurmuş? Onun da cevabı hazır Sayın Demirel’de:</p>

  <p class="normal1">“Birine zarar verirsem zararı öderim. Hadise budur” diyor. “Öderim” dediği, “devlete ödetirim” demek... Üstelik, hiç sıkılmadan da, “Bunu hazineyi korumak için yapıyorum” diyebiliyor.</p>

  <p class="normal1">Sayın İpekçi soruyor kendisine, “Yargı organının, verdiği bir kararla idarenin yerini alıp almadığını kim tespit edecek?” diye...</p>

  <p class="normal1">Demirel ona da şu cevabı veriyor:</p>

  <p class="normal1">“Biz tespit edeceğiz. Yani idare tespit edecek.”</p>

  <p class="normal1">Böylece idare veya hükümet, bir yüksek yargı organını yargılayan kuvvet durumuna getirilmiş oluyor.</p>

  <p class="normal1">Bunu düşünebilen, düşünmekle de kalmayıp açıktan söyleyebilen bir kimse, demokrasinin ne olduğundan da ne olmadığından da habersiz demektir.</p>

  <p class="normal1">Hava Kuvvetleri Komutanlığı konusunda da söyledikleri daha da ilginç Sayın Demirel’in:</p>

  <p class="normal1">“Bir memlekette kumandan tayin edemeyen hükümet düşünülemez. Kumandan tayin etmek hükümetlerin hakkıdır, işte bu kadar” diyor.</p>

  <p class="normal1">Sayın İpekçi soruyor:</p>

  <p class="normal1">“Ama bir kumandanın rütbesi ve nitelikleri konusunda...”</p>

  <p class="normal1">Sayın Demirel, Sayın İpekçi’nin sözünü kesiyor:</p>

  <p class="normal1">“Takdir doğrudan doğruya hükümetlerin takdirine kalmıştır... Durum budur. Böyle işleyecektir düzen...”</p>

  <p class="indentmetinbold">Bunlar eğer kendi tayin ettiği komutanların bir muhtırası üzerine millet oylarıyla geldiği başbakanlığı bırakıp gidivermiş bir kimsenin kompleksiyle, hınç alma duygusuyla söylenmiş sözlerden ibaret değilse, akıl almaz bir sorumsuzluk ve cehalet örneğidir.</p>

  <p class="normal1">Bunlar eğer kendi tayin ettiği komutanların bir muhtırası üzerine millet oylarıyla geldiği başbakanlığı bırakıp gidivermiş bir kimsenin kompleksiyle, hınç alma duygusuyla söylenmiş sözlerden ibaret değilse, akıl almaz bir sorumsuzluk ve cehalet örneğidir.</p>

  <p class="normal1">Hiyerarşik disiplinin ordu kadar hayati önem taşıdığı bir başka kurum düşünülemez. Fakat Başbakan Demirel, “Ben rütbeye filan bakmam, kendi takdirime göre orduda istediğim kimseyi istediğim komutanlığa getiririm” diyebiliyor. “Böyle işleyecektir düzen” diyebiliyor ve “işte bu kadar” diyerek de kabadayılık taslıyor.</p>

  <p class="normal1">Bir devlet adamından, böyle kabadayılıklar yerine, milletin verdiği iktidara sahip çıkabilmesi beklenir.</p>

  <p class="normal1">Devam ediyor Sayın Demirel:</p>

  <p class="normal1">“Hükümet kimi istiyorsa onu Genelkurmay Başkanı yapar, hükümet kimi istiyorsa onu kuvvet komutanı yapar.”</p>

  <p class="normal1">Sayın İpekçi soruyor:</p>

  <p class="normal1">“Kimi istiyorsa diyebilir misiniz efendim?”</p>

  <p class="normal1">Sayın Demirel diretiyor.</p>

  <p class="normal1">“Evet efendim, öyle diyorum aynen...”</p>

  <p class="normal1">Bırakınız bir demokratik hukuk devletini, bir aşiret veya derebeylik bile, böylesine keyfi yönetilemez.</p>

  <p class="normal1">Hükümetin takdir hakkına hiçbir yasal sınırlama kabul etmeyen, hükümet icraatı üzerinde hiçbir yargı denetimi kabul etmeyen zihniyet, demokrasiyle bağdaşması söz konusu olmayan bir zihniyettir.</p>

  <p class="normal1">Sayın Demirel’in şiddet olaylarıyla ilgili sözleri üzerinde uzun uzadıya durmak gereğini bile duymuyorum.</p>

  <p class="normal1">Çünkü, Sayın İpekçi ile tartışmasında, Sayın Demirel, şiddet hareketlerinin tek sorumlusu olarak solu gördüğünü, sağda hiçbir sorumluluk, hiçbir suç, hiçbir suçlu görmediğini ısrarla söyleyebilecek kadar kendini şaşırmış...</p>

  <p class="normal1">“Bugün sağ tedhişçi diye bir şey yoktur Türkiye’de... Sol tedhişçi vardır, sağ tedhişçi diye bir şey yoktur... Adam öldüren yok yani” diyor.</p>

  <p class="normal1">Sayın İpekçi soruyor:</p>

  <p class="normal1">“Adam öldüren yok mudur?”</p>

  <p class="normal1">Demirel:</p>

  <p class="normal1">“Efendim karşılıklı çatışmalar oluyor, onlar ayrı mesele, ama gidip ev basıp, adam kaçıran, adam öldüren yoktur.”</p>

  <p class="normal1">İpekçi:</p>

  <p class="normal1">“Sınıf basıp adam öldüren?”</p>

  <p class="normal1">Demirel:</p>

  <p class="normal1">“Mekteplerde birtakım çatışmalar var... Ama benim dediğim şey, mekteplerin dışında bütün hareketleri, Türkiye’deki bütün tedirginlikleri meydana getiren sol tedhişçiliktir.”</p>

  <p class="normal1">İpekçi:</p>

  <p class="normal1">“Okul dışında adam öldürme olaylarında sağ...”</p>

  <p class="normal1">Demirel:</p>

  <p class="normal1">“Hiçbir tane yoktur.”</p>

  <p class="normal1">İpekçi:</p>

  <p class="normal1">“Hiç yoktur diyorsunuz...”</p>

  <p class="normal1">Demirel:</p>

  <p class="normal1">“Evet...”</p>

  <p class="indentmetinbold">Milletin gözleri önünde, kulakları dibinde böylesine yalan söyleyebilen bir kimse ile neyi, nasıl tartışacaksınız? Hangi sözünü ciddiye alıp da cevaplayacaksınız?</p>

  <p class="normal1">Milletin gözleri önünde, kulakları dibinde böylesine yalan söyleyebilen, bu yalanları söylerken, sağcı tedhişçilerin çocuklarını öldürdüğü analardan babalardan sıkılmayan, makamına kabul ettiği, ellerini sıktığı bazı kimselerin siyasal cinayetten veya saldırıdan aranan veya hüküm giymiş kimseler olduklarını, kongrelerine bakanlar, parti yöneticileri ve çiçekler gönderdiği bazı sağcı tedhiş örgütlerinin gelmiş geçmiş nice başkanlarının siyasal cinayetten hüküm giymiş katiller olduğunu bile bile, böyle konuşabilen bir kimse ile neyi, nasıl tartışacaksınız? Hangi sözünü nasıl ciddiye alıp da cevaplayacaksınız?..</p>
</body>
</html>
