<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 style="text-align: center;"><span style="font-size: 21px; letter-spacing: 1px;"><b>Altıncı Bölüm</b></span></h2>

  <p><br /></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-weight:normal;font-size:16.0px" xml:lang="tr-TR">Parça</span></span> <span class="FontStyle47"><span style="font-weight:normal;font-size:16.0px" xml:lang="tr-TR">13...</span></span> <span class="FontStyle30"><span style="font-weight:normal;font-size:16.0px" xml:lang="tr-TR">haylaz bir okul kaçkını olduğu çocukluk günlerinden beri Gubar</span></span><span class="FontStyle47"><span style="font-weight:normal;font-size:16.0px" xml:lang="tr-TR">'1</span></span> <span class="FontStyle30"><span style="font-weight:normal;font-size:16.0px" xml:lang="tr-TR">tanıyordu. Ondan sonra da cinsel olarak saplantılı hale gelmişti. Onuncu sınıfta okuldan ayrıldı, önce hastabakıcı, sonra bir gübre kamyonunda şoför, ardından Valka'yla tanıştıkları enstitüde laboratuvar asistanı olarak çalıştı, şimdi ise bir sığmakta, savunma bakanlığıyla ilişkili devasa ve son derece gizli bir projede çalışıyor. Zahar hiçbir zaman tam bir eğitim almamıştı ama çocukluğundan beri radyolara tutkuyla bağlıydı, elektronik onun ruhundaydı ve diplomasının olmaması büyük bir engel olsa da, beyni sayesinde enstitüde de hızla yükseldi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Birkaç keşfin patentini almıştı, şimdi de iki ya da üç yeni keşif üzerine çalışıyordu ve bunlardan hangisinin bu büyük belaya yol açtığını da kesinlikle bilmiyordu. Belki de geçen seneki "fading kullanımının yararları" ile ilgili yaptığı bir keşifti. Böyle düşünüyordu ama emin değildi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Öte yandan, hayatındaki en önemli şey kadınlardı. Kadınlar onu, ışığa giden sinekler gibi cezbediyorlardı. Ve herhangi bir nedenle cezbetmeyi bıraktıklarında da bu defa o, onları cezbetmeye başlıyordu. Şimdiye kadar bir defa evlenmişti, bu evlilikten son derece keyifsiz anılar ve sayısız ders edinmişti, o zamandan beri de bu meselede son derecede dikkatli davranıyordu. Kısacası, fantastik ölçülerde bir zamparaydı ve onunla karşılaştırıldığında Vayngarten bile sofu, çilekeş ve Zenoncu gibi görünüyordu. Ama hiç şehvet düşkünü bir tip de değildi. Kadınlarına saygıyla ve hatta hayranlıkla yaklaşırdı ve belli ki kendini, onların mütevazı zevk oyuncağı gibi görürdü. Hiçbir zaman aynı anda birden fazla aşığı olmuş değildi, onlarla hiçbir zaman kavga etmez ya da çirkin bir duruma düşmezdi ve de onları kesinlikle incitmezdi. Dolayısıyla bu alanda, mutsuz evliliğinden beri her şey gayet yolunda gidiyordu. Son zamanlara kadar.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Uzaylılarla ilişkili bu tatsızlığın ayaklarındaki iğrenç bir kurdeşenin görünmesiyle birlikte başladığını düşünüyor. Kurdeşen ortaya çıkar çıkmaz doğruca doktora koşmuştu, çünkü sağlığına her zaman derinden özen gösterirdi, hastalıklarla ilişkisi Avrupalılarınkine benzerdi. Doktor onu sakinleştirdi, birkaç tablet verdi, kurdeşen gitti ama kadınların istilası başladı. Ona sürüyle geliyorlardı, bir zamanlar bir şekilde ilişki kurduğu bütün kadınlar geliyordu. İkişer üçer basıyorlardı dairesini, bir defasında, korkunç bir gündü, beş kadın aynı anda gelmişti. Ayrıca kendisinden ne istediklerini de hiç anlayamıyordu. Daha kötüsü, onların da bunu bilmediklerine dair bir izlenim doğmuştu içinde. Ona küfür ve hakaret ediyorlardı, ayaklarının önünde sürünüyorlardı, anlaşılmaz bir şeyler için yalvarıyorlardı, kediler gibi kavga ediyorlardı, bütün tabak çanağını kırmışlardı, Japon usulü mavi bulaşık makinesini tuz buz etmişlerdi, mobilyaları parçalamışlardı. Histeri krizlerine kapılıyorlardı, kendilerini zehirlemeye çalışıyorlardı, birkaçı onu da zehirlemekle tehdit etmişti, yorulmaksızın ve inanılmaz talepkâr bir şekilde sevişmek istiyorlardı. Üstelik bunlardan birçoğu epeydir evliydi de, kocalarını ve çocuklarını seviyorlardı ve kocalar da Gubar'ın dairesine gelip tuhaf tuhaf davranıyorlardı. (Hikâyesinin burasında Gubar lafı ağzında hiç olmadığı kadar dolandırıyordu.)</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Kısacası, hayatı cehenneme dönmüştü, altı kilo kaybetmişti, şimdi bütün vücudunda kurdeşenler çıkmıştı, işine bakamıyordu bile, borca batmış olduğu halde ücretsiz izine çıkması gerekmişti. (İlk günlerde enstitüsündeki bu salgından kaçınmaya çalışmıştı, bu şekilde davranmanın kişisel sorunlarını göz önüne çıkarmaktan başka bir işe yaramadığını çabucak kavradı. Bu noktada da lafı ağzında epeyce dolandırdı.)</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bu cehennem azabı on gün aralıksız sürmüş ve bir önceki gün, aniden sona ermişti. Umutsuz kadınlardan birini, kadın aniden çocuğuyla birlikte ortaya çıkınca, kasvetli bir polis çavuşu olan kocasının ellerine daha yeni teslim etmişti. Kadını hatırlıyordu. Altı yıl önce onunla şu şartlar altında karşılaşmıştı: Tıklım tıklım bir otobüste gidiyorlardı, yan yana düşmüşlerdi. Kadına baktı ve ondan hoşlandı. Affedersiniz, dedi, bir parça kâğıtla kaleminiz var mı acaba? Elbette, buyurun, diye cevap verdi kadın, istenenleri çantasından çıkarırken. Çok çok teşekkürler, dedi. Ve şimdi, Tanrı aşkına, telefon numaranızı ve adınızı yazın... Riga kumsallarında çok tatlı zaman geçirdiler ve sakince ayrıldılar; bir daha görüşemeyeceklermiş gibi. Birbirlerinden hoşnut kalmışlardı ve birbirlerine bağlanmamışlardı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">İşte şimdi yeniden ortaya çıkmış, ona bu oğlanı getirmiş ve onun oğlu olduğunu söylemişti. Üç yıldır çok iyi ve, bunu da söylemek gerek, çok ünlü bir adamla evliydi, onu bütün kalbiyle seviyor ve ona saygı duyuyordu. Neden geldiğini Gubar'a açıklayamadı. Gubar bunu aydınlatmaya çalıştığı her defasında da ağladı. Ellerini sımsıkı sıkıyordu, davranışını adi bir suç saydığı belliydi. Ama gitmedi. Gubar'ın harap dairesinde geçirdiği o gece, en tuhaf olanıydı. Bir uyurgezer gibi davranmıştı, sürekli bir şeyler konuşmuştu, Gubar kelimeleri anlıyordu ama onlardaki genel anlamı kavraması kesinlikle mümkün olmamıştı. Ve dün sabah kadın sanki kendine gelmişti. Gubar'ı yataktan atmış, banyoya sokmuş, bütün muslukları açmış ve Gubar'ın kulaklarına, kesinlikle olanaksız bir şeyleri fısıltıyla anlatmaya başlamıştı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Söylediğine göre (Gubar'ın yorumlamasıyla), çok eski zamanlardan beri yeryüzünde gizemli ve yarı-mistik bir Dokuzlar Birliği vardır. Bunlar korkunç gizemli bilgelerdir, ya inanılmaz uzun yaşarlar ya da genel olarak ölümsüzlerdir ve iki şeyle meşguldürler: birincisi, hiç istisnasız, gezegenimizdeki bütün bilimsel başarıları kopyalar ve öğrenirler; ikincisi ise, bilimsel teknolojik yeniliklerin hiçbirinin insanların kendilerini yok edeceği bir araç olarak kullanılmamasını sağlarlar. Bunlar, yani bu bilgeler, her şeyi bilirler ve pratikte de her şeye kadirlerdir. Onlardan gizlenmek mümkün değildir, onlar için sır diye bir şey yoktur, onlarla mücadele etmenin de anlamı yoktur. İşte bu Dokuzlar Birliği, şimdi Gubar'ın peşine düşmüştü. Tam olarak neden, kadın bunu bilmiyordu. Gubar'a şimdi ne olacağını da bilmiyordu. Gubar bunu kendisi tahmin etmeliydi. Kadın sadece, şimdiye kadar Gubar'ın başına gelen bütün tatsızlıkların bir uyarı olduğunu biliyordu. Kendisi de uyan olarak yollanmıştı. Ve Zahar'ın bu uyarıyı hatırlaması için de, oğlanı ona bırakması talimatı verilmişti. Bu emri kimin verdiğini bilmiyordu. Bundan başka bir şey de bilmiyordu. Bilmek de istemiyordu. Sadece oğlanın başına kötü bir şey gelmemesini istiyordu. Gubar'a, karşı çıkmaması için yalvarıyordu, Gubar harekete geçmeden önce yirmi kere düşünebilirdi. Şimdi ise kadının gitmesi gerekiyordu. Yüzünü mendiline sarıp ağlayarak çıktı, Gubar ise oğlanla kaldı. Yalnız başlarına. Öğleden sonra üçe kadar aralarında ne olup bittiğini anlatmak istemiyordu. (Oğlan bunun nedenini kısaca ifade etmişti: "Çünkü onu delirttim.") Saat üçte artık dayanamadı ve ilkin panik içinde, en yakın ve en çok saygı duyduğu dostu olan Vayngarten'i aradı, sonra da ona koştu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bunlardan hiçbir şey anlamadım," diye itiraf etti sonunda. "Valya'yı dinledim, sizi dinledim, Mitya... Ama gene de bir şey anlamadım. Bir ilişki yok. Ve inanılır gibi değil. Belki de bütün bunlar sıcak yüzünden? Havalar iki yüz elli yıldır olmadığı kadar sıcakmış. Ve hepimiz de farklı farklı delirdik, belki de..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Dur bir, Zahar," dedi Vayngarten, alnını kırıştırarak. "Sen sağlam bir adamsın, iyisi mi hipotezlerine başlama."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ne hipotezi!" dedi Gubar, hüzünle. "Hiç aklımızda olmadığı halde buraya toplandığımızı anlamak için hipoteze ihtiyacım yok. Bununla ilgili olan kimse ona rapor edelim, işte diyeceğim bu."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten onu utandıran bir bakış fırlattı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Peki sence böylesi bir durumda nereye rapor etmek gerekir? Ha?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Nereden bileyim?" dedi Gubar, kasvetli bir edayla. "Bir teşkilat olmalı bunun için... Yerel bir organa rapor ediliyor olmalı."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bu sırada oğlan cevap verir gibi kıkırdadı, Gubar da sustu. Malyanov, Vayngarten'in ilgili bir organa gittiğini ve düşünceli müfettişe, iç karartıcı kara bir takım elbise giyinmiş kırmızı kafalı cüceyle olan hikâyesini anlattığını hayal etti. Gubar da böyle bir durumda epeyce gülünç görünürdü. Ve Malyanov'a gelince...</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hayır, çocuklar," dedi. "Tabii siz ne isterseniz yapın ama ben hiçbir şey yapmayacağım. Benim karşı dairemdeki adam tuhaf şartlar altında öldü ve ben de onu canlı gören son kişiyim. Zaten benim gitmeme de gerek yok, bence onlar kendileri bana gelecekler."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten ona bir kadeh konyak doldurdu, Malyanov bir yudumda içti, ne tadını ne de kokusunu hissetmişti. Vayngarten içini çekerek konuştu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Evet, moruk. Kimseye danışamayız. Tek kelime etsek bizi tımarhaneye tıkarlar. Bunun üstesinden kendimiz gelmeliyiz. Hadi, Mitka. Senin kafan açık. Hadi, düşün bakalım."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov alnını ovuşturdu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Aslında benim kafam da mantarla tıkanmış gibi," dedi, "aklıma bir şey gelmiyor. Bütün bunlar hezeyan. Yalnızca bir şeyi anlıyorum: İkinize de uğraştığınız işi bırakmanız söylendi. Bana söylenen bir şey yok, ama hayatım..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Doğru!" diye sözünü kesti Vayngarten. "İlk olgu: Çalışmalarımız birilerinin hoşuna gitmedi. Soru: Kimin? Gözlem: Bir uzaylı beni ziyarete geldi." Vayngarten parmaklarını çıtlattı, "Zahar'a da Dokuzlar Birliğinin bir ajanı... Yeri gelmişken, bu Dokuzlar Birliği'ni işitmiş miydiniz? Kafamın bir yerlerinde bu isim dönüp duruyor, bir yerde okumuş olmalıyım ama nerede bir türlü hatırlamıyorum. Sen ziyaret edilmedin. Yani edildin de, kılık değiştirmiş ajanlar tarafından. Bundan çıkarabileceğimiz sonuç ne?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ne?" dedi Malyanov, kasvetli bir edayla.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bundan, uzaylı ve eskilerden kalma bilgeler diye bir şeyin aslında olmadığı, ama bir üçüncüsünün, çalışmalarımızla yoluna çıktığımız bir tür gücün olduğu sonucu çıkar."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bütün bunlar çok saçma," dedi Malyanov. "Hezeyan hezeyandır. Hiçbir boka yaramaz. Kendin düşün. Ben nebulalardaki yıldızlar üzerine çalışıyorum. Sen, revertaze üzerine. Zahar ise uygulamalı elektronik." Aniden anımsadı. "Snegovoy bundan söz etmişti. Biliyor musun, ne demişti? Nerede malikâne, nerede su... Ne demek istediğini ancak şimdi anlıyorum. O zavallı adam da kafasını bununla bozmuştu. Ya da, belki de sen burada üç farklı gücün olduğunu düşünüyorsundur?" diye sordu iğneleyerek.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hayır, moruk, bekle bir!" dedi Vayngarten, üzerine basa basa. "Acele etme."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Şimdi, sanki bütün parçaları önceden çözmüş de eğer sözünü kesmezler ve engel olmazlarsa nihayet her şeyi açıklayacakmış gibi bir hali vardı. Ama hiçbir şeyi açıklamadı; sustu ve fırlak gözlerini boşalmış ringa kavanozuna dikti.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Hepsi de sustu. Sonra Gubar alçak sesle konuştu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Yani her şey Snegovoy ile ilgili. Yani... Belki ona da çalışmalarından birini durdurmasını söylediler ama nasıl durdurabilirdi? Zaten askerdi... Çalışmasının konusu..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Çişim geldi!" diye bağırdı tuhaf oğlan ve Gubar başını sallayıp onu tuvalete götürürken, bağırarak ekledi: "Kakam da var."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hayır, moruk, acele etme," diye aniden konuşmaya başladı Vayngarten. "Bir saniyeliğine, yeryüzünde bütün bu marifetleri sergileyecek kadar kudretli varlıklar olduğunu bir düşün. Hadi bu da, şu Dokuzlar Birliği olsun. Onlar için önemli olan ne? Belli bir alanda belli bir çalışmayı sona erdirmek. Nereden biliyorsun? Belki de şimdi Leningrad'da yüz kişi daha bizim gibi kafayı yemek üzere. Yeryüzünde de binlercesi. Ve bizim gibi, bunu itiraf etmekten korkuyorlar. Kimisi korkuyor, kimisi utanıyor. Ve belki birileri de bundan mutlu! Son derece çekici teklifler yapıyorlar, biliyorsunuz."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bana kimse böyle çekici bir teklif yapmadı," dedi Malyanov hüzünle.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ve bu da tesadüfi değil! Öküzün tekisin, parayla ilgin yok... Kime ne zaman rüşvet teklif etmen gerektiğini bile bilmiyorsun. Senin için bütün dünya aşılmaz bir engelden ibaret! Restorandaki bütün masalar dolu, bu bir engel. Bilet kuyruğu var, engel. Birileri karınla vakit geçiriyor..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Tamam, yeter! Vaaza başladın yine."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hayır!" dedi Vayngarten, vaazını gönüllü olarak bitirerek. "Bırak bunları, moruk. Bütün bunlar tamamen makul önermeler. Gerçekten de onların alışılmadık, fantastik kuvvetleri var. Belki de, kahrolasıcalar telepati bile kuruyorlardır! Hayır, moruk, bir düşün: Yeryüzünde bir ırk var; antik, akıllı ve belki insan bile olmayan rakiplerimiz. Bunlar sabırla bekliyor, bilgi topluyor ve hazırlanıyor. Şimdi ise darbeyi indirmeye karar verdiler. Dikkat et, açık bir saldırı değil, daha akıllıca. Ceset dağları yaratmanın saçma, barbarca olduğunu anlıyorlar, ayrıca bu onlar için de tehlikeli. Böylece bunlar, her şeyin temeli olan merkezi sinir sisteminde, uzun vadeli bir inceleme amacı güderek, bir neşter kullanarak dikkatli bir ameliyata girişmeye karar verdiler. Anlıyor musun?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov onu duyuyor ama dinlemiyordu. Boğazından yukarı iğrenç bir duygu yükseliyordu; kulaklarını tıkamak, yatmak, gerinmek, başını yastığa koymak istiyordu. Bu korkuydu. Sadece korku da değil, bir Kara Korku. Kaç buralardan. Kendini kurtar. Her şeyi bırak, gizlen, kendini göm, boğul... Hey sen, diye bağırıyordu kendisine. Kendine gel, aptal! Böyle yapamazsın, geberir gidersin... Zorlukla konuştu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Anladım. Ama zırvalık."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Niye zırvalık?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Çünkü masal sadece." Sesi hırıltılı çıkıyordu, öksürdü. "Yaşları büyük çocuklara masal. Bir roman yazıp, Kamp Ateşi Yayınlarına gönder. Sonunda da İzci Vasya, bütün kötüler şebekesini çökertip herkesi yenmiş ve de dünyayı kurtarmış olsun."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Peki," dedi Vayngarten, son derece sakin. "Bunlar bizim başımıza geldi mi?"</span></span></p>

  <p class="Style24" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Evet, bizim başımıza geldi." "Bu olaylar fantastik miydi?" "Eh, diyelim ki fantastikti."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ve sen moruk, fantastik olayları fantastik olmayan varsayımlarla nasıl açıklarsın?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bunu hiç bilmiyorum," dedi Malyanov. "Siz ikinizin başına fantastik olaylar geldi. Belki iki haftadır deli gibi içiyorsunuz. Benim başıma gelen ise hiç de fantastik bir olay değildi. İçkiye düşkün değilimdir."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten'in kan beynine sıçradı, yumruğuyla masaya vurup kahrolası Malyanov'un onlara inanması gerektiğini, eğer biz lanet olasıcalar birbirimize inanmazsak her şeyin cehennem olup gitmesini söyledi. Belki de bu sürüngenler tam da bizim birbirimize inanmamamızı, karşılarına her birimizin tek başına çıkmamızı ve onların da kalplerimizi keyifleri çektiğince sökebilmelerini istiyorlardı!</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Öyle bağırıyor ve öyle çok tükürük saçıyordu ki Malyanov korkuya kapıldı. Kara Korkuyu bile unutmuştu. "İyi, peki," dedi. "Siktir et," diye mırıldandı, gırtlağını temizledi, "affedersin, benim hatam." Tuvaletten dönen Gubar korkuyla onlara bakıyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten kükrerken gitmiş, buzdolabından bir şişe soda almış, kapağını dişleriyle açmış ve şişeyi kafasına dikmişti. Gazlı su, tıraşlı şişman yanaklarının içinden süzüldü ve anında, alnında ve çıplak, kıllı omuzlarında ter olarak yeniden belirdi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Aslında neyi kastetmiştim, biliyor musun?" dedi Malyanov, gönül alıcı bir sesle. "İnanılmaz şeyleri inanılmaz nedenlerle açıklamaya çalışmayı sevmiyorum. Ockham'ın Usturası'nı<span class="Footnoteanchor"><a href="../Text/chapter12.xhtml#ftn5" id="bodyftn5">[</a></span>*] biliyor musun? Yoksa Tanrı bilir daha ne fikirlerle gelirsin."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Peki ne öneriyorsun," dedi kırgın Vayngarten, boş şişeyi masaya vurarak.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hiçbir şey. Yapabilseydim yapardım. Beynim korkudan uyuştu, çalışmıyor. Sadece, eğer bunlar gerçekten de o kadar kudretlilerse bütün her şeyi çok daha basitçe yapabileceklerini düşünüyorum."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Mesela nasıl?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Şey, bilmiyorum. Seni çürük konserveyle zehirleyebilirlerdi. Zahar'a da... bilmiyorum... ona da bin volt verebilirlerdi. Bir hastalık bulaştırırlardı. Hem zaten bu cinayet işlerine, korkulara da ne lüzum var ki? Eğer bu kadar kudretli telepatlar iseler, bizim dört işlemi bile unutmamızı sağlayabilirlerdi. Ya da, mesela, üzerimizde bir şartlı refleks yaratırlardı: işe koyulur koyulmaz, ishal ya da grip olurduk; burnumuz akardı, başımız ağrırdı. Egzama... Bir sürü şey var... Sessiz, sakin, kimse hiçbir şeyi fark etmezdi."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten, Malyanov'un bitirmesini bekliyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Peki, Mitka," dedi. "Şunu anlamalısın ki..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ama Zahar, konuşmasına fırsat vermedi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bir dakika!" dedi yalvararak, ellerini Malyanov ve Vayngarten'in köşelerine gitmesini ister gibi uzatmıştı. "Hâlâ hatırlayabiliyorken konuşayım. Dur, Valya, izin ver de konuşayım! Baş ağrılarıyla ilgili bu Mitya, dediniz ki... Biliyorsunuz, geçen yıl hastaneye yatmıştım."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Şimdi hatırlıyordu, geçen yıl akademi hastanesine yatmıştı, çünkü kanında bir şey bulmuşlardı ve koğuşta, oryantalist Vladlen Semenoviç Glukhov diye biriyle tanışmıştı. Glukhov bir kalp sorunu yüzünden hastanede yatıyordu ama konu bu değildi. Önemli olan, ikisi arkadaş olmuşlar ve sonrasında da sık sık görüşmüşlerdi. İşte, daha iki ay önce bu Glukhov on yıldır malzeme topladığı dev bir projesi olduğunu ve kendisinde ansızın baş gösteren tuhaf bir rahatsızlık yüzünden bütün çalışmalarının yok olup gittiğini anlatıp şikâyet etmişti. Bu rahatsızlık tam olarak şöyleydi: Glukhov çalışmalarını yazmak için oturur oturmaz korkunç şekilde başı ağrımaya başlıyordu, midesi bulanıyordu ve başı dönüyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Öte yandan çalışmasını düşünebiliyordu," diye devam etti Zahar, malzemeleri okuyabiliyordu, hatta bence onlar hakkında konuşabiliyordu da. Gerçi bundan emin değilim, yalan söylemek istemem. Ama yazmaya geldi mi, mümkün değildi. Ve Mitya, sizin sözlerinizden sonra..."</span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Adresini biliyor musun?" diye sordu aniden Vayngarten.</span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Biliyorum."</span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Telefonu var mı?"</span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Var."</span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hadi buraya çağır. O da bizden." Malyanov sıçradı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Siktir git!" dedi. "Delirmişsin sen! Yapamazsın! Belki de gerçekten öyle bir hastalığı var."</span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bu hastalık hepimizde var," dedi Vayngarten.</span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Valka, adam oryantalist! Tamamen başka bir alandan!"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"O da bizden, moruk. İnan bana, o da bizimle aynı probleme sahip!"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Yapma!" diye karşı çıktı Malyanov. "Zahar, oturun, onu dinlemeyin. Sünger gibi içti."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bu sigara dumanı tüten sıcak mutfağa tamamen normal bir adamın girdiğini ve bu delilik, korku ve alkol ortamına daldığını hayal etmek bile korkunç ve imkânsızdı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hadi, en iyisi şöyle yapalım," diye ikna etti Malyanov. "Veçerovski'yi çağıralım. Tanrı aşkına, daha çok işe yarar!"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten itiraz etmedi, Veçerovski'ye karşı değildi. "Doğru," dedi. "Veçerovski'yi aramak iyi fikir. Veçerovski akıllı adam! Zahar, git şu senin Glukhov'u ara, sonra da Veçerovski'yi arayalım."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov bu Glukhov'u hiç istemiyordu. Yalvardı, kendisinin ev sahibi olduğunu, hepsini evden atacağını haykırdı. "Ama Vayngarten'in üstesinden gelemedi. Zahar Glukhov'u aramaya gitti, oğlan da tabureden kaydı ve onu bir gölge gibi takip etti.</span></span></p>
</body>
</html>
