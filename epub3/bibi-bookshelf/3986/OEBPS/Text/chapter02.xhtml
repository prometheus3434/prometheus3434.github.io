<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr-TR">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 style="text-align: center;"><span style="font-size: 21px; letter-spacing: 1px;"><b>İkinci Bölüm</b></span></h2>

  <p><br /></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-size:16.0px" xml:lang="tr-TR">Parça 3</span></span><span class="FontStyle32"><span style="font-size:16.0px" xml:lang="tr-TR">...</span></span> <span class="FontStyle47"><span style="font-size:16.0px" xml:lang="tr-TR">ve mini, örgülü kazağını bir mini etek ve mini bluzla değiştirdi. Çok çekici bir kız olduğunu da söylemek gerek; Malyanov onun sutyen bile takmadığı sonucuna vardı. Ama zaten sutyene ihtiyacı da yoktu, hiç sutyen giymese bile her şeyi yerli yerindeydi. Malyanov, "Malyanov kabarcıklarını artık hatırlamıyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Buna rağmen her şey, en iyi evlerde olduğu gibi gayet düzgündü. Oturdular, sohbet ettiler, çay içtiler, terlediler. Kız Malyanov'a şimdiden "Dimoçka" demeye başlamıştı, o da Malyanov'un Lidoçka'sı olmuştu. Üçüncü bardaktan sonra Dimoçka iki horozla ilgili fıkrayı anlattı -zamanı gelmiş gibiydi-, Lidoçka da uzun uzun güldü ve çıplak kolunu Dimoçka'ya doğru salladı. Malyanov, Vayngarten'i araması gerektiğini anımsadı (horozlar anımsatmıştı bunu) ama aramaya gitmedi, bunun yerine Lidoçka'ya dedi ki:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Güneşte ne harika yanmışsınız!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ya siz! Solucan kadar beyazsınız," dedi Lidoçka.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"İş, iş! Emek!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ben de Piyonerler<span class="Footnoteanchor"><a href="../Text/chapter12.xhtml#ftn2" id="bodyftn2">[</a></span>*] kampında çalışıyorum..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Ve Lidoçka ayrıntılarıyla ama büyük bir çekicilikle, izci kampında nasıl esmerleştiklerini anlattı. Buna karşılık Malyanov da meslektaşlarının Büyük Anten'de nasıl esmerleştiklerini anlattı. Büyük Anten de neydi? Büyük Anten'in ne olduğunu ve niye yapıldığını anlattı. Kız ise uzun, esmer bacaklarını gerdi ve üst üste atıp Bobkin'in sandalyesine uzattı. Bacakları ayna gibiydi. Malyanov, onların bir şeyler yansıtabileceği izlenimine kapıldı. Aklını onlardan uzaklaştırmak için kalktı ve ocaktaki kaynayan çaydanlığı aldı. Bunu yaparken parmaklarını buhardan yakmayı becerdi; muhteşem bir kadınla yakından, yüz yüze karşılaşmasının sonucunda kötülükten kaçınmak için parmağını ya ateşe ya da kaynar suya sokan bir keşişi hatırladı. Ne kararlı adamdı!</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bir bardak daha ister misiniz?" diye sordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Lidoçka cevap vermedi, Malyanov ona döndü. Kız, ardına kadar açılmış parlak gözlerle ona bakıyordu, güneş yanığı yüzünde tamamen ilgisiz bir ifade vardı -ama şaşkınlık ya da korku değil- ve ağzı da açılmıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Çay?" diye sordu kararsızlıkla Malyanov, çaydanlığı sallayıp.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Lidoçka kıpırdadı, gözlerini kırpıştırdı, parmaklarını alnına götürdü. "Ne?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Diyorum ki, daha çay ister misiniz?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır, hayır, teşekkürler." Hiçbir şey olmamış gibi güldü. "Formuma dikkat etmem lâzım."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ah, evet," dedi Malyanov, büyük bir yiğitlikle. "Böyle bir forma elbette dikkat etmeli. Hatta belki de sigortalamak gerek..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kız hafifçe gülümsedi ve başını çevirip omuzlarının üzerinden avluya baktı. Boynu uzundu, düzdü, belki biraz fazla zayıftı. Malyanov, bu boynun öpülmek için yaratıldığı hissine kapıldı. Omuzları da aynen öyleydi. Geri kalan kısımlarından bahsetmeye bile gerek yoktu. Kirke<span class="Footnoteanchor"><a href="../Text/chapter12.xhtml#ftn3" id="bodyftn3">[</a></span>**] gibi, diye düşündü. Ve aynı anda ekledi: Ne var ki ben İrka'mı seviyorum ve onu asla aldatmam...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Çok tuhaf," dedi Kirke. "Sanki bütün bunları daha önce görmüşüm gibi bir hisse kapıldım: bu mutfağı, avluyu... Sadece avluda büyük bir ağaç vardı. Dev bir ağaç. Burada da var mıydı?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Elbette," diye atıldı Malyanov. "Bence herkese olur bu. Bir yerlerde buna</span></span> <span class="FontStyle46"><span style="font-size:16.0px" xml:lang="tr-TR">deja-vu</span></span> <span class="FontStyle47"><span style="font-size:16.0px" xml:lang="tr-TR">dediklerini okumuştum."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet, muhtemelen," dedi kız, kuşkuyla.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov fazla gürültü yapmamaya gayret ederek dikkatle sıcak çayını yudumladı. Sohbete bir ara vermişlerdi sanki. Bir şeyler kızı endişelendirmiş olmalıydı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Belki de karşılaşmışızdır sizinle?" diye sordu kız ansızın.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Nerede? Ne zaman? Sizi hatırlardım..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Belki tesadüfen. Sokakta bir yerde... ya da dansta."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dans mı?" diye itiraz etti Malyanov. "Nasıl dans edildiğini çoktan unuttum."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">İkisi de sustu. Sessizlik öylesine derindi ki Malyanov ayak parmaklarını huzursuzlukla oynatıyordu. Gözlerini nereye çevireceğini bilmediğin, tamamen uygunsuz ve beceriksizce başlayan yeni sohbetlerin başının içinde bir varilin içindeki taş gibi dönüp durduğu anlar, en iğrenç olanlarıdır. "Bizim Kalyam da çişini klozete yapıyor." Ya da, "Bu sene de mağazalarda domates yok," Ya da, "Bir bardak daha çay?" Ya da diyelim ki, "Peki harika şehrimizi nasıl buldunuz bakalım?" gibi konuşmalar bu durumlara örnektir.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov tamamen uygunsuz bir sesle sordu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Peki bakalım, Lidoçka, bu harika şehrimizde ne planlarınız var?</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kız cevap vermedi. Yuvarlak, şaşkınlıktan ardına kadar açılmış gözlerini üzerine dikmişti. Sonra bakışlarını çevirdi, alnını kırıştırdı. Dudağını ısırdı. Malyanov kendini daima kötü bir psikolog sayardı ve genellikle de başkasının duygularını hiç tahmin edemezdi. Ama şimdi, bu düşüncesiz sorusunun, güzeller güzeli Lidoçka'nın algısının ötesinde olduğunu bütün açıklığıyla anlamıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Plan mı?" diye mırıldandı sonunda. "Şey, tabii ki. Doğal olarak!" aniden hatırlamış gibiydi. "Ermitaj müzesi, elbette...</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Empresyonistler... Nevski Bulvarı... Beyaz Geceleri de hiç görmedim."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ortalama bir turist güzergâhı bu," dedi Malyanov, kıza yardım etmek için aceleyle. Yalan söylemeye çalışan insanları seyredemiyordu. "Hadi size bir bardak daha çay koyayım," diye devam etti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kız yine hiçbir şey olmamış gibi güldü.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dimoçka," dedi, dudaklarını büyük bir tatlılıkla kıvırarak, "neden bana çay koyup duyuyorsunuz? Eğer bilmek istiyorsan, sizin bu çaydan hiç içmem ben. Özellikle de bu sıcakta!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kahve?" diye önerdi Malyanov hemen anında.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kız kahveye de kategorik olarak karşıydı. Sıcakta, özellikle geceleri kahve içilmemeliydi. Malyanov kıza, Küba'dayken kendisine yardımcı olan tek şeyin kahve olduğunu anlattı ve orada da tropik bir sıcak vardı. Kafeinin otonom sinir sistemine etkisini açıkladı. Sonra da Küba'da mini eteklerin altından iç çamaşırların mutlaka görünmesi gerektiğini ve eğer iç çamaşırlar görünmüyorsa bunun mini etek olmadığını, iç çamaşırları görünmeyenin de manastır rahibesi ve kız kurusu sayıldığını anlattı. Bunun ahlaki altyapısı, kesinlikle çok katıydı. Devrim işte!</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Peki hangi kokteylleri içiyorlar?" diye sordu kız.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Haybol," diye cevap verdi Malyanov, gururla. "Rom, limonata ve buz."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Buz," dedi kız, hayal âleminde gibi...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR"><br /></span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-size:16.0px" xml:lang="tr-TR">Parça 4...</span></span> <span class="FontStyle47"><span style="font-size:16.0px" xml:lang="tr-TR">sonra kadına bir kadeh daha şarap doldurdu. Teklifi "siz"den "sen'e geçerek yapmıştı. Öpücük yok. Entelektüel insanlar arasında öpücük olabilir miydi ki? Burada en önemli şey manevi güçtü. "Sen'e ve manevi güce içtiler, yeni doğum yöntemleri; mertlik, cüret ve cesaret hakkında konuştular. Riesling bitti, Malyanov boş şişeyi balkona götürdü ve biraz Cabernet çıkarmak için bara gitti. Cabernet'lerini İrka'nın en sevdiği kristal kadehlerden içmeye karar verdiler. İlkin kadehlerin içine buz kırıp attılar. Mertlik ve cesaret üzerine olandan sonra gelen kadınsılık üzerine sohbetle birlikte buzlu şarap çok daha iyi gitti. Hangi eşek, kırmızı şarabın soğuk içilmemesi gerektiğini söylemişti acaba? Bu sorun üzerine görüştüler. Buzlu şarabın çok iyi gittiği doğru değil miydi? Evet, kuşkusuz öyleydi. Ayrıca da buzlu kırmızı şarap içen kadınlar çok daha güzel oluyorlardı. Bir yerde cadıya da benziyorlardı. Tam olarak hangi yerde? Bir yerde işte. Harika bir kelime:</span></span> <span class="FontStyle46"><span style="font-size:16.0px" xml:lang="tr-TR">Bir yerde.</span></span> <span class="FontStyle47"><span style="font-size:16.0px" xml:lang="tr-TR">Siz de bir yerde domuzsunuz. Bu ifadeyi seviyorum. Bu arada, cadılar hakkında konuşmuşken... Evlilik sence nedir? Gerçek bir evlilik. Entelektüel bir evlilik. Evlilik bir sözleşmedir. Malyanov kadehleri tekrar doldurdu ve bu düşünceyi aklından geçirdi. Arkadaşlığın en önemli şey olduğunu düşünen karı ve kocanın, öncelikle arkadaş olmaları bağlamında. Sadakat ve dostluk. Evlilik dostluktur. Dostluk üzerine bir sözleşme, anlıyor musun? Bu sırada Lidoçka'nın çıplak dizini tuttu ve meselenin önemini belirtmek için sarstı. Benimle İrka'ya bak... İrka'yı tanıyorsun... Kapı çaldı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bu da kim?" diye şaşkınlıkla sordu Malyanov, saatine bakarak. "Biz buradayız."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Saat neredeyse ona geliyordu. "Biz buradayız," diye tekrar ederek kapıyı açmak için hole gitti ve tabii ki Kalyama bastı. Kalyam miyavladı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hay ben senin... Seni şeytan!" dedi Malyanov ve kapıyı açtı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Bu, komşusu, şu gizemli Arnold Palıç Snegovoy'du.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Geç değil ya?" dedi uğuldar gibi, kapının yanında. Dev gibi, kocaman bir adamdı. Kır saçlı bir iblis.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Arnold Palıç!" dedi Malyanov, neşeyle. "Dostlar arasında 'geç' mi olur? Gel içeri."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Snegovoy bu neşenin sebebini hissedince durakladı ama Malyanov onun elinden tuttu ve hole geçirdi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tam vaktinde geldin," dedi, gömleğinin yenine sarılarak. "Muhteşem bir kadınla tanışacaksın!" diye vaatte bulundu,</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Snegovoy'un yüzünü mutfağa çevirirken. "Lidoçka, bu Arnold Palıç!" diye duyurdu. "Bir kadeh ve bir şişe daha getireyim."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Her şey gözlerinin önünde dönmeye başlamıştı. Doğrusunu söylemek gerekirse birazcık da değil, baştan aşağı. Artık içmemesi gerekiyordu, kendisi de biliyordu bunu. Ama her şeyin iyi, dostça olmasını, her şeyin herkesin hoşuna gitmesini çok istiyordu. Birbirlerinden hoşlansalar bari, diye düşündü alçak gönüllülükle; açık barın önünde sallanıyor ve sarı bir sisin içine gömülüyordu. Aman, boş ver, bekâr değil mi? Ama benim İrka'm var. Parmaklarını boşlukta salladı ve bara girdi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Şükür ki hiçbir şeyi kırmadı. Ama "Domuz Kanı" şişesi ve temiz bir kadehle döndüğünde, mutfaktaki durum hiç hoşuna gitmedi. İkisi de susup sigara içiyor, birbirlerine bakmıyorlardı. Ve nedense yüzleri Malyanov'a gayet kötücül göründü: Lidoçka'nın parlak yüzü kötücül bir güzellikteydi, Snegovoy'un eski yanıklarla lekeli yüzü ise kötücül bir sertlikteydi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kim kesti neşenin sesini?" diye neşeyle sordu Malyanov. "Bu dünyada her şey saçmalık! Sadece tek bir lüks var, o da insani münasebet! Kim söylemişti bunu, hatırlamıyorum." Şişenin mantarını çıkardı. "Hadi bu münasebetten... ee... lüksten yararlanalım!</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Şarap su gibi akıyordu, bu anlamda masaya da aktı. Snegovoy beyaz pantolonunu kurtarmak için sıçradı. Gerçekten de anormal ölçüde iriydi. Bizim kompakt zamanlarımızda böyle iri insanlar olmamalıydı. Bunu düşünen Malyanov masayı kuruladı, Snegovoy da yeniden tabureye çöktü. Tabure çatırdadı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Bu ana kadar bütün insani ilişki lüksü, anlaşılmaz bağırışlar şeklinde ifade edilmişti. Ah şu</span></span> <span class="FontStyle46"><span style="font-size:16.0px" xml:lang="tr-TR">entelinjansiyanın</span></span> <span class="FontStyle47"><span style="font-size:16.0px" xml:lang="tr-TR">lanet olası utangaçlığı! İki harika insan bir anda, hızla birbirlerine açılamazlar, birbirlerinin ruhlarına bakamazlar, ilk bakışta arkadaş olamazlar. Malyanov kalktı ve kadehi kulak hizasında tutarak bu konuyu engin bir şekilde açıklamaya koyuldu. Ama işe yaramadı. İçtiler. Bu da işe yaramadı. Lidoçka sıkılmış, camdan bakıyordu. Snegovoy iri kahverengi ellerinin arasında bardağı masada ileri geri yuvarlıyordu. Malyanov ilk defa, Snegovoy'un kolundaki yanığı fark etti; yanık bileklerine, yukarıya kadar çıkıyordu hatta. Bu durum soru sormasına ilham verdi:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Arnold Palıç, bir dahakine ne zaman ortadan kaybolacaksınız?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Snegovoy gözlerini dikkatle Malyanov'a dikip baktı, sonra boynunu indirdi, omuzlarını kambur yaptı. Malyanov'a, konuğu kalkmaya davranacakmış gibi geldi ve aniden, sorusunun başka bir anlamı daha olduğunu fark etti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Arnold Palıç!" diye bağırdı, kollarını tavana uzatırken. "Tanrım, öyle demek istememiştim! Lidoçka, önünde son derece gizemli ve esrarengiz bir adamın oturduğunu bilmelisin. Zaman zaman kaybolur. Elinde dairesinin anahtarıyla gelir ve buhar olup gider. Bir ay geçer, iki ay, görünmez. Sonra, ansızın kapı çalar. Oradadır." Gevezelik ettiğini, bu kadarının yeteceğini, artık başka konuda konuşması gerektiğini hissetti. "Genel olarak, Arnold Palıç, çok iyi biliyorsunuz ki sizi çok seviyorum ve görmekten de her zaman memnun oluyorum. Yani saat ikiden önce buradan ayrılmanız kesinlikle söz konusu değil!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Elbette, Dimitri Alekseyeviç," diye gürledi Snegovoy ve avucuyla Malyanov'un sırtına vurdu. "Elbette, değerli dostum, elbette"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ve bu da Lidoçka," dedi Malyanov, parmağıyla Lidoçka'nın olduğu tarafı göstererek. "Karımın okuldan en iyi arkadaşı. Odesa'dan."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Snegovoy belirgin bir güçlükle Lidoçka'ya dönüp sordu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Leningrad'da uzun süre mi kalacaksınız?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kız gayet kibar bir cevap verdi, Snegovoy da Beyaz Gecelerle ilgili başka bir soru sordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kısacası şu lüks ilişkilerine başladılar; böylece Malyanov rahatlayabilirdi. Hayır, çocuklar, ben artık içmiyorum. Ben nakavtım. Tek kelimeyi bile duymaksızın ve anlamaksızın Snegovoy'un korkunç, cehennem alevi gibi ürkütücü yüzüne bakıyor ve bir vicdan sızısı hissediyordu. Bu sızı dayanılmaz olunca ağır ağır ayağa kalktı, duvara tutunarak banyoya gitti ve kendini içeriye kilitledi. Bir süre kasvetli bir umutsuzluk içinde küvetin kenarına oturdu, sonra soğuk suyu sonuna kadar açtı ve inleyerek başını suyun altına soktu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kendine gelmiş ve ıslak bir yakalıkla döndüğünde Snegovoy iki horozla ilgili fıkranın tam ortasındaydı. Lidoçka başını geriye atıp öpülesi boynunu sergileyerek kahkahalarla gülüyordu. Malyanov bunu memnuniyetle karşıladı, oysa genellikle yapmacık bir nezaket gösteren insanlardan hoşlanmazdı. Ayrıca da, insani ilişkinin lüksü, bütün lüksler gibi, kuşkusuz belli bedeller gerektiriyordu. Lidoçka'nın gülmesi bitene kadar bekledi, yere düşen sancağı aldı ve astronomiyle ilgili, mevcut bulunan diğerlerinden hiçbirinin biliyor olamayacağı bir dizi fıkrayı anlatmaya koyuldu. Fıkraları tükendiğinde Lidoçka da topluluğu plaj fıkralarıyla eğlendirdi. Doğrusunu söylemek gerekirse bu fıkralar nispeten orta halliydi, üstelik Lidoçka da anlatmayı beceremiyordu ama kahkaha atmayı biliyordu, dişleri de inci gibi parıldıyordu. Sohbet daha sonra gelecek hakkında kehanetler üzerine kaydı. Lidoçka, bir çingene kadının ona üç defa evleneceğini ve çocuğu olmayacağını söylediğini anlattı. "Çingeneler olmasa ne yapardık?" diye homurdandı ve bir çingenenin kendisine, galakside madde yayınımı üzerine, gezegenlerarası uzayla ilgili büyük bir keşif yapacağı kehanetinde bulunduğunu anlatarak böbürlendi. Tekrar buzlu "Domuz Kanı" aldılar, bu sırada Snegovoy da tuhaf bir hikâye anlatmaya koyuldu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Görünen o ki kendisine, 83 yaşında Grönland'da öleceği kehanetinde bulunulmuştu. ("Grönland Sosyalist Cumhuriyeti'inde," diye atıldı Malyanov, ama Snegovoy sükûnetle "Hayır, sadece Grönland," diye itiraz etti.) Bunun kader olduğuna inanıyordu, bu inanç çevresindeki herkesi rahatsız ediyordu. Bir defasında -kendisi cephede bulunmamış olsa bile savaş zamanında-, tanıdıklarından biri olan, elbette kafayı bulmuş, ya da o zamanlar söyledikleri gibi dut gibi birini, bu inanç öyle bir çileden çıkarmıştı ki silahını çekmiş, namluyu Snegovoy'un alnına dayamış ve "Şimdi göreceğiz," deyip tetiği çekmişti...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ve?" diye sordu Lidoçka.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle50"><span style="font-size:16.0px" xml:lang="tr-TR">"Oluverdi,"</span></span> <span class="FontStyle47"><span style="font-size:16.0px" xml:lang="tr-TR">diye lafa girdi Malyanov.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ateş almadı," dedi Snegovoy.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tanıdıklarınız çok tuhafmış," dedi Lidoçka, kuşkuyla.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Tam on ikiden vurmuştu. Arnold Palıç genelde kendisi hakkında nadiren, ama başladı mı da uzun uzadıya konuşurdu. Eğer anlattıklarına bakarak değerlendirmek gerekirse, tanıdıkları gerçekten de çok sıradışı kişilerdi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov bir süre Lidoçka'yla, Arnold Palıç'ın Grönland'a nasıl gidebileceğini ateşli bir şekilde tartıştı. Malyanov bir uçak faciası teorisini destekliyordu, Lidoçka ise sıradışı bir turistik gezide ısrar ediyordu. Arnold Palıç ise mor dudaklarında geniş bir tebessümle, arka arkaya sigara içerek sessizce oturuyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Sonra Malyanov'un aniden aklına geldi ve kadehlere yeniden şarap doldurmaya karar verdi ama şişenin boşalmış olduğunu fark etti. Yeni bir şişe almaya davrandı ama Arnold Palıç onu durdurdu. Artık gitmesi gerekiyordu, sadece bir dakikalığına uğramıştı. Ama Lidoçka devam etmeye hazırdı. Daha çakırkeyif bile değildi, sadece yanakları biraz kızarmıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır, hayır, çocuklar," dedi Snegovoy. "Gitmem gerek." Külçe gibi kalktı ve gövdesiyle mutfağı yeniden doldurdu. "Çıktım, Dimitri Alekseyeviç, neden bana kapıya kadar eşlik etmiyorsunuz? İyi geceler, Lidoçka. Tanıştığımıza memnun oldum."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Hole doğru hareketlendiler. Malyanov konuğunu birlikte bir şişe daha içmeye ikna etmeye çalışıyordu ama Snegovoy kır kafasını salladı ve kalamayacağını söyledi. Kapıda yüksek sesle konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet, Dimitri Alekseyeviç! Size şu kitap için söz vermiştim. Gidelim de vereyim."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov "Hangi kitapmış bu?" diye soracaktı ki Snegovoy iri parmaklarını dudaklarına götürdü ve Malyanov'u merdiven boşluğundan karşıya geçip dairesine götürdü. Dudakların üzerindeki bu parmak Malyanov'u öyle şaşırtmıştı ki Snegovoy'u koyun gibi izlemek zorunda hissetmişti kendini. Malyanov'u hâlâ dirseğinden tutan Snegovoy, boşta kalan eliyle cebindeki anahtarı buldu ve kapıyı açtı. Dairesindeki bütün ışıklar yanıyordu: holde, her iki odada, mutfakta hatta banyoda bile. Her yere sinmiş tütün dumanı ve güçlü bir kolonya kokusu vardı havada; Malyanov ansızın, beş yıldır birbirlerini tanıdıklarını ama buraya hiç gelmediğinin farkına vardı. Snegovoy'un onu aldığı oda temiz ve düzenliydi, bütün ışıklar yanıyordu: üçlü ahize, koltuğun üzerindeki duvar lambası ve masanın üzerindeki küçük lamba. Sandalyenin arkasına gümüş düğmeli ve üzerinde bir sürü madalya bulunan apoletli bir ceket asılmıştı. Belli ki bu bizim Arnold Palıç albaydı... Bak sen!</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hangi kitap?" diye sordu sonunda, Malyanov.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Herhangi biri," dedi Snegovoy sabırsızlıkla. "İşte, şunu alın ve unutmamak için elinizde tutun. Ve buyurun, bir dakika oturalım."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kafası allak bullak olan Malyanov masanın üzerinden kalın bir cilt aldı ve koltuğunun altına sıkıştırıp duvar lambasının yanındaki koltuğa çöktü. Arnold Palıç da yanına oturdu ve bir sigara yaktı. Malyanov'a bakmıyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Yani, diyeceğim..." diye gürledi. "Yani... Her şeyden evvel... Bu kadın da kimin nesi?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Lidoçka mı? Size söyledim ya, karımın arkadaşı. Ne olmuş?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Onu iyi tanıyor musunuz?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ha-hayır. Daha bugün tanıştık. Bir mektupla geldi."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov durakladı ve ürkerek sordu: "Siz onun şey olduğunu mu..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Snegovoy sözünü kesti:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Soruları ben soruyorum. Zamanımız yok. Şu aralar ne üzerine çalışıyorsunuz, Dimitri Alekseyeviç?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov, Valka Vayngarten'i anımsadı ve buz gibi ter döktü. Dudaklarında çarpık bir sırıtmayla konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Nedense bugün herkes benim ne üzerinde çalıştığımla ilgileniyor."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Başka kim var?" diye sordu Snegovoy çabucak, küçük mavi gözleri Malyanov'u deliyordu. "Bu kadın mı?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov başını salladı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır. Vayngarten. Bir arkadaşım."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Vayngarten." Snegovoy kaşlarını çattı. "Vayngarten."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır, hayır!" dedi Malyanov. "Onu iyi tanırım, ilkokulda bile birlikteydik, o zamandan beri arkadaşız."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Gubar adı sizin için bir şey ifade ediyor mu?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Gubar mı? Hayır... Ne oldu, Arnold Palıç?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Snegovoy sigarasının izmaritini söndürüp yeni bir tane yaktı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Başka kim çalışmalarınızı sordu?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Başka kimse yok."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Peki ne üzerine çalışıyorsunuz?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov aniden öfkelendi. Korktuğu zaman hep öfkelenirdi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dinleyin, Arnold Palıç," dedi, "anlamıyorum."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ben de!" dedi Snegovoy. "Ve anlamayı çok istiyorum. Anlatın! Durun. Çalışmanız gizli mi?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ne demek gizli mi?" dedi öfkeyle Malyanov. "Sıradan astrofizik ve gök cisimleri dinamiği. Gök cisimleri arasındaki ilişki ve yıldızlararası madde. Bunda gizli bir şey yok, sadece bitirene kadar işimden bahsetmeyi sevmiyorum!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Yıldızlar ve yıldızlararası madde..." Snegovoy ağır ağır tekrar etti ve omuz silkti. "Nerede malikâne, nerede su... Gizli değil mi? Hiçbir parçası?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tek bir harfi bile!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Gubar'ı gerçekten tanımıyor musunuz?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Gubar'ı gerçekten tanımıyorum."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Snegovoy yanı başında sigarasının dumanını sessizce üfürüyordu; iri, kamburu çıkık ve korkutucuydu. Sonra konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Peki, peki, mesele yokmuş gibi görünüyor. Ben sizden yanayım, Dimitri Alekseyeviç. Lütfen kusuruma bakmayın."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ama ben sizden yana değilim!" dedi Malyanov, pat diye. "Hâlâ bilmek istiyorum..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Buna iznim yok," dedi Snegovoy ve konuşmayı bitirdi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kuşkusuz Malyanov bu meseleyi burada bırakmazdı. Ama aniden dilini ısırıverdiğini fark etti. Snegovoy'un sol cebinde bir şişlik vardı, çok belirgin bir silah kabzası da cepten dışarı çıkmıştı. Büyük bir silah. Tıpkı filmlerdeki devasa Colt .45 gibi bir şey. Ve bu Colt, Malyanov'un soru sorma şevkini bir anda kırıverdi. Bu işte bir bit yeniği olduğu belliydi ve burada soru soracak kişi de o değildi. Snegovoy ayağa kalkıp konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hadi bakalım Dimitri Alekseyeviç. Yarın yeniden gidiyorum."</span></span></p>
</body>
</html>
