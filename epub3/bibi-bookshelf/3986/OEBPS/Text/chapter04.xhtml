<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr-TR">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 style="text-align: center;"><span style="font-size: 21px; letter-spacing: 1px;"><b>Dördüncü Bölüm</b></span></h2>

  <p><br /></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-size:16.0px" xml:lang="tr-TR">Parça</span></span> <span class="FontStyle47"><span style="font-size:16.0px" xml:lang="tr-TR">7... kadehleri yıkadı ve yerine koydu, Bobkina'nın odasındaki kırıkları topladı, Kalyama balık verdi. Sonra Bobka'nın süt içtiği uzun bardağı aldı, içine üç yumurta kırdı, ekmek parçaları ekledi, bolca tuz ve biber döküp karıştırdı. Canı yemek istemiyordu, mekanik bir şekilde hareket ediyordu. Balkon penceresinin yanında, şimdi güneşin doldurduğu boş avluyu izleyerek bu şeyi yedi. Hayret, avluya hiç ağaç dikmemişler miydi? Bir tane bile?</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Dikkati zayıf bir damlama sesine kaydı, aslında bu düşünce de sayılmazdı, düşünce kırıntısıydı sadece. Belki de bu yeni bir takip yöntemidir, diye düşündü. Genel bir bilimsel-teknolojik devrim. Davranış kontrolü ve psikolojik saldırı. Ama konyak meselesinde, bu tamamen anlaşılmazdı. İgor Petroviç Zıkov. Yoksa Zıkin mi? Her neyse, bu onun söylediği isimdi, peki ya belgelerindeki isim neydi? Hırsızlar! diye düşündü ansızın. Bütün bu numarayı yarım şişe konyak için mi yaptılar?</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Hayır, Snegovoy ölmüştü, bu açıktı. Snegovoy'u artık göremeyeceğim. İyi bir adamdı, sadece biraz tuhaftı. Onda her zaman yolunda gitmeyen bir şeyler vardı; özellikle de dün. Üstelik birini arıyordu. Başka bir şeyler söylemek, açıklamak, bir şeyler hakkında uyarmak için birini arıyordu. Malyanov titredi. Kirli bardağı lavaboya koydu. Gelecekteki bulaşık dağının embriyosu. Lidoçka belli ki mutfağı toplamıştı, her şey pırıl pırıldı. O da beni Lidoçka'ya dair uyardı. Gerçekten, bu Lidoçka'da anlaşılmaz bir şeyler vardı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov ansızın girişe doğru atıldı, askının altını aradı ve İrka'nın bıraktığı notu buldu. Hayır, saçmalık. Her şey yolundaydı. El yazısı kesinlikle İrka'nındı, tarz da onundu... Hem düşünsenize, bir katil bulaşıkları yıkar mıydı?</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR"><br /></span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-size:16.0px" xml:lang="tr-TR">Parça 8...</span></span> <span class="FontStyle47"><span style="font-size:16.0px" xml:lang="tr-TR">Valka'nın telefonu meşguldü. Malyanov ahizeyi yerine koydu ve koltuğa yayıldı, burnu sert battaniye yüzünden kaşınıyordu. Valka'da da yolunda gitmeyen bir şeyler vardı. Histerik görünüyordu. Kesinlikle ona da bir şeyler olmuştu. Ya Svetka ile ya da kaynanasıyla tartışmıştı. Bana sorduğu o tuhaf şey de neydi. Ah, Valka, bir de senin belan başımda! Boş ver gitsin! O da histerik, ben de histeriğim; belki de ikimiz birlikte üstesinden gelebiliriz. Malyanov numarayı tekrar çevirdi, yine meşguldü. Kahretsin, zaman kaybından başka bir şey değil bu! Şimdi çalışıyor olmalıydım ama bu pisliklerle uğraşıyorum.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Aniden arkasındaki girişte biri öksürdü. Malyanov koltuktan rüzgâr gibi fırladı. Ama tabii ki boşuna. Girişte kimse yoktu. Banyoda da. Lavaboda da. Kilidi kontrol etti, koltuğa döndü ve dizlerinin titrediğini fark etti. Kahrolsun, sinirleri göçmüştü. O pislik de kendisini Görünmez Adama benzetmişti! Gözlüklü bir tenya şeridine benziyorsun, seni pislik, Görünmez Adama değil! Tekrar Valka'nın numarasını çevirdi, ahizeyi attı ve kararlılıkla çoraplarını ayağına geçirmeye koyuldu. Veçerovski'den ararım. Bu kadar zaman kaybetmek benim suçum. Temiz bir gömlek giydi, cebindeki anahtarı kontrol etti, kapıyı arkasından kilitledi ve merdivenlerden yukarı çıktı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Altıncı katta çöp bacasının yanında bir çift öpüşüyordu. Delikanlının kara gözlükleri vardı ama Malyanov bu serseriyi tanıyordu, on yedinci dairedeki hödük adaylarından biri. İki yıldır işsizdi ve iş de aramıyordu zaten. Sekizinci kata kadar başka kimseyle karşılaşmadı. Ama bu sırada sanki biriyle karşılaşacakmış gibi bir his vardı içinde. Kolundan tutup alçak sesle şöyle diyecekti: "Bir dakika, beyefendi..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Tanrıya şükür, Filip evdeydi. Her zamanki gibi, Kraliyet</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Ailesinin davetine icabet etmek üzere Hollanda Elçiliği'ne gitmek üzereymiş gibi giyinmişti; sanki bir araba beş dakika sonra onu alacaktı. Krem rengi muhteşem bir takım elbise, akıl almaz mokasen ayakkabılar giymiş ve kravat takmıştı. Bu kravat her zaman Malyanov'un içini sıkıştırırdı. İnsanların nasıl olup da evde kravatla çalıştıklarını hayal edemezdi.</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Çalışıyor musun?" diye sordu Malyanov.</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Her zamanki gibi."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Zaten uzun kalmayacağım."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tabii ki," dedi Veçerovski. "Kahve?"</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bekle," dedi Malyanov. "Yok, neden olmasın? İçerim."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Mutfağa gittiler. Malyanov sandalyesine oturdu, Veçerovski ise kahve makinesiyle ayinine başladı.</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Viyana usulü yapıyorum," dedi dönmeden.</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tamam," dedi Malyanov. "Krema var mı?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski cevap vermedi. Malyanov onun kahve makinesiyle sarsılan ince, fırlak omuzlarına baktı.</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dedektifler sana da geldi mi?" diye sordu Malyanov.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Omuzlar bir anlığına durdu, sonra omuzlarının arkasından ağır ağır dönen uzun, kalkık burunlu, çilli yüzü belirdi, kaplumbağa kabuğundan çerçeveli gözlüğünü kaldırdı.</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Affedersin. Ne dedin?"</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bugün sana da dedektif gelip gelmediğini sordum?" "Niye gelecekmiş ki dedektif?" diye karşılık verdi Veçerovski.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Çünkü Snegovoy kendini vurmuş," dedi Malyanov. "Bana geldiler."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kim bu Snegovoy?"</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Benim karşımdaki dairede yaşayan adam. Roketçi."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ah."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski döndü ve omuzları yeniden inip kalkmaya başladı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Sen onu tanımıyor muydun?" diye sordu Malyanov. "Sizi tanıştırdığımı sanıyordum."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır," dedi Veçerovski. "Hatırladığım kadarıyla hayır." Mutfak harika bir kahve kokusuyla doldu. Malyanov sandalyesinde daha rahat bir pozisyon aldı. Ona söylemeli miydi acaba? Bu kahve aroması dolu, göz alıcı güneşe rağmen serin, her şeyin yerli yerinde ve gayet de kaliteli olduğu mutfakta, yani dünyadaki, belki de bütün kâinattaki bu en iyi yerde, o gün yaşanan bütün bu olaylar şimdi çok daha çılgınca, vahşi, imkânsız hatta nedense utanç verici görünüyordu.</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"İki horoz fıkrasını biliyor musun?" diye sordu Malyanov.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"İki horoz mu? Üç horoz fıkrasını biliyorum. Berbat bir fıkradır."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır, hayır. İki horoz!" dedi Malyanov. "Bilmiyor musun?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Ve iki horoz fıkrasını anlattı. Veçerovski hiçbir tepki göstermedi. Sanki ona bir fıkra anlatılmamıştı da, ciddi bir problem sorulmuştu; aynen öyle görünüyordu, kahve fincanıyla yarıya kadar dolu tereyağı ve reçeli Malyanov'un önüne koyduğunda kafası meşgul ve düşünceliydi. Sonra kendi fincanını doldurdu, onu elinde tutup dudaklarına değdirdi ve nihayet konuştu:</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Harika. Fıkrandan söz etmiyorum. Kahve."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tahmin etmiştim," dedi Malyanov, kederle.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Bir süre Viyana usulü kahvenin tadını çıkardılar. Sonra Veçerovski konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dün senin şu problemle ilgili bir süre düşündüm... Hartwig fonksiyonunu denemedin mi?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Biliyorum, biliyorum," dedi Malyanov. "Ben de düşündüm bunu."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"İşe yaradı mı?"</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov boş fincanı kendinden uzaklaştırdı. "Dinle, Fil," dedi. "şu Hartwig fonksiyonlarını düşünemiyorum bile. Kafam karmakarışık, sen ise..."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR"><br /></span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-size:16.0px" xml:lang="tr-TR">Parça</span></span> <span class="FontStyle47"><span style="font-size:16.0px" xml:lang="tr-TR">9... bir dakika sessizlik oldu, iki parmağını sinekkaydı tıraşlı yanaklarına sürttü, sonra konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Doğruca ölüme bakamadık, gözlerimiz bağlıydı ve bizi ona öylece götürdüler..." Ve ekledi: "Zavallı."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kimi kastettiği belli değildi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Yani, her şeyi anlayabilirim," dedi Malyanov. "Ama şu dedektif..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bir kahve daha ister misin?" diye sözünü kesti Veçerovski.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov başını salladı, Veçerovski kalktı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"O zaman benim odaya gidelim," dedi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Diğer odaya girdiler. Veçerovski masasına oturdu; masa tamamen boştu, sadece orta yerde bir parça kâğıt vardı, çekmeceden mekanik bir telefon rehberi çıkardı, düğmesine bastı, gözleriyle bir numara aradı ve telefonu çevirdi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Müfettiş Zıkin," dedi kuru, küstah bir ses. "İgor Petroviç Zıkov demek istedim. Operasyona mı çıktı? Teşekkür ederim." Ahizeyi yerine koydu. "Müfettiş Zıkov operasyona çıkmış," diye bildirdi Malyanov'a.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kızlarla birlikte benim konyağımı içiyor, ne operasyonu," diye homurdandı Malyanov.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski dudaklarını ısırdı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bunun önemi yok. Önemli olan, böyle birinin var olması."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tabii ki var!" dedi Malyanov. "Bana kimliğini gösterdi. Neden, bunların sahte olduğunu mu düşündün?" "Bundan kuşkulanmıştım."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bunu ben de düşünmüştüm. Bir şişe konyak için bütün bu hikâyeyi uydurmak... İyi de, hemen karşımda kapısı mühürlü bir daire var."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski başını salladı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Sen de diyorsun ki Hartwig fonksiyonu!" dedi Malyanov sitemle. "Bütün bunların arasında nasıl çalışılabilir ki! Yeterince şey oldu zaten."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski kırmızı gözlerini ona dikerek baktı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dima," dedi, "Snegovoy'un çalışmalarınla ilgilenmesi seni de şaşırtmadı mı?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hem de nasıl! Daha önce işle ilgili hiç konuşmamıştık."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Peki ona ne dedin?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Şey... En genel hatlarıyla... Zaten ayrıntıları öğrenmek için ısrar da etmedi."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ne dedi peki?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hiçbir şey demedi. Bence hayal kırıklığına uğramıştı. Bir tek 'nerede malikâne, nerede su' dedi." "Pardon?"</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">" 'Nerede malikâne, nerede su.'" "Ne demek bu?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Edebi bir gönderme. Ben giderim mersine, sen diyorsun tersine gibi bir şey..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Haa." Veçerovski ağır kirpiklerini kırptı, sonra pencere pervazından gayet temiz bir kül tablasını aldı, masadan pipoyla tütün tabakası çıkardı ve pipoyu doldurmaya koyuldu. "Haa... 'Nerede malikâne, nerede su.'... İyiymiş. Bunu akılda tutmak lazım."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov sabırsızlıkla bekliyordu. Ona çok güveniyordu. Veçerovski'nin kesinlikle bir insana ait olamayacak bir beyni vardı. Malyanov, olgulara dair koca veri yığınından beklenmedik sonuçlar serisi çıkartabilen başka hiç kimseyi tanımıyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ee?" dedi sonunda.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski piposunu doldurmuş, şimdi de acele etmeksizin dumanı çekiyor ve keyfine bakıyordu. Pipodan hafif çıtırtılar yükseliyordu. Derin bir nefes alan Veçerovski konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dima... pf-pf... Perşembeden beri bir ilerleme kaydettin mi? Sanırım en son... pf-pf... perşembe günü konuşmuştuk..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bunun ne önemi var ki?" diye sordu Malyanov, kırgınlıkla. "Biliyor musun, buna vaktim yok."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Bu sözler Veçerovski'nin bir kulağından girip diğerinden çıktı; az önceki gibi kırmızı gözlerle Malyanov'a tekrar baktı ve puflayarak pipodan bir nefes daha çekti. Veçerovski böyle biriydi. Bir soru sormuştu, şimdi de cevabını bekliyordu. Malyanov teslim oldu. Neyin önemli olup olmadığını Veçerovski'nin daha iyi bildiğine inanıyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Epey bir ilerleme kaydettim," dedi ve problemin formülasyonunda, ilkin onu vektör formunda, sonra da integral-diferansiyel eşitlik olarak ortaya koymakta nasıl başarılı olduğunu, onu fiziksel bir olgu olarak nasıl tasarladığını, M-delikleri olarak nasıl düşündüğünü ve nihayet dün, Hartwig modeline uygun olarak başarılı bir şekilde kullanmayı nasıl akıl ettiğini anlattı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski çok dikkatle, bölmeden ve soru sormadan dinledi, yalnızca bir defa, Malyanov bir kâğıt alıp arka tarafına yazmaya çalıştığında, onu durdurup "Kelimelerle, kelimelerle..." dedi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ama bunlardan hiçbirini yapacak zamanım yoktu," dedi Malyanov, hüzünle. "Çünkü ilkin aptalca telefonlar gelmeye başladı, sonra da kargocu adam siparişleri getirdi."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bana bundan söz etmemiştin," diye lafını böldü Veçerovski.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ama bunun olayla hiçbir ilgisi yok ki," dedi Malyanov. "Telefon çalıp dururken hâlâ çalışabiliyordum, sonra şu Lidoçka ortaya çıktı ve her şey paramparça oldu."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski yumruklarını sımsıkı kapadı ve bal kokulu bir duman daha üfledi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kötü değil, kötü değil," diye çınladı homurtulu sesi. "Gördüğüm kadarıyla en ilginç yerde durmuş bulunuyorsun."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ben durmadım ki, durdurdular!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet," dedi Veçerovski.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov yumruklarını dizlerine vurdu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kahretsin, şimdi çalışmaya devam etmem gerekiyordu üstelik. Ama ben düşünemiyorum bile! Dairemdeki her çıtırtıdan çıldırmış gibi korkuyorum... Ve ayrıca da şu güzel parça var: on beş yıl hapis..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Bu on beş yıl konusuna döndüğü her seferde, Veçerovski'nin de şöyle söylemesini bekliyordu: "Bu on beş yılı hiç kafaya takma, belli ki bir yanlış anlaşılma olmuş..." Ama Veçerovski bu defa hiç de öyle bir şey demedi. Bunun yerine Malyanov'u şu telefonlar hakkında uzun uzun ve ayrıntılarıyla sorguya çekti: ne zaman başlamıştı bunlar (tam olarak), kimi arıyorlardı (ancak birkaçında tam bir veri olsa bile), kimdi arayan (erkek? kadın? çocuk?). Malyanov ona Vayngarten'in telefonunu anlattığında, belli ki şaşırdı ve bir süre sessiz kaldı, sonra tekrar sorularına döndü. Malyanov telefona ne cevap vermişti? Her defasında cevap vermiş miydi? Tamirciler aradıklarında ne söylemişlerdi? Bu arada, Malyanov ancak şimdi, tamircilerden gelen ikinci telefondan sonra bu hatalı aramaların kesildiğini hatırlamıştı... Ama bunu Veçerovski'ye söyleyemedi, çünkü aklına başka bir şey gelmişti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dinle," dedi, canlanarak. "Tamamen unutmuştum. Vayngarten dün aradığında Snegovoy'u tanıyıp tanımadığımı sormuştu."</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Öyle mi?"</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet. Tanıdığımı söyledim." "Peki o?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"O da tanımadığını söyledi. Ama mesele bu değil. Nedir bu sence, tesadüf mü? Yoksa ne? Tesadüfse de pek tuhaf."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski piposunu puflayarak bir süre daha sustu, sonra tekrar sorularına döndü. Bu sipariş hikâyesi de neydi? Daha ayrıntılı... Şu adam nasıl görünüyordu? Ne konuşmuştu? Ne getirmişti? Onun getirdiklerinden şimdi ne kalmıştı? Bu monoton soruşturma Malyanov'un içini tamamen kararttı, çünkü bütün bunların kötü şansıyla ne ilgisi olduğunu anlayamıyordu. Sonra Veçerovski nihayet sustu ve piposunda kalan tütünü karıştırmaya koyuldu. Malyanov ilkin bekledi ama sonra hepsi de aynı tür kara gözlükler takmış şu dört adamın kendisine nasıl geldiklerini ve daireyi nasıl aradıklarını, duvar kâğıtlarını yırttıklarını, Lidoçka'yla ilişkisi olup olmadığını soruşturduklarını ve söylediklerine inanmadıklarını, sonra kendisini de alıp gittiklerini hayal etmeye koyuldu.</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Parmaklarını kütürdetti, kederle sordu: "Ne olacak bana? Ne olacak?" Veçerovski anında cevap verdi:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bizi neyin beklediğini kim bilebilir ki? Ne olacağını kim bilir? Belki güçlü bir şey olacak, belki adice bir şey. Belki de ölüm gelecek, belki ölüme mahkûm edecekler. Geleceğe fazla dalmak yersiz..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov bu söylediklerinin bir şiirden alıntılandığını ancak Veçerovski sözlerini bitirdikten sonra, kendini tutarak gülmeye başlamasından anlamıştı ki bu onun için katılarak gülmek demekti. Belki H. G. Wells'in Marslıları da insan kanını içerken böyle ses çıkarıyorlardı; ama Veçerovski bu sesi, okuduğu bir şiir hoşuna gittiğinde çıkarıyordu. Onun iyi bir şiirden çıkardığının tamamen fizyolojik bir zevk olduğunu düşünmek de pekâlâ mümkündü.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Defol git," dedi Malyanov.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Ve o zaman Veçerovski ikinci tiradına başladı; ancak bu defa nesir şeklindeydi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kendimi kötü hissettiğimde çalışırım," dedi. "Keyifsiz olduğumda, melankoliye kapıldığımda, yaşamaktan sıkıldığımda çalışmaya otururum. Belki başka reçeteler de vardır ama ben bilmiyorum. Veya onların bana yaran olmuyor. Benim önerimi mi istiyorsun; buyur, çalışmaya otur. Tanrıya şükür, seninle benim gibi insanlarda çalışmak için hiçbir şeye gerek yoktur, kâğıt ve kalem dışında."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov'un bütün bunları onsuz da bildiğini kabul edebiliriz. Kitaplardan. Ama Malyanov'da bu işler böyle değildi. Sadece içi rahat olduğunda ve kafasının üzerinde asılı bir şey yokken çalışabiliyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Çok yardımcı oldun," dedi. "En iyisi Vayngarten'i arayayım. Snegovoy'u sormuş olması bana hâlâ tuhaf geliyor."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Elbette," dedi Veçerovski. "Ama eğer rahatsız olmazsan, telefonu diğer odaya götür lütfen."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov telefonu aldı ve kabloyu diğer odaya çekti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Eğer istersen benimle kal," dedi peşinden Veçerovski. "Kâğıt var, sana kalem de veririm."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Peki," dedi Malyanov. "Bir bakalım da."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Vayngarten cevap vermiyordu. Malyanov on defa çaldırdı, tekrar aradı, yine on defa çaldırdı ve ahizeyi bıraktı. İşte. Şimdi ne yapacağım? Tabii, burada kalabilirdi. Burası serindi, sakindi. Her odada klima vardı. Kamyon ve fren sesleri duyulmuyordu çünkü pencereler avluya bakıyordu. Ama ansızın, meselenin bunlar olmadığını anladı. Dairesine dönmekten korkuyordu, mesele buydu işte! Dünyada bu evden çok sevdiğim bir şey yok ama şimdi dönmekten korkuyorum. Hayır, diye düşündü. Onu benden alamayacaklar. Kusura bakmayın ama evimi vermeyeceğim.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov telefonu tekrar kaldırdı ve yerine götürdü. Veçerovski, bir kâğıt parçasına bakarak oturuyordu, pahalı kalemiyle kâğıdın üzerine tık tık vuruyordu. Kâğıdın yarısına kadar Malyanov'un anlamadığı formüller yazılmıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ben gidiyorum, Fil," dedi Malyanov.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Veçerovski kırmızı yüzünü ona doğru kaldırdı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Elbette. Yarın sınav yapacağım ama bugün bütün gün evdeyim. İster ara, ister uğra."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tamam," dedi Malyanov.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Merdivenlerden acele etmeden indi, acele edeceği bir yer yoktu. Şimdi sert bir çay yapacağım, mutfakta oturacağım, Kalyam bacaklarıma sürünecek, onu okşayacağım, çayımı höpürdeteceğim ve nihayet bütün bunları ayık kafayla ve sakince düşüneceğim. Televizyonun olmaması ne kötü, bütün akşam önünde oturup düşünmeden bir şeyler izleyebilirdim; bir komedi ya da futbol... Solitaire oynarım, uzun zamandır oynamamıştım.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kendi katındaki merdiven boşluğuna indi, cebindeki anahtarı yokladı, köşeyi döndü ve durdu. Yüreği, midesinin yakınlarında bir yerlere düşmüş ve bir kazık makinesi gibi ağır ağır, ritmik bir şekilde çarpıyordu. Dairesinin kapısı aralıktı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Parmak uçlarında kapıya gitti ve dinledi. Dairede biri vardı. Tanımadığı bir erkek sesini ve adama cevap veren tanımadığı bir çocuk sesini duyabiliyordu...</span></span></p>
</body>
</html>
