<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr-TR">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 style="text-align: center;"><span style="font-size: 21px; letter-spacing: 1px;"><b>Beşinci Bölüm</b></span></h2>

  <p><br /></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-weight:normal;font-size:16.0px" xml:lang="tr-TR">Parça 10...</span></span> <span class="FontStyle47"><span style="font-weight:normal;font-size:16.0px" xml:lang="tr-TR">tanımadığı bir adam dizlerinin üzerinde duruyor, kırık bardak parçalarını topluyordu. Mutfakta ayrıca bir de beş yaşında bir oğlan çocuğu vardı. Masanın yanında, taburede, elleri altında oturuyor, ayaklarını çırpıyor ve kırıkların nasıl toplandığını izliyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Dinle, moruk!" diye heyecanla bağırdı Vayngarten, Malyanov'u görünce. "Nereye kayboldun?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Dev yanakları kızarmış, alev alevdi, zeytin gibi kara gözleri parlıyordu, sert, zift gibi saçları karma karışıktı. Bir süredir içeride olduğu belliydi. Masanın ortasında, sipariş kutusundan çıkan diğer şeylerin arasında yarı yarıya boşalmış, ihraç edisyonu Stolichnaya marka votka duruyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Sakin ol, rahatla," diye devam etti Vayngarten. "Havyarına dokunmadık. Seni bekliyorduk."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Kırıkları toplayan adam ayağa kalktı. Uzun boylu, yakışıklıydı; Viking usulü sakalları vardı ve şişmanlamanın başlarındaydı. Utanarak gülümsedi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Bak sen, bak!" dedi Malyanov, mutfağa girip ve kalbi karnından çıkmış ve yerine yerleşmiş gibi hissederken. "Evim benim kalemdir mi diyorlardı?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Fırtına çıktı, moruk, fırtına çıktı!" diye gürledi Vayngarten. "Dinle, bu votka nereden geldi sana? Ve şu yiyecekler?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Malyanov elini yakışıklı adama uzattı, o da bana uzattı elini; ama kırıklar hâlâ elindeydi. Küçük, sevimli bir huzursuzluk ânıydı bu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Şuracıkta biraz keyfimize bakıyorduk..." dedi utangaç bir sesle. "Suçlu benim..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Boş ver, aldırma, şu çöpe atıver..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Korkak adam," dedi oğlan aniden, apaçık bir sesle. Malyanov ürperdi. Diğerleri de öyle.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Sessiz ol..." dedi yakışıklı adam ve parmağım kaldırarak oğlana tehditkâr bir şekilde salladı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Çocuklar!" dedi Vayngarten. "Sana çikolata vermediler mi, otur da ye. Lafa karışma."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Neden korkak olduğumu söylüyorsun?" diye sordu Malyanov, otururken. "Niye bana hakaret ediyorsun?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Sana hakaret etmiyorum ki," diye itiraz etti oğlan, gözlerini ender bulunan bir hayvanmışım gibi bana dikerek. "Seni tarif ediyorum..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Bu arada yabancı, kırıklardan kurtulmuş, ellerini mendiline silmiş ve bana elini uzatmıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Zahar," diye kendini tanıttı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Tören havasında el sıkıştık.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"İşe koyulalım, işe!" dedi Vayngarten telaşla, ellerini ovuşturarak. "İki kadeh daha getir..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Dinleyin, çocuklar," dedi Malyanov. "Ben votka içmeyeceğim."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Şarap iç," diye onayladı Vayngarten. "Burada iki şişe beyaz şarabın var."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Hayır, en iyisi konyak içeyim. Zahar, buzdolabından havyar ve yağı çıkarır mısınız? Yenecek diğer şeyleri de. Çok açım."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Malyanov bara gitti, konyak ve kadehleri aldı, Tonton Macoute'un oturmuş olduğu sandalyeye dilini çıkardı ve masaya geri döndü. Masa dolup taşmıştı. Yiyip içeceğiz, diye düşündü, neşeli bir öfkeyle. Bunların gelmesi de ne iyi oldu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Ama bütün bunlar hiç de düşündüğüm gibi gitmedi. Daha içkilerimizi bitirmeden ve gürültüyle havyarlı ekmeğimi ısırmadan, Vayngarten tamamen ayık bir sesle konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Şimdi anlat bakalım, moruk, başına ne geldi?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Malyanov'un nefesi tıkandı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Neden bahsediyorsun sen?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Şimdi bak," dedi Vayngarten, yağlı bir börek gibi parlayarak. "Burada üç kişiyiz, üçümüzün başına da bir şeyler geldi. Utanacak bir şey yok. O kızıl kafalı ne dedi sana?" "Veçerovski mi?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Hayır, ne alakası var Veçerovski'nin! Zayıf, parlak kırmızı saçlı, cenaze kostümü gibi kara takım elbise giymiş biri seni de ziyaret etti. Ne dedi sana?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Malyanov havyarlı ekmekten ağzını dolduran bir lokma ısırdı ve tadını hissetmeden çiğnemeye başladı. Diğer üçü ona bakıyordu. Zahar utangaçça bakıyordu, kibarca gülümsüyordu ve arada sırada da bakışlarını çeviriyordu. Vaygarten'in gözleri irileşmişti ve her an kükremeye hazırdı. Elinde erimekte olan bir çikolata tutan oğlan ise sanki onun ağzındakini de yemek istermiş gibi gözlerini Malyanov'a dikmişti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Çocuklar," dedi sonunda Malyanov. "Hangi kızıl saçlıdan söz ediyorsunuz? Bana kızıl saçlı falan gelmedi. Benimkiler daha da kötüydü."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Hadi, hadi, anlat," dedi Vayngarten sabırsızlıkla.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Niye anlatayım ki?" diye karşı çıktı Malyanov. "Gizleyecek bir şeyim yok benim, neyi öğrenmeye çalışıyorsunuz? Kendin anlat! Benim başıma da bugün bir şey geldiğini nereden biliyordun ki?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Önce sen anlat, sonra da ben anlatacağım," dedi Vayngarten, ısrarla. "Sonra da Zahar anlatacak."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Önce siz ikiniz anlatın," dedi Malyanov, sinirli bir şekilde bir dilim ekmeğe havyar sürerken. "Siz iki kişisiniz, ben tek."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Sen anlat," diye buyurdu ansızın oğlan, parmağını Malyanov'a doğru uzatarak.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Sessiz, sessiz..." dedi Zahar, çok utanmıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Vayngarten neşesiz bir kahkaha anlattı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Sizin çocuğunuz mu?" diye sordu Malyanov, Zahar'a.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Benim gibi bir şey," diye tuhaf bir cevap verdi Zahar, gözlerini kaçırarak.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Onun, onun," dedi Vayngarten, sabırsızlıkla. "Ayrıca bu da zaten hikâyenin bir parçası. Hadi, Mitka, utanma."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Bunlar Malyanov'un kafasını tamamen karıştırdı. Ekmeğini kaldırdı ve anlatmaya koyuldu. En baştan, telefonların çalmasından. Aynı korkunç hikâyeyi iki saat içinde ikinci defa anlattığınızda, onun gülünç taraflarını da görmeye başlarsınız. Malyanov bunları ilkin fark etmemişti. Vayngarten köpek dişlerine varıncaya kadar göstererek kahkaha atıyordu, Malyanov ise hayatının amacı, yakışıklı Zahar'ı güldürmekmiş gibi hissediyordu; ama bunu başaramadı. Zahar şaşkın ve neredeyse acınası şekilde gülümsemekle yetiniyordu. Malyanov, Snegovoy'un nasıl kendini öldürdüğüne gelince, artık gülünecek hiçbir şey kalmamıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Atıyorsun!" dedi Vayngarten, boğuk bir sesle.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Malyanov omuz silkti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Nasıl düşünmek istiyorsan öyle düşün," dedi. "Kapısı mühürlü, gidip bakabilirsin."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Vaygarten bir süre sustu, iri parmaklarıyla masaya vuruyordu ve yanakları seğiriyordu, sonra aniden gürültüyle kalktı, kimseye bakmadan Zahar ile oğlanın arasına sokuldu ve tepindi. Vayngarten'in arkasından tuvalet kapısının açıldığını işittiler, daireyi bir kapuska kokusu sardı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Oho-ho-ho-ho..." dedi Zahar, kasvetli bir edayla.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Ve şimdi de oğlan ona eriyen çikolatayı uzatıp başka bir şey istedi:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"lsırsana!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Zahar itaatkâr bir edayla ısırdı, çiğnemeye koyuldu. Kapı çarptı ve Vayngarten, az önceki gibi, kimseye bakmaksızın yerine geçti, votkasını fondip yaptı, boğuk bir sesle konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Devam et."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Neye devam edeyim? Sonra Veçerovski'ye uğradım. Bir iki laf ettik, ardından işim bitti. Ben de döndüm."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Kızıl saçlı?" diye sordu Vayngarten, sabırsızlıkla.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Söyledim ya geri zekâlı! Kızıl saçlı falan yoktu!" Vayngarten ve Zahar birbirlerine baktı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Peki, öyle olsun bakalım," dedi Vayngarten. "Ya senin şu güzel... Lidoçka... Sana herhangi bir öneride bulundu mu?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Sana nasıl söylemeli..." Malyanov huzursuzlukla güldü. "Yani... Eğer gerçekten istemiş olsaydım..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Pislik, pis herif! Sana bunu mu soruyorum? Neyse ne. Ya dedektif?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Biliyor musun, Valka," dedi Malyanov, "sana olup biten her şeyi anlattım, şimdi de defol git! Resmen bir günde üçüncü sorgu."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Valya," diye araya girdi Zahar, huzursuzlukla, "belki de bu gerçekten başka bir şeydir?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Hadi oradan, moruk!" Vayngarten çileden çıkmıştı. "Ne demek başka bir şey? Çalışıyordu, izin vermediler. Ne demek başka bir şey? Hem zaten onun adını da andılar!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Kim benim adımı andı?" diye sordu Malyanov, yeni bir huzursuzluk önsezisiyle.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Çişim geldi," dedi billur gibi bir sesle oğlan.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Herkes ona baktı. O da sırayla herkesi inceledi, tabureden kaydı ve Zahar</span><span style="font-weight:normal;font-size:16.0px;letter-spacing:-1.3228347px" xml:lang="tr-TR">'a</span> <span style="font-weight:normal;font-size:16.0px" xml:lang="tr-TR">seslendi:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Gidelim."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Zahar suçlulukla gülümsedi, "Peki, gidelim," dedi ve tuvalet kapısının arkasında kayboldular. Kalyam'ın lazımlığını kaldırdıkları duyuldu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Kim benim adımı andı?" dedi Malyanov, Vayngarten'e. "Bu da nesiydi?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Vayngarten başını eğmiş tuvalette olup bitene kulak veriyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Hay... Gubar sıkıştı!" dedi hüzünlü bir hoşnutlukla. "Gerçekten sıkıştı!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">Malyanov'un kafasında bir şeyler ağır ağır belirginleşiyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Gubar mı?"</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Evet, Zahar Gubar. Adam senin burnunun dibinde..." Malyanov anımsadı. "Roketçi mi o da?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Kim? Zahar mı?" diye sordu Vayngarten şaşkınlıkla. "Hayır, bence değil. Gerçi o da bir sığınakta çalışıyor ama." "Ordudan değil mi?"</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-weight:normal;font-size:16.0px" xml:lang="tr-TR">"Hayır, biliyorsun, sığınağın her türlüsü var ama." "Ben Gubar'ı soruyorum, sığınağı değil."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hayır, değil. Usta biri, elleri altından. Elektronik pireler yapıyor. Ama sorunu bu değil. Onun sorunu, arzularına dikkatle ve ayrıntılarıyla yaklaşan bir adam olması. Bunlar onun kendi sözleri. Ayrıca da, moruk, bu tamamen doğru."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Oğlan tekrar mutfakta belirdi ve tabureye tırmandı. Arkasından Zahar da içeri girdi. Malyanov ona döndü:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Zahar, biliyor musunuz, unutmuştum, şimdi hatırladım... Snegovoy sizin hakkınızda soru sormuştu."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ve Malyanov, hayatında ilk kez, bir insanın gözlerinin önünde nasıl bembeyaz kesildiğini gördü. Tam anlamıyla kâğıt gibi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Benim hakkımda mı?" diye sordu Zahar, kenetlenmiş dudaklarının arasından.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Evet, öyle. Dün akşam." Malyanov korktu. Böyle bir tepkiyi hiç beklememişti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Yani onu tanıyor muydun?" diye sordu Vayngarten, Zahar'a, alçak sesle.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Zahar sessizce başını salladı, sigaraya uzandı, yarım paketi yere döktü ve aceleyle dökülenleri toplamaya koyuldu. Vayngarten çatlak bir sesle homurdandı: "Bir bu eksikti, moruk..." Ve biraz daha votka koydu. Oğlan konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Vay anasını! Ama bu tek başına bir şey ifade etmez."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov tekrar ürperdi, Zahar ise doğruldu ve oğluna bir çeşit umutla bakmaya koyuldu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bu sadece rastlantı," diye devam etti oğlan. "Telefon rehberine bakın, en azından sekiz Gubar var orada."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR"><br /></span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-weight:normal;font-size:16.0px" xml:lang="tr-TR">Parça 11...</span></span> <span class="FontStyle30"><span style="font-weight:normal;font-size:16.0px" xml:lang="tr-TR">Malyanov onu altıncı sınıftan beri tanıyordu. Yedinci sınıfta arkadaş olmuşlar ve okul bitene kadar aynı sıraya oturmuşlardı. Vayngarten yıllar geçtikçe değişmemiş, sadece ölçüleri büyümüştü. Her zaman neşeli, şişman, etoburdu, her zaman bir şeylerin koleksiyonunu yapardı: pulların, bozuk paraların, posta mühürlerinin, şişe etiketlerinin. Bir keresinde, yeni biyolog olmuşken dışkı koleksiyonu yapmaya niyetlenmişti çünkü Jenka Sidortsev ona Antartika'dan dışkı getirmişti ve Sanya Jitnyuk da Pencekent'ten bir insan dışkısıyla çıkagelmişti; öylesine bir dışkı değildi tabii, fosilleşmişti, onuncu yüzyıldan kalmaydı. Çevresindekilere her zaman bozukluklarını göstermelerini isteyerek sataşırdı; özel bir tür bakır bozukluk arıyordu. Ve her zaman insanların mektuplarını toplar ya da zarflardaki posta pullarını versinler diye dilenirdi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ve bütün bunlar bir tarafa, yaptığı işi iyi bilirdi. Epeydir enstitüdeki bölümün başındaydı, bunun dışında yirmi komisyona daha üyeydi (bunların bir kısmı Sovyet, bir kısmı da uluslararası komisyonlardı), her zaman kongreler için yurtdışına seyahat ederdi ve nihayet, profesör olmak üzereydi. Tanıdıkları arasında en çok Veçerovski'ye saygı duyardı, çünkü Veçerovski'nin bir sürü ödülü vardı, Valka da onun gibi olma hayalleriyle yanıp tutuşurdu. Malyanov'a en azından yüz defa madalyayı göğsüne nasıl asacağını ve randevusuna onunla nasıl gideceğini anlatmıştı. Ve daima palavracıydı. Harika anlatırdı, en sıradan gündelik bir olay onun ağzında bir Graham Greene ya da John Le Carre dramına dönüşürdü. Ama tuhaftır ki çok nadiren yalan söylerdi ve yakalandığında da korkunç utanırdı. İrka onu nedense sevmezdi, sanki bir sır vardı bu işte. Malyanov genç yaşlarında, Bobka daha doğmamışken Vayngarten'in İrka'ya kur yaptığından ve İrka'nın onu reddettiğinden kuşkulanırdı. Genel olarak bu kur işlerinde ustaydı, adi biri ya da ilkel bir şehvet düşkünü olduğundan değil; aksine neşeli, enerjik ve zafere de yenilgiye olduğu gibi hazırlıklı bulunduğundan. Onun için her randevu, sonunun nasıl geldiğinden bağımsız olarak bir maceraydı. Sıradışı bir güzel ama melankoliye de meyilli olan karısı Svetka onun zamparalıklarını çoktan kabul etmişti, özellikle de ona göz koyup halka açık yerlerde onun için hep kavgaya atılıyor olduğu için. Kavgaya karışmayı genel olarak severdi, onunla bir restorana gitmek tam bir cezaydı... Kısacası, hiçbir sarsıntısı olmayan, düzgün, mutlu, başarılı bir hayatı vardı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Öyle görünüyordu ki hayatındaki tuhaf olaylar, geçen yıl uygulamaya konan deneyler serisinin ansızın beklenmedik hatta sansasyonel sonuçlar vermeye başladığı iki hafta öncesinde başlamıştı. ("Anlayamayabilirsiniz ama ters transkriptazlarla ilişkili bir durum bu, yani RNA-bağılı DNA polimerleriyle, onkornovirüsten yapılma bir enzim, doğrusunu söylemek gerekirse, bu bana Nobel gibi kokuyor, moruk.") Vayngarten'in laboratuvarında, kendisinden başka hiç kimse bu sonuçları değerlendiremezdi. Çoğunluk için, her zaman olduğu gibi, bunların hiçbir değeri yoktu, bir kısım yaratıcı kişiler ise sadece deney serisinin hatalı olduğuna karar vermişti. Bu arada yaz gelmişti ve herkes tatile çıkmak için sabırsızlanıyordu. Vaygnarten ise kimsenin tatil kâğıtlarını imzalamadı. Bu da bir skandala yol açtı: hakaretler, yerel komiteler, parti organları. Ve bu skandalın en civcivli zamanında bir oturum sırasında Vayngarten'e yarı resmi olarak, şöyle bir düşünceyi duyurdular: Yoldaş Valentin Arturoviç Vayngarten, Dobrolyubov'da inşa edilmekte olan yeni, son derece modern bir biyoloji merkezinin yöneticisi olarak atanacaktı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bu bilgi, V. A. Vayngarten'in başını döndürdü ama ilk olarak böyle bir yöneticiliğin gökyüzünde uçan bir kuş olduğunu, nasıl ya da ne zaman eline konacağının belli olmadığını ve ikincisi de, bunun, V. A. Vayngarten'in en azından bir buçuk ya da iki yıl boyunca yaratıcı laboratuvar çalışmasından uzak kalması anlamına geldiğini kavradı. Öte yandan Nobel Ödülü de Nobel Ödülüydü, moruk.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bu yüzden Vayngarten şimdilik sadece düşünmeye söz vermiş ve esrarengiz ters transkriptazlarla dolu laboratuvarına ve sonu gelmez karmaşasına dönmüştü.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">İki gün geçmemişti ki baş akademisyen onu çağırdı ve devam eden çalışmasıyla ilgili sorguladı. ("Dilimi dişlerimin arkasında tuttum, moruk, kendimi acayip kontrol ettim.") Ona şu şüpheli saçmalığı bırakmasını ve daha fazla iktisadi anlamı bulunan ve bu nedenle de daha büyük maddi ve manevi ödüller vaat eden şu ve bu konularla ilgilenmesini önerdi; baş akademisyen, bu konularda yönetici olmasını da vaat ediyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Hiç nedensiz yere ansızın önüne çıkan bütün bunlardan şaşkına dönen Vayngarten evde, sadece evde değil, kaynanasının önünde de böbürlenmek gibi bir hata yaptı (ona kaptan derdi; çünkü kadın gerçekten de ikinci kaptan olarak emekli olmuştu). Ve gökyüzü Vayngarten'in üzerinde karardı. ("Moruk, o akşamdan sonra benim ev bıçkıevine döndü. Beni aralıksız bıçkıya alıp hiç beklemeden kabul etmemi istiyorlardı, hem de iki teklifi birden.")</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bu sırada laboratuvarda da, o skandala rağmen veri yığınını yükseltmeye devam ediyorlardı, şaşırtıcı sonuçlar birbiri ardına geliyordu. Bu sırada babasının çok uzaktan bir akrabası olan bir kadın oluverdi, miras işleriyle uğraşırken Vayngarten onun Kaykalov'daki evinde, verandada,</span></span> <span class="FontStyle47"><span style="font-weight:normal;font-size:16.0px" xml:lang="tr-TR">1961</span></span><span class="FontStyle30"><span style="font-weight:normal;font-size:16.0px" xml:lang="tr-TR">'den beri Sovyetler'de dolaşımda olan bozukluklarla dolu bir kasa buldu. Vaygarten'in kutuyu bulur bulmaz, Nobel'i almak da dahil, hayatındaki her şeye karşı ilgisini nasıl kaybettiğine inanmak için onu tanımanız gerek. Eve yerleşti ve kutunun içini boşaltıp dört gün bununla uğraştı, enstitüden gelen telefonlara ve kaynanasının dırdırına da kulaklarını tıkadı. Kutuda harika parçalar bulmuştu. Oh, muhteşemdiler! Ama mesele bu değildi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bozukluklarla işi bitip laboratuvara döndüğünde keşiflerin, eğer böyle söylemek mümkünse, zaten yapılmış olduğunu gördü. Tabii ki henüz aydınlanmamış birçok şey vardı ve formülasyonları da yapmak gerekiyordu; yani, yapılacak iş hiç de az değildi ama artık kuşku kalmamıştı, keşifler yumurtadan çıkmıştı. Vayngarten tekerlekteki bir sincap gibi fır dönmeye başladı. Laboratuvardaki bütün dalaşmalarına bir son verdi ("Moruk, herkesi lanet olası tatillerine gönderdim!") ve kaptanla kızları yirmi dört saat içinde ülke dışına gönderdi, bütün görüşmelerini ve randevularını iptal etti ve bir önceki güne kadar da son darbeyi vurmak için evindeydi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bir önceki gün, Vayngarten çalışmaya başlamışken, şu kızıl saçlı dairede beliriverdi: yüzü fazlasıyla solgun, kısa boylu, bakır kırmızısı suratlı bir adamdı, eski tarz, düğmeleri sımsıkı iliklenmiş bir takım elbise giymişti. Çocuk odasından çıktı ve Valka ağzını sesini çıkaramadan açıp kaparken karşısına, yuvarlak masanın yanına rahatça oturup konuşmaya başladı. Lafı dolaştırmadan, doğruca, uzun zamandır dünya dışı bir uygarlığın sükûnetle onun, V. A. Vayngarten'in bilimsel çalışmalarını takip ettiğini açıkladı. Vayngarten'in yukarıda anılan son çalışması, bunlarda özel bir endişeye yol açmıştı. Bu kızıl saçlı ise, V. A. Vayngarten'e yukarıda anılan çalışmasından derhal vazgeçmesini ve bununla ilgili bütün malzemelerini yok etmesini önermeye gelmişti.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Neden ve niçin bunu istediğimizi bilmeniz kesinlikle gerekmiyor, diye açıklamıştı kızıl saçlı. Sadece şunu bilmelisiniz, şimdiden her şeyin doğal yollarında ilerlemesi için gerekli tedbirleri aldık. Size teklif edilen yöneticiliğin, yeni projenin, bozuklukları keşfinizin hatta laboratuvardaki tatil meselesinin bile tamamen tesadüfi olmadığı izlenimine hiçbir şekilde kapılmamalısınız. Sizi durdurmaya çalışıyorduk. Ama sizi ancak kısa bir süreliğine durdurmaya gücümüz yettiğinden, gerçek bir ziyarette bulunmak gibi uç bir tedbir almaya mecbur kaldık. Ayrıca, size yapılan bütün tekliflerin geçerli bulunduğunu ve eğer talebimizi karşılamayı kabul ederseniz onlardan istediğinizi seçebileceğinizi bilmeye hakkınız var. Ve eğer teklifimizi kabul ederseniz, sizin insani doğanızdan kaynaklanan küçük ama tamamen anlaşılır arzularınızı tatmin etmek için elimizden geleni yapacağız. Bunun bir işareti olarak, size şu küçük hediyeyi sunmama izin verin.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Böyle diyen kızıl saçlı, doğruca hiçlikten bir şey çekti ve Vayngarten'in önüne şişkin bir paket koydu, paket profesyonel bir pulcu olmayan kimsenin tasavvur bile edemeyeceği değerde, muhteşem posta pullarıyla doluydu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten, diye devam etti kızıl saçlı adam, hiçbir şart altında süper bir uygarlığın izleme alanında bulunan tek dünyalı olduğunu düşünmemeliydi. Vayngarten'in tanıdıkları arasında en azından üç kişinin daha çalışmaları mercek altındaydı. Kızıl saçlı adam bunların adlarını saydı: Dimitri Alekseyeviç Malyanov, astronom; Zahar Zaharoviç Gubar, mühendis; Arnold Pavloviç Snegovoy, kimyager-fizikçi. V. A. Vayngarten'e şu andan başlamak üzere üç gün veriyorlardı; süper uygarlık, bundan sonra "üçüncü dereceden" çok daha sert tedbirleri alma hakkını kendinde bulacaktı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"O bana bunu anlatırken," dedi Vayngarten, gözlerini iyice açıp ağzını şişirerek, "ben de moruk, tek bir şeyi düşünüyordum: Bu solucan daireye anahtarsız nasıl girdi? Özellikle de sürgüsünü çektiğim halde. İçeri daha önceden girip de koltuğun altında gizlenmeye utanan bir hırsız mıydı acaba? Peki, şimdi ona gösteririm, diye düşünüyordum. Ama ben bütün bunları düşünürken, o kızıl kafalı solucan da konuşmasını bitirdi ve..." Vayngarten dramatik bir ara verdi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Pencereden uçup gitti," dedi Malyanov, dişlerinin arasından.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Sence öyle!" dedi Vayngarten, çocuktan utanmadan maharetli bir jest yaparak. "Hiçbir yere uçmadı. Kayboldu işte!" "Valka," dedi Malyanov.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Sana diyorum, ihtiyar, orada karşımdaki sandalyede oturuyordu. Ayağa bile kalkmadan ona bir tekme atmaya çalıştım. Aniden kayboldu! Sinemadaki gibi, anlıyor musun?" Vayngarten elindeki balıklı dilimden son bir ısırık aldı ve ağzına tıktı. "Mum?" dedi. "Mum, mum?" Güçlükle yutkundu ve yaşlarla dolan gözlerini kırpıştırarak devam etti: "Şimdi biraz sakinleştim, moruk, ama koltuğa yaslanıp gözlerimi kapadığımda onun sözlerini hatırlıyorum, içimdeki her şey domuz yavrusunun kuyruğu gibi titriyor. Sanki her an ölüverecekmişim gibi... Hiç böyle hissettiğim olmamıştı. Her nasılsa kaynanamın odasına gittim, kediotu tohumlarını topladım ama işe yaramadı. Sakinleştirici ve uyku ilacı vardı, onları da aldım..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bir dur," dedi Malyanov, kızgınlıkla. "Bu zırvalar yeter. Bu saçmalıklara ihtiyacım yok. Aslında neydi bu? Ama lütfen, şu kızıl kafalı uzaylılar olmadan anlat!"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Moruk," dedi Vayngarten, gözlerini sonuna kadar yuvarlayarak. "Moruk, işte sana izci yemini!" Katolik usulü istavroz çıkardı. "Zerre kadar şakam yok."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR"><br /></span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-weight:normal;font-size:16.0px" xml:lang="tr-TR">Parça 12...</span></span> <span class="FontStyle30"><span style="font-weight:normal;font-size:16.0px" xml:lang="tr-TR">pulları epey enerjik bir şekilde topladı. Vayngarten, Malyanov'un gençlik koleksiyonundan kalan bazı parçaları homurtuyla almıştı. Pullarla ilgili bir sürü şey biliyordu. Bir süreliğine dilini yutmuştu sanki. Evet, tabii ki kraliyet koleksiyonunda bunların hepsi vardı. New York'taki Bay Stulov da bunlardan bazılarına sahipti. Ama eğer devlet koleksiyonunu... basit koleksiyonculardan bile bahsetmeden alırsan...</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Sahte," dedi sonunda Malyanov. Vayngarten de onaylarcasına susuyordu. "O halde, yepyeniler."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Aptalsın sen," dedi Vayngerten kısaca ve defteri kaldırdı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov ne diyeceğini bilmiyordu. Aniden aklına geldi, eğer bütün bunlar bir yalan ya da hatta korkunç olmayan basit bir gerçeklik olsaydı, Vayngarten bunu yapmak için başka bir yol bulurdu. Öncelikle pulları gösterir, sonra da çevrelerinde dolanıp az çok uygun bir hikâye anlatmaya koyulurdu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Şimdi ne yapacağız?" diye sordu, kalbinin bir kez daha bir yerlere sıkıştığını hissederek.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Kimse ona cevap vermedi. Vayngarten kendine bir kadeh doldurdu, bir defada içti ve son lokmasını da ağzına attı. Gubar boş gözlerle izliyordu, tuhaf oğlu ise dikkatle, son derece ciddi ve solgun bir yüzle kadehlerle oynuyordu. Sonra Vayngarten tekrar anlatmaya koyuldu, sadece dudaklarını kıpırdatarak, sanki yorulmuş gibi, hiç şaka yapmaksızın. Gubar'ı nasıl aradığını, onun cevap vermediğini, Malyanov'u aradığını, böylece yeryüzünde gerçekten de Snegovoy gibi birinin olduğuna ikna olduğunu, Malyanov Lidoçka'yı evine aldığında ve uzun süre ahizeyi kaldırmadığında nasıl korktuğunu, bütün gece nasıl uyku tutmadığını, odada volta attığını ve düşündüğünü, düşündüğünü, düşündüğünü, uyku ilacını yutup gene düşündüğünü, bugün Malyanov'u arayıp onun da başına bir iş geldiğini anladığını ve sonra Gubar'ın da kendi talihsizliğiyle çıkageldiğini...</span></span></p>
</body>
</html>
