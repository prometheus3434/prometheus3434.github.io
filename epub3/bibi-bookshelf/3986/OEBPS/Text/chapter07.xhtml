<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 style="text-align: center;"><span style="font-size: 21px; letter-spacing: 1px;"><b>Yedinci Bölüm</b></span></h2>

  <p><br /></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-weight:normal;font-size:16.0px" xml:lang="tr-TR">Parça 14...</span></span> <span class="FontStyle30"><span style="font-weight:normal;font-size:16.0px" xml:lang="tr-TR">Zahar'ın köşedeki koltuğa rahatça yerleşmiş olan oğlu, arada sırada bu topluluğu, Malyanov'un aceleyle ve yanlışlıkla eline tutuşturduğu popüler bir tıp ansiklopedisinden seçilmiş yerleri okuyarak neşelendiriyordu. Terli ve pespaye Vayngarten'le tamamen zıt görünüşlü olan Veçerovski, merakla dinliyor ve kızıl kaşlarını kaldırarak tuhaf oğlana göz atıyordu. Henüz kayda değer bir şey söylememişti, Malyanov'a (ve yalnızca Malyanov'a da değil) uygunsuz görünen birkaç soru sormuştu. Örneğin, hiçbir neden yokken Zahar'a, amirleriyle bir sıkıntısı olup olmadığını ve Glukhov'a da televizyon izlemeyi sevip sevmediğini sormuştu. (Zahar'ın hiçbir zaman hiç kimseyle sıkıntısı olmadığı, karakterinin böyle olduğu, Glukhov'un da televizyon izlemeyi sevmediği hatta sevmemekle kalmayıp buna karşı da geldiği ortaya çıkmıştı.)</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov, Glukhov'u çok beğenmişti. Aslında Malyanov, tuhaf ortamlarda yeni insanlarla tanışmayı sevmezdi, bunların uygunsuz davranmalarından onların karşısında utanmaktan korkardı. Ama Glukhov'un iyi biri olduğu ortaya çıkmıştı. Şaşılacak kadar rahat ve zararsız biriydi; küçük, sıska, çıkık burunlu, kalın, büyük gözlüklerinin arkasında kızıla çalan gözleri vardı. Gelir gelmez Vayngarten'in önerisiyle memnuniyetle bir kadeh votka içmiş ve bunun sonuncu olduğunu öğrenince de açıkça üzülmüştü. Çapraz sorguya alındığında, başını sağ omzuna profesör usulü eğerek gözlerini önüne dikip herkesi dikkatle dinledi. Hayır, hayır, diye cevap veriyordu, özür diler gibi. Hayır, benim başıma hiç buna benzer bir şey gelmedi. Affedersiniz, bu kadarını hayal bile edemezdim. Çalışmasının konusu? Korkarım sizinkilerden çok uzak: "ABD'nin Japonya'ya Kültürel Etkisi. Niteliksel ve Niceliksel Bir İnceleme." Evet, öyle görünüyor ki bu baş ağrısı yapısal bir şey, iyi doktorlarla konuştum, onların sözlerine göre gelip geçici. Herhalde Glukhov'u boş yere çağırmışlardı ama yine de burada olmaktan memnundu. Tam bir keyif adamıydı, afiyetle içiyor ve daha istiyordu, çocukça bir zevkle havyar yiyordu, Seylan çayını tercih ediyordu ve her şeyden çok da polisiye okumayı seviyordu. Zahar'ın tuhaf oğluna, arada sırada belli belirsizce kıkırdayarak, ürkek bir şaşkınlıkla bakıyordu, çılgın hikâyeleri büyük bir hüzünle, her iki kulağının arkasını da "Evet, bu şaşkınlık verici. İnanılmaz!" diye mırıldanarak dinliyordu. Tek kelimeyle, Glukhov'un her şeyi Malyanov'a içten gelmişti. Yeni hiçbir bilgi ve de ondan gelen kesinlikle tek bir öneri bile yoktu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten ise, Veçerovski bulunduğu zamanlarda hep yaptığı gibi bir parça küçülmüştü. Şimdi biraz daha rahat görünüyor, bağırmıyor ve kimseye "moruk" ya da "ihtiyar" diye hitap etmiyordu. Ancak siyah havyarın son kırıntısını da tıkınmıştı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Zahar, eğer Veçerovski'nin beklenmedik sorularına verdiği kısa cevapları saymazsanız, tek kelime etmiyordu. Kendi umutsuz hikâyesini bile anlatması gerekmemişti, onun yerine Vayngarten anlatmıştı. Tuhaf oğlunu azarlamayı da tamamen bırakmıştı, çeşitli nazik organların hastalıklarıyla ilgili öğretici alıntıları dinlerken yüzünde sadece acılı bir tebessüm vardı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Sessizce oturuyorlardı. Soğuk çayları höpürdetiyorlardı. Sigara içiyorlardı. Caddenin karşısındaki evlerin pencereleri altın gibi parlıyordu, gümüşi yeniay karanlık gökyüzünde asılıydı ve aşağıdan keskin bir çatırtı sesi geliyordu, sokakta yine eski kasaları yakıyor olmalıydılar. Vayngarten sigara paketini buruşturdu, ezdi ve alçak sesle sordu: "Sigarası olan var mı?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"İşte, buyur..." diye aceleyle ve alçak sesle cevap verdi Zahar. Glukhov öksürdü ve çay kaşığını bardakta şıngırdattı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov, Veçerovski'ye baktı. Bacaklarını gerip üst üste atmış, koltukta oturuyor ve dikkatle sağ elinin tırnaklarını inceliyordu. Malyanov, Vayngarten'e baktı. Vayngarten sigarasından çekiyor ve sigaranın ateşinin üzerinden Veçerovski'ye bakıyordu. Zahar da Veçerovski'ye bakıyordu. Glukhov da. Malyanov'un aniden gülesi geldi. Biz ne bekliyoruz bu adamdan? Adam matematikçi. Büyük matematikçi. Çok büyük bir matematikçi; dünya çapında. Ee? Çocuklar gibiyiz. Tanrım! Ormanda kaybolmuşuz da güvendiğimiz bir adama gözlerimizi dikmişiz: Tabii, bizi buradan o çıkaracak.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"İşte, bu meseleyle ilgili düşüncelerimiz esasında bunlar," dedi Vayngarten, yumuşak bir sesle. "Görüldüğü gibi, en azından iki durum söz konusu." Herkese bakıyormuş gibi konuşuyordu ama bunları söylerken sadece Veçerovski'ye bakıyordu. "Mitka, bütün bu olguları doğanın bilinenleri çerçevesinde açıklamaya çalışmamız gerektiğini düşünüyor. Ben ise, bizim kesinlikle bilmediğimiz bazı güçlerin müdahalesiyle karşı karşıya olduğumuzu düşünüyorum. Yani, benzerleri benzerlerle, fantastikleri fantastiklerle."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bu tirat, inanılmayacak kadar gerçek dışıydı. Sadece öylesine "saygıdeğer efendim, kaybolduk, bizi buradan çıkarın" demekle yetinemezdi. Hayır, ona bir özet yapması da gerekirdi, anlıyor musunuz: Biz de bir şeyler düşünüyorduk. Şimdi aptal gibi otur bakalım. Malyanov çaydanlığı aldı ve Valnikov'u utancıyla baş başa bırakıp mutfağa gitti. Suyu doldurup çaydanlığı ocağa koyarken konuşmayı duyamıyordu. Geri döndüğünde Veçerovski, dikkatle sol elinin tırnaklarına bakarak konuşuyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"... işte bu yüzden sizin görüşünüzün daha uygun olduğunu düşünüyorum, Valya. Gerçekten de fantastik bir olay fantastik bir şekilde açıklanmalı. Sanırım hepiniz de bir... mmm... nasıl desek... yüksek uygarlığın ilgi alanına girmişsiniz. Bence bu, insan zekâsından çok daha yüksek derecede kudretli bir aklı ifade etmek için yerleşik bir terim haline geldi."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Derin bir duman çekip üfleyen Vayngarten, kendisinden beklenmedik derecede önemli ve yoğunlaşmış bir havayla başını salladı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Sizin araştırmalarınızı neden durdurmak zorunda oldukları," diye devam etti Veçerovski, "yalnızca karmaşık değil, aynı zamanda akademik de bir sorun. Sorun, insanlığın bundan hiç kuşku duymadığı halde bu zekânın dikkatini çekmiş ve kendine yeter bir sistem olmaktan çıkmış olması. Belli ki bunu hiç fark etmeden yüksek bir uygarlığın nasırına bastık ve bu yüksek uygarlık da, öyle görünüyor ki gelişimimizi uygun ölçülere çekmeye karar verdi."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Fil, biraz dur," dedi Malyanov. "Gerçekten de anlamıyor musun? Nasıl bir yüksek uygarlık bu? Kör bir enikmişiz gibi bizi dürtükleyen bir yüksek uygarlık! Bütün bu anlamsızlık niye? Şu benim müfettiş ve konyak... Zahar'ın kadınları... Aklın temel ilkesi nerede: menfaat, idare?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bunlar ayrıntı," dedi alçak sesle Veçerovski. "İnsani olmayan bir menfaat neden insani terimlerle ele alınsın ki? Sonra, bir düşün; talihsiz bir sivrisineği öldürmek için kendi yanağına hangi kuvvetle vuruyorsun? Böyle bir kuvvetle aslında çevrendeki bütün sivrisinekleri öldürebilirsin."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten ayağa kalktı:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ya da örneğin, bir turnabalığının gözünden baktığında nehrin üzerindeki köprünün ne menfaati var?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bilmiyorum," dedi Malyanov. "Bütün bunlar çok saçma."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Veçerovski bir süre bekledi ve Malyanov'un çenesini kapadığını görünce devam etti:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Şunun altını çizmek isterim. Sorunun bu şekilde ortaya konulmasıyla kişisel tatsızlıklarınız ve sorunlarınız ikinci plana düşüyor. Şu anda mesele, insanlığın kaderiyle ilgili." Durakladı. "Belki de kelimenin bu hayati anlamında değil de her halükârda, insanlığın onurunun kaderiyle ilgili. Yani önümüzdeki görev, Valya, sadece sizin revertaz teorinizi savunmak değil, ama genel olarak bütün gezegenin biyolojisini savunmak. Yoksa yanılıyor muyum?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten ilk defa Veçerovski'nin önünde normal ölçülerine geri döndü. Son derece enerjik bir biçimde başını salladı ama Malyanov'un beklediği şeyi söylemedi. Şöyle dedi:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Evet, kuşkusuz. Hepimiz de buradaki meselenin kişisel olarak kendimiz olmadığını biliyoruz. Mesele, yüzlerce bilimsel araştırma. Belki de binlerce. Yani, genel olarak araştırmalarımızın yönü!"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Öyle!" dedi enerjik bir şekilde, Veçerovski. "Önümüzde bir savaş var. Onların silahı gizem, bu yüzden bizimki de açıklık. İlk adımda ne yapmamız gerekiyor? Bir yandan, kendilerini inandırabilmek için yeterince fantaziye, diğer yandan ise bilim alanında yüksek yetkinliğe sahip meslektaşlarını ikna etmek için yeterince otoriteye sahip olan tanıdıklarımızı bu durum hakkında bilgilendirmek. Böylelikle hem hükümetle ilişki kurarken hem de büyük medyada kendimizi ifade edebilir ve bütün insanlığı yetkin bir şekilde bilgilendirebiliriz. İlk attığınız adım tamamen doğruydu, bana geldiniz. Ben, aynı zamanda önemli idareciler olan birçok büyük matematikçiyi kişisel olarak ikna etmeye çalışacağım. Doğal olarak ilkin kendi adamlarımızla başlayacağım, sonra da yabancı matematikçilere gideceğim."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Tuhaf bir şekilde canlanmıştı, koltuğunda dimdik oturuyor ve konuşuyor, konuşuyor, konuşuyordu. İsimleri, unvanları, mevkileri sayıyordu, Malyanov'un ve Vayngarten'in kimlere gitmesi gerektiğini dikte ediyordu. Sanki birkaç gündür uygun bir harekât planı oluşturmak için düşünüyor gibiydi. Ama o konuştukça Malyanov'un içi de o kadar kararıyordu. Ve Veçerovski, gayet uygunsuz bir şevkle programının ikinci aşaması olan</span></span> <span class="FontStyle46"><span style="font-weight:normal;font-size:16.0px" xml:lang="tr-TR">apotheosise,</span></span> <span class="FontStyle30"><span style="font-weight:normal;font-size:16.0px" xml:lang="tr-TR">yani insanlığın genel bir alarmla birlikte bütün gezegende bu düşman yüksek uygarlıkla omuz omuza savaştığı aşamaya geçtiğinde, Malyanov bu kadarının kâfi olduğunu hissetti, kalktı, mutfağa gitti ve yeni çay demledi. Hey gidi Veçerovski. Hey gidi beyin. Zavallı, adamakıllı korkmuştu. Telepatiyle ilgili tartışmaya gerek yok. Bu aslında bizim hatamız: Veçerovski aşağı, Veçerovski yukarı... Oysa Veçerovski dediğin sadece bir insan. Akıllı adam, doğru, büyük adam, ama o kadar. Mesele soyutlamalarla ilgili olunca güçlü, ama gerçek hayat söz konusu olduğunda... Doğruca Valka'nm tarafına geçti, beni ise dinlemek bile istemedi. Malyanov çaydanlığı alıp odaya döndü.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Gerçekten de odada Veçerovski, Vayngarten'in kafasını ütülüyordu. Ama Vayngarten konuşmaya başladı. Çünkü, biliyorsunuz, saygı saygıdır ama adam saçmalamaya başladı mı saygı falan kâr etmez. Belki de Veçerovski, tamamen aptallarla uğraştığını düşünüyordu. Belki de Veçerovski'nin bir yerlerde gizlediği, bir iki şişeden sonra bu haberi büyük bir coşkunlukla karşılayacak birkaç etkili ama alanında güçsüz, tanış akademisyeni vardı. Ne var ki Vayngarten'in böylesi akademisyenleri yoktu. Onun, Vayngarten'in, kendisinden belli bir merhamet umduğu eski dostu Mitka Malyanov vardı; üstelik de bu beklenti, Malyanov'un kendisi için beklediğinden daha fazlaydı. Peki ne olmuştu; Vayngarten'in kederli hikâyesini coşkunlukla karşılamış mıydı? İlgiyle? En azından sempatiyle? Hiç de değil! İlk dediği, Vayngarten'in yalan söylediği olmuştu. Ve laf aramızda, Malyanov kendince haklıydı. Vayngarten için bu hikâyeleri mesela şefine anlattığını düşünmek bile korkunçtu; oysa şefi, yaşlı ve dediğim dedikçi biri değildi, üstelik bilimde belli bir dereceye kadar çılgınlığa da meyilliydi. Veçerovski'nin durumunu bilmiyordu, ama o, Vayngarten, kalan günlerini lüks bir tımarhanede geçirmeyi kesinlikle hedeflemiyordu...</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hastabakıcılar gelip bizi alacaklar!" dedi Zahar kederle. "Bu apaçık. Sizin için hava hoş, ama beni bir de seks manyağı diye damgalayacaklar..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Dur bir, Zahar!" dedi Vayngarten, öfkeyle. "Hayır, Fil, açık konuşmak gerekirse sizi tanıyamıyorum! Peki, diyelim ki tımarhane üzerine konuşmamız bir parça abartı. Ama derhal bilim adamı olmaktan çıkacağız! Saygınlığımız ayaklar altına alınacak! Sonra da, kahretsin ki, akademiden bir-iki merhametli bilim adamı bulmayı başarabilirsek bile, onlar böyle çılgınca bir şeyle nasıl gidecekler hükümete? Kim bu riske girer? Böyle bir riske girmek için insanın kendini nasıl ateşe atması gerektiğini bir şeytan bilir! Ve şu bizim insanlık, sevgili gezegen-kardeşlerimiz..." Vayngarten ellerini salladı ve zeytin karası gözleriyle Malyanov'a baktı. "Biraz daha sıcak çay koy bana," dedi. "Kamuya duyurma... Kamuya duyurma; bu, biliyor musunuz, iki ucu boklu değnektir..." Ve kıllı elinin tersiyle burnunu silip gürültüyle çayını höpürdetmeye koyuldu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Peki, başka kim çay istiyor?" diye sordu Malyanov.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Veçerovski'ye bakmamaya çalışıyordu. Zahar'a doldurdu, Glukhov'a doldurdu. Kendisine doldurdu. Oturdu. Veçerovski'ye çok üzülmüştü ve onun yanında korkunç huzursuz hissediyordu. Valka doğru söylemişti: Bilim adamı saygınlığı çok nazik bir şeydir. Tek bir başarısız konuşma, ve nerede kaldı senin saygınlığın, Filip Pavloviç?</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Veçerovski koltuğunda kıvrandı, yüzünü avuçlarının arkasına gizledi. Bu dayanılmazdı. Malyanov konuştu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Biliyor musun, Fil, bütün önerilerin... Bu senin hareket programın... Teorik olarak bunlar belki de doğrudur. Ama şimdi bizim teoriye ihtiyacımız yok. Şu anda bizim, mevcut somut şartlarda gerçekleştirebileceğimiz bir programa ihtiyacımız var. Sen diyorsun ki: 'Birleşik insanlık.' Biliyor musun, belki de senin programına uyan bir insanlık vardır, ama bu bizimki değil; dünya insanlığı değil, demek istiyorum. Bizimkisi böyle bir şeye inanmaz. Onlar bir yüksek uygarlığa ne zaman inanırlar, biliyor musun? Bu yüksek uygarlık bizim seviyemize inip vızırdayan uzay gemilerinden kafamıza bomba yağdırmaya başladıklarında. O zaman inanırız, birleşiriz ve herhalde hemen değil ama başlangıçta, birbirimizle omuz omuza veririz."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Aynen öyle!" dedi Vayngarten tatsız bir sesle ve kısa bir kahkaha attı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Herkes susmuştu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Benim şefim ise bir kadın," dedi Zahar. "Çok tatlı, akıllı, ama bunu ona nasıl anlatırım? Kendim hakkında, yani..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ve herkes tekrar bir süreliğine çaylarını höpürdeterek sustu. Sonra Glukhov alçak sesle konuşmaya başladı:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bu çay harika olmuş! Ustasınız, Dimitri Alekseyeviç. Çoktandır böylesini içmemiştim... Evet, evet, evet... Elbette, bütün bunlar zor, müphem... Ama öte yandan gökyüzü, ay, bakın, böyle bir çay, sigara... İnsana bunlardan başka ne gerekir ki? Televizyonda polisiye dizileri, gayet de iyi... Bilmiyorum, bilmiyorum... Siz, Dimitri Alekseyeviç, yıldızlarla, nebulalarla ilgili bir şeyler yapıyorsunuz... Ama sizin için bunun ne anlamı var ki? Bir düşünsenize? Öylesine bakıyorsunuz, ha? Elinizdekine ise öylesine bakmayın... Çay için, televizyon izleyin... Gökyüzü öylesine bakmak için değil. Gökyüzü, ona hayran olmamız için."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Zahar'un oğlu, çınıltılı bir ses ve tören havasında duyurdu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Seni yılan!"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov, oğlanın Glukhov'u kastettiğini düşündü. Ama hayır. Oğlan yetişkinlere has bir şaşkınlıkla Veçerovski'ye bakıyor ve onu çikolatayla kirlenmiş parmağıyla tehdit ediyordu. "Sessiz, sessiz..." diye beyhude yere azarlayarak mırıldanıyordu Gubar, Veçerovski ise aniden ellerini yüzünden çekti ve sinirli pozunu takındı, uzun bacaklarını uzatıp üst üste atarak koltuğa yayıldı. Kırmızı yüzü gülümsüyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Yoldaş Vayngarten'in hipotezinin bizi çıplak gözle bile görülebilecek bir çıkmaza sürüklediğini kanıtladığıma memnunum," dedi. "Şu, sözümona dünya okyanuslarının en derinlerinde gizlenmiş efsanevi Dokuzlar Birliği ya da herhangi bir başka türlü akıllı güç hakkındaki hipotezlerin de bizi aynı çıkmaza sürükleyeceğini görmek pek kolay. Eğer hepiniz şimdi bir dakikalığına susup hükümeti benim sözlerimle ikna etmek üzerine düşündüyseniz bu gayet iyi demektir."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov, bir şey düşünmeksizin kaşığı bardakta sallayıp düşünüyordu: Seni piç, hepimizi kandırdın! Niye? Bu gösteri de niyeydi?... Vayngarten doğruca önüne bakıyordu, gözleri yuvarlanıp duruyordu; yağlı, terli yanakları tehditkâr, seğiriyordu. Glukhov şaşkınlıkla, sırayla diğerlerine bakıyordu, Zahar ise sadece sabırla bekliyordu, belli ki bu dramatizasyon onda etkili olmamıştı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Veçerovski yeniden konuşmaya başladı:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Dikkat buyurun. Fantastik bazı durumları açıklamak için mülahazalarda bulunmaya çalıştık; bunlar fantastik olsalar da çağdaşlarımızın anlayışlarına aitlerdi. Ancak bu hiçbir işe yaramadı. Kesinlikle, hiçbir işe. Valya bunu bize son derece ikna edici olarak gösterdi. Bu nedenle, belli ki, çağdaşlarımızın kavrayışlarına uygun mülahazalara girişmenin hiçbir anlamı olmayacaktır. Mesela, tanrı hipotezi... veya... veya başka bir şey. Sonuç?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten yüzünü gömleğinin yeniyle, sinirli bir şekilde sildi ve şevkle çayına atıldı. Malyanov kırgın bir sesle sordu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Yani bizi aptal yerine mi koyuyordun?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Başka ne yapabilirdim ki?" diye cevap verdi Veçerovski, lanet kırmızı kaşlarını tavana kaldırırken. "Yetkililerin işe yaramayacağını size göstermek için? Meseleyi sizin koyduğunuz gibi koymanın anlamsız olduğunu göstermek için? Dokuzlar Birliği veya Fu Manchu... Ne farkı var ki? Buradaki tartışma ne? Ne cevap verirseniz verin, bu cevaptan hiçbir pratik hareket programı çıkartamazsınız. Eviniz yandığında, ya da fırtınada yıkıldığında, ya da sel alıp gittiğinde eve ne olduğunu değil, şimdi nerede yaşayacağınızı, nasıl yaşayacağınızı ve ondan sonra ne yapacağınızı düşünmelisiniz..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Demek istiyorsun ki..." dedi Malyanov.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Demek istiyorum ki," dedi Veçerovski, sertçe, "başınıza gelenlerin HİÇBİR İLGİNÇLİĞİ YOK. Burada ilginç bir şey yok, incelenecek bir şey yok, analiz edilecek bir şey yok. Bütün bu sebep arayışlarınız, tembel merakından başka bir şey değil. Nasıl bir presin altında ezildiğinizi değil, basınç altında nasıl davranacağınızı düşünmelisiniz. Ve bunu düşünmek de, Asoka Krallığıyla ilgili fanteziler kurmaktan çok daha güçtür, çünkü bundan böyle her biriniz YALNIZSINIZ. Kimse size yardım etmeyecek. Kimse size akıl vermeyecek. Kimse sizin adınıza karar vermeyecek. Ne bir akademisyen, ne hükümet, ne de ilerici insanlık... Valya bunu yeterince iyi anlattı."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Kalktı, kendine çay koydu ve tekrar koltuğuna döndü; dayanılmaz inançlı, kendinde, diplomatik bir kabuldeymiş gibi çekici şekilde kaygısız. Elindeki fincanı öyle bir tutuyordu ki sanki kraliçeyle beş çayındaymış gibiydi...</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Oğlan okuduğu ansiklopediden yüksek sesle bir alıntı yaptı:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">" 'Eğer hasta, doktorunun tavsiyelerini dinlemezse, ilaçlarını almazsa, alkol kullanımına devam ederse, yaklaşık beş-altı yıl sonra hastalığın ikinci aşaması başlar, onu da üçüncü ve son aşaması izler...' "</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Zahar aniden içini çekti:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ama neden? Neden ben, neden biz?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Veçerovski hafif bir tıkırtıyla fincanı altlığına koydu, altlık masada, yanındaydı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Çünkü karanlık bir çağda yaşıyoruz," diye açıkladı, pembe-gri atı andıran dudaklarına kar beyazı bir mendille pıt pıt dokunurken. "Çağımız hâlâ yüksek silindir şapkalar takıyor ve biz de koşmaya devam ediyoruz, eylemsizlik saati ve gündelik uğraşlarımıza veda saati çaldığında ayrılık ânı da gelir ve artık hiçbir şeyin hayalini görmeyiz..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Cehennem ol," dedi Malyanov, Veçerovski ise şık bir Marslı gibi çınıltıyla güldü.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Vayngarten dolu kül tablasından uzunca bir izmarit çekti, kalın dudaklarının arasına yerleştirdi, bir kibrit çaktı ve bir süre öylece, gözlerini ateşe dikerek baktı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Gerçekten..." dedi. "Eğer güçleri insanlığınkinden büyükse, ne güce sahip oldukları önemsiz değildir..." Sigarasını yaktı. "Tuğlaların arasındaki bir yaprak biti veya iki bozukluk arasındaki bir yaprak biti... Ama ben yaprak biti değilim. Ben seçim yapabilirim."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Zahar umutla ona baktı, ama Vayngarten sustu. Seçim yapmak, diye düşündü Malyanov. Söylemesi kolay: Seçim yapmak...</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Söylemesi kolay: Seçim yapmak!" diye başladı</span></span> <span class="FontStyle46"><span style="font-weight:normal;font-size:16.0px" xml:lang="tr-TR">Zahar,</span></span> <span class="FontStyle30"><span style="font-weight:normal;font-size:16.0px" xml:lang="tr-TR">ama Glukhov da konuşmaya başlamıştı ve Zahar bu defa umutla ona baktı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ama bu çok açık!" dedi Glukhov, alışılmadık bir duyguyla. "Neyi seçmeniz gerektiği açık değil mi? Hayatı seçmek gerek! Başka neyi? Teleskopunuzu değil, aletlerinizi değil... Bırakın teleskopunuz boğazlarında kalsın! Nebula gazlarınız da! Yaşamak gerek, sevmek gerek, doğayı hissetmek gerek; hissetmek diyorum, onun içinde eşinmek değil! Bir ağaca, bir çalıya baktığımda hissediyorum, biliyorum ki bu benim dostumdur, birbirimiz için varız, birbirimize muhtacız..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Şimdi?" diye yüksek sesle sordu Veçerovski.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Glukhov kekeledi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Affedersiniz," diye mırıldandı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Sizinle tanışmıştık, Vladlen Semenoviç," dedi Veçerovski. "Hatırlıyor musunuz? Estonya, matematik dili okulu... Fin hamamı, bira..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Evet, evet," dedi Glukhov, gözlerini indirerek. "Evet."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"O zamanlar tamamen farklıydınız," dedi Veçerovski.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Eh, o zamanlar..." dedi Glukhov. "Baronlar da ihtiyarlıyor, biliyorsunuz..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Baronlar savaşır da," dedi Veçerovski. "Demek ki çok uzun zaman önceydi."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Glukhov sessizce ellerini uzattı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Malyanov bu girizgâhtan hiçbir şey anlamamıştı, ama içinde bir ses, sanki sadece birbirleriyle konuşmuyorlarmış gibi tatsız bir şey söylüyordu. Zahar ise kendince bir şeyler anlamıştı, bu kısa sohbetten kendine bir kırgınlık payı çıkarmıştı, bir çeşit hakaret gibi bir şey, çünkü aniden, neredeyse haykıracakmış gibi sert bir hareketle Veçerovski'ye döndü:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Snegovoy diye birini öldürmüşlerdi! Sizin için söylemesi kolay, Filip Pavloviç, sizi gırtlağınızdan yakalamadılar, gayet iyisiniz!"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Veçerovski başını salladı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Evet," dedi. "Ben iyiyim. Ben iyiyim, Vladlen Semenoviç de iyi. Değil mi, Vladlen Semenoviç?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Kalın, eski moda gözlüklerinin arkasında kırmızı, tavşan gözleri olan bu küçük, rahat adam ellerini tekrar sessizce salladı. Sonra kalktı ve kimseye bakmadan konuştu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Affedersiniz, dostlarım, gitmem gerek. Geç oldu..."</span></span></p>
</body>
</html>
