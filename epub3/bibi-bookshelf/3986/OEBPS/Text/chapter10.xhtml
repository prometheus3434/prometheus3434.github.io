<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 style="text-align: center;"><span style="font-size: 21px; letter-spacing: 1px;"><b>Onuncu Bölüm</b></span></h2>

  <p><br /></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-weight:normal;font-size:16.0px" xml:lang="tr-TR">Parça 20...</span></span> <span class="FontStyle30"><span style="font-weight:normal;font-size:16.0px" xml:lang="tr-TR">bu keçi ininde genel bir temizlik yapmak için. Bundan zorlukla kaçınıyordum. Çalışmamı bitirmem konusunda anlaşmıştık; İrka ise, birincisi yapacak hiçbir işi olmadığından, ikincisi sabırsızlandığından, üçüncüsü, küvette uzanıp "Yabancı Edebiyat"ın son sayısını okumaya tahammülü olmadığından çamaşırları topluyor ve Bobkina'nın odasıyla uğraşıyordu. Ben de büyük odayı toplayacaktım, ama bugün değil, yarın.</span></span> <span class="FontStyle46"><span style="font-weight:normal;font-size:16.0px" xml:lang="tr-TR">Morgen, morgen, nur nicht heute.</span></span> <span class="FontStyle30"><span style="font-weight:normal;font-size:16.0px" xml:lang="tr-TR">Hem de tek bir toz kırıntısı kalmamacasına.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Masama yayılmıştım, bir süre her şey sakin ve huzurluydu. Çalışıyordum, zevkle çalışıyordum, ama aralıksız bir zevkle. Daha önce hiç böyle çalışmamıştım. Tuhaf, kasvetli bir hoşnutluk hissediyordum, kendimle gurur duyuyordum, kendime saygı duyuyordum. Geri çekilmekte olan yoldaşlarını korumak için makineli tüfek başında kalan bir asker de böyle hissetmeliydi sanki: Yalnız, burada sonsuza kadar kalacağını bilerek, artık kirli tarlalardan, düşman üniformaları içinde kaçışan siluetlerden ve ağır, kasvetli gökyüzünden başka hiçbir şey görmeyerek, ama doğrusunu yaptığını, bunun başka yolu olmadığından emin olarak ve bununla gurur duyarak. Ve beynimin içinde bir muhafız, ben çalışırken, dikkatle ve keskin bir kavrayışla çevreyi dinliyor ve bakıyordu; hiçbir şeyin sona ermediğini, her şeyin devam ettiğini ve ellerimin altında, dolapta o korkunç bir tarafı dişli diğer tarafı çekiç şeklinde tokmağın olduğunu hatırlıyordu. Bu muhafız ansızın başımı kaldırttı bana, çünkü odada bir şeyler oluyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Aslında özel bir şey olmuyordu. İrka masanın önünde duruyor ve sessizce bana bakıyordu. Ve kuşkusuz bu anda, bir şey olmuştu, tamamen beklenmedik ve vahşi bir şeydi bu; çünkü İrka'nın gözleri kare gibiydi ve ağzı da açılmıştı. Ben daha bir kelime söyleyemeden İrka önüme, kâğıtlarımın üzerine pembe bir paçavra fırlattı, bunu otomatik bir hareketle aldım ve bir sutyen olduğunu gördüm.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bu da nesi?" diye sordum, bir İrka'ya, bir sutyene bakıyordum, şaşkına dönmüştüm.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bir sutyen," dedi yabancı bir sesle İrka ve sırtını bana dönerek mutfağa gitti.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Korkunç önsezilerle buz kesmiştim, dantelli pembe paçavrayı elimde çeviriyor ve bir şey anlamıyordum. Neydi bu? Nereden çıkmıştı? Sonra aniden, Zahar'a musallat olan çılgın kadınları hatırladım. İrka için korkuyordum. Sutyeni bir kenara attım, yerimden sıçradım ve mutfağa koştum.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">İrka, masaya dayalı taburede oturuyordu, başını ellerinin arasına almıştı. Sağ elinin parmaklan arasında bir sigara tütüyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Dokunma bana," dedi sakin ve korkutucu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"İrka!" dedim acınacak halde. "İrka! İyi misin?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hayvan..." dedi belli belirsiz, elini saçlarından çekti ve titreyen parmaklarıyla sigarayı dudaklarına götürdü. Ağladığını gördüm.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ambulans mı çağırsam? İşe yaramaz bu! Sakinleştirici? Bromit? Tanrım, yüzü öyle korkunç ki... Bir bardak alıp musluktan su doldurdum.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Şimdi her şeyi anladım..." dedi İrka, kesik kesik içini çekip bileğiyle bardağı uzaklaştırırken. "Telgrafı da anladım, her şeyi de... İşte buradayız... Kim o kadın?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Oturdum ve bardağı kafama diktim.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Kim?" diye sordum aptal gibi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bir an, bana vurmak istediğini düşündüm.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Böyle asil bir adilik çok lazımdı değil mi," dedi tiksintiyle. "Evlilik yatağımızı kirletmek istemedin... Ah, ne büyük asalet... Oğlumuzun odasında eğlendin..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Suyu bitirdim ve bardağı masaya koymaya çalıştım, ama ellerim beni dinlemiyordu. Doktor! Bu kelime dört dönüyordu başımın içinde. İrina'm benim, küçük İrina'm, bir doktor çağırmalıyım!</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Peki," dedi İrka. Bana bakmıyordu. Kapıya bakıp sigara içiyordu, nefes çekip duruyordu. "Peki, devam etmeyeceğiz. Sen hep aşkın bir sözleşme olduğunu söylerdin. Bütün bunlar sende pek güzel dururdu: aşk, onur, dostluk... Ama sutyeni arkanızda bırakmayı unutmamayı bile akıl edemediniz... Belki iyi ararsak orada külot da bulunur?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bir flaş patlamış gibiydi. Şimdi her şeyi anlıyordum.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"İrka!" dedim. "Tanrım, beni öyle korkuttun ki..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Tabii ki bu, hiç de onun duymadığı beklediği şey değildi, çünkü aniden yüzünü bana çevirdi, beyaz, gözyaşları içindeki tatlı yüzünü, ve öyle bir beklentiyle, öyle bir umutla baktı ki bana, neredeyse ben de gözyaşlarına boğulacaktım. Sadece tek bir şey istiyordu: Her şeyin açıklanmasını, her şeyin saçma, hata, absürt bir tesadüf olduğunun ortaya çıkmasını.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bu, bardağı taşıran son damlaydı. Artık dayanamıyordum. Artık bütün bunları kendime saklamak istemiyordum. Ve son iki günün dehşet ve çılgınlığını onun önüne seriverdim.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Aslında bilmiyorum, belki de başlangıçta hikâyem bir fıkra gibiydi. Ama konuştum, konuştum, hiçbir şeye aldırmadım, onun sivri diliyle müdahale etmesine izin vermedim, sadece anlattım, düzensizce, kronolojiye aldırmadan ve yüzündeki inanmama ve umut ifadesinin nasıl ilkin şaşkınlığa, sonra huzursuzluğa, sonra korkuya ve en son da acımaya dönüştüğünü gördüm.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Açık kapının önünde, büyük odada oturuyorduk; o koltukta, ben de yanında, halıda, yüzümü dizlerine bastırarak; dışarıda bir fırtına vardı, mor bir bulut çatıların üzerine düştü, yağmur boşalttı ve azgın şimşekler yirmi katlı apartmanın tepesine iniyor ve binanın içinde kayboluyordu. İri, soğuk damlalar pencerenin pervazına düşüyor, odaya sıçrıyor, uğuldayan rüzgâr sarı perdeyi savuruyordu, bizse hareketsiz oturuyorduk ve o sakince saçlarımı okşuyordu. Ve ben büyük bir ferahlık hissediyordum. Sözüm bitti. Sırtımdaki yükün yarısı gitti. Ve şimdi yüzümü onun güneş yanığı, yumuşak dizlerine bastırarak nefes alıyordum. Gök gürültüsü neredeyse aralıksızdı ve konuşmak güçtü, zaten içimden konuşmak gelmiyordu artık. Sonra o konuştu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Dimka. Beni düşünmemeliydin. Ben yokmuşum gibi karar almalıydın. Çünkü ne olursa olsun hep yanında olacağım. Ne karar alırsan al."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Sıkıca kucakladım onu. Aslında böyle diyeceğini ve kelimelerin anlamsız olduğunu biliyordum, ama gene de mutluydum.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Affet beni," diye devam etti, sonra sustu, "ama hâlâ tam olarak aklım almıyor... Hayır, inanıyorum sana, inanıyorum... Ama bütün bunlar öyle korkunç ki... Belki daha... şey, daha... basit, daha anlaşılır bir açıklama aramak gerekiyordur..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Aradık," dedim.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hayır, aslında böyle demek istemiyorum... Tabii ki Veçerovski haklı... ama şu... ne diyordu... homeostatik kâinat meselesinde değil... Meselenin bu olmadığında haklı. Gerçekten, ne fark eder ki? Eğer kâinatsa teslim olmak gerekiyor ama uzaylılarsa mücadele mi etmek gerek? Ama sen beni dinleme. Böyle konuşuyorum, çünkü kafam karışık..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Korkuyla titriyordu. Kalktım, koltukta yanına sıkıştım ve kucakladım. Şimdi yalnızca tek bir şey istiyordum: Ne kadar çok korktuğumu tekrarlamak. Kendim için ne çok korktum, onun için ne çok korktum, ikimiz için ne çok korktum... Ama bu tabii anlamsız ve belki de zalimceydi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Bana öyle geliyordu ki, eğer o olmasaydı ne yapacağımı çok iyi bilirdim. Ama vardı. Ve benimle gurur duyduğunu da biliyordum, her zaman öyleydi. Epey sıkıcı bir adamım ben, çok da şanssız, ama o benimle gurur duyuyordu işte. Bir zamanlar iyi bir sporcuydum, çalışmayı hep bilmişimdir, kafam iyi çalışır, gözlemevinde dururken de iyiyim, dostlarımın arasında da iyiyim, neşelenmeyi bilirim, hazırcevap olmayı bilirim, tartışmayı bilirim... Ve o bütün bunlardan gurur duyuyordu. Birazcık da olsa, gurur duyuyordu işte. Bazen bana nasıl baktığını görüyordum... Bir denizanasına dönüştüğümde gerçekten nasıl davranırdı, bilmem. Belki de onu doğru bir şekilde sevememiştim bile, ve bunu yapmayı hiç beceremeyecektim...</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ve benim düşüncelerime cevap verir gibi, canlanıp ansızın sordu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hatırlıyor musun, bütün sınavlarımızı geride bıraktık ve artık, ölene kadar başka sınav vermemize gerek yok diye sevinmiştik bir zamanlar? Demek ki, hepsi değilmiş. Demek ki bir tane daha kalmış."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Evet," dedim, ve bunu düşündüm: Sadece bu sınav kaldı, beş mi almak iyi yoksa iki mi, kimse bilmiyor. Ve neye beş, neye iki verdikleri de belirsiz.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Dimka," diye mırıldandı, yüzünü bana çevirerek. "Gerçekten onların peşine düşmesine neden olacak kadar büyük bir şey keşfetmiş olmalısın... ne olursa olsun, gurur duymalısın... Hepiniz duymalısınız... Kâinat ananın dikkatini çektiniz!"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Hım..." dedim, ve düşündüm: Artık Vayngarten ve Gubar'ın gurur duyacağı bir şeyleri yok; bana gelince, hâlâ büyük bir belirsizlikle karşı karşıyayım.</span></span></p>

  <p class="Style20" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ve bir kez daha düşüncelerimi dinlemiş gibi konuştu: "Ne karar alacağının önemi yok. Önemli olan, böyle keşifleri yapabiliyor olman... Söylesene, neyle ilgili bu? Yoksa bu da mı yasak?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bilmiyorum," dedim ve yeniden düşündüm: Sadece beni rahatlatmaya mı çalışıyor, yoksa gerçekten böyle mi düşünüyor; yoksa zavallıcık, beni teslim olmaya itecek kadar çok mu korktu; ya da sadece, içmek zorunda kalacağımı bildiği hapı mı tatlandırıyor? Belki de tersine, beni mücadeleye itiyordur, gururumu okşuyordur bunun için?</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Domuzlar," dedi sakince. "Onlara rağmen ayrılmayacağız. Değil mi? Bunu yapamayacaklar. Değil mi, Dimka?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Tabii ki," dedim ve düşündüm: Mesele de bu ya, güzelim. Şimdi, sadece bu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Fırtına yatıştı. Bulut acele etmeksizin döndü, kuzeye yöneldi, geride yağmurun hafifçe yağdığı gri, puslu bir gökyüzü bıraktı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Yağmur getirdim," dedi İrka. "Oysa cumartesi birlikte Solneçnoe'ye gitmeyi ummuştum."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Cumartesiye çok var," dedim. "Belki de gideriz..." . Her şey söylenmişti. Şimdi Solneçnoe, Bobka'nın kitaplığı, yine bozulan çamaşır makinesi hakkında konuşmak gerekiyordu. Bütün bunlar hakkında konuştuk. Ve bu sıradan bir akşama benzer bir illüzyondu, ve bu illüzyonu uzatmak, güçlendirmek için çay içmeye karar verdik. Yeni bir Seylan çayı paketi açtık, gayet titiz ve bilimsel bir tavırla kaynar su döküldü çaydanlıktan, masanın üzerinde törensel bir Harika Hanım kutusu duruyordu, sonra ikimiz kaynama anını kaçırmamak için suyu dikkatle takip ederek çaydanlığın başında durduk, fincanları ve tabaklarını yerleştirdik; ben sakince sipariş fişini, Lidoçka hakkındaki notu ve İ. F. Sergeyenko'nun kimliğini aldım, buruşturdum ve belli etmeden çöp kutusuna tıkıştırdım.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ve harika bir çaydı bu; gerçek çay, 'bir içecek olarak çay'. Her şeyi konuştuk, en önemlisi dışında; İrka'nın şimdi ne düşündüğünü düşünüp durdum, çünkü öyle bir hali vardı ki, sanki bütün bu korkuyu unutmuştu, bu konuda düşündüğü her şeyi bana söylemişti, şimdi ise beni bir kez daha kendi seçimimle karşı karşıya koyarak, her şeyi ferahlıkla unutmuştu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Ardından, şimdi ütü yapacağını söyledi ve benim onun yanında oturup neşeli bir şeyler anlatmamı istedi. Bulaşıkları toplamaya koyuldum, bu sırada kapı çaldı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ah dağlar sadece dağ olsaydı" diye şarkı söylüyordum alçak sesle, hole yöneldim, omuzlarımın üzerinden İrka'dan tarafa baktım (gayet sakin, kuru temiz bir bezle masayı siliyordu). Kilidi çevirirken benim tokmağı hatırladım, ama büyük odaya gidip onu almak şimdi bana gülünç ve rahatsız edici göründü, ve kapıyı açtım.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Üzerinde ıslak bir yağmurluk olan uzun boylu, ıslak sarı saçlı genç bir delikanlı kayıtsızca seslendi: "Telgraf, imzalar mısınız..." Elindeki kurşunkalem parçasını aldım, makbuzu duvara yaslayıp söylediği yerlere tarihi ve saati yazdım, sonra kurşunkalem ve makbuzu geri verdim, teşekkür ettim ve kapıyı kapadım. İyi bir şey beklememek gerektiğini biliyordum. Girişte, elli mumluk lambanın altında telgrafı açtım ve okudum.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Telgraf eşimin annesindendi. "BOBKA İLE YARİN GELİYORUZ</span></span> <span class="FontStyle47"><span style="font-weight:normal;font-size:16.0px" xml:lang="tr-TR">425</span></span> <span class="FontStyle30"><span style="font-weight:normal;font-size:16.0px" xml:lang="tr-TR">NO'LU UÇUŞ BOBKA SESSİZCE HOMEOPATİK KÂİNATI İHLAL EDİYOR ÖPÜYORUM ANNEN." Telgrafın altında bir şerit yapıştırılmıştı: "HOMEOPATİK KÂİNAT KALSİN." Telgrafı okudum ve tekrar okudum, sonra ağır ağır dörde katladım, ışığı kapadım ve koridora çıktım. İrka sırtını banyo kapısına yaslamış beni bekliyordu. Telgrafı uzattım: "Annen ve Bobka yarın geliyorlar..." Ve doğruca masama gittim. Müsveddelerimin üzerinde Lidoçka'nın sutyeni duruyordu.</span></span> <span class="FontStyle53"><span style="font-weight:normal;font-size:16.0px" xml:lang="tr-TR">Sutyeni</span></span> <span class="FontStyle30"><span style="font-weight:normal;font-size:16.0px" xml:lang="tr-TR">dikkatle pencere pervazına kaldırdım, kâğıtları topladım, düzene koydum ve defterin arasına soktum. Sonra kâğıtlar için yeni bir dosya çıkardım, her şeyi ona koydum, bağını bağladım, dosyanın kapağına, ayakta dururken, kaba harflerle şöyle yazdım: "D. Malyanov. Galaksideki yıldızlar ve yıldızlararası madde arası ilişki sorunu üzerine." Yazdığımı okudum, düşündüm ve "D. Malyanov'u güzelce karaladım. Sonra dosyayı koltuğumun altına alıp çıktım. İrka bu sırada banyo kapısına yaslı, telgrafı göğsüne bastırarak duruyordu. Ona yaklaşırken eliyle sanki beni durdurmak ya da minnetini göstermek ister gibi zayıf bir hareket yaptı. Ona bakmadan "Vererovski'ye gidiyorum," dedim. "Birazdan dönerim."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Merdivenlerden acele etmeden, basamak basamak, koltuğumun altından kayıp duran dosyayı çekiştirerek çıktım. Nedense merdivenlerin ışığı yanmıyordu, karanlıktı, sessizdi, sadece çatıdan açık pencerelere damlayan suyun sesi duyuluyordu. Çöp borusunun yanında âşıkların öpüştüğü altıncı katta durdum ve aşağı, avluya baktım. Dev ağacın kara yaprakları ıslak ıslak parlıyordu, avlu boştu, yağmur damlalarıyla üzerinde halkalar oluşan gölcükler de ışıldıyordu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Merdivenlerde kimseye rastlamadım, sadece yedinci ve sekizinci katların arasında küçük, zavallı bir adam kamburunu çıkarıp basamaklara oturmuştu; yanında da gri, eski bir şapka vardı. Dikkatle çevresinden dolandım ve çıkmaya devam ederken adam aniden seslendi:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Oraya gitmeyin, Dimitri Alekseyeviç..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Durdum ve ona baktım. Glukhov'du.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Şimdi gitmeyin oraya," diye tekrar etti. "Yapmayın."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Kalktı, şapkasını aldı, belini tutarak güçlükle doğruldu, yüzünün ya kirden ya da kurumdan kapkara olduğunu gördüm, gözlükleri eğilmişti, küçük ağzı ise sanki şiddetli bir ağrı çekiyormuş gibi çarpılmıştı. Gözlüğünü düzeltti ve dudaklarını güçlükle kıpırdatarak konuştu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bir dosya daha. Beyaz. Bir teslim bayrağı daha."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Susuyordum. Tozunu almak istermiş gibi, şapkasını hafifçe dizlerine vurdu, sonra gömleğinin yeniyle sildi. O da susuyor, ayrılmıyordu. Tekrar konuşmasını bekliyordum.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Biliyor musunuz," dedi sonunda, "teslim olmak her zaman tatsızdır. Geçtiğimiz yüzyılda insanların teslim olmaktansa kendilerini vurduklarını söylerler. İşkenceden ya da toplama kamplarından korktukları için değil, işkence altında çözülmekten korktukları için değil, sadece utandıkları için."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Çağımızda da oluyor bu," dedim. "Ve hiç de nadir değil."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Evet, elbette," diye onayladı alçak sesle. "Elbette. İnsanın aslında hiç de her zaman sandığı kişi olmadığını anlaması çok tatsız bir şey. İnsan her zaman olduğu kişi olarak kalmak istiyor, ama teslim olursan bu mümkün değil. Ve o zaman da... Ama yine de bir fark var. Çağımızda, başkalarının önünde utandıkları için kendilerini vuruyorlar: toplumun önünde, dostlarının önünde... Ama geçen yüzyılda, kendilerinden utandıkları için kendilerini vuruyorlardı. Anlıyor musunuz, çağımızda nedense, insanın kendisiyle her zaman barışık olması gerektiği düşünülüyor. Belki de öyledir. Neden bilmiyorum. Ne olduğunu bilmiyorum... Belki de dünya daha karmaşık olduğu içindir? Belki de, gurur ve onur gibi kavramların yanı sıra, insanın kendini ikna edebilmesi için daha birçok başka şey de mevcut olduğu içindir..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Canlanarak bana baktı, omuzlarımı silktim:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bilmiyorum. Belki de."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Ben de bilmiyorum," dedi. "Belki de deneyimli bir teslim olucuyumdur ben, ne çok düşündüm bunu, yalnızca bunu, ne çok ikna edici argüman buldum... Tam sükûnete erişiyorsun, kendini ikna ediyorsun, sonra yeniden başlıyor... Elbette, yirminci yüzyılla on dokuzuncu yüzyıl arasında bir fark var. Ama yara, yaradır. Yaralar iyileşiyor, kapanıyor ve tam onları tamamen unutuyorsun ki, hava değişiyor ve ağrımaya başlıyorlar. Her zaman böyle, her yüzyılda."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Anlıyorum," dedim. "Bütün bunları anlıyorum. Ama yara, yaradır. Ve bazen başka birinin yarası daha ağrılıdır."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Tanrı aşkına!" diye fısıldadı. "Ben bunda değilim... Hiçbir zaman maceralara girişmedim. Sadece konuşuyorum işte. Sakın benim sizi caydırmaya çalıştığımı, size öneride bulunduğumu düşünmeyin. Çünkü bunlar, asıl bana lazım... Biliyor musunuz, düşünüp duruyorum... Kimiz biz, neyiz? Ya gerçekten de, çağımız ve ülkemiz bizi çok iyi eğitti ya da biz tam tersiyiz. İrsiyet, mağara adamlığı? Neden böyle çok acı çekiyoruz? Bunu çözemiyorum."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Sustum. Uyuşuk, güçsüz bir hareketle gülünç şapkasını gözlerine indirdi ve konuştu:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Her neyse, hoşçakalın, Dimitri Alekseyeviç. Belki de sizinle bir daha görüşmeyeceğiz, ama ne olursa olsun tanıştığıma çok memnunum. Ayrıca çayı da harika yapıyorsunuz..."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Önümde eğildi ve merdivenlerden inmeye başladı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Asansörü çağırabilirsiniz," dedim arkasından.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Geri dönmedi, cevap vermedi. Durup basamaklardaki ayak seslerini dinledim, ses giderek daha aşağılardan geliyordu, ta aşağıda kapı çatırdayarak açılana kadar dinledim. Sonra kapı çarptı ve yeniden sessizlik çöktü.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Kolumun altındaki dosyayı yokladım, son merdiven boşluğunu geçtim ve korkuluklara tutunarak katı da çıktım. Veçerovski'nin kapısında içeriye kulak vererek durdum. İçeride biri vardı. Sesleri işitiyordum. Tanıdık değillerdi. Belki geri dönüp daha sonra gelmek gerekirdi, ama buna gücüm yoktu. Bitmeliydi. Çabucak bitmeliydi.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Zile bastım. Sesler devam ediyordu. Bekledim, tekrar zile bastım ve ayak sesleri duyulup Veçerovski'nin soran sesini işitene kadar basılı tuttum:</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Kim o?"</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Veçerovski kapıyı her zaman herkese hiçbir şey sormadan açtığı halde nedense şaşırmadım. Ben de sormazdım. Tanıdıklarım da.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Benim. Aç."</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Bekle," diye seslendi ve bir süre sessizlik oldu.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">Şimdi sesler de duyulmuyordu, sadece aşağıda, uzakta biri, çöp bacasını açmaya çalışıyordu. Glukhov'un "oraya şimdi gitmeyin" dediğini hatırladım. "Oraya gitmeyin, Warmold. Sizi zehirlemek istiyorlar." Nereden hatırlıyordum bunu? Acayip tanıdık bir şey... Peki, hayırlısı artık. Gidecek başka yerim yok. Ve zamanım da. Kapının arkasında tekrar ayak seslerini işittim, kilit döndü, kapı açıldı.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">İstemsizce sendeledim ve geri bir adım attım. Böyle bir Veçerovski'yi daha önce hiç görmemiştim.</span></span></p>

  <p class="Style21" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle30"><span style="font-weight:normal;font-size:16.0px" xml:lang="tr-TR">"Girin," dedi hırıldayarak ve yana çekildi, bana yolu açtı...</span></span></p>
</body>
</html>
