<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="tr-TR">
<!-- This file was converted to xhtml by Writer2xhtml ver. 1.4. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 style="text-align: center;"><span style="font-size: 21px; letter-spacing: 1px;"><b>Birinci Bölüm</b></span></h2>

  <div>
    <span style="font-size: 21px; letter-spacing: 1px;"><b><br /></b></span>
  </div>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-size:16.0px" xml:lang="tr-TR">Parça 1...</span></span> <span class="FontStyle47"><span style="font-size:16.0px" xml:lang="tr-TR">son iki yüzyılın en şiddetli temmuz sıcağı şehri boğuyordu. Akkora dönmüş çatıların üzerinden kızgın hava yükseliyordu. Şehirdeki bütün pencereler ardına kadar açıktı, solgun ağaçların zayıf gölgelerinde ihtiyar kadınlar terleyip verandaların yanındaki taburelerinde eriyorlardı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Güneş zirveyi geçmiş ve pençelerini çoktandır acı çeken kitap ciltlerine geçiriyordu, vitrinlere, kitaplığın boyalı tahtalarına vuruyordu, ışığın sıcak öfkeli yansısı duvar kâğıtlarında titriyordu. Öğle vaktinin bunaltıcı havası kendini hissettirmek üzereydi; saat neredeyse bir olmuştu, güneş öfkeliydi, karşıdaki on iki katlı binanın üzerinde ölümcül bir şekilde asılmıştı, bütün daireleri boydan boya ısıtıyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov pencerenin iki kanadını da kapadı, ağır sarı perdeyi sıkı sıkıya örttü. Sonra donunu çekiştirip çıplak ayaklarla mutfağa gitti ve balkon kapısını açtı. Saat ikiyi yeni geçmişti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Mutfak masasında, ekmek kırıntılarının arasında üzerinde kurumuş yumurta kalıntıları olan tavadan, bitmemiş bir bardak çaydan ve ucu ısırılmış, yağı sızan bir parça çörekten bir natürmort sergileniyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Yıkayan yok, her şey kirli," dedi Malyanov, yüksek sesle.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Lavabo kirli bulaşıklarla doluydu. Çoktandır yıkanmamışlardı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Döşemeler çatırdadı, sıcaktan aptallaşmış Kalyam bir yerlerden çıkıverdi, yeşil gözlerle Malyanov'a bakıyordu, ağzını sessizce açıp kapadı. Sonra kuyruğunu aniden çekip fırının altındaki mama kabına gitti. Kapta kurumuş balık kılçıklarından başka bir şey yoktu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Acıktın demek..." dedi Malyanov, hoşnutsuzlukla.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kalyam, evet der gibi çıkıverdi ileri, bir şeyler yemek hiç fena olmazdı hani.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Sabah besledim ya seni," dedi Malyanov, buzdolabının önünde dizleri üzerine çökerek. "Yok, bu doğru değil... Dün sabahtı o..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kalyam'ın kabını çekip içine baktı; birkaç kırıntı, bir parça pelte ve kenarına yapışmış bir balık yüzgeci vardı. Buzdolabında da pek bir şey yoktu. İçine Yantar peynirinin konulduğu bir kap, kefir kalıntısıyla berbat görünen bir şişe ve buzlu çay doldurulmuş bir şarap şişesi vardı. Sebze bölmesinde soğan kabuklarının arasında yarısı çöpe dönüşmüş neredeyse asırlık buruş buruş bir kapuska ve tek başına unutulup</span></span> <span class="FontStyle50"><span style="font-size:16.0px" xml:lang="tr-TR">porsumuş,</span></span> <span class="FontStyle47"><span style="font-size:16.0px" xml:lang="tr-TR">filizlenen bir patates duruyordu. Malyanov buzluğa baktı; buz tepeciğinin içinde bir tabakta, kıştan kalma ince bir sosis parçası vardı. Ve hepsi buydu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kalyam miyavlıyor ve bıyıklarını Malyanov'un çıplak dizlerine sürtüyordu. Malyanov buzdolabını kapayıp ayağa kalktı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Üzülme, üzülme," dedi Kalyama. "Ama şimdi her yer öğle paydosunda."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Elbette, öğle paydosunun saat birle iki arasında olduğu Moskovski'ye gidebilirdi ama orada da hep kuyruk olurdu ve bu sıcakta gidilemeyecek kadar uzaktı... Hem sonra, ne adi bir integraldi bu! Neyse, peki... Şu bir sabit olsun... Omegadan bağımsız. Zaten bağımsız olduğu belli. En genel anlamda düşündüğünde bile bağımsız olmalı. Malyanov bu küreyi ve integrasyonun bütün yüzeyde nasıl yayıldığını düşündü. Ansızın aklına Jukovski'nin formülü geldi. Aynen böyle. Kafasından uzaklaştırdı ama formül gene belirdi. En küçük alanları deneyelim bir de, diye düşündü.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Telefon tekrar çaldı ve Malyanov kendini şaşırtıcı bir şekilde yeniden odada buldu. Sövdü, kanepeye düştü ve ahizeye uzandı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Vitya?" diye sordu enerjik bir kadın sesi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Nereyi aramıştınız?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">" 'İnturist'<span class="Footnoteanchor"><a href="../Text/chapter12.xhtml#ftn1" id="bodyftn1">[</a></span>*] mi orası?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır, burası benim dairem..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov ahizeyi attı, bir süre hareketsiz yattı, battaniyenin tüyleri çıplak yattığı tarafa batıyordu, sonra ter dökmeye başladı. Sarı perde parlıyordu ve oda ağır, sarı bir ışıkla dolmuştu. Hava yapış yapıştı. Bobçik'in odasına taşınmalıydı, görünen oydu. Bu oda buhar banyosu gibiydi. Kâğıt ve kitaplarla dolu masasına baktı. Altı cilt sadece Smirnov Vladimir İvanoviç'in kitabı vardı... Yere kâğıtlar dağılmıştı. Yürüme düşüncesi bile korkunçtu. Dur bakalım, aklıma bir şey geldi... Lanet olsun... Şu senin İnturist'ine, aptal mankafa... Mutfaktayken senin yüzünden buraya geldim... Ah! En küçük alanlar! Aptalca bir fikir. Ama yine de bakmak gerek...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">İnleyerek koltuktan kalktı ve telefon yeniden çaldı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Salak," dedi telefona ve ahizeyi kaldırdı. "Efendim?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Depo mu orası? Kimsiniz? Depo mu?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov ahizeyi yerine koydu, tamircinin numarasını çevirdi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tamirci mi? Numaram 93-98-07... Dinleyin, dün de sizi aramıştım. Çalışamıyorum, sürekli yanlış numara arıyor."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Numaranız ne?" diye sözünü kesti kötücül bir kadın sesi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"93-98-07... Bu numaradan sürekli İnturist'i, depoyu, bir de..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ahizeyi yerine koyun, kontrol edelim."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Lütfen..." dedi Malyanov, ricacı bir sesle, telefondan gelen sinyal sesine.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Sonra sandalyeye düştü, oturdu ve eline kalemini aldı. İşte böyle... Nerede görmüştüm bu integrali? Pek de hoş bir integralcik, her yönden simetrik... Nerede görmüştüm? Üstelik sabit de değil, sadece şu malum sıfır! Peki, olsun. O geride beklesin. Hiçbir şeyi geride bırakmayı sevmiyorum, bu hiç de hoş değil, çürük diş gibi...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Geçen akşamın hesap kâğıtlarını yeniden gözden geçirdi ve aniden yüreğinde bir hafiflik hissetti. Tanrıya şükür, her şey yolundaydı... Oh, Malyanov! Harikasın! Sonunda bir şeyleri basardın işte. Ayrıca kardeşim, gayet iyi görünüyor. Bu, "büyük bir nakliye aracındaki aksların alelade şekli" de değil; bu, senden önce hiç kimsenin yapmadığı türden bir şey! Tahtaya vur, tahtaya... Bu integral var ya... Bu integral var ya bu integral, boş ver bu integrali; son sürat devam edelim!</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Zil çaldı. Kapı zili. Kalyam koltuktan aşağı zıpladı ve kuyruğunu dikip girişe koştu. Malyanov kalemi dikkatle yerine koydu.</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Zincirden boşanmış gibi, aynen böyle," dedi. Kalyam girişte sabırsızlıkla dört dönüyor ve ayaklarına dolanıyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ka-a-lyam!" dedi Malyanov, sert ve tehditkâr bir sesle. "Hadi bakayım Kalyam, çekil buradan!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kapıyı açtı. Hırpani, kısacık ve rengi belirsiz bir ceket giyinmiş, tıraşsız, terli bir adam kapıda duruyordu. Bütün vücuduyla azıcık geriye kaykılmıştı, önünde büyük, mukavva bir koli tutuyordu. Anlaşılmaz bir şeyler mırıldanarak doğruca Malyanov'a yürüdü.</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Siz... e-e..." diye geveledi Malyanov, yana çekilirken.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Hırpani adam hole girmişti; sağ tarafa, odanın içerisine bir göz attı ve arkasında beyaz, tozlu izler bırakarak kararlı bir şekilde sola, mutfağa döndü.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Müsaadenizle... ee..." diye mırıldandı Malyanov, hemen peşi sıra.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Adam, koliyi taburenin üzerine koydu ve göğüs cebinden bir makbuz çıkardı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kiracılar Komitesi'ndensiniz, değil mi?" Malyanov nedense, bunun nihayet gelen sıhhi tesisatçı olabileceğini düşündü; musluğu ve banyoyu tamir etmeye gelmişti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Şarküteriden," dedi adam boğuk bir sesle ve birbirine zımbalanmış iki makbuz çıkardı. "Şurayı imzalayın."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Nedir bu?" diye sordu Malyanov ve bunların sipariş fişi olduğunu gördü. "İki şişe konyak, votka... "Bekleyin," dedi. "Sanırım bizim değil..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Fişteki meblağı gördü. Dehşete kapıldı. Dairede bu kadar para yoktu. Hem bu da nesiydi zaten? Panik içindeki imgeleminin önünden fotoğraf kareleri gibi birbirini takip eden her türden güçlüğün; açıklama, reddetme, karşı çıkma, sağlıklı düşünmeye çağırma gibi durumların canlı resimleri geçiyordu. Bunların arasında depoya telefon etme hatta belki oraya bizzat gitme gibi kaçınılmazlıklar da vardı... Ama fişin köşesinde mor bir "Ödendi" damgası, aynı anda da siparişi verenin adını gördü: Malyanova İ. E. İrka! Hiçbir şey anlayamıyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Şurayı imzalayın," diyen hırpani adam kararmış tırnağıyla gösterirken homurdanıyordu. "Şu X'in olduğu yer..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov adamdan bir kurşunkalem parçası aldı ve imzaladı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Teşekkürler," dedi, kurşunkalemi geri verirken. "Çok teşekkürler," diye sersem sersem tekrarladı, daracık koridorda hırpani adamın yanında tıkış tıkış dururken. Buna da bir şeyler vermek gerekirdi ama bozukluğu yoktu. "Çok, çok teşekkürler size. Güle güle!" Dar montun arkasından bağırdı, ayağıyla da merdiven aralığmdaki çimentolu zemini yalamaya koyulan Kalyam'ı sertçe itiyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Sonra Malyanov kapıyı kapadı ve bir süre karanlıkta bekledi. Kafası karışmıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tuhaf..." dedi yüksek sesle ve mutfağa döndü.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kalyam kafasını koliye sürtüyordu. Malyanov kapağı kaldırdı, şişelerin üstünü, paketleri, ambalajları ve konserve kutularını gördü. Masanın üzerinde fişin kopyası vardı. İşte. Karbon kâğıdı her zamanki gibi leke yapmıştı ama el yazısı seçiliyordu. Kahramanlar Sokağı... hmm... her şey düzgün gibi görünüyor. Siparişi veren: Malyanov İ. E. Güzel bir karşılama! Tutara baktı. Akıl alır gibi değil! Fişin arkasını çevirdi. Arka tarafında ilginç bir şey yoktu. Ezilmiş ve yapışmış bir sivrisinek. İrka'nın ne sıkıntısı var? Toptan kafayı mı yedi? Zaten beş yüz ruble borçluyuz. Dur bakalım, belki de ayrılmadan önce bir şeyler söylemiştir? Ayrıldığı günü hatırlamaya çalıştı, açık valizler, her yere dağılmış elbise yığınları, yarı çıplak İrka ütü yapıyor... Kalyama yemek vermeyi unutma, ona biraz ot getir, sivrilerden olsun... Kirayı ödemeyi unutma... Eğer patronum ararsa, ona adresimi ver. Herhalde bu kadar. Bir şeyler daha söylemişti ama Bobka makineli tüfeğiyle geliverdi... Evet! Çarşafları makineye at... Hiçbir şey anlamıyorum.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov dikkatle kutudan bir şişe çıkardı. Bir konyak. En az on beş ruble, aman Tanrım! Nereden çıktı bu, bugün benim doğum günüm mü, nedir? İrka ne zaman gitmişti? Perşembe, çarşamba, salı... Parmaklarını geriye kıvırarak saydı. Gideli on gün oldu. Demek ki daha önceden sipariş etmişti. Gene birinden borç alıp ısmarlamış. Sürpriz! Beş yüz ruble borcumuz var, ama o sürpriz yapıyor! Açık olan tek bir şey vardı: Artık markete gitmesine gerek yoktu. Bundan başka her şey sisler içindeydi. Doğum günü? Hayır. Evlilik yıldönümü? Sanmıyorum. Hayır, kesinlikle değil. Bobka'nın doğum günü? O da kışın...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Şişeleri saydı. On taneydi. Bunları alırken kimin içeceğini düşündü acaba? Ben bir yılda bile bu kadarını içemem! Veçerovski de içmez, İrka ise Valka Vayngarten'i sevmez... Belki de çalıştığı yerde bir şölen verecekler? Ama neden on gün önceden sipariş versin ki? Hayır, şölen falan olamaz, zaten hepsi de bir yerlere gitti...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kalyam korkunç bir şekilde ulumaya başladı. Kolide bir şeyleri koklamış olsa gerek...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR"><br /></span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle46"><span style="font-size:16.0px" xml:lang="tr-TR">Parça</span></span> <span class="FontStyle32"><span style="font-weight:normal;font-size:16.0px" xml:lang="tr-TR">2</span><span style="font-size:16.0px" xml:lang="tr-TR">...</span></span> <span class="FontStyle47"><span style="font-size:16.0px" xml:lang="tr-TR">kendi suyunda birkaç somon ve kuru ekmek kabuğunda bir salam parçası. Sonra bulaşıkları yıkamak için topladı. Buzdolabında böyle muhteşem bir tablo varken mutfaktaki pisliğin epeyce uygunsuz olduğu son derece açıktı.</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Bu sırada telefon da iki kere çalmış ama Malyanov dişlerini sımsıkı sıkmakla yetirmişti. Bakmayacağım işte. Depolarını ve İnturist'lerini şeytan alsın. Tavanın da yıkanması gerekiyor, bu kaçınılmaz. Şimdi tavaya berbat bir omletten daha önemli amaçlar için de ihtiyaç var. Buradaki bütün olay ne? Eğer integral gerçekten de sıfırsa, sağ tarafta sadece birinci ve ikinci mertebeden türevler kalır. Bunun fiziksel niteliğini tamamen anlamıyorum ama önemli değil; şahane kabarcıklar yaptığı kesin. Evet onlara bu adı taktım: Kabarcık. Belki de "delik" demek daha doğru. Malyanov delikleri. "M delikleri." Hmmm...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Bulaşıkları kaldırdı ve Kalyam'ın kabına baktı. Hâlâ sıcaktı, buharı tütüyordu. Zavallı Kalyamcık. Sabretmesi gerek. Zavallıcık, yemeği soğuyana kadar biraz daha ıstırap çekecek...</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Aklına tıpkı dünkü gibi bir fikir geldiğinde ellerini yıkıyordu ve yine tıpkı dünkü gibi, başta inanmadı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hele bir dur bakalım..." diye homurdandı heyecanla ama bacakları onu çoktan topuklarına yapışan serin muşamba serili koridordan, kalın, sarı sıcaklıktan geçirip masasına, dolmakalemine taşımıştı. Nerede bu? Mürekkebi bitmiş. Burada bir yerlerde kurşunkalem olacaktı... Ve aynı zamanda ikincil, yok hayır, birincil, temel plan: Hartwig fonksiyonu... Sanki bütün sağ taraf kaybolmuş gibi... Delikler eksenel olarak simetrik oluyor... Ve integralcik de sıfır değil! Yani benim integralcik kesinlikle bu mertebede sıfır değil, büyüklüğü de tamamen pozitif. Ve şu resim var ya; ah nasıl bir resim! Bu şimdiye kadar nasıl aklıma gelmedi? Sorun değil, Malyanov, aklına gelmeyen tek kişi sen değilsin. Yaşlı Akademisyen bilmem kimin de aklına gelmemiş... Sarı, hafifçe eğimli uzayda eksenel simetrik delikler devasa kabarcıklara dönüşüyorlardı, madde çevrelerinde akıp duruyor, içeri sirayet etmeye çalışıyor ama başaramıyorlardı; sınırdaki madde yüzeylere öyle bir basınç yapıyordu ki kabarcıklar ışımaya başlamıştı. Burada ne başladığını Tanrı bilir ama çözeceğiz... Öncelikle fiber yapıyla ilgileniyoruz; bu bir. Sonra Ragozin kemerleriyle; bu iki! Sonra da gezegenimsi bulutsu ile. Ya siz, dostlarım, ne düşünüyordunuz? Bunların genleştiğini, kabuklarını aştığını mı? İşte size kabuk! Kesinlikle tam tersi!</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Lanet telefon tekrar çaldı. Malyanov yazmayı bırakmaksızın nefretle kükredi. Bu lanet şeyi tamamen kapatmalıydı. Bunun için bir düğmesi vardı... Koltuğa atıldı, ahizeye sarıldı.</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet!"</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Mitka?"</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet... Kimsiniz?"</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tanımadın mı, köpek seni?" Arayan Vayngarten'di. "Ah, Valka... Ne istiyorsun?" Vayngarten duraksadı.</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Niye telefona cevap vermiyorsun?" diye sordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Çalışıyorum," dedi Malyanov, sinirle. Hiç de dost canlısı değildi. Masaya dönüp kabarcıklı resmin kalanına bakmak istiyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Çalışıyorsun..." Vayngarten burnunu çekti. "Ölümsüz eserini yaratıyorsun yani..."</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ne oldu, uğramak mı istiyorsun?" "Uğramak mı? Hayır, uğramak için değil..." Malyanov sonunda patladı. "Ne istiyorsun?"</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dinle, babalık... Şimdi neyle uğraşıyorsun?" "Çalışıyorum! Söyledim sana!"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet de... Şunu sormak istiyorum: Ne üzerine çalışıyorsun?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov afalladı. Valka Vayngarten'i yirmi yıldır tanıyordu; Vayngarten Malyanov'un çalışmasına hiç ilgi göstermemişti, Vayngarten bir tek kişisel olarak kendisiyle ilgilenirdi, bunun sadece iki gizemli istisnası vardı: 1934 tarihli iki tane on köpeklik ve "elçiliğin yarım rublesi" dediği, aslında yarım ruble de olmayan, özel bir tür posta pulu. Serserinin yapacak başka işi yok, diye düşündü Malyanov. Vakit öldürüyor. Ya da sadece başını sokacak bir yere ihtiyacı var, sadede gelmeye çalışıyor? Averçenko'yu hatırladı.</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Ne üzerine mi çalışıyorum?" diye tekrar etti soruyu, kötü bir sesle. "Lütfedersen bütün ayrıntılarıyla anlatabilirim. Bir biyolog olarak senin çok etkileneceğinden eminim. Dün sabah nihayet başardım. Görünen o ki benim hareket eşitliklerim, potansiyel fonksiyona bağlı normal şartlar altında, enerji integrali ve moment integrali dışında bir tane daha integrale ulaşıyor. Bu, sınırlı genel üçlü alan probleminin bir tür genellemesi. Eğer hareket eşitlikleri vektör formunda yazılır ve Hartwig dönüşümü uygulanırsa, integral bütün hacim boyunca sonuna kadar ulaşıyor ve bütün problem, Kolmogorov-Feller tipinde integro-diferansiyel eşitliklere indirgeniyor..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Vayngarten'in sözünü kesmemesine çok şaşırmıştı. Bir anlığına Malyanov hattın koptuğunu sandı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Beni dinliyor musun?" diye sordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Evet, evet, çok dikkatle dinliyorum."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Peki anlıyor musun?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Parça parça," dedi Vayngarten neşeyle ve Malyanov onun sesinin ne kadar garip çıktığının aniden farkına vardı. Ürktü. "Valka, bir şey mi oldu?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Nerede?" diye sordu Vaygarten, tekrar duraklayıp.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Nerede mi? Sende tabii ki! Sesin bir tuhaf geliyor... Şu an konuşamıyor musun?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır, hayır, babalık. Bende bir sorun yok, bu saçma. Oldukça iyiyim. Sadece sıcaktan etkilendim. İki horoz fıkrasını biliyor musun?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Hayır, niye ki?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Vayngarten iki horoz fıkrasını anlattı; çok aptalca ama komik bir fıkraydı. Hiç de Vayngarten tarzında olmayan bir fıkra. Malyanov fıkrayı tabii dinledi ve zamanı geldiğinde de güldü ama fıkra, Vayngarten'in pek de iyi olmadığına dair içindeki belli belirsiz hissi güçlendirdi. Belki de yine Svetka ile tartışmıştır, diye düşündü emin olamadan. Belki de yeniden epitelyumunu bozmuşlardır. Vayngarten sordu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dinle, Mitka. Snegovoy ismi bir yerlerden tanıdık geliyor mu?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Snegovoy? Arnold Palıç Snegovoy? Böyle bir komşum var, karşı dairede... Ne olmuş?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Vayngarten bir süre sustu. Ağzından nefes almayı da bıraktı. Ahizeden bir tek hafif şıngırtı sesi duyuluyordu; koleksiyonundaki bozuk paralarla oynuyor olmalıydı. Sonra konuştu:</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Peki şu senin Snegovoy neyle uğraşıyor?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bence fizikçi. Bir sığınakta çalışıyor. Çok gizli. Ya sen onu nereden tanıyorsun?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Tanımıyorum," dedi Vayngarten, anlaşılmaz bir huzursuzlukla. Aynı anda kapının zili çaldı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Olamaz, gene her şey zincirlerinden boşandı!" dedi Malyanov. "Bekle, Valka. Biri kapımı kırıyor."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Vayngarten bir şeyler söyledi, ya da çığlık attı sanki ama Malyanov ahizeyi koltuğa bırakmış ve girişe doğru fırlamıştı. Tabii Kalyam da gene ayaklarına dolandı ve neredeyse eziliyordu.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Kapıyı açar açmaz geriye doğru bir adım attı. Beyaz, mini, örgülü bir kazak giyinmiş genç bir kadın kapıda duruyordu, güneşte esmerleşmişti, güneşte rengi açılmış kısacık saçları vardı. Çok güzel. Bir yabancıydı. (Malyanov üzerinde bir tek iç çamaşırı olduğunu ve göbeğinin terlediğini hissetti.) Kadının ayağının yanında bir valiz ve elinde de ceket vardı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Dimitri Malyanov?" diye sordu, utanarak.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"E-evet..." dedi Malyanov. Bir akraba mıydı? Omsk'taki kuzenim Zina olabilir miydi?</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Bağışlayın beni, Dimitri. Belli ki uygunsuz bir zamanda geldim. Buyurun."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Bir zarf uzattı. Malyanov zarfı sessizce aldı ve içinden bir kâğıt çıkardı. Yeryüzündeki bütün akrabalarına karşı, özellikle de şu kuzen Zinaya karşı (yoksa... Zon muydu adı?) korkunç duygular belirdi ruhunda kasvetle.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Zaten bunun da kuzen Zina olmadığı açıktı. Belli ki aceleyle yazılmış, aşağı yukarı kayan, satırlardaki iri harflerle</span></span></p>

  <p class="Style2" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">İrka şöyle diyordu: "Dimkin! Bu, Lidka Ponomareva, benim en sevdiğim ilkokul arkadaşım. Sana ondan bahsetmiştim. İyi ağırla, uzun kalmaz. Kibar ol. Her şey yolunda. O anlatır. Öpüyorum, İ."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov uzun, kimsenin duymadığı bir çığlık attı ve gözlerini kapayıp tekrar açtı. Ancak dudaklarında otomatik bir şekilde dost canlısı bir gülümseme belirmişti.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Çok memnun oldum..." dedi dostça, gündelik bir tonla. "Girin, Lida, lütfen... Halimi bağışlayın. Hava çok sıcak da."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Ama belli ki konukseverliğinde yolunda olmayan bir şeyler vardı, çünkü güzel Lida'nın yüzünde aniden bir tereddüt ifadesi belirmişti ve nedense boş boş, güneşin vurduğu merdiven boşluğuna baktı, sanki aniden doğru yere mi geldiğinden kuşkuya kapılmıştı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Müsaadenizle, valizinizi alayım..." dedi Malyanov, aceleyle. "Girin, girin, utanmayın. Ceketinizi şuraya asabilirsiniz. Burada büyük bir odamız var, ben burada çalışıyorum; şurada da Bobkin'in odası. Siz orayı kullanacaksınız... Muhtemelen duş almak istersiniz?"</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Koltuktan, genizden gelen bir ciyaklama sesi geldi.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Pardon!" diye atıldı. "Keyfinize bakın, lütfen, birazdan döneceğim."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Ahizeyi aldı ve Vayngarten'in tuhaf bir sesle, monoton bir şekilde tekrar ettiğini duydu:</span></span></p>

  <p class="Style7" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Mitka. Mitka. Cevap ver, Mitka..." "Alo!" dedi Malyanov. "Valka, dinle..." "Mitka!" diye kükredi Vayngarten. "Sen misin?" Malyanov korkuya kapıldı.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Neye bağırıyorsun? Misafirim var, bağışla... Ben seni sonra ararım."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Kim? Kim geldi?" diye korkunç bir sesle sordu Vayngarten.</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">Malyanov bütün vücudunun buz kestiğini hissetti. Valka çıldırmıştı. Ne gündü!</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Valka," dedi bütün sükûnetiyle. "Senin bugün neyin var? Bir kadın geldi... İrka'nın arkadaşı..."</span></span></p>

  <p class="Style3" dir="ltr" style="margin-left:0;margin-right:0;text-indent:37.795277px;text-align:justify" xml:lang="en-US"><span class="FontStyle47"><span style="font-size:16.0px" xml:lang="tr-TR">"Orospu çocuğu!" dedi Vayngarten aniden ve telefonu kapadı...</span></span></p>
</body>
</html>
