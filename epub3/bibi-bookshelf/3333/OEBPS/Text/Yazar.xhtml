<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: center;"><b>JOSEPH KESSEL</b></p>

  <p style="text-align: center;"><b>(1898-1979)</b></p>

  <p>Joseph Kessel, bir Rus ana-babanın çocuğu olarak babasının uzak ülkelere yaptığı geziler yüzünden Arjantin'deki Clara kentinde dünyaya geldi, çocukluğunu kimi zaman anne tarafından büyükannesiyle büyükbabasının yanında, Ural Dağları’nın eteklerinde, kimi zaman da babasının hekimlik yapmak için yerleştiği, Fransa’nın Lot-et Garonne kentinde geçirdi. Orenbourg Rus Lisesi’nde daha sonra da Nice Lisesi’nde okudu. Öğrenimini 1914’te Paris'teki Louisle Grand Lisesi’nde sürdürdü.</p>

  <p>Daha o zamandan, gazetecilik onu çekmeye başlamıştı ve aynı yıl, o dönemin ünlü gazetelerinden Journal des Débats’da gazeteciliğe başladı. Sonra 1915’te Sorbonne Üniversitesi’nde Klasik Edebiyat lisansı yaptı, Paris Konservatuarı’nın tiyatro bölümünde öğrenci, Odeon Tiyatrosu’nda da aktör oldu.</p>

  <p>Fakat Birinci Dünya Savaşı, onun meslek seçme bakımından yaptığı tüm tasarıları yarıda bıraktı: 1916’da Hava Kuvvetleri’ne katıldı, teğmen rütbesiyle birçok tehlikeli savaş ve keşif hareketlerinde görev aldı. Savaş sona erince kendini gazeteciliğe ve yazın hayatına adadı. Birbiri ardınca yaptığı geziler kitaplarının konularını oluşturdu. Savaş yıllarının havacılarını (L’Epquipage, Kanatlılar-1923) romanında anlattı.</p>

  <p><b>İkinci Dünya Savaşı onu, bu etkinliklerine ara vermek zorunda bıraktı. 1936’da İspanya İç Savaşı’na katıldıktan sonra, 1940’ta savaş muhabiri oldu. Fransa’nın bozguna uğrayışından sonra da, 1941’de Fransız Direniş Hareketi'nde yer aldı. Gizlice İngiltere’ye geçerek yine havacılığa başladı ve Fransa’da tehlikeli görevler üstlendi. O kahramanlık günlerini, sıcağı sıcağına (L'Armée Des Ombres,</b> <i>Gölgeler Ordusu</i><b> - 1946) adlı belgesel yapıtında anlattı.</b></p>

  <p>Savaş sona erince yine gezilere çıktı, röportajlar yapmaya, romanlar yazmaya başladı. Yapıtları çoğu kez başarılı oldu ve özellikle 1959’da Monaco Prensi Rainier’in adını taşıyan bir ödül aldı. 1963’te de Fransız Akademisi’ne üye seçildi.</p>

  <p>Görüldüğü gibi Kessel ölümüne dek edebiyatla türlü etkinlikleri bir arada yürüttü. Bu niteliği de herhalde Saint-Exupéry’den Malraux’ya dek bütün bir edebiyatçılar kuşağının, romanı, <b>“yaşanmış”</b>, serüvenlerin <b>“ayrıcalıklı anlatım tarzı”</b> haline sokmaları sonucu edindi. Canlandırdığı kişiler hep toplumun kıyısında, dışında kalmakta, serüven yaşamaya can atmaktaydı.</p>

  <p>Nitekim, çok tanınmış ve sevilmiş, Luis Bunuel tarafından filmi de yapılmış romanın (<b>Gündüz Güzeli</b> - 1928 - E Yayınları/1989) kahramanı Séverine de böyle idi. Bir hekim eşi olarak rahat bir kentsoylu yaşamı sürdürmek varken, Séverine kendini hayat kadını olmak gibi “diriksel” bir arzuya kaptırmıştı. “Hep yaşamakta olduğu düzenli çevreyle, gücünü ölçmekten çekindiği bir içgüdünün dürtüsü yüzünden önünde açılan başka bir dünya arasında bir bağ, iletişim vardı”.</p>

  <p>Halkın çok sevdiği, “Entellerin ise çoğu kez kıskandıkları Joseph Kessel, uzun yaşamı boyunca, tam anlamı ile evrim halindeki bir dünyada herşeyi, gördü, herşeyi tanıdı, herşeyi denedi. <b>“Yaşamım yapıtlarımdan daha önemlidir ama, insan hem yaşayabilir, hem yazabilir”</b>, diyordu.</p>

  <p>Nitekim sayısı seksen beşi bulan kitapları da onun bu düşüncesini tıpatıp yansıtan bir ayna gibidir.</p>

  <p>Yapıtlarından bazıları: <b>Les Coeurs purs</b> (öykü, 1927 Temiz Kalpler); <b>Lecoup de grâce</b> (roman, 1931, Son Darbe); <b>Au grand. La Rose de Java</b> (öykü, 1937, Cava Gülü); <b>Le Tour du Malheur</b> (roman, 1950, Mutsuzluk Döngüsü); <b>Avec les alcholiques anonymes</b> (roman, 1960, İsimsiz Alkolikler Arasında); <b>Au Grand, Socco</b> (roman, 1952, Büyük Socco’ya); (Les <b>Amant du Taj</b>o (roman, 1954, Tajo’nun Aşkları); <b>Lelion</b> (roman, 1958, Aslan); <b>Témoin parmi les hommes</b> (röportaj, 3 cilt, İnsanlar Arasında Tanıklıklar); <b>Les Mains du miracle</b> (roman, 1960, Mucizevi Eller); <b>Tous n’etaient pas des anges</b> (özyaşam öyküsü, 1963, Herkes Melek Olamaz) <b>Le Cavaliers</b> (roman, 1967, Atlılar)</p>
</body>
</html>
