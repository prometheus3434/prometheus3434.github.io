<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Öldürme İşlemi</a><br /></h2>

  <p>BAĞLI bulunduğu örgütten aldığı bir notta Paul Dounat’a (şimdiki adı Vincent Henry) ikindiye doğru Marseille'de bulunması ve Réformes Kilisesi önünde çok iyi tanıdığı bir arkadaşı beklemesi buyrulmuştu. Gazojenli bir araba onu geçip otuz metre kadar aşağısında durduğunda Dounat birkaç dakikadan beri istenilen yerdeydi. Kısa boylu bir adam indi arabadan. Melon bir şapkası, koyukahve bir pardesüsü vardı. Yürürken omuzlarını sertçe öne sallıyordu. Dounat’ın hiç tanımadığı bu adam ona doğru geldi ve bir güvenlik kartı göstererek şöyle dedi:</p>

  <p>- Polis. Kâğıtlarınız?</p>

  <p>Dounat isteneni yaptı. Sahte kimlik belgeleri kusursuzdu. Melon şapkalı adam daha bir tatlılıkla:</p>

  <p>- Durumunuzun istenilene uygun olduğunu görüyorum bayım. Yine de benimle büroya kadar gelmenizi isteyeceğim sizden. Yalnızca basit bir doğrulama gerekli, dedi.</p>

  <p>Dounat boyun eğdi. Doğrulama işleminden pek korkmuyordu.</p>

  <p>Arabanın yanında, arabanın basamağında duruyordu şoför. İri kıyımdı, boksör gibi yatık bir burnu vardı. Kapıyı açıp tek bir hareketle Dounat’ı içeri itti. Melon şapkalı adam da Dounat’ın arkasından bindi arabaya. İvedilikle yokuş aşağı hareket etti araba. Dışarıdan görülmemesi için bir köşeye büzülüp başını geriye atmış Philippe Gerbier adını taşıyan ve bıyık bırakmış olan André Roussel’i gördü Dounat. Tüm kanı yüreğine üşüştü birden ve dizlerinin bağ çözülmüşçesine arabanın koltuğuna çöktü.</p>

  <p>Sahte polis, Katolik papazları gibi tepesi tıraşlı başının terini sildi, hoşnutsuzca şapkasına dikti gözlerini ve şöyle homurdandı:</p>

  <p>- Pis iş.</p>

  <p>- Félix, melon şapkalardan boşuna nefret ediyorsunuz. Onu hemen yeniden giymeniz gerek, dedi Gerbier dalgın dalgın.</p>

  <p>- Biliyorum, ama arabadan indiğimiz zaman, diye homurdandı Félix.</p>

  <p>Paul Dounat, “öyleyse bunlar beni öldürecekler” diye düşündü.</p>

  <p>İlgisizlikle geçirdi kafasından bu düşünceyi. Korkmuyordu artık. İlk sarsıntı ondaki tüm canlı duyguları yoketmişti. Her zamanki gibi seçme olanağı bulunmadığından alışılmamış bir uysallık ve kolaylıkla boyun eğiyordu en kötü duruma. Yalnızca, sert bir içki içmeyi çok canı çekiyordu. Tüm damarları boşanmış gibi geliyordu ona.</p>

  <p>Félix, Gerbier’e:</p>

  <p>- Şuna bakın, sizi satanın, Zephyr’i ve radyoyu eleverenin ta kendisi, dedi.</p>

  <p>Bunu göz kapaklarının hafif bir hareketiyle onadı Gerbier. Konuşma isteği yoktu. Düşünme isteği de. Dounat’ın davranışı bile her şeyi apaçık ortaya koymuştu; ihaneti ve ihanetin iç işleyişini. Dounat metresi tarafından sürüklenmişti direnişe. Metresi onu canlandırabildiği ölçüde Dounat yararlı, akıllı, yürekli olmuştu. Françoise tutuklanınca isteksizce sürdürmüştü eylemini. Kendisi tutuklanınca da çabucak çözülmüş, polisin aleti olmuştu.</p>

  <p>“Françoise ortadan kaybolduğunda onu kullanmamalıydık artık. Bu bir hatadır. Ama öylesine az adam, yapılacak öylesine çok iş var ki...” diye geçiriyordu içinden Gerbier.</p>

  <p>Bir sigara yaktı. Dumanın arasından Dounat, her zamankinden daha bir ikircikli, daha bir kararsız göründü ona. İyi bir aile, ince tavırlar... hoş yüz çizgileri... Üst dudağın ortasına yerleşmiş küçük bir ben güzel ve körpe ağzına çekiyordu dikkati. Parlak, pürüzsüz yüzü belirsiz ve biraz da tombul bir çeneyle tamamlanıyordu.</p>

  <p>“Belirgin irade tembelliği. Kendi yerine karar verecek biri gerek ona. Françoise, polis ve şimdi biz. Eylem için, casusluk için ve ölüm için...” diye düşünüyordu dalgın dalgın Gerbier.</p>

  <p>Yüksek sesle şöyle dedi:</p>

  <p>- Sanırım, size belgelerimizi göstermek, sorular sormak yararsız!</p>

  <p>Dounat başını bile kaldırmadı. Gerbier sigara içmesini sürdürdü. Tatsız ama gerekli bir formalitenin yarattığı böylesi bir sıkıntı duyuyordu. Yapmak zorunda olduğu işleri düşünmeye koyuldu. Rapor... İki öğretici göndermek... Londra için şifreli mesajlar yazmak... Paris’ten gelecek büyük başkanla buluşmak... ertesi gün için PC<a href="#b2dn1" id="b2dn1b"><sup>*</sup></a> belirlemek.</p>

  <p>- Daha çabuk olamaz mıyız? diye sordu Gerbier, Félix’e.</p>

  <p>- Sanmam, Bison görevini herkesten iyi bilir. Arabayı dikkati üstüne çekmeden olabildiğince hızlı kullanıyor.</p>

  <p>Dounat çenesini bir eline dayamış, denizden yana bakıyordu. Félix sözlerini sürdürdü:</p>

  <p>- Benim de acelem var. Şu eski taşıtı göreceğim. Küçük bağlantı görevlisinin bisikletinin dümenini değiştirmem gerek. Sonra bu gece paraşütçüleri karşılama işi de var.</p>

  <p>- Ya yeni sahte kimlikler? diye sordu Gerbier.</p>

  <p>- Üzerimde, dedi Félix, hemen vereyim mi onları size?</p>

  <p>Başıyla, olur, dedi Gerbier.</p>

  <p>Sessizliğinin, sonsuz sessizliğinin kesinleşmiş olduğunu bildiklerinden ötürü bu iki adamın onun yanında böylesine serbest konuşabildiklerini çok iyi anlıyordu Paul Dounat. Kendisinin insan toplumundan silineceği anla -bu an çok yakındı- birleşmiş görüyordu zihinlerini şimdiden. Ama bu yargı ne tasalandırıyor, ne de telaşlandırıyordu Dounat’ı. Öldürülmesi kendisi için bile çoktan yerine getirilmiş bir işten farksızdı. Bu sanki geçmişle ilgili bir şeydi. Yalnızca içinde bulunulan an bir değer, bir anlam taşıyordu. Şimdi araba Viex Port burnunu geride bırakıyordu ve içinde bulunulan an, bütünüyle akıl almaz bir genişlikle, bu mavi su alanından eski zaman kadırgaları gibi mazgal mazgal oyulmuş bu küçük odacıklardan, körfezin öteki yanında gökyüzünü sırtında taşıyormuş gibi görünen saydam kum rengindeki çorak ve temiz tepeciklerden oluşuyordu.</p>

  <p>Araba Dounat’ın da bildiği Corniche’deki bir otelin önünden geçerken birden Françoise’nin görüntüsü belirdi. Denize bakan terasın kıyısında ayakta duruyordu Françoise, bu parlak görünümün tüm dağınık çizgilerini kendinde toplamış olarak.</p>

  <p>Çıplak boynunu, kollarını açıkta bırakan yazlık bir elbise vardı üzerinde. Yüzünün cömert maddesinde günün ışığını ve ısısını taşıyordu. Hafif ve alışılmış bir hareketle Françoise’nin güzel ensesini okşuyordu Dounat; o başını biraz geriye attıkça birden olgunlaşan bitkiler örneği boynunun, omuzlarının, göğsünün kabarıp açıldığını görüyordu. Ve üst dudağının ortasındaki benden öpüyordu Françoise kendisini.</p>

  <p>Dounat bilinçsizce bu küçük kahverengi lekeye eliyle dokundu. Gerbier de L... kampından kaçışından beri bıraktığı sert bıyığına götürdü elini. Félix sıkıntıyla melon şapkasını inceliyordu.</p>

  <p>Yolun bir dönemeci oteli Dounat’ın görüşünden sakladı. Françoise’nin geriye atılı başının görüntüsü kayboldu. Hiç şaşırmadı buna Dounat. Dünyanın bir başka çağındaydı bu oyunlar. O zamanlar yeraltı yaşamı başlamamıştı daha.</p>

  <p>Félix melon şapkasının kenarıyla şoförü ayıran cam bölmeye vurdu. Sonra melon şapkayı tıraşlı başına geçirdi. Araba durdu. Paul Dounat denizin derinliklerine bakmayı bırakıp bulvardan yana döndü. Orada, yamacında küçük kulübelerden ve sessiz görünüşlü, gösterişsiz, yoksul villalardan oluşmuş bir mahalle bulunan çok dik eğimli bir tepecik vardı. Alçak evlerin ve bu üzgün bahçeciklerin arasından bir keçiyolu gibi çıkan asfaltsız, parkesiz, daracık bir yolun aşağısındaydı araba.</p>

  <p>Şoför arkasındaki cama eğildi ve Gerbier’e şöyle söyle dedi:</p>

  <p>- Bu dik patikadan gazo kolayca çıkamaz.</p>

  <p>- Üstelik gürültü de olacak... Herkes pencereye üşüşecek, dedi Félix.</p>

  <p>Gerbier gözlerini yaklaştırıp dikkatle Dounat’ın yüzünün yandan görünüşünü izledi. Beriki anlamsız bir yüzle yeniden deniz yönüne dönmüştü.</p>

  <p>- Yürüyerek gideceğiz, dedi Gerbier.</p>

  <p>- Öyleyse ben de sizinle geleyim, dedi şoför.</p>

  <p>Çok sigara içen, çok içki içen, uzun süre bağırarak buyruklar vermek zorunda kalan adamlarınki gibi kısık bir sesi vardı. İri ve güneş yanığı bedeni camın yüzeyini tümden kaplıyordu.</p>

  <p>Bir kez daha Dounat’a bakıp şöyle dedi Gerbier:</p>

  <p>- Buna gerek yok Guillaume.</p>

  <p>- Gerçekten gerek yok, diye doğruladı Félix.</p>

  <p>Şoför de dikkatlice baktı Paul Dounat’a ve homurdandı:</p>

  <p>- Ben de sizin gibi düşünüyorum.</p>

  <p>İnildeyen, basamağına dek yolcu dolu bir tramvayın geçmesini bekledi Gerbier. Sonra arabanın kapısını açtı. Dounat’ın bir kolundan Félix, öteki kolundan Gerbier tuttu.</p>

  <p>- Sandık bulacağım, ceset için, gece dönerim, diyerek şoför motoru çalıştırdı.</p>

  <p>İki arkadaş arasındaymış gibi, Félix’le Gerbier’in arasına sıkışan Dounat dik, dar yolu tırmanıyor ve komünistlerin satılmışları nasıl ortadan kaldırdıklarını düşünüyordu. Gece deniz kıyısına götürüyorlar, döve döve öldürüyorlar soyuyorlar, demir telden bir kafese koyuyorlar ve suya atıyorlardı. Kafes delikleri arasından yengeçler cesedin tümünü parçalayıp yiyorlardı. Bu öyküyü dinlediği akşam Dounat’ın yanında Françoise vardı. Her zaman öylesine tatlı, öylesine neşeli olan Françoise’nin yüzünde acıma nedir bilmez bir duygu anlamı yanmıştı alev alev. “Böylesine bir işleme ben de katılmak isterdim. Arkadaşlarını satan insanlar için yeterince pis bir ölüm yok” demişti Françoise. Paul Dounat bu haykırışı ve metresinin pespembe olan boynunu anımsıyor, bir yandan da Gerbier’le Félix’in arasında dik, tozlu, dar yolu çıkıyordu uysalca.</p>

  <p>Arada bir, kapıların basamağında siyah etekli, saçıbaşı dağınık bir kadının bir kilimi tembelce silkelediği görülüyordu. Çocuklar oynuyordu pis küçük bahçelerde. Çite dayanmış bir adam geçen üç kişiye bakaraktan terliklerin içindeki çıplak ayak bileklerini kaşıyordu. Bu karşılaşmaların herbirinde Félix cebinin içinde elinden bırakmadığı tabancayı sıkıyor ve Paul Dounat’ın kulağına,</p>

  <p>- Ağzını açarsan, seni hemen yere sererim, diye fısıldıyordu.</p>

  <p>Ama Gerbier tuttuğu kolda hep aynı cansızlığı, hep aynı uysallığı duyuyordu. Ve, yeniden derin bir sıkıntıya kapılıyordu.</p>

  <p>Sonunda kör duvarlarla çevrelenmiş, geride birbirine dayanmış iki küçük evle biten, dar bir çıkmaz sokağa girdiler. Soldaki evin pancurları açıktı.</p>

  <p>- Allah kahretsin, dedi Félix birdenbire durarak.</p>

  <p>Rahat ve yuvarlak yüzü birden değişivermişti.</p>

  <p>- Sağda pancurları kapalı olan ev bizimki, dedi Gerbier’e.</p>

  <p>Félix yine küfretti.</p>

  <p>- Önceki gün kiraladığımızda yandaki kulübe boştu, dedi.</p>

  <p>- Aslında cansıkıcı bir durum bu, ama dikkati üzerimize çekmemek için de iyi bir nedendir. Haydi gidelim, dedi Gerbier.</p>

  <p>Üç adam çabucak çıkmaz sokağın sonuna vardılar. O sırada sağdaki kulübenin kapısı kendiliğinden açıldı ve içeri girdiler. Kapının arkasındaki çocuk kapıyı hemen örttü. Gözetleme deliğinin mandalını indirdi ve anahtarı çevirdi. Bütün bu işler gürültüsüzce olmuştu. Ama çabukluluklarında ve düzenliliklerinde sırıtan sinirli bir gerilim vardı. Kesik kesik bir fısıltı işittiğinde Gerbier de anladı bunu.</p>

  <p>- Dipteki oda... haydi dipteki odaya...</p>

  <p>Dounat’ı ensesinden itip arkasından yürüdü Félix.</p>

  <p>- Sözü edilen satılmış mı bu?., diye sordu adamları karşılayan çocuk, zor anlaşılabilir bir sesle.</p>

  <p>- Evet o, dedi Gerbier.</p>

  <p>- Siz de şefsiniz.</p>

  <p>- İşlemle görevliyim, ben dedi Gerbier.</p>

  <p>Sırayla dipteki odaya girdiler. Pancurlar kapatılmıştı. Gün ışığının ardından karanlık çok yoğun görünüyordu ilk anda. Ama çok geçmeden, birbirine iyi iliştirilmiş ince uzun tahtaların arasından içerisinin rahatça görülebilmesini sağlayan yeterince, ışık giriyordu. Böylece tavanda titreyen alçı kabuklarını, duvarlardaki nem lekelerini, değişik biçimdeki iki sandalyeyi, öylece yere konmuş bir döşeği ve bir pikeyi seçebildi Gerbier. Dounat’ın öldürülmesi işleminde yardımcı olması için Felix tarafından seçilen arkadaşı da inceleyebildi. Uzun boylu, dik, zayıf, gösterişsiz giyimli, keskin ve duygulu yüz çizgileri olan genç bir adamdı bu. Biraz patlak, coşkun gözleri vardı.</p>

  <p>Félix melon şapkasını genç adamdan yana uzattı ve Gerbier’e:</p>

  <p>- İşte Claude Lemasque, dedi.</p>

  <p>Gerbier hafiften gülümsedi. Kişiler takma adlarını kendileri seçtiklerinden bu adların genellikle onların kişiliklerinin bir parçasını yansıttığını biliyordu. Lemasque de gizli toplulukları tanıma tutkusuyla katılmıştı direnişe.</p>

  <p>- Uzun süredir güç bir iş yapmak için sızlanıyor, diye tamamladı sözlerini Félix.</p>

  <p>Lemasque telaşla Gerbier’e şöyle dedi:</p>

  <p>- Her şeyi düzene koymak için buraya geleli bir saatten fazla oldu. Yandaki kötü durumu o zaman gördüm. Ya bu sabah ya da en erken gece gelmişlerdir. Dün akşam buradan geçtiğimde kimse yoklu. Pencereleri açık görünce Félix’e telefon etmeye koştum, ama o çoktan yola çıkmış. Yapılacak başka hiçbir şey olamazdı değil mi?</p>

  <p>- Elbette olamazdı, haklısınız, elbette olamazdı, dedi Gerbier bu birkaç sözcüğe elden geldiğince ses tonunun tüm ağırlığını ve düzgünlüğünü vererek.</p>

  <p>Çok konuşuyor, çok alçak sesle konuşuyor, çok çabuk konuşuyordu bu çocuk.</p>

  <p>- Yer iyi, her şeyi yoluna koruz, dedi Gerbier.</p>

  <p>- İsterseniz hemen sorguya geçebiliriz. Yukarda tavan arasında her şey hazır. Biraz mahkemeye benziyor. Koltuk, bir masa ve kâğıt koydum, dedi Lemasque.</p>

  <p>Gerbier yarı gülümsemesiyle şöyle dedi:</p>

  <p>- Bir yargılama sözkonusu değil.</p>

  <p>- Sözkonusu, dedi sabırsızlıkla Félix.</p>

  <p>Elinden bırakmadığı tabancasının kabzasını cebinden çıkardı. Alacakaranlıkta maden parıldadı. Lemasque ilk kez bakışlarını yöneltti Dounat’a. Beriki duvara dayanmış kimseye bakmıyordu.</p>

  <p>Çevresindeki insanlar ona varlık ve gerçek dışı insanlarmış gibi görünüyordu. Ama eşyalar şimdiye dek onun görmediği bir güçle silahlanmışlardı. Pul pul kalkmış tavan, küflü bölmeler, mobilyalar bekliyor, gözlüyor, anlıyor gibiydiler. Nesneler Dounat’ın artık sahip olamadığı saygınlığa, var oluşa ve yaşamın yoğunluğuna sahiptiler. Bu sırada soluk, koyu kırmızı renkli bir örtüye takıldı gözleri. Tanıyordu Dounat onu. İki iş arasında Françoise’ye rastlama olanağını bulduğu loş otellerde, yoksul yolcu evlerinde hep bu yatak örtüsünü görmüştü Dounat. Bu da evrenin başka bir çağındaydı. Aşırı titizliklerin burada yeri olamazdı. Rastlantılar ve gizli eylemin tehlikeleri sevgiye kendi biçimini, kendi rengini veriyordu. Françoise kırmızı yatak örtüsünün üstünde oturuyor, saçını düzeltiyor, boğuk ve mutlu bir sesle günlerinin ve gecelerinin nasıl geçtiğini anlatıyordu. O bu işi seviyordu, başkanlarını seviyordu, arkadaşlarını seviyordu, Fransa’yı seviyordu. Ve onun bu tutkuyu kendi bedenine de aktardığını duyuyordu Dounat. O zaman kendisi de seviyordu direnişi. Artık yorgun değildi. Evsiz ve adsız yaşamaktan da tasa duymuyordu artık. Yasa dışı, izlenen, yitik adam değildi artık. Kırmızı yatak örtüsünün altında Françoise’nin omuzlarını, göğüslerini sıkıyordu. Bu sıcak, coşkun, yürekli beden bir tür şaşılacak bir in, bir sığınak yeri oluveriyordu. Olağanüstü yıldızlı bir güvenlik duygusu sarıyordu isteği.</p>

  <p>- Tamam mı, diye sordu Félix tabancasını bütünüyle çıkararak.</p>

  <p>- Olmaz... olmaz... dedi Lemasque. Burayı sizden iyi biliyorum. Her şey duyulur... Bakın...</p>

  <p>Yandaki evde küçük bir kız ince, uzun, tekdüze bir şarkı söylemeye başladı. Şarkı odanın içinde söyleniyormuş gibiydi.</p>

  <p>- Bunlar duvar değil, sigara kâğıdı, dedi öfkeyle Lemasque.</p>

  <p>Félix tabancasını yeniden cebine koyup sövdü.</p>

  <p>- Şu kutsal İngilizler de istediğimiz susturucuları göndermeyecekler bize galiba.</p>

  <p>- Benimle gelin. Daha uygun bir köşe olup olmadığını araştıralım, dedi Gerbier.</p>

  <p>Gerbier ve Félix odadan çıktılar. Dounat sanki kaçmak istiyormuş gibi, Lemasque ivedilikle gitti, sert bir hareketle kapının önüne dikildi. Ama hiç kımıldamadı Dounat.</p>

  <p>Hiçbir şey Lemasque’nin umduğu gibi olmuyordu. Derin bir coşkunlukla korkunç ama tantanalı bir işleme hazırlamıştı kendini. Üç kişi biraraya gelecekti: örgüt başkanı, Félix ve kendisi. Hain önlerinde yalanlarla, umutsuz çığlıklarla yaşamını savunacaktı. Onu kanıtlarla susturacaklardı. Lemasque bir suçlu göğsünü delmekten gurur duyarak onu öldürecekti. Bu sert adalet yerine... küçük bir kızın şarkısı, üst katta yankılanan arkadaşlarının adım sesleri ve karşısında açıkkahverengi saçlı, üzgün ve uysal yüzlü, inatla kırmızı yatak örtüsüne bakan bu genç adam.</p>

  <p>Gerçekte, Dounat arlık yatak örtüsünü görmüyordu. Şimdi gördüğü şey polislerin ortasında işkence yapılan Françoise’ydi. Gitgide daha bir dayanıyordu Dounat duvara. Kendini baygınlığın eşiğinde duyuyordu. Ama bu zayıflığın gerisinde yatan yalnızca korku değildi.</p>

  <p>Küçük kız şarkısını sürdürüyordu. Değişken ve zayıf sesi Lemasque’nin sinirlerine dayanılmaz bir tasa yayıyordu.</p>

  <p>- Bunu nasıl yapabildiniz? diye sordu birden Dounat’a.</p>

  <p>Beriki kendiliğinden kaldırdı başını. Dounat’daki bu saygılı, utangaç, karmakarışık bakışları oluşturan görüntülerin ne olduğunu çözümleyemiyordu Lemasque. Ama bu bakışlarda öylesine bir insan zavallılığı gördü ki, bağırmak geldi içinden.</p>

  <p>Gerbier ve Félix odaya girdiler.</p>

  <p>Zayıf ellerini sabırsızlık belirten bir hareketle sallamaya başlayan Lemasque:</p>

  <p>- Yine de bir şey yapmak zorundayız, diye mırıldandı.</p>

  <p>Félix yumruklarını sıktı:</p>

  <p>- Sağlam bir bıçak gerekliydi, Bison hep taşırdı üstünde.</p>

  <p>- Bıçak mı? diye mırıldandı Lemasque. Bir bıçak... Bunu ciddi olarak düşünmüyorsunuz sanırım.</p>

  <p>Félix’in yuvarlak ve açık yüzü birden kıpkırmızı kesildi.</p>

  <p>- Bunun şaka mı olduğunu sanıyorsun, aptal? dedi korkutucu bir sesle Félix.</p>

  <p>- Denemeye kalkarsan sana engel olurum, diye fısıldadı Lemasque.</p>

  <p>- Ben de senin dişlerini kırarım, dedi Félix.</p>

  <p>O ünlü yarı gülümseyişiyle gülümsedi Gerbier.</p>

  <p>- Bakın bakalım yemek odasında ve mutfakta işe yarayan bir şey var mı, dedi Félix’e.</p>

  <p class="araver">Lemasque heyecanla Gerbier’e yaklaştı ve kulağına fısıldadı:</p>

  <p>- Olamaz bu, düşününüz, yalvarırım size, bu bir cinayet olur.</p>

  <p>- Ne olursa olsun, biz öldürmek için buradayız, anlaşıldı mı? dedi Gerbier.</p>

  <p>- A... anlaşıldı, diye kekeledi Lemasque. Ama böyle değil.. Şey...</p>

  <p>- Biçim, biliyorum, biliyorum, dedi Gerbier.</p>

  <p>Lemasque alışkın değildi bu yarı gülümseyişe:</p>

  <p>- Korkmuyorum, yemin ederim, dedi.</p>

  <p>- Biliyorum, iyi biliyorum... Bu bambaşka bir şey, dedi Gerbier.</p>

  <p>- Bu işi ilk kez yapıyorum, anlarsınız, diye üsteledi Lemasque.</p>

  <p>- Biz de öyle, ilk kez, bu da anlaşılıyor sanırım, dedi Gerbier.</p>

  <p>Biraz doğrulmuş olan Paul Dounat’a baktı. Zayıflığı kaybolmuştu, Françoise’nin görüntüsü de. Evrenin son çağı gelmişti.</p>

  <p>Kapı açıldı.</p>

  <p>- Pis ev, dedi Félix elleri boş halde.</p>

  <p>Çok yorgun görünüyordu, gözlerini odanın dört bir yanında dolaştırıyordu, ama Dounat’ın bulunduğu yerden sakınarak.</p>

  <p>Ağır ağır konuştu Félix:</p>

  <p>- Düşündüm, düşündüm ki onu gece yarısına dek, Bison dönene dek burada bıraksak belki daha iyi olur.</p>

  <p>- Hayır, dedi Gerbier, üçümüzün de çok işi var. Hem sonra işin bittiğini büyük başkana bildirmek istiyorum.</p>

  <p>- Allah kahretsin, Allah kahretsin, dipçikle beynini dağıtamayız ya, dedi Félix.</p>

  <p>O anda Paul Dounat kendiliğinden ilk davranışını yaptı. Güçsüzce kollarını oynattı ve ellerini yüzüne kapadı. Dounat’ın hangi noktada bedensel acıdan çok korktuğunu anladı Gerbier.</p>

  <p>“Ölümden de çok” diye düşündü Gerbier. “Polisler onu bu yanıyla satmalabildiler.”</p>

  <p>- Ağzına tıkaç koyun, dedi Félix’e.</p>

  <p>Félix kocaman kareli mendilini Dounat’ın ağzına tıkıp da Dounat döşeğe düşünce, Gerbier:</p>

  <p>- Onu boğacağız, dedi kesin bir tavırla.</p>

  <p>- Eller... le mi? diye sordu Félix.</p>

  <p>- Hayır, dedi Gerbier, mutfakta iyi iş görecek bir bez var.</p>

  <p>Lemasque odanın içinde dolaşmaya başladı. Parmaklarının ucuna fazla bastığından döşeme tahtalarının gıcırdadığının farkında değildi. Birden kulaklarını tıkadı. Yandaki evde küçük kız şarkı söylemeye başlamıştı yine. Yüzünde öyle bir anlam belirdi ki Gerbier onun bir sinir nöbetine yakalanmasından korktu. Lemasque’nin yanına geldi ve hızla ellerini çekip aşağı indirdi.</p>

  <p>- Olay yaratmayalım rica ederim, Dounat’ın ölmesi gerek. Buraya bunun için geldiniz ve bize yardım edeceksiniz. Onun hatası yüzünden radyolarımızdan biri havaya uçuruldu. Bir arkadaşımız da acı çekiyor. Almanya’da. Bu size yetmez mi?</p>

  <p>Genç adam konuşmak istedi. Gerbier ona bu olanağı vermedi:</p>

  <p>- Belediye’de memursunuz biliyorum, hem de yedek subaysınız. İşiniz savunmasız bir insanı boğmak değil. Ama Félix garajcı, bense mühendisim. Gerçekte biz yalnızca direnişin adamlarından başka bir şey değiliz artık, siz, Félix ve ben. Bu her şeyi değiştirir. Önceleri hoşnutlukla sahte mühür, sahte kaşe, sahte belgeler yapacağınızı ve bir sahtekâr olmaktan gurur duyacağınızı düşünür müydünüz? Daha güç bir işi yapmayı kendiniz istediniz. Görevlisiniz. Yakınmak yok.</p>

  <p>Félix gürültüsüzce gelmiş, söyleneni dinliyordu.</p>

  <p>- Öldürme işlemleri için bir uzmanımız var bizim, diye sürdürdü Gerbier. Ama bugün boş değil. Hem böylesi daha iyi. Herkesin güç bir işte payı olmalı. Öğrenmek gerek. Öç alma değil bu iş. Adalet de değil. Bir gereklilik. Tehlikeli kişileri barındırmak için hapishanemiz yok.</p>

  <p>- Doğru, sizi dinlediğime sevindim, dedi Félix.</p>

  <p>Açık ve yuvarlak yüzü bir tür kesin bir kararlılığa büründü. Mutfaktan getirdiği uzun, sağlam bezi dikkatle gerdi. Lemasque’nin titremesi dinmemiş, bir ateş nöbetinin sonundaki gibi yavaş yavaş azalıyordu.</p>

  <p>- Dounat’ı şu sandalyeye taşıyın. Félix önünde duracak, bende kollarını tutacağım, Lemasque de dizlerini, dedi Gerbier.</p>

  <p>Dounat hiç direnmedi.</p>

  <p>Her şeyin bu denli kolay olup bitmesini gören Gerbier -özellikle içinden- belirsiz bir şaşkınlığa kapıldı. Paul Dounat’ın başının sarktığı sandalyenin arkasına geçip yerini aldı. Ama tam Dounat’ı omuzlarından tutacağı sırada duraksadı. Dounat’ın boynunda, kulağının biraz aşağısında üst dudağındaki gibi bir ben görmüştü. Bu küçük leke nedeniyle, onu kuşatan deri daha bir canlı, daha bir taze ve bir çocuk teni gibi daha bir ezilgen görünüyordu. Böylesine bir bedene sahip olan kişinin işkenceye dayanabilecek güçte olmadığını anladı Gerbier. Bu yüzden suçsuz bir hal alıyordu Dounat’ın satılmışlığı. Bison sorguyu göğüsleyebilirdi. Félix de. Gerbier’in kendisi de. Ama Dounat ve kuşkusuz hükümlünün dizlerine dayanmış hırıldar gibi soluk alan genç adam da pek göğüsleyemezdi.</p>

  <p>Gerbier’in karşısında Félix başkanın bir işaret vermesini bekliyordu. Ama Gerbier’in kolları öylesine ağırlaşmıştı ki, kaldırıp Dounat’ın omuzlarına koyma gücünü kendinde bulamadı.</p>

  <p>“Hiç kuşkusuz, şu anda, Félix’in yüzü şu zavallmınkinden daha korkunç” diye düşündü Gerbier.</p>

  <p>Sonra Félix’in temizyürekliliğini, bağlılığını, gözüpekliğini, onun karısını ve besin yetersizliğinden hastalıklı küçük oğlunu, Félix’in direniş uğruna tüm yaptıklarını düşündü. Dounat’ı öldürmemek Félix’i öldürmekti. Yaşayan Dounat, Félix’i eleverirdi. Küçük esmer lekede ve boynun taptaze derisinde de yazılıydı bu. Gerbier birden kollarını kaldıracak gücü buldu. Ölüyorsa, bu, Paul Dounat’ın kendi hatası yüzünden değildi, onu öldürenlerin de hatası yüzünden değildi. Tek sonsuz suçlu, Fransızları iğrençlikler ağına zorla iten düşmandı.</p>

  <p>Gerbier’in elleri Dounat’ın omuzlarına düştü yeniden. Ama aynı anda Gerbier onun kulağına fısıldadı:</p>

  <p>- Sana söz veriyorum zavallı dostum, acı çekmeyeceksin.</p>

  <p>Halka haline getirilmiş bez zayıf enseye geçti. Félix iki uçtan olanca gücüyle çekti. Tuttuğu kollarda yaşamın hemencecik yok olduğunu anladı Gerbier. Onun çırpınışları kendi bedenine geçmiş gibi geldi. Bu çırpınışların herbiri Almanlara ve onun uşaklarına karşı güçlü yeni bir kin birikimi yaratıyordu Gerbier’de.</p>

  <p>Dounat’ın ölüsünü döşeğe taşıdı Gerbier ve onu kırmızı yatak örtüsüyle örttü.</p>

  <p>Pencereye gitti. Pancurların çatlakları arasından dalgalı bir toprak parçası görünüyordu. Yer iyi seçilmişti.</p>

  <p>Félix melon şapkasını giydi. Kısa, güçlü bacakları pek güvenli değildi.</p>

  <p>- Gidiyor muyuz? diye sordu kısık bir sesle.</p>

  <p>- Bir dakika, dedi Gerbier.</p>

  <p>Lemasque, Gerbier’e yaklaştı. Gergin ve sinirli yüzü terle kaplıydı.</p>

  <p>- Direniş için bu kadarının yapılabileceğini sanmıyordum, dedi.</p>

  <p>Sessizce ağlamaya koyuldu.</p>

  <p>- Ben de öyle dedi Gerbier.</p>

  <p>Kırmızı yatak örtüsüne ivedilikle bir göz attı. İyilik dolu bir tavırla Lemasque’ye şöyle dedi:</p>

  <p>- İnsanın üstünde her zaman siyanür hapları olmalı. Tutuklanırsanız bunlardan kullanmanız gerekir dostum.</p>

  <p class="araver">----------</p>

  <p><a href="#b2dn1b" id="b2dn1"><sup>*</sup></a><br /></p>

  <p>Gizli merkez (çev.)</p>
</body>
</html>
