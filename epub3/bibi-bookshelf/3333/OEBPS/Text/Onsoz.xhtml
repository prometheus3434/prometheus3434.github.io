<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a href="../Text/TOC.xhtml">Önsöz</a><br /></h2>

  <p><i>ETKİLEME adına bir söz yok bu kitapta, düzmece olay da. Hiçbir ayrıntı zorlanmadı. Hiçbir şey uydurulmadı. Yalnızca, gerçekliği belgelenmiş, denenmiş, denetlenmiş, kısacası, gündelik olayların tasarlanmadan, genellikle rastgele toplandığı görülecektir burada. Fransız yaşamının günlük olaylarıdır bunlar.</i></p>

  <p><i>Kaynaklar pek çok ve güvenilir. Karakterler, durumlar, en yalın acı, en basit yüreklilik konusunda yalnızca içburkucu bir seçim kaygısı vardı. Bu koşullardaki bir girişim çok kolay gibi görünüyordu.</i></p>

  <p><i>Oysa, uzun sayılan yaşamım boyunca yazabildiğim yapıtlardan hiçbiri bunun kadar güçlük vermedi bana. Hiçbiri beni böylesine hoşnutsuz bırakmadı.</i></p>

  <p><i>Ne denli çok şey anlatmak istiyorduysam, o denli az şey anlatabildim.</i></p>
  <p style="text-align: center;"><br/>***<br/></p>
  <p><i>Doğal olarak güvenlik sorunu ilk engeldi. Direnişçinin büyük hakları, romansı olmayan bir anlatımla, imgeye bile kaçmadan direnişi anlatmak isteyeni kıskıvrak bağlıyordu. Romanın ya da şiirin gerçeğe bağlı bir öyküden daha az doğru olması demek değildir bu. Daha çok bunun karşıtına inanırım ben. Ama korkunç olaylar içinde sımsıcak kanın orta yerindeyiz biz. Tarih olguları notlarının yalınlığını, belgelerin alçakgönüllülüğünü aşma hakkını ya da gücünü bulamadım kendimde.</i></p>

  <p><i>Böylece, her şeyin doğru, hem de en titiz, en sofu bir biçimde doğru olması gerekliydi. Yanlış tek bir renk bu kutsal savaş tablolarına Saint-Sulpice Kilisesi gibi yapmacıklı bir hava verme tehlikesini taşıyordu.</i></p>

  <p><i>Her şeyin doğru olması gerektiği gibi, hiçbir şeyin de tanınmaması gerekiyordu.</i></p>

  <p><i>Düşmana, onun casuslarına ve uşaklarına karşı yüzleri boyamak, kişileri oldukları yerden söküp alarak başka yerlere koymak, ikinci derecedeki olguları karıştırmak, sesleri boğuklaştırmak, bağları koparmak, saldırı ve savunma sırlarını gizlemek gerekiyordu.</i></p>

  <p><i>Ancak ölülerden (ailesi ve dostları tehdit altında olmayan ölülerden), ya da Fransa'da artık herkesin bildiği ve hiç kimsenin yeni bir şey öğrenemeyeceği olaylardan rahatlıkla sözedilebilirdi.</i></p>

  <p><i>İzler yeterince karıştırılıp silinmiş midir? Şu ya da bu kişi tanınmayacak durumda mıdır? Sürekli elime asılan, ya da yazmamı engelleyen böylesine bir korkuydu. Tam bu korkuyu yatıştırıp istenilen bütün önlemlerin alınmış olduğunu düşündüğümde bir başka tasa doğuyordu. O zaman da, “bu durumda gerçeğe bağlı kaldım mo; kökenleri, alışkanlıkları, meslekleri, aile ya da duygu bağlarını tam eşdeğerleriyle değiştirebildim mi” diye soruyordum kendi kendime. Çünkü bir zenginin yaptığı işle yoksulunki, bir bekârın yaptığı işle altı çocuklu bir babanınki, yaşlı bir adamın yaptığı işle bir kızınki aynı özelliği, aynı değeri, aynı anlamı taşımaz hiçbir zaman.</i></p>

  <p><i>Bu değiştirme işinde oldukça başarılı olduğumu düşündüğüm anda acı bir üzüntüye kapılıyordum. Sevdiğin, hayran olduğun, yaşamını, ölümünü, asıl adıyla, gerçek yüzüyle anlatmak istediğin şu adamdan ya da şu kadından hiçbir iz kalmıyordu geride. O zaman az da olsa bir gülüşün çınlamasını, bir bakışın özelliğini ya da bir fısıldayışı yeniden yaratmayı deniyordum.</i></p>

  <p style="text-align: center;"><br/>***<br/></p>

  <p><i>İlk güçlük böyleydi işte. Apaçık. Özdeksel türden bir şey de denebilir buna. Ama apaçık ve özdeksel olan sıkıntılar hiçbir zaman katlanılması en güç olanlar değildir. Bu sayfaları yazdığım sırada asıl başka bir işkence bırakmadı yakamı. Bunun güvenlik gereksinimiyle bir ilgisi yoktu. Kişisel bir şeydi bu.</i></p>

  <p><i>Bu kitabın derin özü karşısında, eşsiz büyük giz Fransız direnişinin görüntüsü ve özereği karşısında yapmacıklı hiçbir alçakgönüllülüğe kapılmadan yazarlık gücümün küçüklüğünü, yetersizliğini duydum her zaman.</i></p>

  <p><i>Bir görünüşü, bir ışığı, bir kişiliği ya da bir yazgıyı betimlerken umutsuzluğun saldırısına uğramayan yazar var mı? Doğanın renklerine, aydınlığın özüne bağlı kalmadığını duymayanı var mı? Kendinin insandan üstün ya da aşağı olduğunu, ya da yazgı argacının dışında kaldığını duymayanı var mı?</i></p>

  <p><i>Dostları ve düşmanları için yeni, özellikle kendisi için yepyeni, karanlık ve gizli Fransa nasıl bir Fransa'dır?</i></p>

  <p><i>Ekmeği, şarabı, ateşi olmayan, ama özellikle yasaları olmayan bir Fransa. Sivil boyuneğmezlik, kişisel ya da örgütlü başkaldırma bir yurtseverlik görevi oldu. Ulusal kahraman gizli çalışandır, yasa dışı insandır.</i></p>

  <p><i>Artık düşmanın ve Mareşal’in koyduğu yasaların hiçbiri geçerli değil. Artık hiçbiri önemsenmiyor. Hiçbiri doğru değil artık. Oturulan yerler, adlar her gün değiştiriliyor. Memurlar, polisler başkaldıranlara yardım ediyorlar. Bakanlıklarda bile suç ortakları var bunların. Hapishaneler, hapishanelerden kaçmalar, işkenceler, baskınlar, yardımlar olağan şeyler oldu. İnsan, doğal bir şeymişçesine ölüyor, öldürüyor.</i></p>

  <p><i>Yaşayan, yaralı Fransa tümüyle derinliklerde. Bilinmeyen, ama gerçek yüzünü karanlığa çevirmiş. Başkaldırmanın yeraltı gömütlüklerindeki halk kendi ışığını yaratıyor, kendi yasasını yapıyor.</i></p>

  <p><i>Özgür gazetelerinin basıldığı bodrumlarda, özgür dostlarını buyur ettiği, özgür çocuklarını yolcu ettiği karanlık arsalarda, gizli küçük koylarda, kerpetenlere, kızdırılmış iğnelere, ezilmiş kemiklere karşın Fransızların özgür insanlar olarak öldüğü işkence hücrelerinde verilen bu savaş Fransa’nın şimdiye dek verdiği savaşların en yücesi, en güzelidir.</i></p>

  <p><i>Burada okunacak her olayı yaşadı Fransa’nın insanları.</i></p>

  <p><i>Onların betimini gereğinden çok değiştirerek yapmamış olmak tek dileğimdir.</i></p>
</body>
</html>
