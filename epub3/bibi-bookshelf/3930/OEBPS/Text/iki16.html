<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON ALTINCI BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Ben yürümeyi sürdürdükçe iblisin şaşırtıcı ve korkunç et­kisi düşüncelerinden uzaklaşıyordu. Ama zihni henüz tama­men açılmamıştı. Onun yerine altının göz kamaştırıcılığı, endi­şelerini emerek düşüncelerinin üzerine yayılıyordu.</p>

  <p>Aşağıya doğru uzanan uzun koridorlara hâzinenin sergi­lendiği raflar sıralanmıştı. Hücreler, küçük kameriyeler ve her taraf sarı yığınlarla doldurulmuştu. Ben’in gördüğü kadarıyla yığınlar tamamen korumasız ve açıktı, arzuladıkları anda uza­nıp dokunulabilirlerdi. Çubuklar ve külçeler düzenli yığınlar oluşturuyordu, cevherler ve altın külçelerle dolu ağır sepetler vardı. Üçü tek bir kelime bile etmeden kocaman madeni para yığınlarını, mücevher kasalarını, altın sanat eserleriyle tıka basa doldurulmuş rafları geçtiler. Bunların bazıları çok basitti, bazı­larıysa çok çirkindi, bir bölümüyse Ben’in kaynağı ve amacını teşhis edemeyeceği karmaşıklıkta bir işçiliğe sahipti.</p>

  <p>Hazine mağarasının girişe en yakın olan odalarında, sanki davetsiz misafirlerin elleri tarafından açgözlülükle oynanmış ve eğlenilmişçesine madeni para yığınlarının çok büyük bölü­mü devrilmiş, rafların çoğu dağıtılmıştı. Doon ve Radulescu, Dmitry ve Willem, kısa bir süre önce buradan geçmiş olmalıy­dılar.</p>

  <p>Kaya tavan burada göreceli olarak alçaktı, ahşap duvarların, bölmelerin ve yığılmış hâzineyi tutan rafların sadece bir ya da iki metre yukarısındaydı. Eski Dünya ışıkları, tavana yerleştirilmişti;</p>

  <p>Mark, Ben ve Ariane yaklaştıkça bağımsız oda, koridor ve ka­meriyelerden yükselen ışıklar arkalarında kaldıkça tekrar sönüyorlardı. Oldukça ilerilere bakan Ben - bu büyük mağara, yukarıdaki diğerleri gibi çok uzun bir mesafe boyunca uzanıyordu - uzaklarda, diğer odalardaki ışıkların da yanıp söndü­ğünü görebiliyordu. Doon ve diğer üç kişinin büyük olasılıkla oralarda olduğunu varsaydı, muhtemelen şaşkınlık içinde do­laşmayı bırakmış ceplerini ve çıkınlarını tıka basa doldurmakla meşguldüler... aklına gelmişken, içlerinden herhangi birisinin son kovalamacanın ardından hâlâ bir çıkını olabileceğinden şüpheliydi. Mark’ın hâlâ yanında yayını ve sadağını taşımasına rağmen üçünün de çıkını yoktu artık.</p>

  <p>Ve şaşırtıcı bir şekilde etraftaki külçe yığınları devam edi­yordu, daha çok para yığınları, daha çok raflar dolusu altın süslemeler vardı ve hepsi ışığı sarılaştırıyordu. Üzerlerine altın­lar yığılmış yüksek raflar, odaların arasındaki geçitlere dizilmiş ve odaların duvarlarını kaplamıştı. Burada, istiflemenin ayrıntılı bir düzeni olması gerektiğini varsaydı Ben, ama şu ana ka­dar düzenin ne olduğunu anlayamamıştı.</p>

  <p>Birbirlerine hiçbir şey söylemeden daha da fazlasını keşfe­derek yürüdükçe yürüdüler. Hâzinenin büyüklüğü konusun­daki şaşkınlıkları, bir gerçekdışılık duygusunun içinde bulanık­laşıncaya kadar büyüdü. Bu çok fazlaydı. Bu bir büyü olmalıy­dı ya da bir şaka . ..</p>

  <p>Uzun arayolların ya da dehlizlerin bir kesişiminde, Ben, aşağıya doğru uzayıp giden manzaraya uzun bir süre baktı - yüz metre? İki yüz? - en sonda kaya bir duvar görünüyordu. Yaklaşık yolun yarısı kadar aşağıda, bir an için altının sonunu gördü, eğer oranın ardında da bir hazine yoksa. Tam o noktadan başka bir ışık daha geldi, birileri hazine yığınlarının arasından yürüyor olmalıydı, sarı metalik ışığın gümüş rengine dönüştüğü yerde bir sıran aydınlattı. Bu yıldız gibi ayrıntı, uzaklardaki bir elmasın pırıltısı olabilir miydi?</p>

  <p>Bunların hepsi çok fazlaydı. Başarılı hırsızlar için bile, bu kadar fazla olması, eğlencenin ya da takdirin ötesine ulaşan so­runlar taşırdı.</p>

  <p>Ardından, hiçbir uyarı olmaksızın, önlerindeki yeni aydın­latılmış bir odaya doğru köşeyi dönerlerken üçü Doon ile karşı­laştı. Büyük olasılıkla diğer taraftan odaya yeni girmiş olan ufak tefek adam, ilk önce onlar gibi ürkerek geri çekildi. Hiçbir şey söylemedi. Hepsi gibi pis ve darmadağınıktı, elinde Kılıç olmaksızın küçülmüş gibi görünüyordu. Kemerinde hâlâ bir hançer vardı, ama onu çekmek için bir hareket yapmadı. Gözle­rini bir an için üçünün üzerine vahşice dikmesinin ardından bir şeyler mırıldandı, ama anlaşıldığı kadarıyla konuştukları sade­ce kendisine yönelikti.</p>

  <p>Ben, geriye kalan, tek silahı olan hançerini hızla çekmişti. Ama kısa bir süre önce yaptıkları kavgaya rağmen, önündeki adama saldırmak için hiçbir dürtü hissetmedi. Şu anda Baron tehlikeli olmaktan çok acınacak bir durumdaydı.</p>

  <p>"Radulescu nerede?" diye sert bir şekilde eski liderine sor­du Mark. "Kılıçlar nerede, hâzinenin içinde saklananlar?"</p>

  <p>Kılıçların zikredilmesiyle birlikte bir arzu parıltısı Doon'un gözlerinde belirmişti. Tekrar birbirinden ayırt edilemez sözler mırıldandı ve kendisini karşılarına alan üçlünün yanından sen­deleyerek geçti, kendi araştırmasını yaparak koşmaya devam etti. Adamın ilerleyişini, onun önünde yanan ve geçtiğinde tek­rar sönen ışıklar sayesinde bir süre izleyebildiler. Eğer izlediği yolun düzensizliği bir şeye işaret ediyorsa, bu adamın nereye gittiğini bilmiyor olmasıydı.</p>

  <p>"Hermes onu mahvetti," dedi Ben.</p>

  <p>Mark sordu: "Şimdi üçümüz ne yapacağız? Birbirimizden ayrılıp araştıracak mıyız? Burada bulunan Kılıçların bir arada tutulduğunu sanıyorum."</p>

  <p>Ben, sessizce ve kısa bir süre için planını, kendisini zengin­lik adına buraya getiren planını gözden geçirdi. Tüm bu yaşa­nanlardan sonra planı neredeyse önemsiz bir hale gelmişti, her­hangi bir zamanda basitçe kolunu uzatarak halledebileceği bir ayrıntı gibiydi. Ama Kılıçlar... evet, onlar gerçekten önemliy­di.</p>

  <p>Ariane’e baktı ve anında Kılıçlar’ı unuttu. Kız kötü görü­nüyordu, uzun bir yolun ardından henüz iyileşmemişti, başına aldığı darbenin bunaklığından kurtulamamış gibiydi. Bakışına zayıf bir gülümsemeyle yanıt verdi, ama konuşmadı.</p>

  <p>"Hayır," dedi Ben. "Birlikte kalalım."</p>

  <p>İlerlemeye devam ettiler. Önlerindeki başka bir köşenin ar­dında ışıklar yanıyordu. Ve o taraftan bir çarpma sesi duyuldu, ardından bir başkası, sesler çanak çömleklerin birer birer kırıl­ması gibiydi. Mark, yayına bir ok taktı, Ben, hançerini sıyırdı ve yürümeye devam ettiler.</p>

  <p>Köşeyi dönerlerken, küçük heykellerle tıka basa doldurul­muş odayı gördüler. Dmitry ve Willem orayı çoktan bulmuştu. İkisi de orada dikiliyordu, paçavra halindeki elbiselerinin cep­leri şişkinleşmiş ve etrafa madeni paralar saçarken, ellerinde bi­rer kılıçla, heykellerin arasında bir parçalama oyunu oynuyor­lardı.</p>

  <p>Üçü belirdiğinde Willem ve Dmitry, bir hayvanın uyanıklı­ğıyla onlara bakıp oyunlarına ara verdiler. Yay ve kamaya doğ­ru belli belirsiz bir gülümseme gösterdiler, ama hiçbir şey söy­lemediler. Ellerindeki kılıçlar, sadece kendi sıradan kılıçlarıydı.</p>

  <p>Mark, basit bir kafa hareketiyle iki arkadaşına işaret etti. Üçü, kendilerine özgü bir uyanıklıkla karşılarındaki iki kişiyi izleyerek ilerlemeye devam ettiler.</p>

  <p>Biraz daha uzakta, ana geçitler boyunca sıralanan odaların birinde başka bir ışık yanıyordu. Kapı ağzından içeriye doğru sakınarak baktıklarında içeride Radulescu'nun tek başına oldu­ğunu gördüler. Bu oda da heykellerle doldurulmuştu. Tümü te­miz, iyi işlenmiş kristalden yapılmıştı ve Albay, küçük bir hey­keli dikkatli bir şekilde elinde tutuyordu. Üçü de odaya girdi­ğinde onlara içinde kesinlikle bir düşmanlık olmaksızın ilgisiz bir tavırla bakışının ardından heykeli okşamaya devam etti; düşüncelerinin başka bir yerde olduğu açıktı. Ariane’i kurban etme çabası sanki yirmi yıl öncesinde ya da başka bir yaşamda gerçekleştirilmiş gibi davranıyordu.</p>

  <p>Yeniden küçük heykeline baktı ve ardından onların da in­celemesi için havaya kaldırdı. "Bu benim ilk hırsızlığım," diye açıkladı. "Güzel, değil mi?" Sonra, ziyaretçilerine biraz daha farkında olarak baktı. "Şimdi rahatlayabilirsiniz. Artık hiçbiri­mizin acele etmesine gerek yok, biraz dinlenin. Hangi hâzineyi istediğinize karar verin, sonra size yolu göstereceğim."</p>

  <p>"Bize şimdi göster," dedi Mark. "Gerideki o haykırışları duymadın mı?"</p>

  <p>"Zaman var," dedi Radulescu. "Her şey için yeteri kadar zaman var." Gözlerini yine küçük heykeline dikti. Bu dans eden bir kadının heykeliydi. "... Benim ilk hırsızlığım. Onu daha ön­ce bir kez daha buradan dışarı çıkarmıştım, bilirsiniz. Pelerini­me sarılı olarak ve fark edilmemesi için kendi tasarladığım ko­ruyucu büyülerin içinde kışlama kaçırmıştım. Onu suçluluk duyguları içinde kışlama götürdüm, sanki o gerçek bir kadın ve ben de evlenmeme yemini etmiş bir rahip gibiydim. Elbette ki o, gördüğüm her kadından daha canlı, daha gerçek ve daha gerekliydi. Ama ... benim için onu, anlaşılmadan saklamanın bir yo­lu yoktu. Onu aldığım anda bile saklayamadığımı, bir sonraki resmi sayımdan önce geri getirmem gerekeceğini biliyordum."</p>

  <p>"Bize çıkış yolunu şimdi göster," dedi Ben.</p>

  <p>Radulescu gözlerini yukarıya dikti, sanki onların orada ol­duğunu unutmuşçasına irkildi. "Bunu hemen halledebiliriz. Önce biraz dinlenin."</p>

  <p>Mark sordu: "Kılıçlar nerede tutuluyor?"</p>

  <p>"Ah." Radulescu bir an düşündü, sonra işaret etti. "Onları şu yolun aşağısında bulacaksın... eğer onları aldığınızda beni öldürmeyi düşünüyorsanız unutmayın ki, size henüz çıkış yo­lunu göstermedim."</p>

  <p>Ben, adama cevap bile vermeden dönüp uzaklaştı. İki yol­daşı, Radulescu'yu hâzinesiyle rüyalara dalmaya bırakarak, Ben’i izleyecekti.</p>

  <p>Adamın kristal dansözle tek başına sohbeti çok uzun sür­meyecekti. Şimdi, garnizondan canlı kalan iki firarinin kapının ağzında dikilip kendisine baktıklarını görmek için, başını bir kez daha yukarıya kaldırıyordu. Kaçakların gözleri neredeyse boş bakıyordu ve kılıçları ellerindeydi.</p>

  <p>Radulescu’ya çok fazla bakmadılar; odayı dolduran hâzi­nenin daha çok hoşlarına gittiği açıktı.</p>

  <p>"İçeri gelin, beyler, içeri gelin," dedi Albay, uyum içinde göz yumarak. "İçeri gelin ve aşırın. Hepimiz için bir sürü zen­ginlik var."</p>

  <p>Dmitry’nin gözleri yeniden Radulescu'nun üzerine döndü ve ardından Radulescu'nun elinde tuttuğu şey üzerine çevrildi. "Bana onu ver," dedi Dmitry.</p>

  <p>"Hayır." Büyücü bir adım geri attı. Willem denen adamın yerini diğer taraftan ona saldıracakmış gibi değiştirdiğini fark etti. "Eğer bana saldırmayı düşünüyorsanız, hatırla..."</p>

  <p>Ama bir sonraki sözcüğü söyleyemeden Dmitry’nin çekil­miş kılıcı adamın göğsüne saplanıyordu.</p>

  <p>Ben, Ariane ve Mark, kabarcıklar çıkaran çığlık kulaklarına ulaştığında, kristal heykellerin odasından çoktan uzak­laşmışlardı. Kafalarını sese doğru çevirdiler ama hâlâ geri dön­mekte gönülsüzlerdi ve hiçbiri durmayı bile düşünmedi.</p>

  <p>Ariane bir süre sonra ilk kez konuştu. "Yedinci mühür... artık ona ulaştık."</p>

  <p>Diğerleri kadına baktı.</p>

  <p>"Hırsızların açgözlülüğü... eski şarkı bunu üstü kapalı bir şekilde söylüyordu." Ardından gözlerini kısarak kapattı ve kendisine yol gösterip destek olması için Ben’e yaslanarak yü­rüdü. "Tanrılar ve İblisler adına, başım ağrıyor. Çok kötü."</p>

  <p>"Buna şaşırmam." Ben, yürümeyi sürdürürlerken kadını nazikçe öptü ve onun dinlenebilmesi için durabilmelerini dile­di. Ama adam daha iyisini biliyordu.</p>

  <p>Kristallerle doldurulmuş başka odalardan ve birbiri ardına resim dokumalı duvar örtüleri bulunan raflarla dolu uzun oda­lardan geçtiler. Bir mücevher odasına geldiklerinde, Ben, bir avuç dolusu mücevheri kavrayıp cebine doldurmak için bir an­lığına yolunu değiştirdi. Bir sonraki yer, yürüyen herhangi biri­sinin onların önünden geçerken kolayca inceleyebilmesi için parlak bir şekilde aydınlatılmış, ne olduğu bilinmeyen tozlar ve sıvıları içeren cam kavanozlarla doldurulmuş rafların sıralandı­ğı bir koridordu. Raflara yerleştirilmiş kavanozların üzerinde etiketler vardı, ama Ben’in okuyamayacağı bir dil ya da şifreyle yazılmışlardı.</p>

  <p>İleride aydınlatılmış başka bir oda vardı. Hazine mağarası­nın sonunu oluşturarak yükselen yekpare taş duvara çok yakındı.</p>

  <p>Duvarlarından birini kaplayan ve parıltılı silahların bulun­duğu raflardan oluşan bölümüyle parlak odanın içinde etrafla­rına bakındılar. Odanın içinde duran diğer silahların çılgınca çeşitliliğine gözlerini diktiler. Silahların çoğu sadece kullanıl­mak için yapılmamıştı; altın hâlâ etraflarındaydı, gümüş ve de­ğerli taşlar cömertçe kullanılmıştı. Ben, tek bir zümrütten yapıl­mış küçük bir bıçak ve elmas ok başları gördüğünü sandı.</p>

  <p>Odanın diğer ucuna doğru, ağaç benzeri tahta bir raf duru­yordu, sanatsal bir şey değildi ya da içinde değerli bir şeyler yoktu, ama görüntü olarak iyiydi. On iki tahta dalı vardı, dalla­rın her birine dokunmuş bir kemer ve bir kın asılmıştı, on ikisi de birbirlerinden farklı renklerdeydi. Ağacın dallarının - Ben hızla saymıştı - ve kınların dokuzu boştu.</p>

  <p>Ve dalların üçü Kılıçlar'ın ağırlıkları yüzünden aşağıya doğru sarkıyordu, ağır meyvelerin sadece siyah kabzaları görü­nüyordu.</p>

  <p>Silah odasının ortasında tek başına dikilen Baron Doon'un elinde bir Kılıç daha vardı. İki eliyle kavradığı için kabzası gö­rünmüyordu ama Kılıç’ın mükemmelliğine hiçbir kuşku yoktu; Vulcan dışında hiç kimse dövmüş olamazdı.</p>

  <p>Baron, başını silahın üzerine doğru eğmiş ve Kılıç’a bir şey­ler mırıldanıyor gibiydi. Yere sağlam basan ayakları ardına kadar açık, bacakları, sanki çok büyük bir darbeyi anında indirmeye hazırmış gibi gergindi.</p>

  <p>Mark’ın eli sessiz kalmayı emrederek Ben’in kolunu kavra­dı. Ben’in gözleri yeniden ağaçtan aşağıya doğru sarkmakta olan üç Kılıç’a takıldı, kabzaların üstündeki işaretlere bakıyor­du. Mark, sanırım onların hepsinin ne olduğunu biliyor, diye düşündü, - Dame Yoldi ona yıllar önce öğretmişti - ama Ben bunlardan hiçbirini tanıyamamıştı. Bir tanesi, beyaz bir bloku parçalayan küçük beyaz bir bıçağa benziyordu; İkincisi sadece basit bir çemberdi, yuvarlaklaştırılmış bir çizgi kendisine geri dönüyordu. Üçüncüsünün kabzasıysa, Ben’in üzerindeki sem­bolü görmesini imkânsızlaştıracak bir şekilde başka bir tarafa çevriliydi; kabzanın kendisi gibi, onu tutan kın ve kemer de si­yahtı.</p>

  <p>Doon'un mırıldanan sesi aniden yükseldi ve Ben, bir an için, raflar arasından onu izlemekte olduklarını fark ettiğini dü­şündü. Ama Doon onların varlığından haberdar olmuşsa bile bu durumu hiç umursamıyor gibiydi. Mırıldanmaya devam et­ti - kendi kendine mırıldanmıyor, diye saptadı Ben. Bu mono­ton bir ses tonuyla okunan bir dua gibiydi, birkaç aynı sözcük arka arkaya tekrarlanıyordu:</p>

  <p>"...senin kalbin için, senin kalbin için, beni inciten! Senin kalbin için ..."</p>

  <p>Açık zeminin ortasında dikilen Doon, odanın karanlık bir kapı ağzını başını eğerek selamladı, açıkça anlaşıldığı gibi bu herhangi bir şeye ya da kimseye yönelik bir hareket değildi. Sonra döndü ve aynı hareket içinde çömelip dönmeye devam etti, böylece bir anda dönmekte olan bir dansçıya dönüşüvermişti. Şimdi elindeki Kılıç, etkin bir hale geçmiş gibi görünüyor ve adamı etrafta sürüklüyordu. Uzattığı kollarının önünde tut­tuğu Kılıç artık daha da hızlı dönerek bulanık bir hal almıştı, inildeyişi geçit boyunca havanın içinde doğaüstü bir ses rengi kazanmıştı. Kocaman uçan bir böceğin vızıltısı gibi Kılıç’ın sesi çoğalıp vızıldıyordu.</p>

  <p>Bu vızıltının üzerinde, Doon'un korkunç şarkısının son sözleri yükseldi: senin kalbin - senin - beni inciten!" Ve ardından Doon, Kılıç’ı bıraktı - ya da Kılıç adamı bırakmıştı.</p>

  <p>Adam sendeledi ve düştü. Havadaki büyük vızıldanış, bir­denbire yok oldu, tıpkı Kılıç’ın kendisinin de yok oluşu gibi. Doon'un ellerinden hızla fırlayıp gitmiş, odayı oluşturan böl­meler ya da sert duvarların birine çarpmış olmalıydı ya da açık kapı ağzından dışarıya uçup gitmişti Ama bunların hiçbiri ol­mamıştı. Sadece yok olup gitmişti.</p>

  <p>Uzun bir süre boyunca mağarada sadece sessizlik vardı. Sonra -</p>

  <p>Çığlık duyulduğunda, uzun mesafeye ve kaya duvarlar ta­rafından boğulmasına rağmen, Ben’in bütün hayatı boyunca duymuş olduğu hiçbir şeye benzemiyordu. Bir an için sadece, yeryüzünün kendisinin işkence çekmekte olduğunu düşünebi­ldi. Ya da tanrıların kendi aralarında yine kavga ettiğini ve bir tür yer sarsıntısının tüm burnu, içindeki mağaraları, yaratıkları ve hâzineyi denize taşıyarak çökeceğini. Çığlık, bir insan ciğeri­nin kapasitesinin dayanabilmesinin ötesinde, ara vermeksizin sürüp gitti.</p>

  <p>Ardından tekrar sessizlik çöktü.</p>

  <p>Sonrasında Doon gülüyordu.</p>

  <p>Bacakları hantal bir şekilde bedeninin altında kırılmış, tam Kılıç'ın onu bıraktığı gibi, odanın ortasında oturuyor ve gülü­yordu. Yüksek sesli sevinci, iğrenç bir şekildeydi ve Ben’e en azından çılgınca gelmişti. Hermes'le karşılaşmasından bu yana ağzından çıkan en insani sesti.</p>

  <p>Mark sonunda hareket etti. Silahların odasına girip Doon'u geçmişti ve Baron kendinin orada yalnız olmadığının farkına varmasından önce Mark, Kılıçlar ağacının yanında duruyordu.</p>

  <p>Doon fazla önemsiyor gözükmedi. "Çok adam yoktur," di­ye konuşmaya başladı - ardından yeniden kahkahalara boğul­du ve konuşmak için kahkahalarını zapt edebilmeyi bekleyerek durdu. "Çok adam yoktur - bir tanrıyı kılıçtan geçirebilmiş. Hey, haklı mıyım?" Mark’a doğru baktı, ardından şimdi kapı­nın ağzında dikilmekte olan Ben ve Ariane’e. "Ama Uzaktanöldüren buradaydı - burada, beni bekliyordu. Tanrılar bile Kade­rin oyunlarına mahkûm edilmiş olmalı."</p>

  <p>"Uzaktanöldüren," diye tekrarladı Mark, sesi merak ve il­giyi barındırıyordu.</p>

  <p>Baron, gözleri parıldıyarak ayağa kalktı ve Mark’a doğru döndü. "İntikam Kılıcı," dedi Doon. "Senin gibi, Kılıçlar'ın öy­küsünü bilen birisi, az önce burada neyin gerçekleştiğini anla­mıştır."</p>

  <p>İşte tam bu anda, Ariane hiçbir ses çıkarmadan ve oldukça nazik bir şekilde bayıldı. Onun sağında uygun bir durumda bulunan Ben, kızı yakalamak için tam zamanında davrandı. Yumuşakça yere yatırdı ve keder içinde üzerine eğildi.</p>

  <p>Bir kızın bayılışı ya da ölmesi Doon için önemsizdi. "Bir Tanrı öldü," diye konuştu. "Şimdi, ben kendimin Tanrısı olaca­ğım, bunlarla." Kılıçlar ağacına doğru kararlı bir adım attı ve hareket ettiği kadar ani bir şekilde durdu. Orada asılı olan üç Kılıç’ın biri, siyah kınından dışarı çıkmış, Mark’ın elleri arasın­da uğulduyordu ve delikanlı şimdi onu karşısına almış olarak dikiliyordu.</p>

  <p>"Bu üçünün tümü de Sör Andrew’a gidecek."</p>

  <p>"Oh? Ya?"</p>

  <p>"Evet... eğer Kılıç'larla birlikte gelmek istiyorsan, onun iyi savaşan adamlara ihtiyacı var, üstelik herhangi bir metale ihtiyaç duyduğundan çok daha fazla."</p>

  <p>Baron, gözlerini kısarak ona baktı. Sonra neredeyse mutlu bir şekilde sordu: "Orada ellerinin arasında hangisi var, genç adam? İçeri girdiğimde tam bir liste çıkaramadım; ihtiyacım olanı gördükten sonra bu işi yapmadım."</p>

  <p>"Şimdi ben ihtiyacım olana sahibim," dedi Mark. Ve elin­deki Kılıç, bir tür canlılık kazanmıştı, çünkü belirsiz bir şekilde titreşiyordu. Ben, çok alçak olmasına rağmen, bu sesi duyabil­di: tık tık tıkırdıyordu, en sert metalleri bile işleyen, uzaklarda ama inatçı bir çekiç gibiydi.</p>

  <p>"Yani?" Doon durumu değerlendirirken bir kaşını havaya kaldırmıştı. "Başarmış gibi görünüyorsun. Ama göreceğiz. Bir kavgada daha henüz hiç pes etmedim - bir Tanrıya karşı bile - hiçbirini de kaybetmedim, kazanmam gerektiği zaman."</p>

  <p>Şaşırtıcı ani bir hızla ağaca doğru bir hareket yaptı ve ar­dından Mark onu engellemek için davrandığında, başka bir du­varın önündeki mükemmel silahların rafına ulaşmak için dön­dü. Bu hareketinin sonucunda, ikisinin de işçiliği oldukça zarif olan, gümüş, fildişi ve altın kabartmalarla işlenmiş küçük bir savaş baltası ve bir kalkan kapmıştı.</p>

  <p>"Ben," diye seslendi Mark. "Orada kal. Ben iyiyim. Onunla kal."</p>

  <p>Mark, tuttuğu Kılıç'ın zayıf, soğuk çekiç vuruşları benzeri titreşimini ellerinde hissedebiliyordu. Bu, etkileyici çığlığıyla Köykurtaran’a benzemiyordu, ama belki de eşit derecede güçlüydü, belki de daha güçlü... düşüncelerinin arasında tekrar babasının ölüşünü gördü ve ağabeyininkini de, hiçbir şeyi kurtarmamış olan diğer Kılıç’ı tutarken ...</p>

  <p>Doon, düşünceli bir şekilde seslendi: "İlk olarak yayını ve sadağını çıkarmalısın, dostum. Onlar sana engel olacaktır. Hay­di yap, bekliyorum."</p>

  <p>Mark, omzunu hafifçe silkeledi: hiç fark etmez anlamına gelen. Omuzlarının oynadığını gören Doon, Kılıç’ın kabzasını kavrayışının zayıflığına bakarak hilesinin işe yaramış olduğu­nu ve belki de dikkatinin dağıldığını düşündü. Baltasını ve kal­kanını yukarıya kaldırarak hızla Mark’a doğru yaklaştı.</p>

  <p>Mark, baltanın kendisine vurmasını beklediği yönden de­ğil, başka bir taraftan sallandığının farkına çok geç vardı. Kolla­rı yardımsızken inen böylesi bir darbeyi hiçbir silahla savuşturamazdı.</p>

  <p>Ama tuttuğu silah artık onun kontrolü altında değildi. Kalkankıran, çıkardığı neredeyse uyutucu ritimli sesinin ortasında sadece iki notayı vurguladı. Bu iki nota üzerindeki hareket, genç adamı kendi gücü ve hızının içinde eriterek Mark'ın kolu­nu telaşsız bir şekilde kendisine doğru çekti. Karşılama hamlesi parıldayan savaş baltasını, tam darbesini indirirken yakaladı, Doon'un sıkı sıkıya tuttuğu baltayı keserek, mücevherli bir gö­ğüs zırhını parçalayıp bir raf dolusu süslü silahı devirerek ve durmaksızın sürecekmiş gibi görünen bir gürültü yaratarak odanın karşı tarafına bir ok gibi savurdu.</p>

  <p>Güç Kılıcı’nın karşı hamlesi Doon'un üzerine indi, ama adam hamleyi kalkanıyla karşılayabildi. Çelik kalkan neredey­se yarıya kadar yarıldı, içine değerli metaller işlenmiş şeritleri gevşeyip yırtılarak etrafa saçıldı. Yere serilen Doon, tek bir ha­reketle ve sendeleyerek ayağa kalktı, artık işe yaramaz ve bü­külmüş metalin bulunduğu sol koluna çok zor hakim oluyor­du. Başka bir silah rafına doğru hızla koşan adam mücevher uçlu bir mızrak kapıp bütün gücüyle Mark’a doğru fırlattı. Kalkankıran'ın çakışı, silahı havada yakaladı ve paramparça ede­rek etrafa taş parçaları gibi fırlattı.</p>

  <p>Sadece normalden birazcık daha fazla soluyan Mark, Kılıç’ı iki elinin arasında kolayca tutuyordu - aslında daha çok Kılıç'ın kendisini tutmasına izin verip orada dikiliyordu. Artık istese de kabzayı bırakamazdı. "Ben, kızı biraz daha geriye çek. Yolun dışına çıkar."</p>

  <p>Ama hemen sonrasında, Ben’in umutsuz ve ani çığlığı yükseldi. Gözlerini Doon'un üzerinden ayırmayan Mark, Ariane’in öldüğünü anladı.</p>

  <p>Doon kendisini bu çılgın cephaneliğin duvarlarını kullana­rak çoktan yeniden silahlandırmıştı. Bu defa bir topuzla. Di­kenli topuzu zincirinde hızla çevirdi ve muhtemelen onu Güç Kılıcına dolayıp Ben’in elinden koparmak istemişti. Ama Kalkankıran'ın ışıldayan bulanıklığı topuzun yolunu da yarıda kesecekti. Bir örs çınlamasıyla birlikte zinciri kopan, uçları bronz ve altın kaplanmış dikenli demir top, momentumunu içinde işlemeli miğferler ve altın kaplamalı metalik süslemeleriyle çağlayanı andıran zırh eldivenleri bulunan bir iki rafı ha­rap etmek için ileterek serbestçe fırlayıp gitti.</p>

  <p>Doon, şimdi eline geniş bir kılıç almıştı; silahın gümüşi metali havada Güç Kılıcı’nın çizdiği kadar hızlı ve parlak gözü­ken bir yay çizdi. Ama ikisi havada buluştuğunda geriye sade­ce bir tanesi kaldı.</p>

  <p>Odadaki yıkıntıların arasında sendeleyen, metal parçaları­nın ve tahta kıymıklarının açtığı küçük yaralar sonucunda üze­rinde kan lekeleri oluşmuş olan Baron, bir mızrağı kavradı. Bir süvari alayı neferi gibi mızrağı bir kolunun altında tutarak ve diğer elindeyse bir palayı sallayarak tüm gücüyle Mark’a doğ­ru koşarken bir meydan okuma ve umutsuzluk çığlığı atıyor­du.</p>

  <p>"Dur! Ben seni-"</p>

  <p>Yapılabilecek herhangi bir tartışma için Mark’a zaman ve­rilmedi. Baron ona yaklaştı - ya da iradesinin ve yeteneğin sağ­layabileceği kadar onun yakınına ulaştı. Kılıç arzulu bir şekilde hamlelerini gerçekleştirirken iyice bulanıklaştı. Doon'u kaç ta­ne ışıldayan testerenin biçtiğini Mark sayamadı bile. Mızrak, yere düşmeden önce üç parçaydı ve Doon'un kendisi birden fazla parçaya ayrılmıştı. Kollarından birisi yoktu ve Güç Kılıcı hareketsizleştiğinde adamın vücuduna saplanıp kalmıştı.</p>

  <p>Mark, Doon'un, kendisine sabitlenmiş gözlerinden yaşa­mın akıp gidişini seyretti. Ve Kalkankıran’ın ritmi, delip geçtiği yürekle belki de aynı tempoyu tutturarak yavaş yavaş sessizli­ğe gömüldü.</p>

  <p>Ceset, sanki Baron'un arzuları henüz ölmemiş gibi gözleri­ni dikmiş bakarak hâlâ dimdik duruyordu. Ama aslında Ba­ron'un bedeni, üzerine çarptığı bir grup devrilmiş raf yığını ve saplanmış Kılıç'la desteklenerek ayakta duruyordu. Mark bir ayağını kaldırıp adamı itti. Ölü beden, Kılıç’ın üzerinden kaya­rak kendisini destekleyen rafların uzağına doğru gitti ve son bir gürültüyle yıkıntıların ortasına düştü.</p>

  <p>Kılıç da aniden ölü gibi ağırlaşıvermişti. Mark, onun yavaş yavaş aşağıya doğru sarkmasına izin verdi. Kapı ağzına doğru döndü ve Ben’in kollarında salladığı kız dışında hiçbir şeyin farkına varmadan çömelerek oturmakta olduğu yere baktı.</p>

  <p>Hemen sonrasında, karanlık mağaranın içinde bir yerden yabancı bir ses gürledi: "Silah odasında bulunan siz, dört kişi, teslim olun! İki arkadaşınızı çoktan ele geçirdik ve siz de kapa­na kısıldınız!"</p>

  <p>Mark kendisini mantıklı bir şekilde hareket etmeye zorla­dı. İlk önce Kılıçlar ağacına doğru yöneldi ve Kalkankıran'ın kı­nını aşağıya indirdi, kanlı silahı olduğu gibi kının içine sokma­sının ardından kemeri beline taktı. Seslendi: "Ben, haydi gel. Kızı şimdilik bırakmalısın. Buraya gel, çabuk ol."</p>

  <p>Ben, ona doğru hantal hantal yürüyerek yaklaştı. "Dmitry nerede, Mark? Kayayı o attı. Onu o vurdu." Koca adam açıkça şoktaydı. "Onu yakalamam lazım. Ama - Ariane gitti. O öldü, Mark. O .. . tam ..."</p>

  <p>"Biliyorum. Haydi gel, Ben, gel. Dmitry’nin nereye gittiği­ni biliyorum. Hayır, kızı sadece oraya bırak. Onu bırakman ge­rekiyor." Kendisine neredeyse hiçbir karşı koyma göstermeyen Ben’i Kılıçlar ağacına doğru sürükledi ve Hükümverici'yi onun için kemeriyle birlikte aşağıya aldı. Ardından son Kılıç’ı, Taşkesen’i kendisi için indirdi ve kısa bir süre için kınlarıyla birlikte hepsini tek elinde taşıdı. Bir an için Taşkesen’e ve Güç Kılıcı'na aynı anda dokunduğunda, hâlâ yarı gelişmiş bir çocukken onu bayıltacak kadar korkutan eski duyguyu yeniden hissetti - ken­disinin dışına çıkarılma duygusu, ölümün kendisinin duygusu.</p>

  <p>Şimdi dışarı çıkan bir yol bulmalıydı. Ya da bir tane açma­lıydı.</p>

  <p>Odanın uzak köşesinde duran devasa raf kümelerine, ma­ğaranın kaya duvarına doğru gitti. “Ben, bunları geriye yatır­mama yardım et."</p>

  <p>Koca adam, emre mekanik bir şekilde itaat etti. Etrafa daha fazla hazine saçarak kırılan raflar, kaya duvara doğru yaslanıp devrildiler. Yıkılıp çöken raflar, kocaman bir merdiven ya da kaba basamaklar oluşturmuştu. Mark yığının üzerine tırmana­rak ilerledi.</p>

  <p>Yabancı ses tekrar seslendi: "Teslim olmak için son şansı­nız!"</p>

  <p>Ben mekanik bir şekilde, Mark’ın ona verdiği Kılıç’ı, Hükümverici'yi beline taktı ve üst üste yatmış rafların tepesinde acemice denge kurmaya çalıştı. Mark eline Kalkankıran’ı tutuş­tururken konuştu: "Gelirlerse dövüş onlarla."</p>

  <p>Ben, duygusuz bir şekilde kafasını sallayarak onayladı. "Sen ne yapıyorsun?"</p>

  <p>Mark, soruya yanıt olarak Taşkesen’i, taş duvara bastırmak üzere döndü, ellerinin arasında tuttuğu Kılıç'ın canlandığını hissedebiliyordu. Kalkankıran gibi, bu Kılıç da çekiç gibi vuran bir titreşim oluşturuyordu, ama Taşkesen’in titreşimi Güç Kılı­cı'nın yarattığından daha ağır ve yavaştı. Mark, Taşkesen’i duvara doğru bastırdığında, sivri uç doğrudan duvarın içine kay­dı, sanki dokunduğu taş tereyağına dönüşmüş gibiydi.</p>

  <p>Mark'ın kestiği ilk parça, insan kafası büyüklüğünde bi­çimsiz bir koni, kayarak dışarı çıktı. İki adamın ayaklarının ara­sına sertçe düştü, eğilmiş rafın yüzeyinden sekti ve aşağıdaki zemine gümleyerek indi.</p>

  <p>"Basamaklar mı oyuyorsun? Nereye?"</p>

  <p>"Basamaklardan daha fazlasını oyacağım."</p>

  <p>Mark’ın daha sonra kestiği parçalar çok daha büyüktü. Gümbürdeyen düşüşler, hızla durmaksızın akan bir ses haline geliyordu. Mark, taşları yukarı doğru bir açıyla kesiyor, böylece gevşeyip serbest kalan büyük parçalar kendi ağırlığıyla aşağıya doğru kayıyordu. Bu durum, adamların ayaklarını düşüş yo­lundan çekmeleri gerektiği anlamına geliyordu; aynı zamanda artık hızla derinleşen deliğin, yukarıya doğru köşeler yaparak döndüğü anlamına da geliyordu. Ama bu sorun değildi, zaten yukarıya doğru gitmek istiyorlardı. Kabaca kesilmiş piramitler ve orantısız koniler cesaretlendirici bir hızda serbest düşüşler yapmayı sürdürdü.</p>

  <p>Çok geçmeden, içine girip azalan çalışma yüzeyine ulaşa­bilmesi ve hâlâ kendisinin ve Ben’in ayaklarını düşen kayalar­dan koruyabilmesi için Mark’ın kazdığı yerin ağzını genişlet­mesi gerekecekti.</p>

  <p>Yapılanı epey sonra kavrayan Ben şoktan artık çıkmaktay­dı. "Bir tünel kazabilir ve dışarı çıkabiliriz!"</p>

  <p>"Ben de böyle umuyorum. Eğer zamanımız yeterse. Ayak­larına dikkat et!"</p>

  <p>Teslim olmalarını isteyen bağırışlar yeniden başlamıştı ve görüş sahalarının dışından bir yerden geliyordu. Ben ve Mark, şimdi açtıkları oyuğun tamamıyla içine girmişlerdi ve Eski Dünya ışıkları bir şekilde onların odanın içinden ayrıldıklarını anlayarak kendilerini kapattılar. Bir kafa lambası, loş bir parlaklığa ayarlandığında çalışılacak yeterli ışığı sağlayacaktı.</p>

  <p>Aşağılarında görünmeyen ayakların koşuşturması duyulu­yordu.</p>

  <p>Ben konuştu: "Bırak bir süre ben keseyim. Sen yayını al ve onlara bir iki ok at."</p>

  <p>Şimdi, sadece bir an için, elinde iki kılıç bulunan Ben'di. Yüzündeki ifadenin değiştiğini gören Mark, konuştu: "Her şey yolunda gidecek. Devam et."</p>

  <p>Ben’in güçlü elinin ağır Kılıç’ı yönetmesiyle birlikte tünel kazma işi daha da hızlanıyordu. Tünel iyice büyümüş ve düş­mekte olan kesilmiş parçalardan uzak durmalarını sağlayacak kadar genişlemişti, yüzeyi gerektiğinde basacak ve tutacak yer­ler oluşturacak biçimde kabaca yontulmuştu. Kolayca oyulan kocaman parçalar, hâlâ gümbürdeyerek düşüyor ve düşüşleri­nin düzenli, sert hamleleri hızla büyüyen kaya yığınının altın­daki eğilmiş tahta raflara, bükülmüş metallere ve hazine parça­larına çarparak etrafı toz duman içinde bırakıyordu.</p>

  <p>Aşağıdaki düşman, yukarıda neler olduğunu daha iyi gö­rebilmek için meşaleler yakmaya başlamıştı; Beyaz Eller’in var­lığı Eski Dünya ışıklarını harekete geçirmemişti. Mark, bir tane­si dışında geriye kalan tüm oklarını meşale ışıklarına doğru fır­lattı ve acı içinde bağırışlar duydu. Beyaz Eller’in şimdi duva­rın altındaki yeni tuhaf açıklığa doğru oluşmuş tepeciğin dibin­de biriken kaya parçalarına tırmandığı duyulabiliyordu, ama adamların üstlerine daha fazla kaya düşmeye, onları ezip par­çalamaya ve çarparak geriye doğru itmeye başlamıştı.</p>

  <p>Ben, tüneli bir köşenin etrafına kıvırmaya başlamıştı. Çok­tan beş ya da altı metre derinliğe ulaşmış olan açıklık hala çok- büyük bir hızla büyüyordu. Şu an için kıvrım, Ben’in onların ihtiyaç duyacağını düşündüğü korumayı sağlamaya başlamıştı; Kayalar aşağıdan yukarıya doğru fırlatılmaya başladığında, kendilerini bu sayede güvencede tutabilirlerdi. Beyaz Eller, ma­ğaranın düzenli garnizon askerleri gibi, karanlıkta ya da zayıf ışık altında dövüşmeye alışkındı, yaylar veya sapanlar onların arasında yaygın olarak kullanılmıyordu.</p>

  <p>İlerledikçe, gevşeyen kaya parçaları da kaymaya ve çok daha büyük mesafeler boyunca bir şeylere ya da birisine çarp­madan önce iyice hızlanarak düşmeye başlamıştı. Kocaman parçalar, yukarıya tırmanan Beyaz Eller’i tünel boyunca kusur­suz ve hızlı bir şekilde süpürüp atıyordu. Bir süre sonra yaralı­ların feryatları duyulmaz olmuştu.</p>

  <p>Kayaların oyulması ve aşağıya doğru düşerek parçalanma­sıyla oluşan tırmanış uzun bir zaman boyunca sürdü. Toz, iki adamın burun deliklerini tıkamaya başlamıştı. Kafa lambaları­nın yaydığı ışın demetleri tozlar sayesinde bembeyaz olmuştu.</p>

  <p>Nefes almak için duraklayan Ben sordu: "Dışarı çıktığımız­da deniz seviyesinin altındaysak ne olacak?"</p>

  <p>"Sanmıyorum. Mağaranın deniz seviyesinin altındaki böl­gelerini çoktan su basmıştır." Mark konuşurken haklı olduğu­nu ümit ediyordu.</p>

  <p>"Nereye çıkacağımızı nasıl biliyoruz?"</p>

  <p>"Bilmiyoruz. Yukarı ilerlemeye devam et, bir yerden dışarı çıkacağız. Eğer daha iyi bir fikrin yoksa."</p>

  <p>Mark, bir kez daha kazma görevini üstüne aldı. Yeniden Taşkesen ve Kalkankıran’a aynı anda dokunduğunda sesli ola­rak düşünüyordu: "Niye Mavi Tapınak bu Kılıçlar'ı hiç <i>kullan­mıyor?"</i></p>

  <p>"Mavi Tapınağı bilmiyorsun. Eğer elindeki değerliyse, bir hazineyse, eğer zemindeki bir deliğin içine gömdüğün bir hazineyse, onu kaybetmeyi göze alamıyorsun demektir. Neyin kay­bolduğunu gördüğünde, yüzeye kadar bütün yol boyunca Benambra’nın bağırışlarını duyacağız."</p>

  <p>Ve en sonunda, hiçbir uyarı olmaksızın, kayaları kesen Kılıç loş ve doğrudan gelmemesine rağmen gün ışığı olması gereken aydınlık bir boşluğu yardı. İki adam, bu ışığa mücevherlere ve altınlara olandan daha fazla hayranlık duyup mırıldanacaktı.</p>

  <p>Mark hızla deliği genişletti ve ardından tırmanarak dışarı­ya çıktı. Ben peşinden geldi. Işığa ve ters yöne doğru enine uza­nan daracık mağara benzeri bir yarığın içinde duruyorlardı.</p>

  <p>Yürüyüp ışığa doğru tırmanırlarken çok geçmeden sisli gökyü­zünün bir anlık görüntüsünü yakaladılar. Şimdi okyanusu kok­layabiliyor ve düzenli dalgaları duyabiliyorlardı.</p>

  <p>Bazı yerlerde Mark’ın, güvenli bir basamak oymak ya da yarığı arasından geçebilecek kadar genişletmek için Taşkesen’i kullanması gerekti.</p>

  <p>Sonunda, güneş ışığının altında, denizin ve bir kayalığın tepesinin arasında bir yerde raf gibi uzanan bir kaya çıkıntısı­nın üzerine çıktılar.</p>
</body>
</html>
