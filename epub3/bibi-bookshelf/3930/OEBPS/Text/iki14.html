<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON DÖRDÜNCÜ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Yarı baraka yarı mezarlık gibi kasvetli görünümüyle şölen bölgesi, etrafı çevreleyen mağaradan tamamen ayrılmamıştı. Duvarlar yerine sadece, üst üste yığılmış yataklar, fıçı, sandık ve varillerle oluşturulmuş kafa yüksekliğindeki bölmelerle kıs­mi olarak ayrılmıştı. Bu sandık, varil ve fıçı yığınlarının içinde kutlamalar için gereken erzakların tutulduğu gibi mantıki bir sonuç çıkarıyordu Mark. D'Albarno'nun, müfrezeler ve tutuklulardan oluşan, artık birbirinden ayırt edilemeyecek şekilde iç içe karışmış askerleri oraya ulaştığında, meyhane hizmet etme­ye hazır olduğu için Mareşal’in zaferinin haberini en azından bu kadar uzağa çoktan göndermiş olduğu açıktı. Meyhane, in­celik ve zarafetten yoksun bir şekilde bir bölümü baş aşağı kon­ularak yığılmış yataklardan yapılmış üç tarafından kapalı bir yerdi. Etraftaki daha küçük yığınlar masaları oluşturuyor ve tek kişilik yataklar da bank olarak iş görüyordu. Bu manzara, duvarlara yerleştirilmiş meşalelerle aydınlatılıyordu.</p>

  <p>Etrafta kalıcı görünen tek şey taştan yapılmış kaba bir şö­mineydi, yan tarafları öylesine alçaktı ki şömine açıkta duran bir hendekten başka bir şey değildi. Garnizondakilerin arasın­dan küçük bir büyücü olan ya da kendisini böyle sanan biri, kollarını sallayarak dumanın tam yukarıya, derinliğine anlaşı­lamayan karanlığın içine gitmesi umuduyla bir büyü yarat­maktaydı. Yakacak olarak sıradan görünen bir odun yığını var­dı, belki de bir üst kattaki büyülü ormandan getirilmişti. Yeni tutuşturulmuş bir ateşin üzerinde dört bacaklı kocaman bir tür hayvan, bütün bir şekilde kızartılıyordu. Şişi çeviren ve ortalık­ta diğer önemsiz işlere koşuşturanlar otlakçılar ve garnizonun güçsüz görünümlü üyelerinden oluşuyordu.</p>

  <p>Mark, benzerlerini daha önce hiç görmemiş olmasına rağ­men, üç taraftan kapalı barın içinde duran ve daha önemli bir iş yapmaya hazırlanıyor gibi görünen üç varlığı, Ben’in tarifin­den anında tanıyacaktı.</p>

  <p>Ben, Mark’ı dirseğiyle dürttü. "Beyaz Eller," diye mırıldan­dı iri adam. Gerçekten de yaratıkların başlıca fark edilebilir özellikleri anında göze çarpıyordu: devasa, soluk eller şimdi muhtemelen içinde ale<a href="../Text/not.html#nd4" id="n4"><sup>(4)</sup></a> olan küçük fıçıları, şarap şişelerini, ha­vadaki ani tatlı kokudan anlaşılabileceği gibi, mead<a href="../Text/not.html#nd5" id="n5"><sup>(5)</sup></a> çömleklerini yerleştirmeyle uğraşıyorlardı. Bu koca eller, gücü ispatlan­mış olmalarına rağmen yine de yumuşak görünüyorlardı. Yara­tıkların fiziksel görünüşleri de genel insan görünüşünden fark­lıydı. Bakışlarını karşısındakinin üzerine diken kocaman gözle­ri - karanlıkta daha iyi görebilmek için, diye düşündü Mark - solgun yüzlerinin üzerine yerleştirilmişti. Kulakları da büyük­tü, ince dudaklı ağızları vardı. Saçlarının büyük bölümü yıpra­nıp dökülmüştü, derileri buruş buruştu. Karşısında duran üçü­ne bakılırsa boyları değişiyordu, ama bu minik örneğin boy ortalaması, kısa boylu insanlar tarafında sayılabilirdi. Hepsi üniformalar içindeydi, yüksek boyunlu mavi gömlekler, düz, kısa ve altın rengi pelerinler giyiyorlardı. Askeri garnizonun giydiği uyduruk giysilerle karşılaştırıldığında, giyimleri kusursuzdu.</p>

  <p>Garnizonun kumandanı, yeni gerçekleştirilmiş başarılı sa­vunmanın önderi, bara doğru badi badi yürüdü. Konuşmaya başlamadan önce, tezgâhın arkasında duran yaratıkların en uzun boylusu, ona çarpışma uzun sürdü mü diye sorarak sözlü</p>

  <p>bir saldırı gerçekleştirdi. "Buradan duyulduğu kadarıyla kö­tüydü. Çok fazla zarar oldu mu? Mal olarak?"</p>

  <p>Mareşal kükreyerek yanıtladı: "Ben ve en iyi adamlarım iş üstündeyken mi? Lanet olası hayır! İçkileri getir şimdi, bunu hak ettik. Ve yemek başlasın. Biraz da müzik ?"</p>

  <p>D'Albarno'nun, arkasında biriken ve çoktan barın önünde kalabalıklaşmış olan askerlerin arasında bu konuşmayı onayla­yan haykırışlar yükseldi. Bu gürültünün arasında, Beyaz Eller liderinin bir sonraki endişeli sorusunun sadece son kelimesi duyulabildi: "... tutuklular?"</p>

  <p>"Elbette ki, tutuklular benim kontrolüm altında! Buradaki garnizonun kumandanının kim olduğunu zannediyorsun? Sen değilsin, seni lanet olası beyaz elli, seni gidi para tombulunun ödlek kabarcığı!"</p>

  <p>Tezgâhın arkasında duran, üstünlüğün kendisinde oldu­ğuna kusursuz bir şekilde güveniyor gibiydi ve sadece uzaktan saldırdı. "İlk Başkan Benambra ortaya çıkar çıkmaz, bunu onunla konuşacağım."</p>

  <p>Mark, bu tehditin d'Albarno üzerinde etkili olduğunu dü­şündü. Ama Mareşal, eğer yapabilirse bunun anlaşılmasına izin vermeyecekti. "Konuşursan konuş," diye gürledi karşısındaki­ne. "Ama o zamana kadar bize İÇKİ servisi yapacaksın!"</p>

  <p>Adamın arkasından yeni bir destekleyici gürültü patladı. Erkekler ve Amazonlar bara doğru hücum ettiler. Daha zayıf olanlar ya da içki için daha çaresiz olanlar kenarlara itildiler. D'Albarno ile konuşan Beyaz El’in, kaderci bir yaklaşımla başı­nı sallayarak verdiği bir işaretin ardından diğerleri içki servisi­ne başlamışlardı.</p>

  <p>Ben’in kafası her zamankinden daha karışık görünüyordu ve Mark’a bakarak sordu: "Bu 'Benambra' hikâyesi de nedir?"</p>

  <p>Mark daha konuşamadan soruyu başka biri yanıtlayacaktı.</p>

  <p>"Buraya getirdiğimiz insanların çoğu bu ismi tanır." Bu adam, artan kalabalığın içinde tutukluların yakınında kalmış ve nis­peten sağlıklı görünen garnizon üyelerinden biriydi. (Ve bura­da gerçekten bu adamların büyük bölümü tarafından <i>böyle</i> rahat bir şekilde mi karşılanacağız? diye sessizce düşündü Mark. Eğer durum böyleyse, Doon'un biraz önceki davranışı gerçekten de çok bilgeceydi.)</p>

  <p>Az önce konuşan asker, büyük bir el çabukluğuyla, dolu bir kupayı eline almıştı. Devam etti: "İlk Yüce Rahip. Biliyorsu­nuz. Ben hâlâ yukarılardayken onun hakkında eski bir şarkı vardı. O, hâlâ burada, ama yine de, Tapınak hâzinesini buraya ilk olarak saklamaya başlamasından bu yana mağaranın çok değiştiğine bahse girerim. Hâlâ şansınız varken gidip kendini­ze bir içki alsanız iyi olur."</p>

  <p>Ben ve Mark bir kez daha bakıştılar. Ardından kalabalığı yarmaya çalışarak bara doğru birlikte ilerlemeye uğraştılar.</p>

  <p>Amazonlar şölene grup halinde gelmişlerdi ve kenarların­dan dağılmaya başlamalarına rağmen, hâlâ bir arada bulunma­ya devam ediyorlardı. Ben, Ariane’i görmeye çalışarak Amazon gruplarını gözetlemeyi sürdürmekteydi. Ara sıra kızıl saçları olan solgun yüzü görebiliyordu ve anladığı kadarıyla kız iyi görünüyordu. Eğer bir sonra baktığında kızın kötü bir durum­da olduğunu görürse ne yapabileceğinden emin değildi. Bir kavga başlatmak galiba intihar olurdu. Şu ana kadar Doon'un stratejisi, asıl amacı her neyse, hepsini öldürülmekten ya da kö­le olarak esir alınmaktan hatta silahsız kalmaktan bile koru­muştu. Ama ...</p>

  <p>Konuşkan garnizon askeri, Ben ve Mark ile beraber önlerindekileri iterek bara doğru ilerliyordu. Elindeki içki kupası, hâlâ doluydu ve bu yüzden büyük olasılıkla aklında yeni bir iç­kinin dışında başka bir şeyler daha vardı. Artık Ben’in yanında dikiliyordu ve eli Ejderdoğrayan’ın kabzasına doğru dikkatsiz bir şekilde uzanmaktaydı. Ben, adamın uzanan elini vurarak uzaklaştırdı.</p>

  <p>"Temiz kılıç," diye konuştu adam, hiçbir rahatsızlık duy­madan. "Onu şimdiden teslim etsen iyi olur, sonradan başın belaya girebilir. Onu ganimet olarak istiyorum. Kafa lambaları­nı almaya çalışmam hiçbir işe yaramaz, nasıl olsa rahipler ya da Beyaz Eller daha sonra onu kesinlikle geri alacaklardır."</p>

  <p>"Yaparlar mı?" Ben, söyleyecek daha anlamlı bir şey düşü­nememişti.</p>

  <p>"Elbette. Tutukluların beraberinde yakalanan silahlar, ne olursa olsunlar ceza olarak alınacaktır. Garnizon için geçeceği­niz temel eğitimin ardından, cephanelikten yeni silahlar alabi­lirsiniz, ellerinde ne varsa."</p>

  <p>"Paslanmış işe yaramaz şeyler yığını," diye yakındı, yan­larda dikilen başka bir adam, konuşmanın en azından sonuna kulak misafiri olmuştu.</p>

  <p>İlk adam omuzlarını silkti. "Belki bir sonraki yağmaya ge­lenlerin ya da yakalananların üzerinden daha iyi bir şeyler ala­bilirsin."</p>

  <p>"Bu ne zaman olacak?" Ben, bir kez daha aptal görünüşü­ne bürünmüştü. Bir şey yapabilme şansını beklerken, konuş­maya devam etmesi gerektiğini hesaplıyordu. İşe yarayacak bir şeyler bile öğrenebilirdi.</p>

  <p>"Kim bilir? Burada, aşağıda, zamanın izini kim sürebilir? Hey, bugünlerde yukarıda neler oluyor? Mavi Tapınak bir sa­vaşa girdi mi? Umarım sağlam bir savaşın içine girerler ve böylece aşağıya, buraya bir sürü acemi yeni üyeler gelir, ben de ter­fi edebilirim. Amazonlarla bir savaş, belki. Elimizdeki takım ar­tık biraz yaşlanıyor." Dudaklarını yalayarak o tarafa doğru baktı.</p>

  <p>Birkaç eski hikâye dışında, Amazonlar hakkında hiçbir şey duymamış olan Ben de, tekrar o yöne doğru baktı. Ariane artık korkularını yenmiş görünüyordu. Kollarıyla süpürür gibi yap­tığı bazı hareketlerin eşliğinde bir tür hikâye anlatıyordu ve et­rafında anlattıklarıyla az çok ilgilenen küçük bir kadın savaşçı topluluğu vardı. Yavaşça dağılmakta olan kadınlar topluluğu­nun biraz uzağında, ilk bakışta kendilerini tutuklu olarak his­sediyor görünmeyen Willem ve Daghur, yeniden ele geçirilmiş firariler, oturuyordu. Garnizondan eski dostları olması gereken diğer adamlarla birbirlerine yakın arkadaşlık gösteriyorlardı. Ve kendisinden daha iri olan Amazonlardan birinin kucağında oturan Dmitry, bir şeylere kahkahalarla gülerken Amazon sa­vaşçısı da onun bardağından içki içiyordu.</p>

  <p>Yapılarının ve özelliklerinin farklılığına rağmen, şimdi tarif edilemez ama güçlü bir benzerlik gösteren Doon ve d'Albarno, bir tür kürsü üzerinde yükseltilmiş olan öndeki bir masada yanlarında başka insanlarla birlikte oturuyorlardı. Mark geniş tabaklarda gelmeye başlayan yemekleri gördü, neredeyse çiğ olan dilimlenmiş etler, en korkutucu görünümlü Amazon kızla­rı ve garnizonun gençleri tarafından servis ediliyordu. Şimdi bir yerlerden ortaya çıkan öndeki masanın biraz aşağısında oturan müzisyenler işlerinin başındaydılar. İyi ya da kötü çal­dıklarını veya enstrümanlarından gerçekten herhangi bir ses çı­kıp çıkmadığını, ortalıkta uğuldayan genel gürültü içinde anla­mak imkânsızdı.</p>

  <p>D'Albarno'nun Doon’a bir hikâye anlattığı açıkça görülü­yordu ve ellerinin göğüs okşarmışçasına yaptığı hareketlere ba­kıldığında ne tür bir hikâye anlattığını tahmin etmek çok kolay­dı. Kupalar ve testiler büyük bir müsriflik içinde her yerde ina­nılmaz bir hızla geziniyordu. Bara yaklaşma konusunda asker­ler düzenli bir sabırsızlık içinde hareket ediyor, küçük fıçılar ve variller Beyaz Ellerden hızla almıyor, delinip açılmaları ya da tıpalarının çıkarılması için masaların üzerine kaldırılıyordu. Bu kargaşanın ortasında bir yerlerde bir kadın çığlık attı, sesi her­kesin duyabileceği bir yükseklikteydi, ama korkudan çok zevk çığlığı gibiydi.</p>

  <p>Bir masanın kenarında dikilen ve yanındakilerle birlikte açmaya çalıştığı varili sıkıca kavramış olan bir adam yere düş­tü. Ardından varil iki yana doğru sallanıp dönmeye başladı ve masanın üzerinden yuvarlanarak taş zeminin üzerine kısmet­sizliğin sesiyle çarptı. Güçlü bir fışkırmayla birlikte sıvılar ve dumanlar etrafa yayıldı, insanlar yere düştüler, itişip kakıştılar, bazıları elleri ve dizlerinin üzerinde çöküp zemini yaladılar. Kalabalık yer değiştirdi ve Ejderdoğrayan’a uzanmış olan adam, çevredeki vücutların baskısıyla uzağa atılmıştı.</p>

  <p>Ben, yakalanışlarının ardından Mitspieler'i görmemişti ve bu yüzden az da olsa bir ümit beslemeye başlamıştı. Aniden onu gördü, ön masada oturuyordu, ama garnizon subaylarının arasına öylesine fark edilmeyecek bir şekilde çökmüştü ki, Ben onu araştıran gözlerinin, adamı daha öncesinde es geçmiş ola­bileceğini anlıyordu.</p>

  <p>Mark'ın hafifçe geride kalışına rağmen Ben ön masaya doğru yolunu açmak için savaşarak Mitspielere ulaşıp neler ol­duğunu öğrenmeye çalıştı. Ben’in yanına ulaşmasıyla birlikte büyücü kafasını kaldırdı, çok yorgun görünüyordu. Önünde duran ve yarı bitmiş görünen küçük içki kupası, adamı çoktan dağıtmış gibiydi.</p>

  <p>Birilerinin kulak misafiri olabileceğinden endişe etmeye hiç gerek yoktu. Mitspielerin, sesini duyurabilmesi için sadece birkaç santimetre ötesindeki Ben’in kulağına bağırması gereki­yordu.</p>

  <p>"Etrafta gezindim, görünmezdim... herkesi uyandırmaya çalıştım... eğer tüm garnizonu uyandırabilirsek... karmaşa içinde kaçabiliriz, diye düşünüyordum." Planındaki hata yü­zünden sanki kendisini suçlayacakmış gibi gördüğü Ben’e ba­ktı. "Sonra görünmezliğimi kaybettim"</p>

  <p>"Elinizden geleni yaptınız."</p>

  <p>Büyücünün yanıtının bir kısmı etrafta dolaşan seslerin ara­sında kayboldu. "... elimden gelenin en iyisiydi. Çok uğraş­tım, yüzyıl ya da daha fazlası boyunca. Ve o, işte orada. Orada duruyor. O zaman sıkıntı niçin? Hiçbir zaman bir baba olama­dım, dostum. Hiçbir zaman bir ebeveyn olamadım. Bu büyük... çok büyük bir büyücülük, olan bu. Tüm yaşamını ters yüz ediyor."</p>

  <p>Ön masanın diğer ucundaki liderlerin yanına gitmeyi ba­şarabilmiş olan Mark, şimdi yolunu Ben’e doğru açıp şamata­nın içinde anlaşabilecekleri kadar yakınına gelmişti. "Henüz si­lahlarımız alınmadı. Doon, işareti için uygun zamanı beklememizi söyledi."</p>

  <p>"Ne yapmak için?"</p>

  <p>"Söyleme şansını bulabildiği tüm şey buydu. Ben geri dö­nüyorum, yanında kalmaya çalışacağım, tabii eğer yapabilir­sem."</p>

  <p>"O zaman ben de Ariane’e doğru gidiyorum." Ben kendini kürsüden, kalabalığa doğru ittirdi.</p>

  <p>Amazonlar artık genel kalabalık arasına oldukça dağılmış durumdaydılar. Sayıları oldukça fazlaydılar, ama durum böyleyken bile kadınların beğenilerini kazanmak için erkekler ara­sında gerçekten aktif rekabet yoktu. Doğrusu, garnizon erkekle­rinin büyük bölümü deli gibi içmekle, yerlere yıkılmakla, cinsel­lik ve diğer şeyler hakkında cesaret gösterileri yapmakla, kadın­ları sıkıştırmaktan daha fazla ilgileniyorlardı. Görünmez tavana doğru görkemli övünme şarkıları yükseliyordu, ama bunları söyleyenlerin bir bölümü çoktan yerde, sırtları üzerinde düm­düz yatıyorlardı.</p>

  <p>Kürsüyle, Ben’in Ariane’i son kez gördüğü yer arasında zemin, yere yığılmış vücutlarla doluydu. Mitspielerin taktiği işe yarıyor olabilirdi ya da en azından Doon kendi planını uy­gulamaya koyduğu zaman işe yarayabilirdi. Elbette ki Doon, ön masadan şüphe uyandırmadan kalkmakta zorlanabilirdi. Bu konuda, ortamda bir içki içme müsabakası varken, sadece tek bir zorunluluk mazeret olarak gösterilebilirdi - orada, şenliğin merkezinden uzakta bölme yükseltisinin birkaç metre ilerisin­de, zemin taşlarının bir kısmı bir çöp çukuru oluşturmak için kaldırılmıştı, askerler etrafında bir daire halinde dikilirken di­ğerleri de sırada bekliyordu.</p>

  <p>Ben’in eline bir içki tutuşturulmuştu ve iyi bir çocuk olabil­mek için harekete geçmeden önce onu tattı. Tadı felaketti, için­de acaba ne vardı, ama etkisine gelince, kesinlikle söylenebile­cek bir şey yoktu.</p>

  <p>Ariane’in yerini belirlemek gerçekten hiç zor değildi. Hem Ben'den, hem de Ariane'den gelen tebessümlü karşı çıkma ta­vırlarından cesareti kırılmayan ve Ben engellemek için elini ikinci kez kolunun üzerine koyduğunda eli hançerine uzanan ısrarcı bir talibi var görünüyordu. Ben adamı hareketsiz tutabi­lecek kadar kolunu kıvırdı ve ardından yumruğunu şakağının üzerine indirdi. Yaptığı işten zevk almayan bir tavırla adamın yumuşamış vücudunu bankın altındaki yapışkan bir pisliğin üzerine hafifçe bıraktı; sebebi kişisel olduğu zaman Ben, çok fazla kavga etmeyi sevmezdi.</p>

  <p>"Çıkınımı kaybettim," diye şaşkın bir şekilde konuştu Ari­ane, adamın duyabileceği bir şekilde bağırıyordu.</p>

  <p>"Tamam. Boş ver. Biraz sonra buradan çıkıp gitmeyi dene­yeceğiz. Doon bize işaret verecek." Ve ondan bir iki santimetre daha uzun olmasına rağmen, Ariane bir şekilde, adamın kolu­nun kıvrımının altına sığınmıştı.</p>

  <p>Kız şimdi ona bağırarak başka bir şeyler söylüyordu. "Eğer sözümü dinlemezlerse, bir sonraki herifi bıçaklayaca­ğım."</p>

  <p>"Daha değil. Kendine hakim ol. Eğer başarabilirsen, bura­da hiçbir kanlı kavga çıkarma. Şimdilik benimle gelsen daha iyi olur."</p>

  <p>Hâlâ koruyucu tutuşu altına sığınmış durumdaki Ariane'yi de yanında çekerek ön masanın yakınındaki bir yere doğru ulaşmaya çabaladılar. Kürsünün tam aşağısındaki zemin bir kez daha içkiyle kaplanmıştı; belki de, aslında doğruydu, sanki çok kısa bir süre önce, birkaç varil daha yere düşürülüp kırılmış gibiydi. İçlerinde, en azından biri mead olmalıydı. San­ki bir yapıştırıcının üstünde yürüyorlar gibiydi. Eğer kaçmayı başarabilirlerse, diye düşündü Ben, izlerini kaybettirmek hepsi için imkânsız olacaktı. Eğer bu tarz şeyleri takip edecek nitelik­te bir şeyleri varsa ...</p>

  <p>Liderler önceden de olduğu gibi neredeyse aynı şekilde oturuyorlardı. Doon kafasını kaldırıp sıkıntılı bir şekilde baktı, ama Ben’e yöneltilmiş bu bakış önemli bir şey taşımıyordu. Baron'un yanındaki d'Albarno, içki içebilme kapasitesini ve bu­gün nasıl da rekor kırmak üzere olduğunu yüksek sesle övüne­rek haykırıyordu. Cümlesinin ortasında ilk olarak düşünce di­zisini ve ardından da bilincini yitirdi; ellerinin arasında tuttuğu kaderini bırakırken çoktan masanın altına kayıp kümelenmiş yaşlı yoldaşlarının arasına horlayarak katılırken etrafındaki çok az kişi bu duruma ilgi gösteriyordu.</p>

  <p>Ben, Mark ve Ariane, çabucak Doon'un etrafına toplanır­larken adam çok kısa bir şekilde konuştu: "Burayı terk edin, ama ayrı ayrı. Bu yönde, iki yüz adım sonra buluşacağız." Bir elinin parmakları kapalı bir şekilde masanın altına doğru yö­nelmiş olan Baron diğer eliyle, Ben’in Kılıç'ın saptadığını dü­şündüğü bir yönü gösteriyordu.</p>

  <p>Küçük grup anında dağıldı. Doon, Mitspieler'le konuşmak için masa boyunca ilerledi. Diğerleri de kalabalığın içinde çeşit­li yönlerde ilerlemeye başladı. Ben, korkulu bir el sıkışla Ariane'den ve anlamlı bir bakışla Mark'tan ayrıldı.</p>

  <p>Ben, giderek azalan kalabalığın arasında yolunu çöp çuku­rundan dışarıya doğru yönlendirdi. Oradan da kendisini yavaş yavaş şölen yerinden uzağa götüren bir viraja sapıyordu. Sanki aşırı içkiliymiş gibi sendeleyip sallanarak bir kışla yatağından diğerine doğru ilerledi. Yatakların bir bölümü boşken, bir bölü­mü de şölene katılmış ve şimdi üzerlerine yığılıp kalmış insan­larla doluydu.</p>

  <p>Durdu ve kendisini izleyen birileri var mı, diye etrafına ba­kındı. Anlayabildiği kadarıyla, kimse izlemiyordu. Şölen yerin­den dik bir açıyla uzakta olan buluşma noktasına ulaşmayı amaçlayarak düzensiz bir şekilde yoluna devam etti. Bir süre sonra el ve ayaklarının üzerinde emeklemeye başladı. Bu du­rumda olan tek insan değildi ve böyle davranarak daha az göze çarpmayı umuyordu.</p>

  <p>Artık yanından geçtiği bütün yataklar boştu ve garnizon taburları akın akın ve dağınık bir şekilde, mağaranın dış taraf­larından merkezindeki şamataya doğru gelmeye devam edi­yorlardı. Sadece tek başına şenlik yerindeki gürültü bile, diye düşündü, bir kilometrelik alan içindeki uyuyan, kendinden geçmiş ya da ölmüş olan herhangi birini uyandırmak için şüp­hesiz yeterli olmalıydı. Kimse Ben’e dikkat etmiyor, o da emek­lemeye devam ediyordu.</p>

  <p>Mesafeyi ya da Doon'un işaret eden parmağının gösterdiği yönü acaba yanlış anlamış olabilir miyim, diye endişelenmeye başladığında boş bir kışla yatağının yanına çömelmiş oturan Mark ve Ariane'le karşılaştı. Yandaki yatağın altından Doon'un sakallı kafası hızlı bir şekilde uzandı ve Baron, Ben’e kendini koruyup gizlenmesini işaret etti.</p>

  <p>Öyle yaptı ve bekledi. Şimdi emeklemeden ama yenilmişliğin inandırıcı portresini çizecek bir şekilde sendeleyerek yürü­yen Mitspieler de görüş alanının içine girmişti. Birkaç metre ar­kasında gelen Dmitry, Willem ve Daghur ile beraber yaklaşı­yorlardı. Büyücü elbette ki durumu oğluna anlatmadan ayrıl­mamıştı. Oğlu ve iki arkadaşı, sarhoşluktan kaynaklanan ve ya­rıda kesilen kıkırdamalarıyla ara sıra bozulan sessizliklerini ko­ruyarak abartılı tedbir hareketleriyle ilerliyorlardı.</p>

  <p>Onlara dikkatle bakmak için saklandığı yerden çıkan Do­on'un suratı dalgındı. Ama Ben’in anladığı kadarıyla, artık Baron'un yapabileceği çok fazla bir şey yoktu. Hâlâ hedefine iler­lemekte kararlıydı - gerçekten aşırı derecedeki bu kararlılığı ol­maksızın şu anki noktaya bile ulaşamazdı - ve bir büyücüsü­nün olması gerekiyordu, bir tür büyücü, onunla beraber bir sonraki seviyede karşılaşabilecekleri en azından bir iblise gö­ğüs gerebilmeleri için. Ve Ben de devam etmeye hazırdı. Şu an­da, garnizondaki bitmeyen köleliğin kendisini bekleyen görün­tüleriyle karşılaştığı için, daha uzakta bekleyen ya da henüz gö­rülmemiş bir iblis adama o kadar da korkunç gelmiyordu. Sa­dece hazır değil, istekliydi.</p>

  <p>Hemen hemen hiç konuşulmamıştı. Yeniden bir araya ge­len grup, gürültü ve kalabalıktan uzaklaşarak uyanan insanla­rın olmadığı bölgelere doğru, Doon'un gösterdiği yönde sıvışı­yordu. Gruptakilerin bazıları ele geçirilme kargaşaları sırasında çıkınlarını kaybetmişlerdi - Ben fark ettiği kadarıyla, Mitspieler kendininkini koruyabilmişti ama hâlâ hepsi silahlıydı. Ve Do­on'un şimdilik kullanılmamasını emretmesine rağmen hâla lambaları kafalarındaydı.</p>

  <p>Yavaş yavaş şenlik manzarası arkalarında, uzaklarda kalır­ken yürümeleri biraz daha düzgünleşmişti ve ilerleyişlerini sürdürdükçe aynı yönde gizlice sıvışan bağımsız bireyler konu­mundan biraz daha düzenli hareket eden bir topluluk halini alıyorlardı. Hâlâ aralarında çok az şey konuşuyorlardı.</p>

  <p>Doon, açıkça anlaşıldığı kadarıyla Mitspieler ile aralarında oluşan sorunları halletmek için durdu, ama büyücü onu ilerle­yişi sürdürmeye zorladı.</p>

  <p>"Burada olmaz, şimdi değil. Ne demek istediğini biliyo­rum ve bunun için özür dilerim. Ama konuşmak ya da tartış­mak için durmamızdan önce bir sonraki seviyeye ulaşmamız gerekiyor. Ve ondan sonra da, yeniden harekete geçmeden önce biraz dinlenmeliyim."</p>

  <p>Doon, kendisiyle yaptığı kısa ve sessiz bir mücadelenin ar­dından durumu kabul etmek zorunda kalmıştı. Küçük topluluk sessizce ilerlemeye devam etti. Dmitry ve arkadaşları bile şim­dilik sessizdiler. Belki de, diye düşündü Ben, hepsi içkiden rahatsızlanmışlardı.</p>

  <p>Ben, ilerleyişlerini sürdürdükçe etraflarındaki mağaranın daralmaya başladığının farkına varıyordu artık. Doon, lambala­rın kullanılması yasağını sürdürüyordu, ama hâlâ bir duvara doğru, büyük bir kıvrımla aşağıya doğru inen mağaranın tava­nının çok ilerisinde olmayan bir duvara doğru yönlendiriliyor olmaları mümkündü. Şu anda yanlarındaki duvarlar bile daha şiddetli bir şekilde içeriye doğru giriyor ve zemin aşağıya doğ­ru bir yokuşla iniyordu. Ve birdenbire artık garnizon mühürünün o engin ve sınırsız boşluğundan çıkıp, sadece üç dört met­re genişliğindeki bir geçitin içine tıkılmış bir duruma gelmişler­di.</p>

  <p>Mağaranın duvarlarına yerleştirilmiş olan alevler adamların arkasında kalmış olmalarına rağmen hâlâ yollarını görebilmele­ri için yeterli ışığı saçıyorlardı. Artık tavan sadece birkaç metre yukarıdaydı ve her iki duvarın üzerinden aşağıya doğru kıvrı­larak alçalıyordu.</p>

  <p>Doon hızla hareket ederek onlara yol göstermeye devam etti. Arkalarından gelen ışık uzaklıkla beraber azalıyordu ve kı­sa bir süre sonra başlarındaki lambalara ihtiyaç duyacakları ke­sindi.</p>

  <p>"Başardık," diye yüksek sesle konuştu Ben. Ve sanki söz­cükler bir işaretmişçesine, geçidin yukarılarındaki kaya tabaka­larının arasından aşağıya doğru ipler ve sicimlerden oluşmuş, kayalarla ağırlaştırılmış ağlar, gizlenmiş eller tarafından aynı anda fırlatılıverdi. Düşen kayalardan bir tanesi Ben’in omzuna vurduğu yeri neredeyse tamamen uyuşturacak bir güçle çarptı. Kolları ağın içine dolaşıp kalmadan önce sadece Ejderdoğrayan’a ulaşmış, ama onu kınından çekecek kadar zamanı olma­mıştı. Daha fazla ip tarafından sarmalanıp dengesi bozuldu ve yere düştü.</p>

  <p>İçlerinden birinin lambası, belki de saldırganların gözünü kamaştırmaya yeltenerek ileriye doğru bir ışık fırlattı. Bu ağ atılmadan önce iyi bir fikir olabilirdi ama artık çok geçti. Ben, kaya zeminin üzerinde savrulup yuvarlanır ve ağın içinden kurtulmaya çabalarken, önce Ariane’e, sonra Mark’a baktı. Pu­sularını kurdukları yüksek kaya tabakalarından aşağıya hantal maymunlar gibi sıçrayarak inen Beyaz Eller'in bazılarının sıkı kavrayışlarının altında çırpınıyorlardı. Yaratıklar belki hantal­dı, ama güçlüydüler; üstelik şu anda iplerin içine dolanmış kıv­ranan kurbanları kadar hantal değillerdi.</p>

  <p>Kendi türlerine göre daha iri olan dört Beyaz El, şimdi ile­rideki geçitten yukarıya doğru koşarak geliyorlardı. Kafalarına sarılmış ve Ben’in daha önce hiç görmediği türde, küçük altın sarısı bir ışıkla yanan lambalar vardı ve omuzlarında bir tahtıravan taşıyorlardı. Taşıdıkları aslında daha çok bir sedyeye benziyordu, adi, yetersiz görünen bir malzemeyle yapılmıştı.</p>

  <p>Bu olayın ne anlam taşıdığını görmek için bekleyemeyen Ben, öfkeli ama fazlasıyla anlamsız bir çaba içinde, tüm gücünü etrafını saran ve kendisini aşağıya eğen ağın ilmiklerinden biri­nin üzerine yoğunlaştırmaya çalışarak, bir yandan diğer yana doğru yuvarlanmaya devam etti. Eğer ince iplerden birini tu­tup bütün gücüyle çekerse, elini kemiklerine kadar kesebilir ve kendisini kötü bir duruma sokabilirdi. Belki de daha kalın ip­lerden birini tutup düzgün bir şekilde...</p>

  <p>Tahtıravan birkaç metre ileride yere konulmuştu ve bir Be­yaz El, açıkça çok yaşlı görünüyordu, etrafından biraz yardım alarak kendisini dışarı çekip Ben’e ve diğer esirlere yakından bakmak için yaklaştı. Ben’in daha önce hiç görmediği bir türde, tamamıyla altın sarısı bir üniforma giymişti.</p>

  <p>"Dikkatli olun, Kurucum! Çok yaklaşmayın. Bu hâlâ dövü­nüp duruyor."</p>

  <p>"Sizin tutuklularınız olduğunu belirtmiştiniz, öyle di mi, ha?" Çok yaşlı adamın sesi ölü gibi olan görünüşüne oldukça uygundu. Öylesine solgun görünüyordu ki onunla karşılaştırıl­dığında yanındakiler güneşte yanmış gibi gözüküyorlardı.</p>

  <p>"Evet, İlk Başkanım, öyleler." Bu, ilk konuşana kıskançlıkla bakan başka bir ikinci derece görevlisiydi.</p>

  <p>"Ha, hım. Sanırım bugün İlk Yüce Rahip olacağım. Bu sıfat bugün gerekli olabilir." Konuşan, diğer Beyaz Eller'den daha küçük yapılı, iki büklüm ve çok daha buruş buruştu. Ben’in il­gisi, istememesine rağmen, ümitsiz serbest kalma çabalarından başka bir yöne kayıyordu.</p>

  <p>"Evet," diye tekrarladı yaşlı adam. Astlarıyla konuşmak­tansa daha çok kendi kendine konuşuyor gibiydi ama yine de yanındakiler hiçbir şeyi kaçırmamayı uğraşıyorlardı. "Evet, yu­karıdaki o salak Hyrcanus, işleri hiçbir zaman doğru yürüteme­di." Ve yaşlı adam - o da elbette ki diğerleri gibi değişmiş bir insandı - garip bir şekilde büyümüş elleri her iki tarafında ta­mamen ve işe yaramazcasına sarkarken, yerdeki tutsaklardan birini tekmeledi. Bu tekmenin can yakıcı olmak için çok güçsüz olduğuna emindi Ben. "Evet, <i>burada</i> aşağıda, Croesus’a şükür­ler olsun, iş başındaki adam hâlâ Benambra'dır." Ve o zayıf de­vasa ellerin biri, hafifçe vurmak için sahibinin göğüs hizasına doğru kalktı.</p>

  <p>Kurucu, İlk Başkan, İlk Yüce Rahip, şimdi diğer bir esirin üzerine yakından bakmak için eğilmişti. "Ah, burada güzel bir silah var, aslında bir hazine." Bükülmüş yaşlı belkemiği hafifçe doğruldu. "Ve ünlü Mareşalimiz, sanırım bu tür bir işin ardın­dan her zaman olduğu gibi sarhoştur ve göz kamaştırıcı bir za­ferin raporunu hazırlıyordun Sanırım bu yenilginin ardından onu değiştirmem gerekecek. Hepsini yakaladığımıza emin mi­siniz?</p>

  <p>"Ve Hyrcanus’a her yerdeki parolaları yeniden değiştirme­si için bir haber göndermeliyiz... Yukarıda hiç görev anlayışı kaldı mı, diye merak ediyorum. Bu esirleri memuriyete geçir­me işlemleri ve ardından da temel eğitim için hazırlayın. Hep­sini topladığınız zaman, üzerlerindeki eşyaları bana da göste­rin."</p>

  <p>Aslında daha da fazlası vardı ama Ben söylenenlerin çoğu­nu duyamıyordu. Doon'un bir şeyler haykırdığını duydu ve sonrasında başka bir Beyaz El, büyücünün bir hareketiyle birlik­te pudra halindeki bir tozu Ben’in suratına üflemek için üzerine eğildi. İlk hapşırmasıyla birlikte bütün dünya Ben’in gözlerinin önünden silinip gidiyordu.</p>

  <p>Uyandırılıyordu, bu sabahın ilk nöbeti olsa gerekti. Bede­nini bu rahatsız, ama fazlasıyla makbule geçen yataktan dışarı­ya sürüklemesi gerekiyordu ...</p>

  <p>Hayır, uyandırıldığı şey ilk nöbet değildi. Mavi Tapınak ser­visine henüz yeni kaydolmuştu, hâlâ temel eğitim sürecindeydi ve bu şekilde yeni bir güne başlıyordu ... ama en azından omzu, canını artık o kadar çok acıtmıyordu, zaman omzunu iyileştir­mişti. Ben kendi kendine inleyip homurdandı. Bugün, eğer o ta­rafa giden bir kervan varsa, bu sefer cevaplaması ümidiyle, Barbara’ya bir mektup daha göndermeyi deneyecekti...</p>

  <p>"Hâlâ uyuyorsun, hah?" <i>Çatt.</i> Çavuş geri gelmişti.</p>

  <p>Tahta ranzayı tekmeledi ve Ben, en azından düşüşünü kıs­men engellemeye yeterli olacak bir şekilde kolunu ve bacağını taş zemine doğru uzatarak yuvarlandı. Kendisini yaralanmış hissederek yukarıya doğru bakarken tuhaf bir şeyin farkına vardı: yatağı, daha önce oradan gecenin içine yuvarlandığı ve hatırlar gibi olduğu yatağından çok farklıydı. Tuhaf. Ve, güneş henüz doğmamış mıydı?</p>

  <p>Sonra, bir kâbusun içine yuvarlanmaya benzer duygu sar­sıntısıyla daha fazla şeyi hatırlayıverdi. Hâlâ mağaranın içinde olduğunu kavramıştı. Ardından da bulanık bir şekilde, bu ka­ranlık yerde böylesi uyandırılışının aslında ilk olmadığını anla­dı. Ama bu erken uyandırılışlarının ardından kendisine her ne olmuşsa, belleği çalışmalarını sis gibi örten ve engelleyen kara büyü puslarının içinde bir kez daha kaybolup gitmişti.</p>

  <p>Giyin... hayır, zaten giyinikti. Üzerindekiler kendi giysi­leriydi, ama artık keder verici bir şekilde lekelenip yıpranmış ve bir paçavra haline gelmişlerdi. Yukarıdaki mağaranın içinde Doon'u takip etmeye başladığı o şanssız andan bu yana başına geldiğini hatırlayabildiği şeylerle açıklanabilecek şeylerden çok daha fazla zarar görmüş gibiydi...</p>

  <p>Doon, evet. Mark ve Ariane. Ve diğerlerinin tümü. Nere­deydiler ve başlarına neler gelmişti? Şu anda Ben’in etrafında karanlığın içinde sendeleyerek yürüyen ve küfürler mırıldanan insanların tümü ona yabancıydı. Onun eğitim ya da esaret arkadaşlarıydılar, ama içlerinden bir tekini bile hatırlamıyordu. Kaba bir sıra oluşturarak karanlığın içinde yollarını bulmaya çalışarak ve birbirleriyle konuşmayarak ilerlediler, şeye doğru... Ben’in tek hatırlayabildiği, bütün bu bulanıklığın arasında bir yere gitmelerini ve bir düzen içinde sıra olmalarını bekleyen çavuşu memnun etmeleri gerektiğiydi.</p>

  <p>Ejderdoğrayan, elbette ki artık Ben’in yanında değildi. Kını ve kemeri de, lambası, çıkını ve diğer yegane silahı olan küçük basit hançeri gibi yok olup gitmişti.</p>

  <p>Talimin ve korkunun ağırlığı şimdi yeniden çökmüştü ve adamın üzerine taşımak zorunda olduğu bir yük gibi asılıyor­du. Tanımadığı bir grup adamla birlikte sendeleyerek sıranın içine katıldı. Hangi sıradaki hangi yerin kendisinin olduğunu bir şekilde biliyordu. Kafasında berraklık yaratıcı bir şimşeğin çakmasıyla birlikte bir anda etrafındakilerin yeni ele geçirilmiş tutuklular olabilmelerinin düşük bir ihtimal olacağını fark etti. Belki de bir tür ceza grubuydular... ama bunun hiçbir önemi yoktu.</p>

  <p>Talim alanları oldukça küçük, dört köşesi meşalelerle ay­dınlatılıp kışla yatakları ve diğer engellerle çevrelenmiş bir yer­di. Burada, küçük gruplar halinde yürüme talimi yaptılar, bi­çimsiz tahta mızraklarla çalıştılar.</p>

  <p>Çavuş, hiçbir rütbe işareti taşımıyordu, ama çavuş olduğu şüphesizdi. Asker saflarının arasında dolaşarak, yüksek sesle emirler yağdırarak, çevresinde terör yaratarak, canını sıkan herhangi birini bağırıp tekmeleyerek, gerçek bir çavuş gibi ha­reket ediyordu. Talim, hiç bitmeyecekmiş gibi sürdü. Ezelden beri devam ediyor, diye düşündü Ben ve her zaman da devam edecekti, uyandırılışını hatırlayabildiği son uykusuysa aslında büyüyle yaratılan bir başka hayaldi. Ben, çavuşun emirlerine karşı çıkması için görmesi gereken ümit ışığını hiçbir yerde göremiyordu.</p>

  <p>Hâlâ mağaranın içinde olduğundan başka, nerede olduğu­na dair hiçbir şey bilmiyordu. Hangi yol çıkışa gidiyordu? Ken­disiyle beraber esir düşürülen diğer insanlar neredeydi? Ari- ane, Mark, Doon, hepsi ölmüş müydü? Bir ara çavuşa bir şey sormaya çalıştı ama yanıt olarak küfür ve tekme yedi.</p>

  <p>Talim ve yürüyüş ara vermeden devam edip gitti. Etrafta, harekete geçirici olarak sadistliği bile gölgede bırakan bir dü­şüncesizlik hakimiyeti vardı. Bu durum, çoğu temel eğitimde olduğu gibi, emirlere zamanında uyma alışkanlığını yavaş ya­vaş aşılamanın ve zaman geçirmenin dışında tamamen anlam­sızdı.</p>

  <p>Nihayet sonu geldi ya da en azından bir ara verildi. Ben’in, yatağına dönüp dinlenmesi için izin verildi. Ama gözlerini ka­par kapamaz yeniden uyandırılmış gibi hissedecekti ve bir kez daha ama bu sefer öncekinden çok daha uzun bir süre talim yapmak için sendeleyerek geri götürüldü. Bedeni ve zihni san­ki kalın pamuk bir örtünün içinde aynı derecede debelenirmişçesine Ben, tükenişin ötesinde bir duyguyu hissetti. Bir tür bü­yü ağına yakalanmıştı ve böylece şu anda kim olduğunu, eski­den kim olduğunu veya bu mevcudiyetin acı verişini ya da ev­rende bunu yargılayacak hiçbir şey kalmamasıyla, sadece evre­nin bir standartı olduğunu çok zor anlayabiliyordu.</p>

  <p>Yürü ve dinlen. Talim yap ve dinlen. Sonra tekrar yürü. Gerçek, gerçek olmayanla karıştı. Ben, kendi kendisine bu kor­kuyu düşlediğini söyledi, düşlüyor olmalıydı. Yoksa geride ka­lan tüm yaşamı, Doon ile mağaraya girişinden öncesi, sadece harika bir düştü.</p>

  <p>Sesler, bazıları gerçek, bazıları hayaliydi (hangisinin hangi­si olduğunu söylemenin hiçbir yolu yoktu) ve bu sesler Ariane’i bir daha hiç göremeyeceği düşüncesini kullanarak onunla alay ediyorlardı. Hiçbir zaman... belki de, yüzyılda bir kez ya da kendi durumlarına benzeyen bir günde savaş meydanındaki bir kavgada anlık bir görüntüsünü yakalamanın ve bir Amazon olarak geçen onlarca yılın onu nasıl değiştirdiğini görmenin dı­şında hiçbir zaman. Hiçbir şeyinden olmasa da onu hâlâ saçla­rından tanıyabilirdi. Ve sonra, savaşın ardından, kutlama salo­nunun ortasında kadını aralarındaki tüm boşluğu ifade edile­mez ve duygusuz bir şekilde dolduran pisliğin ötesinden göre­bilirdi ...</p>

  <p>... ve zaman zaman ranzalarına dinlenmek için aceleyle ve dikkatsiz bir şekilde dönüp kendini onların içine atmasına izin verildi. Gözleri kapandığında rüya göreceğinden korktu, rüya görürken uyandırılmaktansa çok daha fazla korktu.</p>

  <p>Gerçek dünyada bir yerlerde, gerçekten var olabileceği bir- yer olduğunu biliyordu ve sayısız günler öylesine geçip gimekteydi.</p>

  <p>Benambra, İlk Yüce Rahip, bir ara tahtırevanıyla gelip ona baktı, aşınıp gitmiş dudaklarının arasından bir şeyler söyledi, gülümsedi ve uzaklaşıp gitti...</p>

  <p>Zaman zaman Ben’in, loş bir şekilde ışıklandırılmış, ye­mekhane diye adlandırılan ve yemeğin kendisinden önce taba­ğa konulduğu bir yerdeki masada oturmasına izin veriliyordu ya da oturmaya zorlanıyordu. Bunu gerçekten yemek olarak düşünemiyordu. Bu sulu çamur, ilk askerlik sürecindeyken Mavi Tapınak’ın ona yukarılarda acemi asker olarak verdiği şeyden çok daha kötüydü. Şimdi ikinci kez Mavi Tapınak’ın hizmetine alınmıştı, ya kim olduğunu ve ilk askerlik sürecinin nasıl bittiğini öğrenirlerse ne olurdu ...</p>

  <p>Ama Ben, genellikle bu konuda endişelenmek için bile çok fazla uyuşturulmuş oluyordu.</p>

  <p>Yemesine izin verilişi ya da yemeye zorlanışı gibi, düşle­rinde de durum aynıydı. Bazen müsaade edilen ya da verilen düşler sıradan kâbuslar değildi, bunun yerine tuhaf, duygulan­dırıcı, içinde Ben’in yukarıdaki sevimli, adil dünyada yeniden gezindiği, aşağıları hiç düşünmediği ve Ariane’in yüzünü gör­düğü görüntülerdi. Ariane de özgürdü ve ona gülümsüyordu. Bir ya da iki kez, orada, yeşil bir pelerin giyen, suratı palyaço gibi boyanmış ve bütün bunların hepsinin aslında neşeli bir şa­ka olduğunu söyleyip gülen kısa boylu bir adam beliriyordu. Ben’in bunun dışında bildiği şey, <i>kızın</i> onunla olduğu, Ben’in elini tutup gülümsediği ve bundan sonra nereye gitmek istedi­ğini sorduğuydu.</p>

  <p>... ve ardından karanlığa, başka birinin büyüyle gerçekleş­tirilmiş cezasını çekerken yanında tepinip inlemelerine uyana­caktı.</p>

  <p>Oh, evet, kızı yeniden görmesine bir gün izin verilecekti. Savaş meydanında, ona işkence yapan seslerin söylediği gibi. Savaştan sonra eğer hâlâ yaşarsa (belki onun ölümünü izledik­ten sonra) içmesine izin verilecekti, arkadaşlarıyla şakalaşıp yüksek sesle konuşmasına, sarhoş olmasına ve aslında bir za­manlar başka birisi olduğunu yavaş yavaş unutmasına izin ve­rilecekti.</p>

  <p>Talim yaparken ya da yürürken, kafasının rahat kalacağı anlara daha sık izin verilmeye başlandı. Ve bu anlarda Ben, ağır başlılığını koruyarak Mavi Tapınak için savaşmayacağına dair kendi kendine yeminler etti. Ama yemin ederken bile, zamanı geldiğinde kendisine gerçek bir seçim şansı tanımayacak olan can sıkıcı zorunluluklardan korkuyordu. Bir zamanlar, şu anda katlandığı hayata hiçbir zaman katlanmayacağına dair yemin etmiş olabilirdi. <i>Zamanı geldiğinde, tüm gücünle savaşacaksın. Ya da öleceksin ve ölmek istemeyeceksin.</i> Bunu ona kim söylemişti, ça­vuş mu? Ve gerçekten de yaşam değerliydi, şu anda bile.</p>

  <p>Ardından hiçbir uyarı olmaksızın, büyünün zorlayıcı sisi­nin kalktığı bir gün ve bir an geldi. Ben uyuyordu, sonra uyan­dı ve bir anda, gözlerini açar açmaz, mağara ve ceza grubunun kışla kulübeleri her zaman olduğu gibi iğrenç bir şekilde var ol­masına rağmen sanki o sis hiç çökmemiş gibi görünüyordu.</p>

  <p>Sanki tekrar kendi başına buyrukmuş gibi adamın kendi yatağından kalkmasına izin verildi. İki ciddi tavırlı Beyaz El, meşaleler tutarak yanında dikiliyordu ve bu yüzden, alışmadı­ğı ışığa gözlerini kısarak bakması gerekiyordu. Bunun dışında, kocaman gri bir savaş hayvanı, insandan daha iri kedi benzeri bir yaratık, Ben’e akıllı bir uyarı homurdanışı gibi gelen mırıltı­sıyla yakınlarda bir yere uzanmış duruyordu.</p>

  <p>Bir başka görüntü, bir insan görüntüsü, hayvanın yanında dikiliyordu. Bu da gerçekti ve Ben’in rüyalarında asla görmedi­ği biriydi.</p>

  <p>Bu sefer onun için gelen Ariane değildi.</p>

  <p>Radulescu'ydu.</p>

  <p>&nbsp;</p>

  <p style="text-align: center;">•••</p>

  <p>&nbsp;</p>

  <p>"Purkinje'li Ben, yine karşılaştık. Sessiz ol!"</p>

  <p>Son emir gerçekten gereksizdi. Bunu anlamasıyla birlikte donuk bir şekilde gülümseyen subay bir hareket yaptı. Beyaz El'lerden biri itaatkâr bir tavırla, Ben’e hangi yoldan gitmesi gerektiğini meşalesiyle göstererek harekete geçti. Ben yaratığı kendiliğinden izledi ve izlerken Radulescu'nun nasıl da iyi gö­ründüğünü, zinde ve sağlıklı oluşunu, küçük sakalının düzgün bir şekilde kesildiğini, giysilerinin ve bedeninin temizliğini dü­şünüyordu. Radulescu, tam arkasından adım atmaya başlama­dan önce Ben, subayın kemerinde bir kılıç olduğunu görebile­cek bir şans buldu bir zamanlar adamın mağaranın tam dışın­da çekmeye çalıştığıyla aynı kılıç mıydı? Ve Radulescu, şimdi kuru ve başlığı arkaya indirilmiş olmasına rağmen eskiden giy­diği gibi bir subay pelerini olduğu anlaşılan altın sarısı ve mavi renkli bir pelerin giymişti. Karşılaştığı daha iyi davranışlara rağmen, Ben hissettiği ve kokladığı şekilde olan ve olması gere­ken arasındaki farkı derhal hissetti.</p>

  <p>Kendi vücudu ve düşünceleri kontrolü altındaydı, artık çok daha iyi düşünebiliyordu. Ama yürüdükçe, savaş hayvanı­nın soluğunu topuklarında hissettikçe, aslında eskisinden daha özgür olmadığını biliyordu. Ama yine de, Radulescu'nun sorgulayışı ve intikamının başlayışından önce, olayları hızla sonlandırmak için özgür değildi ama hayır, yapması emredilmediği sürece hayvanın onu öldürmesi pek olası değildi. Savaş hayvanları, sadece kendilerine verilen emrin açık ses tonunu anlayabilecek kadar akıllıydılar.</p>

  <p>Ben’in hafif şaşkınlığıyla birlikte sadece yüz metre yürü­müşlerdi ki, Ben’in hissettiği kadarıyla, darmadağınık görünen ve gardiyanların eşliğinde açıkça Ben ve Radulescu'nun oraya gelişini bekleyen Mitspieler ve Doon ile karşılaştılar. Orada başka bir savaş hayvanı ve iki Beyaz El muhafız olarak bekli­yordu. Ben’in etrafını görebilmesine yetecek kadar meşale ışığı vardı ve biraz daha ileride, mağaranın tavanının koca kavisi, bir duvar oluşturacak şekilde aşağıya iniyordu. Yakalandıkları yerin aynısı gibiydi - ama mağaranın farklı tarafları birbirine çok benziyor olabilirdi.</p>

  <p>Ben, diğerlerinin emre uyarak bekledikleri yere, yukarıya geldi. Karışık duyguların şaşkınlığı içindeki Ben, meşale ışığının ve boş bir yatağın gölgesinin altında oturan Mark ve Ariane’in de beklediğini gördü. Onu görmekten memnunmuşçasına baş­larını kaldırıp yukarıya baktılar, ama hiçbir şey söylemediler. Ben, Mark'ın tanıdık gözlerinde birtakım haberler olduğunu gördü, önemli, ama şimdi söylenilmeyecek türden bir şey. Tam şu an için, aptalı oynamanın zamanıydı.</p>

  <p>Orada, başka bir gölgenin içinde oturan Dmitry'ydi, evet, Daghur ve Willem de vardı. Ben durumu artık anladığını dü­şündü. Doon'un grubunun bütün üyeleri özel bir hapishaneye naklediliyorlardı. Baskınları nispeten başarılı olmuş ve kendisi de bunun içinde yer almıştı, şimdi rahipler bütün bu karışık durum hakkında bir araştırma yürüteceklerdi.</p>

  <p>Tam şu anda, kendisini temel eğitimin dışına çeken şeyi bir iç rahatlaması olarak karşılamaması elinde değildi.</p>

  <p>Şimdi neler oluyordu? Ben etrafına bakındı, Radulescu an­laşıldığı kadarıyla dört Beyaz El’in oradan gidişine izin verme işlemine girişmişti. "Buradan sonrasını tek başıma idare edebi­lirim. Hayvanlarım var."</p>

  <p>Solgun görevlilerden birisi endişeli görünüyordu. "Ama efendim -"</p>

  <p>"Emrimi duydunuz."</p>

  <p>"Evet, efendim."</p>

  <p>Savaş hayvanları artık Ben’in üzerine atılmaya hazır gö­rünmüyorlardı. Ariane’e fısıldayacak kadar yakınına ulaşması­nı sağlayacak ihtiyatlı bir adımı göze aldı. "İyi misin?"</p>

  <p>"Yeteri kadar," diye fısıldadı kadın. Sesinin tonu, olması gerekenden biraz daha neşeli, diye düşündü adam, sanki bazı cesaretlendirici sırlara sahipmiş gibi. Ya da, diye düşündü, ka­dın hâlâ uyuşturucunun etkisinde olabilirdi.</p>

  <p>Ben, kendisini nasıl hissettiğini düşündü. Dağınık sakalını fark etti, pis saçlarını geriye taradı. Kirli, aç ve yorgundu ama aslında harekete geçebileceğini hissediyordu. "Ardneh adına, ne kadardır buradayız?"</p>

  <p>"Günlerdir." Kızın sesi hâlâ neşeliydi.</p>

  <p>"Ne kadar?"</p>

  <p>Kız sorunun asıl anlamını kavradı. "Hayır, sadece günler­dir, aylar ya da yıllardır değil. Öyle de olabilirdi. O da olabilir­di, şey dışında ..."</p>

  <p>Burada konuşmasını kesti, ama mutsuz bir şekilde değil. Hafifçe gülümseyerek, Ben’e doğru baktı. Dört Beyaz El ve on­ların meşaleleri karanlığın içine çekilip merkezi mağaraya gi­derlerken, elinde tuttuğu meşalesiyle Radulescu onlara doğru yaklaşıyordu.</p>

  <p>Radulescu'nun bir hareketiyle iki savaş hayvanı yere uza­nıp rahatladılar. Adam Ariane’e sahtekârca sırıttı, Ben’i işaret ederek konuştu: "İşte o da burada."</p>

  <p>"Teşekkür ederim," diye sakince yanıtladı kız ve hafifçe öne eğilip tozunu silkelemek için mekanik bir şekilde kirli pan­tolonuna dokundu. "Şimdi devam etmeye hazırım."</p>

  <p>&nbsp;</p>

  <p style="text-align: center;">•••</p>

  <p>&nbsp;</p>

  <p>Son serbest bırakılan kişi olan Ben için hâlâ birtakım karı­şık durumlar söz konusuydu. Doon, Radulescu ile yaptığı kısa konuşmanın ardından, eski, keskin tarzıyla diğerlerine söylev vermeye başlayana dek Ben, gerçekten ne olduğunu anlayama­mıştı:</p>

  <p>"Hepiniz çok şaşırmış görünüyorsunuz! Niçin? Böyle bir yere hazine aramaya, yol boyunca yardım alabilmeyi bekleme­den gelecek kadar umutsuz olduğumu mu düşününüz? Böyle bir riski göze alabilmem için sizin kadar salak olmam gerekirdi. Buradaki albay benimle birlikte bir yıldan uzun süredir hâzineyi nasıl çalacağımızı planlamakta. İçeriye kendi kendine girebilir­di, elbette, ama tüm yükle kaçamazdı."</p>

  <p>Doon konuşmasını sürdürürken yere çömeldi ve Ben’in sa­dece şimdi farkına vardığı büyük bir bohçayı açmaya başladı. Bohça, Radulescu'nun ayaklarının dibinde yatıyordu. İçinde si­lahlar var, diye tepkisiz bir şekilde gözlemledi Ben, çıkınlar ve kafa lambaları da. İnsanlar seçmek için yığının etrafında birik­meye başladılar.</p>

  <p>Ben ileriye doğru bir adım attı ve Radulescu, elinde bir Kı­lıç'la tam önünde dikildi... subay inanılmaz bir şekilde, Ejderdoğrayan’ı ona geri uzatıyordu.</p>

  <p>Radulescu konuştu: "Bu Kılıç'tan böylesine gönüllü bir şe­kilde vazgeçmezdim, anlıyorsun, eğer aşağıda daha iyisinin ol­duğunu bilmeseydim. Üstelik sen ve ben, şimdi yoldaşız, orta­ğız." Radulescu'nun sesi sanki kendisi de sözlerine inanıyormuş gibi tınlıyordu. "Bu macerada birlikteyiz."</p>

  <p>"Tamam." Ben yutkundu. "Öyle gözüküyor. O anda sizi incitme arzum yoktu, sizi mağaranın içine ve merdivenlerden aşağıya doğru iterken. Sadece kaçmam gerekiyordu."</p>

  <p>Subay başını sallayarak onayladı. "Bunu kabul etmeliyim, yani senin bakış açından bu durumun gerekli olduğunu. Sana karşı kin beslemiyorum." Ama bu, yine de bir albayın bir aske­rle konuşması, diye düşündü Ben; el sıkışmak için hiçbir teklif yapılmamıştı.</p>

  <p>Doon, Yolbulan’ı olanca azametiyle yeniden eline almıştı ve Kılıç’ın güçlerini deniyordu. Mitspieler ile kısa bir görüşme yaptı - şu anda elinde tuttuğu Kılıcın gerçek olup olmadığının, onayını alıyor diye düşündü Ben.</p>

  <p>Daha sonra Baron Radulescu’ya doğru yaklaştı ve hafifçe o eski hırçınlığına bürünerek Radulescu'nun niçin labirentteki ba­samak tuzağı hakkında uyarmadığını bilmek istediğini söyledi.</p>

  <p>"Orada bir adamımı kaybettim ve neredeyse beni de toprağın diplerine fırlatıyordu, birçok kez. Büyü mühürü için gereken parolayı anlayabilirim; değiştirilmiş olacaktı ve bana yenisini vermek için de hiç fırsatın olmadı. Ama o basamak tuzağı-"</p>

  <p>Radulescu otoriter bir tavırla elini salladı. "Sana tüm tu­zaklar hakkında uyarılarda bulunacaktım elbette, eğer son top­lantımızı planladığımız gibi yapabilseydik. Ama son üç ayımı evde göz hapsi altında geçirdim. Sana haber verebilme ümidim asla olmadı. Bunu denemek bir intihar olurdu."</p>

  <p>Doon başını sallayarak onayladı. "Ben de bunu ümit ettim. Yani, sana daha kötü bir şey olmadığını. Buradaki koca adam bana yukarıdaki mağaraya attığı görevlinin adını söylediği za­man ... o zaman bile teşebbüsden vazgeçmeyi düşünmedim. Gerçekten düşünmedim."</p>

  <p>"Düşündüğünü farz etmedim. Seni bu şekilde, burada bul­mama da çok fazla şaşırmadım."</p>

  <p>Doon, Radulescu’ya şimdi çok daha sert bir şekilde bakı­yordu. "Acaba sen burada ne yapıyordun?"</p>

  <p>Diğeri kendi kendine kıkırdadı. "Niyeymiş, hâzineyi koru­manın yeni yollarını düşünüyorum, doğal olarak. Başkan bana aşağıda biraz zaman geçirmemi ve sorunu adamakıllı incele­memi söyledi. Uzun süren araştırmaların ardından, buradaki Purkinje'li Ben ile benim hiçbir soygun entrikasına birlikte ka­tılmadığımıza ikna olabildi - yani ben hiçbir soygun entrikasın­da yer almamıştım ve bu yüzden de onun en güvenilir yardım­cılarından biriydim, üstelik masumluğu en son kanıtlanan kişiydim. Yine bu yüzden, bu işi yapmakta güvenilecek tek ada­mım. Hyrcanus sonuç elde etmek istiyor; güvenlik sistemiyle ilgili birtakım gerçek ilerlemeler düşünüp bulana dek beni gö­rünürde gözaltına göndermiş gibi davrandı. Belki biz ayrılırken onun için geride bir liste bırakırım." Aniden, anlamlı bir soru sorma sırası artık Radulescu’ya geçmişti. "Hâzineyi uzağa taşı­yacak bir aracınız var mı? Bir gemi getirdiniz mi?"</p>

  <p>"Büyüyle saklanan bir gemi var, bizim için hazır bekliyor olacak - umarım." Doon, Mitspieler'e doğru bir göz attı. "Ha­yır, eminim ki gemi orada olacak. Ama eğer hâzineyi en aşağı­daki seviyeden, altı mühürün içinden geriye, yukarıya kadar tüm yol boyunca sırtımızda taşımamız gerekiyorsa, bilmiyo­rum ne kadar..</p>

  <p>Radulescu, gizemli bir şekilde gülümsedi. "İş oraya geldi­ğinde, aşağıya indiğimizde, daha iyi bir yol bulabiliriz."</p>

  <p>Bunun ne anlama geldiğini merak eden Ben, Mark ile bir­birlerine hızlı bir bakış attılar. Ama artık konuşmanın devamını duyamıyorlardı. Birbirlerine yardım eden liderler, gizli bir ko­nuşma yapmak için diğer tarafa doğru uzaklaşmışlardı.</p>

  <p>Ben iç çekti. Dmitry ile babasının birbirlerine nasıl da bir­birlerine dik dik baktığını fark etti. Ve bir şeye beraberce kıkır kıkır gülen Willem ile Daghur da oturmuş, şu anda ne yapıla­cağının söylenmesini ve böylece bu durumla ilgili bir şaka ya­pabilmeyi bekliyorlardı.</p>
</body>
</html>
