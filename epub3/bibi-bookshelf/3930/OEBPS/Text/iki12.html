<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON İKİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Son metrelerine gelindiğinde kıvrılan tünelin düzgün iç duvarları yerini kaba kayalara bırakıyordu, yani tünel sanki doğal bir mağaraya dönüşüyor gibiydi. Mark, mağaranın ağ­zında duran Doon'un arkasından öne çıkarak birkaç metre yukarılarındaki görkemli ağaçların yapraklarının arasından süzü­lerek gelen ve güneş ışığı gibi görünen ışığa doğru gözlerini kı­sarak baktı. Ağaçların dallarının aralarındaki kuşlar, etrafta ve mağaranın açıldığı kızıl sarp kayaların önünde uçuşup duru­yordu. Akan suyun sesi, sanki küçük bir şelâleden ya da hırçın bir dereden geliyor gibiydi, yakınlarda bir yerdeydi, ama görüş alanlarının dışındaydı.</p>

  <p>Orman, sarp kayalığa doğru uzanarak gelişmişti. Çimen­lerle kaplı açık zemini, altı davetsiz misafirin üzerinde durdu­ğu mağara ağzının bulunduğu kaya çıkıntısının birkaç metre aşağısına doğru uzanıyordu. Bu kaya çıkıntısının üzerinde, varlığı zorlukla fark edilebilen bir patika, kızıl kaya parçaları­nın arasından aşağıya doğru kıvrılıyor ve ağaçlara kavuştuğu anda gözden kayboluyordu. Kayalığın yüksek kesimleri, aynı zamanda gökyüzünün büyük bölümünü de etkili bir şekilde kaplayan, kule gibi yükselmiş ağaçların dalları tarafından giz­leniyordu; ama gökyüzü öylesine parlak görünüyordu ki, bu dalların yarattığı etki loşluk değil, sevimli bir gölgeleme haline dönüşmüştü. Mark ışığı engellemek için bir elini havaya kaldır­ırken herkesin aynı şeyi yaptığını fark etti.</p>

  <p>"Büyü mühürüne ulaştık." diye derin ve ağırbaşlı bir ses tonuyla bildirdi Mitspieler. Öylesine nadiren konuşuyordu ki, konuştuğu zaman herkes ona bakmaya hazırdı. "Doğru şifre verilirse, Mavi Tapınak papazlarının kolaylıkla geçtiği gibi biz de geçebiliriz. Efendim, sizce o kelimenin ne olduğu hakkında bir kez daha fal bakarak kehanette bulunmaya çalışmanın bir faydası olur mu?"</p>

  <p>Indosuaros, ona doğru baktı, iç çekti ve ardından kafasını salladı. "Bunu yeteri kadar sık denedik, ama hiçbir şey öğrene­medik."</p>

  <p>Doon, sabırsız bir şekilde konuştu: "Kılıç, bize yolu göste­recektir."</p>

  <p>Indosuaros onayladı. "Ama gördüğümüz gibi, bizi tuzak­lar hakkında uyarmıyor. Bu mühüre geldiğimize göre iş bana düşecek demektir. Bu hiç kolay olmayacak ve başlamadan önce biraz dinlenmek istiyorum."</p>

  <p>Baron durumu gözden geçirdi. "Pekâlâ, sana katılıyorum. Eğer uygun bir yer bulabilirsek, bu noktada bir süre dinlenebi­liriz."</p>

  <p>Büyücüler yukardan baktıkları manzarayı incelediler ve birkaç dakika için kısık sesli bir görüşme yaptılar. Sonra Indosuaros konuştu: "En azından kayalığın eteklerine kadar güven­le ilerleyebiliriz. Sanırım, hiç kimsenin, gördükleri her şeyin gerçekliğe uymayacağı konusunda bir ikaza ihtiyacı yoktur. Si­ze şimdiden çimenlerin ve ağaçların en azından büyük bir bölümünün gerçek olduklarını söyleyebilirim, ama yine de sa­nırım büyüyle beslenmişler. Biz şu anda hâlâ bir mağaranın içindeyiz. Burası çok büyük bir yer - ne kadar büyük olduğunu anlatamayacağım kadar büyük - ve doğal olarak ışıktan yok­sun. Şu anda güneş, gökyüzü ve rüzgâr olarak algıladığınız şeylerin tümü büyü eseri ve onların nasıl bir gerçeği saklıyor olabilecekleri konusunda emin değilim. Ama en azından kısa bir mesafeyi daha güvenli bir şekilde aşabiliriz."</p>

  <p>"Peki ya dere?" diye sordu Ariane. Yeniden tek sıra halin­de, patikanın aşağısına doğru inmeye başlamışlardı ve kıvrıla­rak ilerleyen patika onları çoktan mağara ağzının çok fazla uza­ğında olmayan sivri kayalığın içinden hırçın bir şekilde doğa­rak akan küçük bir şelâle görüntüsüne ulaştırmıştı. Küçük akıntı, daha aşağıdaki kayaların üzerinde hafifçe dans ediyor ve ardından kendisini ağaçların arasına götüren daha düzgün bir yatağın içindeki suya karışıyordu.</p>

  <p>"Su, yeterince gerçek," diye kızı yanıtladı Indosuaros. "Ama yanına ulaşana dek size onu içmenin ya da dokunmanın güvenli olup olmayacağını söyleyemem."</p>

  <p>Yolculuk kısa sürdü. Grup, sanki zengin orman toprağın­dan yetişmiş gibi görünen çimenlere ulaşır ulaşmaz büyücüler, derenin kıyısına doğru ilerleyip suyun yanında diz çöktüler. Orada, kısa bir süre boyunca sanatlarıyla meşgul olmalarının ardından şu an için suyun güvenli olduğuna inanarak geri dön­düler.</p>

  <p>"Buna şaşırmadım," dedi Doon. "Burada yaşayan insanlar var - yani, bir şekilde yaşayan - aşağıdaki garnizonun içinde­ler. Ve ziyaretçi papazların da su ihtiyacı olmalı, Beyaz El­lerden bahsetmiyorum bile. Yani, su doğal bir kaynaktan geli­yor. O zaman burada dinlenebiliriz büyücü, eğer bizim için gü­venli bir sınır oluşturabilirseniz."</p>

  <p>Büyücüler yeniden işlerinin başına döndüler. Mırıldanarak, birtakım hareketler yaparak, sıradan insan gözlerinin görmedi­ği şeyleri izleyerek ileri geri gezinip durdular. Birbirlerinden ayrılarak yürüdüler ve ardından diğerlerinin yanına döndüler. Indosuaros grubu uyardı: "Akıntının şu ilk kıvrıldığı yerde, suyun ve kayalığın etekleri arasında kalın."</p>

  <p>Bu şekilde tanımlanan arazi, altı kişiye de rahatlayabile­cekleri bir bölge sağlamaya yetecek kadar büyüktü. Ağaçlar, kayalar ve çalılıklar arasında, minumum kişisel özgürlük nok­taları sunacak olanaklar vardı. Grubun üyeleri çıkınlarını çıkar­dılar ve silahlarını yere - ellerinin altında bir yere - bıraktılar.</p>

  <p>Mark, dereden su içmek için eğildi, avuçlarının arasına al­dığı suyu temiz ve soğuk buldu. Ardından yorgun bir iç çekişle gözlerini kapatıp rahat çimenlerin üstüne uzandı. Diğerlerinin, etrafında çeşitli yollarla rahatlamaya başladıklarını işitiyordu.</p>

  <p>Bir an için yerinden kalkıp Ben’i bulmaya ve onunla, şu anda düşüncelerinin arasında büyük bir önem kazanan sorun üzerine görüşmeye niyetlendi: bu işten vazgeçip geri dönme­nin zamanı gelmiş miydi ya da bunu yapmayı denemeli miydi? Doon'la birlikte yola çıkan küçük gruptan üç kişi çoktan öl­müştü. Sör Andrew'un ordusunun mücadele ettiği düşüncesi onu devam etmeye yöneltiyordu; ama kesin bir ölüme gidiyor­sa Sör Andrew’a ya da kendisine yardımcı olması düşük bir ihtimaldi.</p>

  <p>Kafasındaki ilk soru elbette ki şu anda geri dönmenin mi yoksa devam etmenin mi daha az tehlikeli olabileceği üzeriney­di. Doon ve büyücü bu konuda ikna edilmeliydiler ve bu ümit­siz bir durum olabilirdi. Ya da en azından, belki de Doon ile sa­vaşılması gerekecekti - ve Mark'ın bundan daha tehlikeli bir yol hayal etmesi çok zordu...</p>

  <p>Çimenlerin üzerinde gözleri yarı açık yatarken, Mark tepe­sindeki gölgelenen aldatıcı güneşin farkındaydı. Eğer kafasını biraz çevirse, kayalıkların dışarı çıktığı yeri hâlâ görebilirdi. Uçurumun ve gökyüzünün sınırları, sanki bilerek yapılmış gi­bi, ağaçların birbirine karışmış yapraklarının kümeleşmeleri yüzünden hâlâ belirsizdi. Burada bütün yıl boyunca kesintisiz bir yaz hüküm sürebilir mi, diye merak etti.</p>

  <p>Gözlerini tamamen kapattığı zaman, büyüyü sezmek ko­nusundaki işe yaramaz yeteneğine rağmen, etrafındaki büyü­yü, akan suyun sesi kadar düzenli bir şekilde, her yönde hisse­debiliyordu. Büyü oradaydı, ama büyünün yaptığı şeyin ne ol­duğunu bilmiyordu.</p>

  <p>Burada rahatlamak ve dinlenmek çok zordu. Korkuyordu. Vazgeçmeye neredeyse hazırdı ve eğer Ben orada olmasaydı ya da gözlerinin önünden Sör Andrew'un acı çeken halkının ha­yalleri geçmeseydi, Karanlık Kral’a karşı ümitsiz bir şekilde savaşmaları, yardım için haykırışları ona bir ya da belki daha faz­la Kılıç ele geçirmek için nedenler sağlamasaydı, çoktan vaz­geçmiş olurdu ...</p>

  <p>Birisi Mark'ın yakınında hareket ediyordu, çok yakının­daydı ve gözleri kocaman açılan genç irkilerek hızla fırladı. El­lerinin ve dizlerinin üzerinde duran Mitspieler, sağ elini çimen­lerin üstündeki yay ve sadağına uzatmıştı, neredeyse bir el uzaklığındaydı.</p>

  <p>Yaşlı görünümlü ufak tefek adam, Mark’ın ani hareketi yü­zünden geri çekildi.</p>

  <p>"Ne istiyorsun?" diye sordu Mark.</p>

  <p>"Sa-sadece bir kez dokunmak, genç efendi, size efendim­den sadece küçük bir şey getirdim! Bununla silahlarınızı ov­mam gerekiyor. Görüyor musunuz? Bu!" Mitspieler, kurutul­muş küçük bir ot yığını gibi görünen bir şeyi havaya kaldırdı. "Yani, silahlarınızı eğer burada, bu büyü diyarında kullanmak zorunda kalırsanız, böylece size ihanet etmeyecekler. Korkarım ki, bu bölgenin içinden geçmeden önce ötücü kuşlardan daha büyük bazı yaratıklarla karşılaşabiliriz."</p>

  <p>"Pekâlâ. Gelecek sefere ses çıkar, böyle sinsice üstüme gel­me." Mark oturup Mitspielerin yayına ve oklarına yaptığı ba­kımı izledi, ardından benzeri bir bakım için bıçağını uzattı. Bu arada birkaç metre ötesinde yan yana oturmuş olan Ben ve Ariane’in kafa kafaya verip konuşmakta olduklarını gördü.</p>

  <p>Bir süre sonra onlara katılmak için yaklaşırken dudakla­rının kenarındaki suyu siliyordu. Ama ilgisi başka bir tarafa çe­kildi. Yakınlardaki bir çalılığın ardındaki Doon, Mitspieler ile <i>kendi</i> Kılıç'ının fazladan, herhangi bir büyüsel bakıma ihtiyaç duymadığını ve tüm Tanrılar adına, hiçbir bakım gerekmediğini tartışıyordu.</p>

  <p>Küçük büyücünün sesi bu iddiaya karşı çıktı, ama bunu ol­dukça diplomatik bir şekilde yapmaya özen göstermişti. “El­bette ki gerekmeyebilir, efendim ama emin olmak için bir kez deneyebilir miyim?"</p>

  <p>Mark, bu konuşmayı dinleyip izlemek için oyalandı.</p>

  <p>"Nasıl bir denemeden bahsediyorsun?" diye sordu Doon.</p>

  <p>"Kılıç'ınızı sadece bir an için tutmama izin verin, efendim. Zarar göreceği hakkında endişelenmenize hiç gerek yok - ah, teşekkür ederim." Mark, Mitspieler'in diğer elinde, Indosuaros'un çıkının içindekiler arasında gördüğü gösterişli bir iple bağlanmış, yeni kesilmiş bir ince dal ya da söğüt dalı demeti tuttuğunu gördü.</p>

  <p>Mitspieler devam etti. "Eğer gerçekten, Kılıç'ınız daha faz­la bakıma ihtiyaç duymadan bu büyü diyarında iyi iş görebile­cekse, ona bu ince dal demetiyle dokunduğum zaman onu it­meli - nitekim Aşağı yukarı görülmeye değer bir manzara bekleyen Mark’ı bile irkilten parlak bir ışıltı yükseldi. Mitspieler haykırıp kınındaki Kılıç’ı çimenlerin üzerine bıraktı. Yolbulan’a değdiği anda şiddetle alevler içinde kalan ince dal demetini de yere fır­lattı. Ardından Doon'un kahkahalarla gülerek eşlik ettiği sinirli hareketlerle demeti söndürmek için suya kadar tekmeleyerek uzaklaştırdı.</p>

  <p>Indosuaros'un süslü buketinin yanışına sinirlenmesini gör­mek için beklemeyen Mark, bunun yerine Ariane ve Ben'le ko­nuşmak için yürümeye devam etti. Olayı anlatarak onları da güldürdü. Ama ardından Mark gelene kadarki suratsız görünüşlerine hemen döneceklerdi.</p>

  <p>Keşişkuşunun bakımı hâlâ Ariane’nin üzerindeydi ve kız konuşurken kuş ya onun omzunda ya da yakınlardaki alçak bir dalın üzerinde tünüyordu.</p>

  <p>"O da bu büyü diyarından benim gibi pek hoşlanmıyor," diye kuş hakkında bir gözlemde bulundu Ben.</p>

  <p>Kız konuştu: "Keşke onun gitmesine izin verebilseydim - onu bir tutsak gibi tuttuğumu düşünüyorum ve tutsak olmanın nasıl bir şey olduğunu biliyorum."</p>

  <p>"Ama, gidecek başka hiçbir yeri yok," dedi Ben. Mark’a bir bakış atıp Ariane’e sordu: "Sıçrarken beni niçin engelledin? Tam atlamak üzereyken elini kolumun üstüne koydun ve sanı­rım hayatımı kurtardın."</p>

  <p>"Eğer bunu yapmışsam - gerçekten niçin olduğunu hatır­lamıyorum. Çok mutluyum, elbette ki, eğer hayatını kurtarmış­sam ... güçlerim böyle çalışıyor. Eğer çalışıyorsa."</p>

  <p>Mark konuştu: "Eminim ki, Doon onların ileride bize yar­dım edeceklerine güveniyor. Ama nerede ve nasıl olacak, bilmi­yorum."</p>

  <p>"Keşke ben de onlara güvenebilseydim," diye kederli bir fısıltıyla yanıtladı kız. "Buraya gelmek ve hâzineyi aramak iste­dim. Bunun şey olacağını düşündüm... ne düşündüğümü bil­miyorum. Kolay ve hızlı bir şey, sanırım, bir arı kovanına girip balla kaçmak gibi bir şey."</p>

  <p>Mark'ın yüzünde isteksiz bir gülümseme belirdi. "Bunu hiç yaptın mı?" diye sordu kıza.</p>

  <p>Ariane, gülümsüyordu. "Ben bir sarayda büyütülmedim. Gerçekten, bir evde bile değil. Beni gözetim altında tutanlar pek çok bakımdan kaba insanlardı. Ama... belki bir gün size hikâyeyi anlatırım. Bir kraliçenin kızı olduğumu biliyordum, ama benim yaşamımın çoğu kraliçe kızlarının yaşadığını dü­şündüğüm türden bir hayat değildi."</p>

  <p>Çıkınlarım alt üst ederek buldukları yiyecekleri paylaştılar. Baron'un devam etme zamanı, diye herkesi uyaran sesini du­yana kadar önemsiz şeylerden konuştular.</p>

  <p>&nbsp;</p>

  <p>Keyfi tekrar yerine gelmiş olan Doon, Kılıç'ını eline alıp ilerleyecekleri yöne karar verdi. Yolbulan onları, sağ tarafa hafif bir açı yaparak doğrudan doğruya ormanın içine yönelen kaya­lığın pürüzlü hattının uzağına götürüyordu. Rotaları boyunca görünür hiçbir yol yoktu ve Mark, bilinmeyen bir ormanın içi­ne girdiğinde her zaman yaptığı gibi, geri dönerken yolunu bu­labilmek için sıradan küçük kır görüntülerini aklında tutmaya başladı. Çimenlerin ve kır çiçeklerinin arasından yürüdüler, et­rafa geniş bir şekilde yayılmış çalılıkları ve ara sıra rastladıkları dik kızıl kaya parçalarını geçtiler. Zemin, yürüdükleri yönle ay­nı doğrultuda, aşağıya doğru, çok kademeli bir şekilde eğim kazanmaya başlamıştı. Arkalarından kıvrılarak ilerleyen dere artık görüş alanlarının dışına çıkıyordu. Şu anda görünebilen tek şey, sadece tekdüze görünen ormandı ve ormanı yeterince arkalarına aldıklarında önlerinde yeniden kayalıklar yükseli­yordu.</p>

  <p>Artık önlerinde, elli ya da altmış metre ileride ve doğrudan yollarının üzerinde güneşli bir açıklık görünüyordu. Mark, ora­ya ulaşıp bu büyü diyarının güneşine kısık gözlerle, biraz daha doğrudan bakabilmek için, kısa bir yoldan gidebilmeyi umdu. Açıklığa yaklaşmak için dolambaçlı yollardan geçmeleri gerekiyordu; önce, yıkılmış bir ağaç gövdesinin kocaman kütüğünün etrafından, sonra bazı ağaçların çevrelerinden ve ardından da ıssız çalılıkları dolaşarak. Mark’ın aydınlık bir açıklık olarak görmüş olduğu yere ulaştıklarında, etraflarında, önceden de ol­duğu gibi üstü dallardan sıkı bir şekilde örtülmüş, güneşin dans eden ışığının sadece yukarı doğru baktığınızda görebildi­ğiniz mükemmel parlaklığını dağıtacak kadar küçük noktalarla aydınlatılmış yoğun bir orman vardı. Mark artık, hepsi de biraz uzakta olan başka güneşli açıklıklar da görebiliyordu. Kılıç, il­gisiz bir şekilde yol göstermeyi sürdürdü.</p>

  <p>Bu küçük deneyimin ardından belli belirsiz bir tehlike se­zen Mark, açıklığı birkaç uzun adımla aşarlarken geriye doğru baktı. Son kez dikkat etmiş olduğu kır görüntüsü, büyük bir kütük ve yıkılıp parçalanmış bir ağaçtı ve artık gözükmüyordu. Mark, adımlarının izini sürebilmek hakkında üzerinde kendili­ğinden var olan doğa adamı güvenini birdenbire yitiriverecekti.</p>

  <p>Şu anda yine derenin yanına gelmişlerdi. Elbette ki, aynı boyda başka bir dere olabilirdi, ama birincisi gibi görünüp du­yuluyor ve yollarının gerisinden kıvrılarak, ilk gözden kaybol­duğu yönden geliyordu. Kılıç, dümdüz karşı tarafı, sığ suyun içindeki kolay bir geçişi gösterdi.</p>

  <p>&nbsp;</p>

  <p>Artık Ariane’in arkasında yürüyen Ben, dikkatinin önünde hareket eden kızın bedeni yüzünden sürekli olarak dağıldığını anladı. Kendi kendisini olası tehlikelere karşı uyanık olmak için defalarca tembihlemişti. Bunu düşünmesine rağmen, böyle davranmasının bir anlamı olup olmadığını bilmiyordu, çünkü burada gördüğü ya da duyduğu her şey bir büyü aldatmacası gibiydi...</p>

  <p>Ağaçların ve üstlerindeki gökyüzünün ötesinde bir yerler­deydi labirent, bunu biliyordu, içinde Eski Dünya tekerleğinin devasa kütlesinin diğer kısımlarını ve iç içe girmiş tünellerini de içeriyordu. Eğer Mark bu konuda haklıysa ki öyle gözükü­yordu ... aniden, dehşet içinde, Ben’in hayalinde, Hubert’in paramparça olmuş bedeninin bu büyülü gökyüzüne dalıp aşa­ğıya doğru düşen görüntüsü beliriverdi. Ağaç tepelerinin ara­sında bir kargaşa oluşacaktı ve ardından sert bir gümbürtü - burada, herhangi bir anda, üzerinde ışıldayan bir lamba takılı dağılmış kafayla karşılaşabilirler miydi?</p>

  <p>Ya da bu büyü diyarında, paramparça olmuş bir ceset ta­mamıyla farklı bir şey olarak görünebilir miydi?</p>

  <p>Burada, herhangi biri etrafındaki bir yere baksa ya da bir şeyler hakkında düşünmeye çalışsa, bunu korku içinde yapıyor gibi görünüyordu.</p>

  <p>Doon, grubunu uygun bir hızda, neredeyse aynı seviyede bir zeminin üzerinde yürütüyordu. Orman akıp geçti, sonra bi­raz daha akıp geçti. Ben, adımlarını saymaya başlamış olmalı mıydım diye düşündü. Ormanın aynılığı, diye düşündü, çok­tan kendisini sonsuzmuş gibi göstermeye başlamıştı.</p>

  <p>Bir kere daha bir akıntıya ulaşıp onu geçtiler. Bu derede öncekiler gibi görülüyordu. Zemin, diye düşündü Ben, yürü­meye devam ettikleri sürece ayaklarının altında hafif hafif yük­seliyordu. Güneş, uzaktaki açıklıkları gözleyerek anlatabileceği kadarıyla tam tepelerindeydi ve bu yüzden yönlerini anlamayı güçleştiriyordu. Küçük engeller yüzünden yaptıkları önemsiz kıvrılmaları saymazlarsa dümdüz bir hat boyunca ya da buna çok yakın bir şekilde ilerlediklerine yemin edebilirdi.</p>

  <p>Yeni bir aydınlık açıklığı sağ taraflarında bırakarak geçtiler. Açıklığın içinde dikey güneş ışınlarından hoşlandıkları açıkça belli olan kuşlar ötüşüyordu.</p>

  <p>Mark önündeki liderlere doğru seslendi: "Bu içinde bulun­duğumuz mağara, ne kadar büyük? Ve hatta bir mağaranın içinde olduğumuza hâlâ emin miyiz?"</p>

  <p>Doon'un hemen arkasındaki Indosuaros, başını Mark’ı hoşgören bir gülümsemeyle çevirdi. "Elbette ki öyleyiz. Ama içinde düşündüğün kadar hızlı ilerlemiyorsun."</p>

  <p>"İçinde hareket ediyor olduğuma bile şüpheleniyorum. So­nunu görebiliyor musunuz?"</p>

  <p>Büyücü gözlerini yeniden ilerilere çevirdi ve yürümesini sürdürürken çok uzaklara bakıyormuş gibiydi. "Benim için bi­le," diye güvenle konuşarak başladı, "öyle ..</p>

  <p>Sesi bu noktada kesildi. Bir anda aniden durdu ve başka bir anda bütün topluluk sendeleyerek durdu. İki büyücü arala­rında aynı tarafa uzun uzun bakmaya devam ederlerken fısıltılı bir toplantı yaptılar.</p>

  <p>O tarafa doğru bakan Ben, ağaçların üstünde belirsiz bir bulut ya da en azından güneş ışığının loşlaştığını görebiliyordu - ya da bu sadece onun hayal gücü olabilirdi. Karartı, sebebi her neyse, hızlı ve gizemli bir şekilde ilerliyordu. Ağır bir dalga gibi, gözleyenlerin solundan sağa doğru geçip gidiyordu.</p>

  <p>Artık altı kişinin hepsi de onu görebiliyordu. Keşişkuşu il­gisiz görünüyordu ama insanların tümü artık onu hissedebili­yor olmanın belirtilerini göstermeye başlamıştı. Sanki ormanın sıcaklığı aniden düşmüş gibiydi, ama bulundukları yerde gü­neş önceden olduğu gibi yaprakların arasından parlak bir şekil­de ışıldamaya devam ediyordu. Yapraklar, durgun havanın içinde sakince, kıpırdamadan duruyordu; bu geçen her neyse, rüzgâr değildi. Şu anda Ben’in artık yeraltında oldukları konusunda en ufak bir şüphesi bile yoktu; ışık ve gökyüzü numara­ları zavallı ve gözle görülür yapmacık şeylerdi.</p>

  <p>Tam oradan, bir şey... bir güç... geçiyordu. Geçiyordu, evet, bütün tanrılara şükürler olsun ki! Ve gitmişti.</p>

  <p>Sessizliği ilk bozan Doon oldu, sesi fısıltı gibi çıkıyordu:</p>

  <p>"Neydi o?"</p>

  <p>Indosuaros yavaşça ona doğru döndü. Büyücünün suratı rahatsız edici derecede solgundu, alnında boncuk boncuk terler birikmişti. "Bunu hiç beklemiyordum. O bir Tanrı'ydı."</p>

  <p>Bir mırıldanış yükseldi, sanki kendiliğinden olmuş gibiydi. Ben de dahil olmak üzere, birçok insan, hayatları boyunca bir tanrı ya da tanrıça görmemişti ve böyle bir beklentileri de yok­tu. İnsan toplumu için bir tanrının varlığı, bir kral ya da kraliçeninkinden bile nadirdi. "Hangi Tanrı?" diye sordu birkaç ses.</p>

  <p>Büyücü düşünceli bir şekilde yanıtladı. "Hades - ya da ço­ğu insanın dediği gibi Plüton - olduğunu sanıyorum. Kimse onu yakından göremez ya da yüz yüze gelemez ve gelirse de yaşayamaz."</p>

  <p>"Peki ama burada ne yapıyor?"</p>

  <p>Büyücülerin akıllarına buna verebilecek gerçek bir yanıt gelmiyordu. "Tanrılar nereye isterse oraya giderler. Ve bununla beraber, Hades’in egemenliği toprağın altında bulunan her şeyi kapsar. Ama Mavi Tapınak ona tapınmaz. Bunun için, umalım ki, bir şekilde onların muhalifi olarak buradadır - ki, bizim maceramızı destekler, eğer birazcık dikkate alırsa."</p>

  <p>Ben endişelenmişti. "O zaman hemen ona kurban vermeli­yiz, değil mi?"</p>

  <p>Uzun süredir, büyücülerin herhangi bir tanrı adına yapılan alışılmış kurban ve duaların yararları olduğuna dair genel ola­rak karamsar fikirleri olduğunu fark etmişti; ve şimdi bu iki büyücü de istisna olmadıklarını kanıtlıyorlardı. Indosuaros, ona bir bakış atıp döndü. Mitspieler de aynısını yaptı ama son­ra konuştu: "Kendin için, eğer daha iyi hissettirecekse o türden şeyleri sessizce yap. Ben yapmayacağım. Eğer herhangi bir et­kisi olursa bu, sadece, dikkatini çekmek istemediğim bir varlı­ğın dikkatini üstüme çekmek olur."</p>

  <p>Doon'un yeniden danıştığı Kılıç’ı, önceden olduğu gibi yi­ne aynı yönü, gölgenin geçişini gördükleri alanın çok yakınları­nı işaret ediyordu. Adamın yüzünde, ilk kez, Yolbulan’ın kıla­vuzluğuna uymak konusunda geçirdiği tereddüt okunabiliyor­du. İlerlemek yerine Ariane’e döndü. "Bayan, o yaratık hazır ve uçmak istiyor mu? Eğer öyleyse, onu ileriye doğru gönder."</p>

  <p>Ariane, Dart’a fısıldadı ve kuş bir anda uçuşa geçti. Uçuş rotası hafifçe sola doğru büküldü ve bir anda Tanrı’nın varlığı­nın gölgesinin en uzun süre kalmış olduğu alanın yakınında, ağaçların arasında gözden kayboldu. Birkaç saniye sonra kü­çük, zayıf ve acıklı bir çığlık yükseldi. Bu çığlık, Ben’e, bir acı ya da şoktan daha çok aşırı yorgunluk yüzünden atılmış gibi gelmişti.</p>

  <p>Altı kişi bekledi, fakat daha fazla bir şey duyamadılar ve keşişkuşu bir daha görünmedi.</p>

  <p>"Haydi, devam edeceğiz," dedi en sonunda Doon. Ari­ane’e doğru baktı. "Bize yolda yetişebilir, eğer başına bir şey gelmediyse."</p>

  <p>Kız bu duruma karşı çıktı. "Ama onu aramamız gerekmi­yor mu?"</p>

  <p>"Bize umduğum kadar yararlı olacağını kanıtlayamadı," dedi Doon. Ve uzun boylu büyücü başını salladı. "Orada değil, henüz değil. Eğer yapabilirse bize yetişecektir."</p>

  <p>Ariane bir an için sol tarafına, ormanın içlerine doğru baktı, ama daha fazla itiraz etmedi. Başka bir konuşma olmadan, ağır adımlarla, Ben’e aşırı uzun gelen bir süre boyunca yürüdüler. Yükseklerdeki dalların arasından süzülen ve hiçbir özelliği olma­yan ışığa bakarak günün hangi bölümünde olduklarını belirle­meye çalışmak ümitsiz bir çaba gibi görünüyordu. Eğer yukarıda güneşe benzer bir şey varsa, Ben’in, onun göğün hangi kısımında olduğuyla ilgili hiçbir fikri yoktu. Büyü diyarına girdiklerinden bu yana hâlâ güneş ışığı tepelerinde ışıl ışıl parıldıyordu. Ve Ben’e göre, tüm bu zaman içerisinde, dümdüz bir çizgi boyun­ca yürümüşlerdi.</p>

  <p>En sonunda Doon, dinlenmek için tekrar dur emri verdi. Bu sefer Kılıç'ını kınına sokmadı ve çimenlerin üzerinde elinde tuttuğu silaha bakarak oturdu, şüphesi artık yüzünden okuna­cak kadar açıktı.</p>

  <p>Bu arada büyücüler, belirli aralıklarla yaptıkları düzenli toplantıları gibi gözüken şey için, diğerlerinden biraz ayrılarak başka bir tarafa gitmişlerdi. Ama Indosuaros döndüğünde, Mitspieler'i ilerilere keşif için gönderdiğini söyleyecekti.</p>

  <p>Doon bu haber karşısında patladı. Doon, diğer adamı itip yanından geçerek, yardımcı büyücünün açıkça gözden kaybol­duğu yöne doğru vahşice baktı. "Ne maksatla? <i>Burada emirleri ben veririm.</i> Bana söylemeden böylesi bir şeyi ne cesaretle yapı­yorsun?"</p>

  <p>Indosuaros, onu azarlamak yerine, hafifçe rahatsızlanmış göründü. Sırtını bir ağaca dayadı ve sonra, çimlerin üzerine oturur gibi çökene dek adamın sırtı yavaşça aşağıya doğru kay­acaktı.</p>

  <p>"Neyin var?"</p>

  <p>Gri sakallı adam yukarıya doğru baktı. "Geçecek. Size, her­hangi bir harekete geçmeden önce, Mitspielerin dönmesini beklemenizi tavsiye ederim."</p>

  <p><i>"Eğer</i> dönerse mi demek istiyorsun? Tanrılar ve iblisler adına, be adam! Onu, bana sormadan böyle göndermene sebep olan şey nedir?"</p>

  <p>Doon, bu sefer yanıt alamadı. Indosuaros'un gözleri ka­panmıştı ve Ben korkuyla, büyücünün - şu anda grubun yarar­lanabileceği tek büyücünün - acı içinde gözükerek ve çimenle­rin üzerine kendini bırakarak düşmeye başladığını görüyordu.</p>

  <p>Onlara bir şeyler yapmaları için bazı emirler vermekte ka­rarlı gözüken Doon, çevresindeki insanlara bir göz attı, ama ne emretmesi gerektiğini bilemedi. Kaybolup giden Mitspieler’in ardından bakmak için geri döndü.</p>

  <p>Ariane de oturmuştu ve gözleri kapalıydı. Ama sadece dinleniyor ya da düşünüyor gibi gözüküyordu; hasta değildi. Şimdi yumuşak bir şekilde konuştu: "Sanırım, yaşlı adamı has­ta eden şey, etrafımızdaki büyü."</p>

  <p>"Bunun için ne yapabiliriz?" Mark, sanki kızın gerçekten işe yarayabilir bir yanıtının olabileceğini düşünerek sormuştu.</p>

  <p>"Onu buradan dışarı çıkarmalıyız. Ama yol gösterilmeden burada yolculuk yapamayız."</p>

  <p>Doon, yine Kılıç'ına bakıyordu. Peşinden küfretti ve onu kınına yerleştirmek yerine, sert bir şekilde toprağa sapladı.</p>

  <p>Mark ve Ben başbaşa bu konuyu görüştüler ama bir eylem biçimine karar veremediler. Konuştukça, etraflarındaki orma­nın hafif hafif kararmaya başladığının farkına varıyorlardı. Bu, biraz önceki kararmadan farklı bir olaydı. Artık gökyüzü ya­vaşça kararıyordu, bulutlu bir gündeki alacakaranlık saatlerin­den çok daha fazla kararmıştı.</p>

  <p>Büyük bir çaba harcayarak hafifçe doğrulan Indosuaros, diğerlerini, bu durumun gerçekten de dışarıdaki gecenin çökü­şünün benzeri ve zararsız olduğuna ikna etmeye yetecek kadar konuştu. Ardından başını çıkınının üstüne koyarak, sanki uy­kuya dalmaya hazırlanıyormuş gibi üzerindekilere sarınarak yeniden bulunduğu yere uzandı. Doon, onunla yeni bir yüzleş­meye niyetlenmiş gibi yaklaştı, ama büyücünün yüzüne yakın­dan baktığında omuzlarını silkti ve konudan şimdilik vazgeçmiş gibi göründü.</p>

  <p>Hâlâ ayakta dikilen dört kişi, yakındaki dereden içtiler ve erzaklarından ihtiyaç duydukları kadarını yediler. Karanlık, ağaçların altında giderek koyulaşırken başlarının üzerindeki lambaları yaktılar. Etrafa yumuşakça saçılan ışıklar sayesinde orman, sanki onların güvenlerini tazelermişçesine normal gözüküyordu.</p>

  <p>Mark, ışıklarının dikkat çekip çekmeyeceği konusundaki endişelerini dile getirdi.</p>

  <p>Doon burnunu çekti. "Bunun için endişelenmene hiç gerek yok, diyebilirim. Burada bulunan herhangi bir şey, burada ol­duğumuzu çoktan biliyordur."</p>

  <p>Indosuaros'u yeniden incelediler ve hasta gözükmesine rağmen büyücü neredeyse normal bir şekilde uyuyordu. Ortak karara göre, adamın sabaha kadar uyumasına izin verildi - kimse o sabahın geleceğinden şüphesi olduğunu dile getireme­mişti.</p>

  <p>Ormanda gece, yukarıdaki dünya için doğaya aykırı sayı­labilecek bir şekilde, mutlak karanlığa doğru giderek koyulaştı. Lambaları, ışığı dağıtarak aydınlatmaları için ayarlanıp grubun etrafındaki boşluğa yerleştirilmişti, böylece çevrelerindeki or­manı aydınlatırlarken, sahiplerini kısmen gölgede bırakıyorlar­dı. Gecenin içinde konuşan, sırayla kestiren ve tetikte olan dört insanı içeren çembere Indosuaros da dahildi.</p>

  <p>Uzun bir geceydi ve Ben gecenin ortasında uzun bir süre boyunca, Ariane’in eli sıkıca kendisininkini tutarken uyanık ka­larak bekledi. İkisi de iffetli bir şekilde yan yana yatıyorlardı ve adamın gözlerini bir süre izleyen kızın gözleri dinlenmek ya da kestirmek için kapandı. Doon ve Mark, yan yana uyukluyorlar, yakınlarındaki Indosuaros, hafiften horluyordu. Ben’in sağ eli, kızın sağ elini sıkıca kavramıştı. Kızın elleri büyük ve güçlüydü, bir sarayda yetiştirilmediğini ispatlayan nasırlarını hissede­biliyordu. Ama çoğu zaman bilinçli olarak bir şeyler düşün­memesine rağmen, kızın elinin ve elin içinde akan tuhaf, hayat mucizesinin farkındaydı. Kız uyuyabildiği için mutluydu; ar­dından kendisi de uyudu.</p>

  <p>Uyandığında hava biraz daha serinlemişti ve Mark, ışıkları söndürmek için etrafta emekliyordu. Gün doğuşu ya da benze­ri bir şey, bir kere daha ağaçların üzerindeki gökyüzünü aydın­latıyordu.</p>

  <p>Baron ve Ariane de şu anda oturur duruma gelmişlerdi. Sabah ışıkları hızla çoğalıp etrafı aydınlatırken hepsi çok yor­gun görünüyorlardı, erkeklerin sakalları biçimsiz ve dağınık bir şekilde uzamıştı. Indosuaros felaket görünüyordu. Diğerleri sırayla, önce nazik bir şekilde sonra zorlayarak adamı uyandır­maya çalıştılar, ama gözlerini açmasını ya da ağzından iniltiler dışında bir şeyler çıkarmasını sağlayamadılar.</p>

  <p>Doon adamı vahşi bir şekilde sallayıp yüzünü tokatladı. "Sorunun nedir be adam? Ne yapabiliriz?"</p>

  <p>Yanıt olarak sadece anlamsız bir mırıltı gelecekti.</p>

  <p>Doon, diğerlerinden çok kendi kendine mırıldandı: "Onu burada bırakıp bırakmayacağımı bilemiyorum."</p>

  <p>Ariane karşı çıktı. "Bunu yapamazsın."</p>

  <p>"Yapmak zorunda kalabiliriz. Onu taşıyabileceğimizi mi düşünüyorsun?"</p>

  <p>"Peki ya Mitspieler ne olacak?"</p>

  <p>"Şu ana dek dönmediyse, döneceğini sanmıyorum."</p>

  <p>"Sıradaki soru," dedi Mark, "Hareket ettiğimizde nereye gideceğiz? Hâlâ hâzineyi bulmaya mı çalışıyoruz, yoksa etrafta dolanıp deneyecek miyiz</p>

  <p>Doon onun sözünü kesti. "Hâzineyi bulacağız. Birbirimize yardımcı olacağız ve ardından tekrar dışarı çıkan yolu bulaca­ğız. Ben böyle diyorum, Kılıç benim ve benim ellerimde. Aksini iddia eden birisi benimle dövüşmek zorunda kalacaktır." Sıray­la herkese tek tek baktı, Yolbulan öylesine çabuk ve doğal bir şekilde adamın eline gelmişti ki, sanki daima orada duruyor­muş gibiydi.</p>

  <p>Ben sordu: "Hepimizle aynı anda mı dövüşeceksin?"</p>

  <p>Baron hepsine teker teker uzun bir süre baktı. "Gerekme­dikçe hiçbirinizle dövüşmeyeceğim," diye sonunda mantıklı bir sesle konuştu. "Bana bakın delikanlılar ve sen, bayan, şu an­da birbirimizle dövüşmekten bahsetmemiz tam bir çılgınlık. Ama sanırım, şu anda ayrılmak ve bu kadar ilerlemişken dön­meye çalışmak da başka bir çılgınlık olacaktır. Hepimizin bildi­ği gibi, ilerilerde kolay bir çıkış olabilir."</p>

  <p>Bir an için durdu, yeniden Kılıç’a danıştı. Sonra konuştu: "Siz üçünüz, burada Indosuaros'la biraz daha kalın. Ben ilerile­ri keşfetmek için tek başıma gideceğim - içimde, bu lanet orma­nın neredeyse sonuna geldiğimize dair bir sezi var."</p>

  <p>"Daha şimdi, ayrılmamız gerektiğini söylediniz."</p>

  <p>"Ayrılış çok kısa olacak. Yüz adımdan öteye gitmeyeceğim - anlıyor musunuz? Kılıç beni tam dere yatağı boyunca yönlen­diriyor, bunu daha önce yapmamıştı. Bunun için, bekleyin beni -eğer büyücüyü burada yatarken bırakıp gelmek istemiyorsanız."</p>

  <p>Diğerleri birbirine baktı. "Bekleyeceğiz," dedi Mark.</p>

  <p>Ben ekledi: "En azından mantıklı bir süre için."</p>

  <p>"Bekleyin. Uzağa gitmeyeceğim ve geri döneceğim." Doon, kendisine yol gösterdiği açıkça belli olan Kılıç'ıyla birlikte, etra­fa sular sıçratarak, söylediği gibi akıntının kıvrılan yatağı bo­yunca, akıntı yönünde ilerledi. Kırk metre kadar uzaklaştığı za­man araya giren ormanın yoğunluğu onu gözlerden sakladı ve derenin bitmeyen uğultusu, Doon'un ayaklarının çıkardığı şı­pırtı sesini boğdu.</p>

  <p>Diğerleri bir kez daha Indosuaros'un etrafında toplandılar. "Onu uyandırmamız gerekiyor," diye bildirdi Ariane. "Yoksa gerçekten burada bırakmak zorunda kalacağız."</p>

  <p>Büyücünün bedeni, artık elbiselerinin içinde inanılmaz bir şekilde zayıf görünüyordu, ama onu hareket ettirmeye çalıştık­ları zaman anormal bir şekilde ağır olduğunu hissettiler. Solu­ması artık güç bela fark edilebilir bir haldeydi; yüzü pörsüyüp küçülmüştü ve göz kapakları, tıpkı dudakları gibi, görünme­yen kıskaçlarla birbirine tutturulmuş gibi görünüyordu.</p>

  <p>Ben aniden etrafında döndü ve yere çömeldi, diğerlerinin sessiz olması gerektiğini gösteren bir hareket yaptı. "Birisi geli­yor ... ya da bir şey," diye fısıldadı. "Akıntının tersinden. Dik­kat edin."</p>

  <p>Silahlarını kavrayarak kıpırdamadan beklediler; kendileri­ni o an için uygun görünen bir çalılığın ardına saklamışlardı. Doon olduğu kesin olan bir şekil, bir anda görüş alanlarına girdi, dünyaya meydan okuyormuş gibi Kılıç’ı önünde tutup etra­fa sular sıçratarak akıntının ters yönünden kendilerine doğru geliyordu.</p>

  <p>Baron ve onlardan daha fazla şaşırmış görünüyordu. "Bu da nedir? Siz buraya nasıl geldiniz?"</p>

  <p>"Bir santimetre bile hareket etmedik, Doon. Bak, büyücü hâlâ aynı ağacın altında yatıyor."</p>

  <p>Doon, önce duruma inanamadı. "Ama - sizleri bıraktığım­dan beri akıntı yönünde ilerlemeyi sürdürdüm." Ben, bir an için bu ufak tefek adamın, Kılıç’ı fırlatıp atmış olabileceğini dü­şündü.</p>

  <p>Tam yeni bir tartışma başlayacakken, kendilerine doğru yaklaşmakta olan başka bir şekil göründü. Herkes neredeyse onu aynı anda fark etmiş gibiydi. İlk görüldüğünde uzaklarda, sanki bir serabın parçasıymış gibi ağaçların arasında oradan oraya dolaşıp zıplıyordu. Yakınlaştıkça, önce onun bir insan ve ardından bir erkek olduğu görüldü; ve sonrasında da elinde sanki kendisine kılavuzluk yaparmış gibi yol arayan bir tür kı­lıç taşıdığı. Ve son olarak, daha da yaklaştığında, onun basit ve normal bir şekilde yürüyen Mitspieler olduğu anlaşıldı.</p>

  <p>Kimse bir şey diyemeden önce, Indosuaros kendi kendine uyandı ve bir dirseğinin üstünde destek alarak doğruldu. Yak­laşmakta olan adama doğru dönerek mutlu ve kısık bir çığlık attı. "Efendi!"</p>

  <p>Mitspielerin sırım gibi ince ve gri rengin hakim olduğu görüntüsü hiç değişmemişti, şimdi sadece üzerinde farklı ola­rak, Ben’in daha önce hiç görmediği süslü bir kılıç kını taşıyor­du. Mesafe yakınlaştıkça, Mitspielerin elindeki silahın On İki Kılıç'dan biri olduğunu anlamak kolaydı, ama kabzasından tut­tuğu için hangisi olduğunu söylemek imkânsızdı.</p>

  <p>Yaklaştıkça kendisine yöneltilen ilk soru tufanını önemse­meden, artık yeniden geriye doğru yıkılmış ve yerde dümdüz yatmakta olan Indosuaros'un üzerine doğru eğildi.</p>

  <p>Uzun bir dakika sonra Mitspieler yeniden doğruldu. "Kor­karım sizin için artık yapabilecek hiçbir şeyim yok," dedi, sırt üstü yatan ve kendisine cevap vermeyen, onu duymamış olma­sı mümkün olan adama.</p>

  <p>"O taşıdığın Kılıç da ne?" diye sordu Doon. Sesinde ani şüphe tonları vardı. Hemen ardından Baron'un eli, yanındaki silahını kavramak üzere uzandı; ama silah Doon kabzasını kav­ramasına rağmen kaybolmuş ve Ben’in seyreden gözlerinin önünde tam bir hiçliğe dönüşmüştü.</p>

  <p>Doon, bir an için, sağ elinin ayasına boş boş baktı. Ucu dosdoğru kendisine çevrilmiş Yolbulan'ın, Mitspielerin yete­nekli gözüken auçlarının içinde olduğu gerçeği olmasaydı, bir an içinde hançeri ya da çıplak elleriyle büyücünün üzerine sal­dıracakmış gibiydi.</p>

  <p>"Ucuna doğru hamle yapmayın, Baron. Eğer yaparsanız, sizi iyileştiremiyebilirim. Beni dinleyin!" Büyücünün sesi ani­den otoriter bir şekilde yükselmişti. "Evet, Bilgelik Kılıcı bende. Umarım bu mühürü geçmeden önce ellerinize geri döner ve böylece bir sonraki mühüre ulaştığımız zaman onu kullanabi­lirsiniz ama onu size geri vermeden önce beni dinlemenizi is­tiyorum."</p>

  <p>Doon, kendisine hakim oldu. "Öyleyse konuş ve çabuk ol."</p>

  <p>"Yolbulan’ı, kısa bir süre önce deneme bahanesiyle sizden ödünç almıştım. Kılıcınızın kınına kendi yarattığım bir hayalet kılıç bırakmıştım elbette ki hayalet kılıcım sizi hiçbir yere yönlendiremedi. Ama benim gerçek Kılıç’a, kendi keşfimde ilerlemek için ihtiyacım vardı ve onu bana kendi isteğinizle vermeyeceğinizi daha önceden görmüştüm."</p>

  <p>Doon, kızgın bir şekilde başını sallayarak söylenenleri onayladı. "Bu konuda geleceği iyi okuyorsunuz... sizin gerçek isminiz nedir?"</p>

  <p>"Mitspieler hâlâ yeterli olacaktır. Ve onun adı da," - bir an için başını yana çevirip aşağıya doğru baktı - "gerçekten Indosuaros... şimdi beni dinleyin, hepiniz. Dün varlığıyla karşılaş­tığımız tanrı gerçekten de Hades'ti. Biraz önceye dek onu arı­yordum, nereye gittiğini görebilmek için, ama başaramadım. Sanırım artık mağaraları tamamen terk etti. Ne olursa olsun, önümüzdeki yol devam etmemiz için hâlâ açık gözüküyor... ve devam etmeye hazır olduğunuzu anlıyorum."</p>

  <p>"Hazırız," dedi Baron. "Kılıç’ı bana ver."</p>

  <p>"Bir şey daha var."</p>

  <p>"Tahmin etmiştim. Pekâlâ, konuş."</p>

  <p><i>"Benim</i> aradığım hazine," dedi Mitspieler, "altın ya da mü­cevher değil ve iblis mühürünün aşağısında bulunan mahzen­lerin içindeki altınların yanında da değil, bundan sadece bir aşağıdaki katta. Onu elde etmem için bana yardım edeceğinize dair, onurunuzun ve zengin olma ümidinizin üzerine yemin et­menizi istiyorum, Baron. Ben, sıram geldiğinde, tüm ciddiye­timle ve büyülerimin laneti üstüne yemin ederim ki, eğer bana yardım ederseniz, ben de sizinle gelip ne olursa olsun son kata ulaşıp başarılı olmanıza yardım edeceğim." Bakışlarını Doon'un üzerinden çekip sırayla Mark, Ben ve Ariane’e baktı. "Aynı yeminleri sizlere de ediyorum, ama önce bana yardım edecekseniz."</p>

  <p>Doon kafasını şüphe içinde sallıyordu. Sanki zor görüyor­muş gibi gözlerini kısarak Mitspieler’e baktı. Sonunda konuştu: "Şimdi sen ve ben, birbirimizin yeminlerine mi güveneceğiz? Benim Kılıç'ımı çaldıktan sonra mı? Hepimize yalan söyledik­ten sonra, bunun hakkında-" Indosuaros'un yerdeki gövdesini sert bir şekilde gösterdi.</p>

  <p>"Sadece Kılıç'ınızı ödünç aldım, hepsi bu. Çünkü almam gerekiyordu, ondan başkası işime yarayamazdı. Ve evet, ye­minlerinize güveneceğim, eğer benim söylediğim şekilde ye­min ederseniz. Siz onurlu bir adamsınız, Baron Doon. Şimdi yemin edin ve kılıcınız anında size geri dönsün. Ve ben de, en alt kattaki hazine her neyse, kendi payım üzerine yemin ede­rim."</p>

  <p>Doon, bu son teklifin karşısında kızgınlığına rağmen etki­lenmiş göründü. "Şu anda hâzineyi paylaşmaktan bahsetmek gereksiz, bayım. Orada o kadar çok-"</p>

  <p>"Hâzineyi görmeden böyle konuşmayın... ben de, sadece birtakım trans görüntüler içinde görmeme rağmen. İçinde diğer­lerinden daha fazla tercih edilebilir belirli parçalar var... Evet?"</p>

  <p>Doon kararını vermişti belki de, diye düşündü Ben, bi­razcık çabuk vermişti. "Pekâlâ, kendi amacıma ulaşmamdan alıkoymadığı sürece, buranın aşağısında bulunan katta sana yardım etmeye söz veriyorum."</p>

  <p>"Size söylenmesini belirttiğim şekilde, yemininize de sahip miyim?"</p>

  <p>Bir duraklama oldu. "Sahipsin."</p>

  <p>Ve havaya doğru fırlatılan Yolbulan, Doon’a doğru süzüle­rek alçaldı ve adamın sağ eli onu havada yakalamakta hiç zor­lanmadı.</p>

  <p>"Efendi... "Çığlık neredeyse yok olmakta olan zayıf bir inilti halindeydi ve Indosuaros'un yere yıkılmış vücudundan yükseliyordu. Ariane bir kez daha onun yanında çömelmişti, parmaklarındaki süslü yüzüklerin bazıları çoktan düşmüş ve iyice buruşmuş bir eli tutuyordu.</p>

  <p>"Artık onun için yapabilecek hiçbir şey yok, bayan." Mits­pieler, onlara doğru bakıyordu, kederli görünüyordu, ama çok değil; belki de en sevdiği ikinci evcil hayvanının ölümünü izli­yor gibiydi. "Bu yolculuğu bitirebilir miydi, bu onun - diğer kurumların ve mesleklerin bazen kullandığı şu sözcük de ney­di - şaheseri olabilirdi. Büyünün daha yüksek mertebelerine geçiş izni... ama şimdi asla bir efendi olamayacak. Basit ola­rak söylenirse yeterince güçlü değildi."</p>

  <p>"Ama neyi var? Yoksa... ölüyor mu?"</p>

  <p>"Büyücü olmayan sizler, bu mühürden özgürce geçebilirsi­niz - onun içinden geçebilecek yolu bulabildiğiniz sürece. Ama meslekten olan bizler, buraya girdiğimiz andan itibaren, yerel güçlerle sürekli olarak mücadele etmek zorundayız. Özel ola­rak geliştirilmiş duyularımıza yapılan, sonu gelmez bir saldırı­ya maruz kalırız. Ben bunu kaldırabilecek güçteyim. Ama ma­alesef buradaki sadık yardımcım yeterince güçlü değildi - ben yanında ona yardım etmediğim zamanlarda değildi."</p>

  <p>Doon ısrarla sordu: "Şu ana kadar lideri oynamasına niçin izin verdin?"</p>

  <p>"Oh evet, şu mesele. Biliyor olmanız gerektiği gibi, Baron, lider olmanın avantajları olduğu kadar sorunları da vardır. Ki­şiyi yüceltir, ama çoğu kez bir hedef olarak gösterir. İlk olarak, sizin ve adamlarınızın, sadece göründüğünüz gibi sıradan ma­ceraperestler olduğunuzdan emin olamadım. Sizde kurnaz ve tehlikeli bir şeylerin kokusu vardı - şimdi düşünüyorum da, bu sadece Kılıç'tan geliyordu, başka bir yerden değil... Pekâlâ, Baron, o artık yeniden elinizde. Şimdi gidiyor muyuz yoksa gitmiyor muyuz? Eğer yolu göstereceksen, ben seni takip etme­ye hazırım."</p>

  <p>Yarı yarıya kendinden geçmiş bir halde görünen Doon, elindeki silahı kontrol etti. Onu hissetti ve birkaç kez kınının içine sokup dışarı çıkardı. Ardından bir uyurgezer gibi onu önünde havaya kaldırdı, sağa, sola ve sonra geriye doğru sa­vurdu.</p>

  <p>"Peki ama ya..." Ben, Indosuaros'un buruşmuş elbiseleri­nin üstlerine bakarken, itiraz ediyordu. Sonra farkına vardı ki, bu elbiselerin içinde artık herhangi bir insan sureti bulunmu­yordu.</p>

  <p>Bu duruma inanmaya isteksiz olan Ariane, elbiseleri havaya kaldırıp salladı. Kumaşın içinden dev bir örümcek fırladı ve çimenlerin üzerinden kaçarak gitti.</p>

  <p>&nbsp;</p>

  <p>Kılıç - gerçek Kılıç, içine girdikleri bu büyü diyarında ilk kez olmak üzere - Doon'u kıvrılan dereden uzağa doğru hafif bir açı yaparak yönlendirdi. Yorgun bir güven içindeki adam yeniden onun kılavuzluğu altında ilerlemeye başladı. Indosu­aros'un yüzüklerini toplayıp çıkınındakiler arasından istedik­lerini alan Mitspieler, kısalmış olan sırada ikinci olarak yürüdü. Tam arkasında Mark'ın yürüdüğü Ariane ortadaydı ve Ben, ar­kalarını gözlemek için en geriden geliyordu.</p>

  <p>Gerçek Kılıç, ne akıntıyı ne de ağaçların arasından düm­düz gibi gözüken bir yolu izliyordu. Bunun yerine kullanıcıla­rına, ani ve görünüşte amaçsız olan yön değişimleri sunmak­taydı. Elli metre düz bir hat üzerinde yürüdüler ve ardından keskin bir köşeyi dönüp yeni bir yönde kırk metre daha ilerle­diler. Bu yürüyüşü, sonradan Mark’a sağdan sola doğru, bir çember üzerinde yürüyorlarmış gibi gelen yeni bir sapış izledi; ve sağa doğru kıvrılan bir çemberde yürümenin ardından sonra bir sapış daha. Mark, ilerideki ağaç tepelerinin arasından ya­kaladığı ve kendisine tanıdık gelen kayalık hattına benzer gö­rüntüyü görünce, gerçek Kılıç'ın bile işlevini tamamen yerine getirip getirmediğini merak etmeye başlamıştı.</p>

  <p>Kaya oluşumları, ilk görünmeye başladıklarında elli metre­den daha uzakta görünmüyordu; Indosuaros'un sonunu gör­dükleri noktadan yaklaşık yüz elli metrelik bir mesafe kadar yürümüşlerdi. Kılıç, yönlerinin hâlâ dümdüz bir çizgi olmama­sına rağmen, şimdi onları hızla kayalara doğru yöneltmişti. Akıntı kaçınılmaz olarak, kayalıkların yönünde gezginlere doğ­ru kıvrılıp ilerleyerek bir kez daha göründü. Kısa bir süre içinde Mark'ın, akıntının büyük bir hızla kayalığın dibinde açılmış bir mağaranın içine doğru aktığını görmesi için yeterli yakınlığa ulaşmışlardı.</p>

  <p>Kayalık sırtın tepelerine doğru bakarken şu anda çok uzak geçmişte kalmış bir an gibi gelen, bu büyü diyarına girdikleri noktanın yerini belirlemeye çalıştı. Sarp kayalık tamamen aynı görünüyordu, ama giriş mağarası gerçekten buradaysa eğer, onu göremiyordu.</p>

  <p>Doon, artık sığ suyun içinde yürüyerek onlara yol gösteri­yordu. Derenin yanından, yönünü toprağa yönelten kuru bir patikaya çıkmadan önce, dere yatağını neredeyse mağaraya ka­dar izlediler. Akışının uğultusu hâlâ adamların kulaklarında kalmasına rağmen, su artık görüntüden çıkarak yerini kayala­rın karmaşasına bırakmıştı.</p>

  <p>Akıntı, karanlık kayalığın eteklerinin yakınında yeniden ortaya çıktı, yatağı şimdi altında taş döşeli bir hendekle devam eden, yapay havza ve şelalerin karışımı haline gelmişti.</p>

  <p>Sahte gün ışığı, keşif heyetinin arkasında solup giderken önlerinde yeni bir tür ışık göründü. Aşağıya, ışığın kaynağının yakınına kadar inmeleri biraz zaman alacaktı.</p>
</body>
</html>
