<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>BİRİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Ateş, gökyüzünden aşağıya saplanırcasına düştü, beyaz ışığın göz kamaştırıcı eğri mızrağının yaşamı sadece bir anlıktı, ama bu, deniz kıyısındaki sarp kayalığın çıkıntı yapmış ucun­da tek başına yükselen bir ağacı yarıp parçalamaya yetip de ar­tacak uzunlukta bir andı. Göğün uluyan karanlığı altındaki bu çarpma, gözleri ve kulakları aynı derecede sersemleştirmişti. Ben, köreltici parlayıştan ürktü, patikayı yeniden görebilmek ve sandaletli ayaklarıyla basabileceği güvenli yerler bulmak için - elbette ki, sarsılmış gözlerine yardımcı olabilecek bir şeyler yapmak için artık çok geçti - bakışlarını aşağıya indirdi. Rüzgârlı bir gecede, yağmur altında darbenin ne kadar uzağa düştüğüne karar vermek zordu, sadece bir sonrakinin daha da uzağa düşmesini ümit edebiliyordu.</p>

  <p>Ben’in kalın ve güçlü sağ kolu, oldukça fazla yüklenmiş bir yük hayvanının sağrısının üzerinden ileriye doğru uzanmıştı, hayvanın sırtındaki küfeleri bağlayan ipi tutuyordu. Bu arada, geriye doğru uzanmış olan sol koluyla da kendisini gönülsüz bir şekilde izleyen başka bir yük hayvanının dizginlerini sertçe çekti.</p>

  <p>Küçük hayvan kervanı, altı yük hayvanıyla birlikte onları süren, yöneten ve küfreden altı adamdan oluşuyordu. Yükleri taşıyan diğer altısından çok daha besili ve zarif görünümlü ye­dinci bir hayvan, kervanın birkaç metre gerisinden geliyordu. Bu hayvan, sağ elinde soğuk, alevsiz bir Eski Dünya meşalesi tutan pelerinli ve kukuletalı birini, yedinci bir adamı taşıyordu. Meşale, rüzgârın ve yağmurun arasından ışığının bir bölümü­nü kervan sürücülerine, nereye gittiklerini görme umudu vere­cek kadar ilerilere yansıtabilen ve titreşmeyen bir ışık saçmak­taydı.</p>

  <p>Üç düzine birbiriyle uyumsuz ayağa ve tuhaf bir yapıya sahip sürüngen bir yaratığa benzeyen hayvan kervanı, yabanıl doğanın içinde belli belirsiz bir patikayı izleyerek el yordamıy­la yolunu bulup ilerlemeye uğraşıyordu. Ben, önündeki hayva­nı ileriye doğru itip arkasındakini de kendisine doğru çekmeye uğraşırken, bir yandan da onları sakinleştirmeye çalışıyordu. Saatlerce önce, yolculuğun başlangıcında, sürücüler, genelde sakin olan hayvanların bu gece biraz ürkek olabilecekleri konu­sunda uyarılmışlardı.</p>

  <p>Etrafta ejder kokusu olacak, demişti kervan lideri.</p>

  <p>Bir şimşek daha çaktı, Allahtan sonuncusu kadar yakınla­rında değildi. Çünkü sadece bir an için, küçük kervanı çevrele­yen kayalık ve ıssız yabanıl bölge, patikanın önlerinde uzanan birkaç metrelik kısmı da dahil olmak üzere görülebilecek kadar aydınlanmıştı. Hemen ardından karanlık, her zamankinden da­ha da koyu olarak ve beraberinde daha sert bir yağmurla üzer­lerine çöktü. Parçaları, insan kollarının itme ve çekmeleriyle birbirlerine bağlanmış, üç düzine ayağıyla ilerleyen hayvan, yağmurdan kayganlaşmış kayaların ve çöken kumlar üzerinde­ki tehlikeli ilerleyişini yavaş yavaş sürdürüyordu. Bunlar olur­ken rüzgâr durmaksızın uğulduyor ve yağmur her şeyin üzeri­ne saldırıyordu.</p>

  <p>Ben’in önünde, birinci yük hayvanını idare eden asker de tıpkı Ben gibi, kendisini sırılsıklam olmuş mavi sarı renklerde bir üniforma pelerinine sarmalamıştı, kullanışsız bir miğferden gözlerinin içine yağmur damlıyordu. Ben, askerin kendisini bu duruma sokan, iblislerin kötü yazgısına ve tanrıların gazabına karşı açıkça sövmekte olduğunu duyabiliyordu - adam beddu­asına, bu fikrin sahibi olan ve şüphesiz ki şu anda sıcak ve kuru bir yerlerde bulunan üst düzey görevlileri de ekledi. Kervanın arkasından gelmekte olan Radulescu adındaki rahip subayın, rüzgâra rağmen onu duyabilmesi ihtimalinden korkmadan, ne­redeyse haykırmaktaydı.</p>

  <p>Arkalarından gelen soğuk meşale ışığı ve son çakan şim­şek, izledikleri dar patikanın sola doğru keskince yön değiştir­diğini gösteriyordu. Aynı zamanda, yanlarındaki sarp kayalı­ğın yüzeyindeki geniş oyuk, ölümcül uçurumu tehlikeli bir şe­kilde patikalarının hemen kıyısına dek getirmişti. Uçurumun kıyısının böylesine ani bir şekilde yakınlaşmasından hiç hoş­lanmayan Ben, sağ koluyla sağrısını kavradığı havyana daya­narak yüklendi. Gücünün büyük bölümünü ve hatırı sayılır ağırlığını kullanarak, hayvanı birazcık uzağa, sağa doğru yön­lendirdi. Artık hayvan kervanı uçurumun kıyısına o kadar ya­kın ilerliyordu ki, şimşek yeniden çaktığında, kabarmış denizi bir an için görebilmek mümkündü. Ben, kayalar tarafından yır­tılan bu dalgaların yüzlerce metre aşağıda olabileceğini düşün­dü.</p>

  <p>Hangi orduda olursa olsun bir askerin yaşamı mutlu değil­dir, diye düşündü. Genelde askerlerin kendi aralarında tekrar­layıp durdukları birçok atasözü bunu açığa vuruyordu ve Ben de bu atasözlerinin haklılığını öğrenmek için bir sürü şansa sa­hip olmuştu. Onu bu gece endişelendiren şey, askerlerin alışıl­mış sıkıcı sövüp saymaları ve tehlikeleri atlatma merakı değil­di. Fırtına da değildi. Aslında, bu sarp kayalıktan aşağıya uçma tehlikesinden de endişelenmiyordu - bu risk açıkça ortadaydı ve önlenebilirdi. Sürücülerin yük hayvanlarını sinirlendirebileceği yönünde uyarıldığı, yukarıdaki koruyucu ejderin varlığı da değildi.</p>

  <p>Gerçekte Ben’i endişelendiren şey, içinde giderek daha da büyüyen ve giderek daha fazla farkına vardığı bazı şeylerdi. Eğer bunlar gerçekleşirse, endişelenmek için ejderlerden çok daha fazla sebebi olacaktı. Yani, bu mesele bu gece burada olan diğer sürücüleri de ilgilendiriyordu; ama Ben’in kendisinden başka herhangi birisinin de bu gerçeği fark ettiğini düşünmesi için hiçbir neden yoktu.</p>

  <p>Diğerleriyle bu konu hakkında, subay kulak misafiri olma­dan konuşabilmek için bir şans yakalayıp yakalayamayacağını düşündü. Büyük olasılıkla bu şansı yakalayamayacağına karar verdi...</p>

  <p>Ardneh adına, bir insan, üstelik hayatı için endişelenen bir insan, böylesi bir fırtınanın ortasında herhangi bir şey hakkın­da nasıl doğru dürüst düşünebilirdi ki? Ben, gözlerindeki yağ­muru silmek ya da pelerinini bir arada tutabilmek için bile elini hareket ettiremiyordu. Giysileri gibi sırılsıklam olan pelerini gevşeyip alt tokasından kurtularak uçmuştu ve rüzgârda an­lamsız bir şekilde dalgalıyordu. Şimşeğin aydınlığında bile pe­lerini artık mavi ve sarı görünmüyordu. Öylesine ıslanmış ve keçeleşmişti ki gecenin kendi griliğinden dokunmuş gibiydi.</p>

  <p>Daha fazla şimşek, daha fazla rüzgâr, daha fazla yağmur. Kızgın adamların ve yüklenmiş hayvanların birbirine bağlan­mış on iki bedeni, bütün bunların arasından ileriye doğru git­meye çabalamayı sürdürdü. Normal şartlar altında, bir ya da iki adam altı yük hayvanını kolayca idare edebilirdi. Ama Ben’in şunu kabul etmesi gerekiyordu ki, altı adamı bu gece bu işin başına vermiş olan kişi, her kimse, ne yaptığını çok iyi bili­yordu. Bu gece, havada ejder kokusu ve şimşekler birlikte hüküm sürmekteyken iki ya da üç adam bu işi idare etmeye ke­sinlikle yetmezdi.</p>

  <p>Radulescu, sürücülerin güvenini tazelemek için, daha ön­ceden onlara, ejderleri belirli bir uzaklıkta tutmak için kudretli büyülere hükmettiğini söylemişti. Ben buna inanmıştı. Askere alınırken gözlemlediği kadarıyla, Mavi Tapınak görevlileri, önemli olduğunu düşündükleri işlerde genellikle işlerinin ehliydiler. Bu geceki görevin önemli olması gerekiyordu ... ve bu durum da Ben’i yeni ortaya çıkan kişisel endişesine geri dön­dürüyordu. Kendisini bu korku verici düşünceden sıyırmaya uğraştı ama bunun yerine, ne kadar düşündüyse endişesi de gerçeğe o kadar yaklaşacaktı.</p>

  <p>Ve üstelik bu işi halledebilmesi için artık çok az zamanı kalmıştı.</p>

  <p>Gece boyunca taşıdıkları, oldukça iyi bir şekilde sarmalan­mış, çok yoğun ve ağır yükün ne olduğu hakkında onlara hiç­bir şey anlatılmamıştı. Yükleri, başka insanlar tarafından sar­malamış ve hayvanların küfelerine yüklenmişti. Ağırlığına ve hissettirdiklerine bakılırsa, ağır bir taş ya da metalden başka bir şey olması çok zordu.</p>

  <p>Ben, aslında yüklerinin taş olduğuna inanmıyordu. Hay­vanların hareket etme biçimlerine bakılırsa, yükün, kurşun gibi ağır çektiğini söyleyebilirdi. Ama elbette ki, müritleri ve zen­ginlik istifçileriyle ünlü Mavi Tapınak'ın kurşun değiş tokuşuyla uğraşması pek olası değildi.</p>

  <p>Bu durum, olasılıkları oldukça daraltıyordu. Ama daha da fazlası vardı.</p>

  <p>Hayvan kervanı, karanlık bastırmadan birkaç saat önce ye­rel Tapınak'tan ayrıldığında, yanlarına üç düzine ağır silahlı süvari eşliği verilmişti. Bunlar, sadece kendi tuhaf diyalektleri­ni konuşan paralı askerlerdi; Ben, dünyanın yarısından topla­nıp getirilmiş olmalılar diye düşünmüştü.</p>

  <p>İlerleyişleri başlangıçta kolaydı; gökyüzü korkutucuydu ama fırtına henüz kopmamıştı. Silahlı muhafızlar, yavaş ilerle­yişlerinin büyük bölümünde hayvan kervanını aralarına almış­lardı, yük hayvanları uysaldılar ve altı sürücü, altı serbest yük hayvanının üzerinde onları yönlendirerek işi kolayca götürebiliyorlardı. Arka yollar boyunca ve ardından giderek incelerek ülkenin içlerine doğru ilerleyen patikalarda süren yolculukları, tamamen tapınak topraklarında geçmişti - ya da Ben böyle dü­şünüyordu; buna tam olarak emin değildi. Tapınak toprakların­da böylesine ağır silahlanmış bir muhafız eşliği, ona, biraz fazla özen gösteriliyor gibi gelmişti - elbette yük, çok ama çok de­ğerli değilse.</p>

  <p>Bütün bunları düşünmek büyüyen endişesini sakinleştir­meye hiç de yardımcı olmuyordu ...</p>

  <p>Akşam karanlığının çökmesinin hemen öncesinde, kervan, ıssız arazide bodur çalıların ve büyük kaya parçalarının arasın­daki bir açıklığının ortasında durmuştu. Yüklenmiş hayvanlar, açık ve önceden planlanmış şekilde, eşlikçilerinden tam bu noktada ayrılmış ve Radulescu'nun emri altında, bu engebeli yol üzerinde ilerlemeye devam etmişlerdi.</p>

  <p>Kendilerine anlatılan plana göre, muhafızlar, bu açıklıkta onların dönüşünü bekleyeceklerdi. Ayrılma gerçekleşirken, sanki sonradan akla gelen bir fikirmiş gibi, altı sürücüye bütün silahlarını muhafızların korumasına bırakmaları emredilmişti. Ben’e ve diğer beş kişiye söylenen, yol boyunca kılıçlara ve hançerlere, ileride, yolun sonunda sadece yükü boşaltma işini yapacakları için ihtiyaç duyulmayacaktı.</p>

  <p>Süvariler bineklerinin üstünde oturarak sessizce bekler­ken, şiddetlenen rüzgâra rağmen gevrek sesiyle onlara bunu anlatan Radulescu, subaylarıydı. Altı sürücünün de silahları toplanıp su geçirmez bir bırandanın altına yerleştirildiğinde ve yedek binek hayvanları geri alındığında, Radulescu kervana bu bilinmeyen engebeli yol üzerinde ilerleme emrini vermişti. Sonra, kendi bineğini sürerek onları izlemişti.</p>

  <p>Ben, bu subay rahibi daha önce hiç görmemişti, anladığı kadarıyla bu adamı diğer sürücüler de tanımıyordu - hatta bir­birlerini bile tanımıyorlardı. Şüphesiz ki Radulescu, yerel Tapı­nak garnizonuna atanmış sıradan bir süvari ya da piyade suba­yı değildi. Ben onun, Mavi Tapınak'ın çok yukarı katlarından bir yerlerden geldiğinden şüpheleniyordu - belki de, bütün dalları içinde tapınağı yöneten Dahili Divan ile birtakım bağ­lantıları vardı. Tapınağın görevli subaylarının tümü, herhangi alışılmış bir rütbe işareti taşımayan düz mavi ve sarı üniforma­sına rağmen, onun düşüncelerine uyarlardı. Bu, onun rahip ol­duğu anlamına geliyor, diye düşünmüştü, Ben. Süvari atının üstünde oturmaya ve etrafa emirler vermeye kusursuz bir şe­kilde alışkınmış gibi görünüyordu.</p>

  <p>Bütün gece boyunca, insanlar ve hayvanlar ağır yüklerini daha da ilerilere götürebilmek için uğraşıp çabalamayı sürdür­düler. Ben, taşıdıkları şeyin tümünün altın olamayacağını dü­şündü. Fazlaca yüklenmiş, örgü sepetlerini dolduran şekilsiz bohçaların içinde, örneğin belli miktarlarda mücevher olduğu­nu tahmin edebiliyordu. Değerli taşlar ve belki de sanatkârane bir şeyler ...</p>

  <p>Geçen her dakikayla birlikte, kafasına takılan endişe büyü­dükçe büyüdü. Ve rüzgâr, yağmurun da yaptığı gibi, küçük alayı mahvetmeyi sürdürdü, ta ki dört ayaklı yaratıklar bir pa­tika için bu zavallı kusuru oluşturan yuvarlaklaşmış kayaların üzerinden sendeleyip kayana kadar.</p>

  <p>Ben, sağrısı sağ kolunun altında olan hayvanı yeniden dürttü. Hayvanın bedenini biraz daha sağa kaydırdı, patikanın hemen yanındaki tehlikeli uçurum yeniden içerilere doğru kavisleniyordu.</p>

  <p>Ve şimdi, Ben’i hafifçe şaşırtarak, yönetici, küçük kervanın sağından eşkin bir sürüşle öne doğru geldi. Radulescu bineğini daha büyük bir hıza ulaşması için zorluyordu ve kısa bir süre içinde oldukça yavaş ilerleyen yük hayvanlarının önüne geçti. Subayın hâlâ elinde tutmakta olduğu soğuk meşalenin konu­munun değişmesiyle ışıklar ve gölgeler yer değiştirdiler. Meşa­le, cama benzeyen ve yuvarlaklaştırılmış ucu düzenli ve parlak beyaz bir ışıkla ışıldayan, yağmurdan ve rüzgârdan etkilenme­yen kalın bir sopaydı. Ben, daha önce de buna benzer ışık kullanımını, genellikle pek yaygın olmamasına rağmen, bir iki kez görmüştü. Radulescu'nun subay pelerini, sanki su geçirmezmiş gibi, bu düzenli ışığın altında parlıyordu ve su damlatarak ısla­tan lanet olası bir miğfer yerine kukuletasının altındaki başı da neredeyse kupkuruydu. Kınına yerleştirilmiş bir kılıç, sol tarafından, pelerinin altından, bir tür sertleşmiş kuyruk gibi çıkıntı yapmıştı.</p>

  <p>Radulescu, kervanın önüne geçer geçmez sırtını patikaya verdi ve hızlı bineğini dizginledi. Işığının hareketleriyle sinyal­ler göndererek tehlikeli patikadan ayrılan sürücülerin ilerleyişi­ni yönlendirmeye başlamıştı. Üzerinde hiçbir yol belirtisi bu­lunmayan topraklardan geçirerek onları içerilere doğru götür­dü.</p>

  <p>Ben’in hemen önündeki sürücü, yeniden küfretmeye başla­mıştı.</p>

  <p>Kervanın önünde yavaşça at sürmekte olan subay, yol gös­termesi için soğuk ışığını yüksekte tutuyordu ve birinci sürücü yönettiği hayvanı döndürerek patikadan çıkarıp içerilere, batı­ya doğru yönlendirdi. Ben, hemen önündeki birinci hayvanın sağrısına yaslanarak onu izledi. Arkasından gelen ve hâlâ diz­ginlerini çekiştirdiği hayvan, Ben’in isteğine uymak zorunday­dı. Diğerleri de onları takip ettiler.</p>

  <p>Şimdi bir öncekinden daha beter bir bölgede ilerliyorlardı, üstelik daha da yavaşlamışlardı. Ben’in görebildiği kadarıyla, etraflarını çevreleyen bölge, tamamen ıssızdı, çevrede en küçük bir yol izi bile yoktu. Artık, sürücülerin altısı da küfrediyordu; kendisininkiler dışında diğerlerinin lanetler yağdırışını duymasa bile Ben, bundan emindi.</p>

  <p>Uçurumun kıyısı, artık güvenli bir mesafedeydi. Ama in­sanların ve hayvanların şimdi engebeli kum yamaçlarının üze­rinden geçmeleri, diken gibi batan nesneleri ve yağmurdan kayganlaşmış kayaları aşarak ilerlemeyi başarmaları gerekiyor­du. Çöller hakkında söylenen eski bir halk deyişi gibi, bu top­raklar, diye düşündü Ben, iblis yetiştirmekten başka bir şey için uygun değil. Eğer büyük bir ejder gerçekten de yakınlardaysa - ki bundan hiçbir şüphesi yoktu - yemek için ne bulduğunu tahmin etmek çok zordu.</p>

  <p>Ejder, varlığının bilinmesini istiyor, diye düşündü, Ben. Yük hayvanlarını batıya ve güneye doğru ilerletmekte zorlanı­yorlardı, çok daha inatçı bir hale gelmişlerdi. Ejderlerin yerleri­ni saptamakta diğerlerinden daha çok deneyimli olan Ben, ar­tık, rüzgârın değişmesiyle gelip giden, nemli havanın içindeki benzersiz keskin kokuyu doğrudan doğruya sezebildiğini dü­şündü. Bu kokunun içinde hınzırca bir şeyler vardı, metalik bir şeyler ve Ben’in ejderden başka bir şeyle ilişkilendiremediği da­ha farklı bir şeyler.</p>

  <p>Hayvan kervanı, beklenmedik bir şekilde, sarsılıp sendele­yerek durdu. Birkaç metre ileride, rahip-subay Radulescu diz­ginleyip durdurduğu hayvanından aşağıya iniyordu. Dizginle­ri bir elinde yumuşakça tutup diğer eliyle meşalesini iyice yukarıya kaldırarak bir büyü okumaya başladı. Ben, onun sözleri­ni duyamıyor, ama rüzgâra doğru cesurca kelimeler söyleyen subayın kısa sakalının düzenli hareketler yaptığını profilden görebiliyordu.</p>

  <p>Ve artık görüntüyle yüz yüze gelmek için Ben’e tamamen sırtını dönen Radulescu'nun kukuletalı başının üzerinden ve ötesinden başka bir şey daha görüş alanına girmişti. Karanlığın ortasında ilk önce ejderin iki gözü belirdi, Eski Dünya ışığını yeşil yeşil yansıtıyordu. Gözlerin yerden yüksekliği ve birbirle­ri arasındaki uzaklık, deneyimli bir ejder avcısını bile etkileme­ye yeterdi. Canavarın yavaşça nefes aldığı bir sonraki anda, gözlerinin arasında ve aşağısında kızıl bir ihtar belirdi, etinin ve pullarının arasından ışıldayan, gündüzleri görünmeyen ama neredeyse bilinçaltıyla algılanan bir kızıllık, ağzından ve burun deliklerinden yansıyan iç ateşi. Bunu izleyen kedi mırlamasına benzeyen homurtu sanki müzikseldi, içi boş metal kürelerin pi­rinçten yapılmış çok büyük kâselerin içinde yuvarlanması gi­biydi.</p>

  <p>Ben’in eylem halindeki büyüyü sezme duygusu çok güçlü değildi, ama şimdi o bile büyünün akışını ve etkisini hissedebi­liyordu. Büyü, ejderi çoktan ele geçirmişti ve onun geri dönüp uzaklaşmaya yöneltmişti. Koca yerde-yürüyen, ışıltılı gözleriy­le yeniden homurdadı, fırtınanın ve karanlığın içinde kaybola­rak kervanın yolunun üzerinden eriyip gitti.</p>

  <p>Ejderin gidişiyle birlikte Ben’in endişesi sadece daha da güçlenmişti. Artık bu konu üzerinde yoğunlaşması için önünde hiçbir engel kalmamıştı. Aslında, Mavi Tapınak’ın güçlerini na­sıl da güçlü bir şekilde kontrolünde tuttuğunu gösteren Radu­lescu'nun büyüsünü sonlandırışını beklerken Ben’in, başka bir şey düşünmesi mümkün değildi.</p>

  <p>Ben’i rahatsız eden endişe, herhangi bir uyarıdan, gördüğü ya da duyduğu bir şeylerden kaynaklanmıyordu. Aksine, çok fazla sayıda ayrıntıdan oluşmuş bir tür doğa gücü gibi var olu­yordu.</p>

  <p>Ayrıntılardan biri, Ben de dahil olmak üzere, bu gece bura­da bulunan altı sürücünün tümünün, özellikle Tapınak garni­zonuna yeni gelenler arasından seçilmesiydi. Bunun anlamıysa, diye düşündü Ben, hiçbirinin arasında dostluk olmamasıydı. Altısı da, son birkaç gün içinde, diğer yerel Tapınaklardan transfer edilmişlerdi. Ben, kervanın harekete geçmesini bekler­lerken rastlantı sonucuyla sarf edilen birkaç sözcüğün yardı­mıyla bu kadarını keşfetmeyi başarabilmişti. Kendi transferi yapılırken bu durum için hiçbir belirli sebep gösterilmemişti ve diğerlerine gösterilip gösterilmediğini merak ediyordu. Şu ana dek, diğerlerine bunu sormak için fırsatı olmamıştı.</p>

  <p>O zamanlar, transfer emri, Ben’e sadece anlaşılmaz askeri tuhaflıklardan biri olarak gelmişti; Mavi Tapınak'taki bir yıllık askerlik görevi boyunca organizmanın bu tarz açıklanmamış seğirmelerine alışmıştı. Ama şimdi...</p>

  <p>Binlerce eski şarkının biriktiği Ben’in hafızasında, şimdi bu şarkıların özellikle belirli biri canlanmıştı ve o şarkı, dans ede­rek düşüncelerine eşlik ediyordu. İlk kez nerede ya da ne za­man duyduğunu hatırlayamıyordu. Büyük olasılıkla uzun yıl­lar boyunca bu şarkıyı hiç dinlememişti. Ama şimdi, korkusu­na ironik bir arka plan olarak, ortaya çıkıvermişti.</p>

  <p>Keşke diğer sürücülerle konuşabilseydim, diye düşündü. Şimdi rüzgâr sayesinde ileri geri birkaç laf atabilirlerdi ama Ben’in bundan daha fazlasına ihtiyacı vardı, onlara sorular so­racak ve onları düşündürecek bir zamana ihtiyacı vardı ... bu fırsatı hiç bulamayacağından şüphelendi.</p>

  <p>Sadece, tek başına hareket edip etmemeye karar verebile­cek kadar kısa bir zamanı vardı. Ve eğer ikisi arasında yanlış karar verirse, çok kısa bir süre içinde ölecekti.. .</p>

  <p>Rahip-subay, büyüsünü sona erdirme eylemi sırasında, ışık değneğini ejderin gitmesinden sonra, uzun ve yavaş bir hareket yapmak için kullandı. Sonrasında Radulescu, geri çekilmekte olan yaratığa bakarak değneğini bir kez daha havaya kaldırdı, belki de fırtınaya rağmen onu dinlemeye çalışıyordu. Ardından yeniden atına bindi, bekleyen sürücülere döndü ve kervanı bir kez daha ileriye doğru harekete geçirdi.</p>

  <p>Sürücüler gönülsüz bir şekilde hareket ettiler. Yük hayvan­ları, ejderin gerçekten de gittiği konusunda sahiplerinden çok daha fazla ikna olmuş görünüyorlardı. Rüzgârın içindeki ejder kokusunun hızla ortadan silinişiyle birlikte, hayvanlar saatler boyunca gösterdiklerinden çok daha büyük bir istekle ileriye doğru harekete geçtiler. Ve artık, sanki havadaki rahatlamaya paralel olarak yağmur da azalmaya başlamıştı.</p>

  <p>Bütün bunları, tekerlek izleri barındırmayan yol boyunca yüz metrelik bir sendeleyerek yürüyüş izledi, dikenler arada sı­rada giysilerini ve derilerini yırtıyordu. Derken, subay yeniden dizginlerini çekti ve kervanı tekrar durmaya yöneltti. Başka bir ejder mi, diye düşündü Ben. Bu noktada durmak için başka hiçbir neden göremiyordu. Radulescu, ışığıyla onlara hayvanları tam olarak nerede durdurmalarını istediğini işaret ediyordu, kendisini çevreleyen yüzlerce kayalık tepecikten hiçbir farkı gözükmeyen kayalık bir tepeciğin yakını. Burada hiçbir şey yok, diye düşündü Ben ... ve ardından anladı ki, bu tam dü­şünmesi gereken şeydi.</p>

  <p>Radulescu yine atından inmişti. Meşalesini hâlâ elinde tu­tarak, bağımsız olarak tepeciğin yan kısmını oluşturan koca bir taş parçasının daha alçak olan ucunun yanında durmak için yürüdü. Bir elini bu devasa taşa koydu ve sesini rüzgârdan da­ha fazla yükseltti: "Siz beyler, hayvanları emniyete alın. Ardın­dan buraya gelin ve bu kayayı kaldırın. Evet, buraya, kaldırın, diyorum."</p>

  <p>Gösterdiği devasa kaya parçasının kımıldatılabilmesi, bu kadar insan için bile çok ağır görünüyordu. Ama emir emirdi. Sürücüler hayvanlarını bağladılar ve etrafında toplandılar. Adamların bazıları iri yarı ve güçlüydü, bazıları değil ama bir şekilde, rahip çıldırmadığını kanıtlayacaktı. Kaldırmaya başlar başlamaz, devasa taş yeni bir denge durumunda durmak için şaşılacak derecede kolayca yana eğilerek ucunu yukarıya dikti. Şimdi, eskiden alçak duran ucunun bulunduğu yerde, bir ma­ğara deliğinin karanlık üçgeni açığa çıkmıştı. Yamacın üzerin­deki bu karanlık delik, Ben’e tamamen doğal olmak için şekil itibariyla biraz fazla muntazam gözükmüştü ve tek bir adamın içinden rahatlıkla geçebileceği kadar büyüktü.</p>

  <p>Yolunu aydınlatmak için soğuk meşalesini önünde tutup hiç tereddüt etmeksizin hareket ederek içeriye ilk giren subay olacaktı. İçerideki muazzam karanlık, ışığın önünde eriyerek, zemini dışarıdaki toprak seviyesinden üç ya da dört metre aşa­ğıda olan tek gözlü bir mağarayı ortaya çıkardı. Orada, belki de bir düzine insanın kalabalık yaratmadan durabileceği genişlik­te bir oda vardı. Kaba bir şekilde kayadan oyulmuş daracık bir merdiven, Ben’in önünde durduğu üçgen girişten aşağıya, ze­mine doğru kıvrıla kıvrıla iniyordu ve Ben, şimdi, o zeminin ortasındaki iki taşın arasında, daha koyu bir karanlığın içine doğru yönelen, insan boyutunda başka bir deliği daha fark et­mişti.</p>

  <p>İçerdeki deliğe ulaştığında Radulescu durdu. Meşalesini bir duvara dayadı ve su geçirmez olduğu anlaşılan iç cepleri­nin birinden iki kısa ve kalın mum çıkardı. Bir alev üretti - bu­nu öylesine hızlı gerçekleştirmişti ki, Ben nasıl yaptığını bile görememişti - ve zemindeki deliğin her iki yanına, yanan bir mum yerleştirdi.</p>

  <p>Kafasını yukarıya kaldırıp küçük girişin ağzında birikmiş sürücülerin yüzlerine doğru baktı. "Yük boşaltımına başlayın," diye sertçe emretti Radulescu. "Çuvallardaki yükü aşağıya, bu­raya taşıyacaksınız, dikkatlice - dikkatlice! Ve buradan aşağıya bırakacaksınız, bu deliğin içine." Ayağını hafifçe yere vurarak, zemindeki deliği gösterdi. Son emrini, sanki ilk seferinde tam olarak duyamayanlar için tekrarlamayı önlemek istermişçesine özel bir berraklık ve vurguyla vermişti. Radulescu'nun her iki tarafında da mumlar yanmaktaydı, mavi balmumu ve altın rengi alevler; Ben, mumların yerleştirildiği düz kayaların üze­rinde, sert bir tabaka haline gelmiş olan eski mum kalıntılarını görebiliyordu. Buraya bir yükün getirilişinin ilk kez ya da ikin­ci veya üçüncü kez yapılmadığı açıkça ortadaydı.</p>

  <p>Emirleri yerine getirmeye hazır olarak, yukarıdaki girişten geri çekilirken, altı sürücü de bir an için birbirlerine baktılar. Ama Ben’e göre, gerçekten de onlarla konuşacak zaman yoktu. Bazılarının yüzlerindeki şaşkınlığı görebiliyordu, ama onlar kendisindeki gibi bir korkuyu yansıtmıyordu.</p>

  <p>Burada mı olacak, diye düşüncü kendi kendine, yük boşal­tımı biter bitmez. Eğer öyleyse, nasıl olacaktı? Ya da süvarilerin onları beklediği yere gidene dek birazcık daha zamanı olacak mıydı...</p>

  <p>"Hareket edin! Çabuk! Boşaltın!" Radulescu, elinde parlak meşalesiyle, merdivenleri tırmanıyordu. Onlara işin yapılması­nın dışında başka şeyler düşünmeleri için zaman vermeyecekti.</p>

  <p>Adamlar, sert bir okulda, sadece emirlere itaat etmek için eğitilmişlerdi. Harekete geçtiler. Ben de tıpkı diğerleri gibi, ken­diliğinden onlarla birlikte hareket etmişti. Ama şimdi, bir yük hayvanının sırtındaki küfenin içinden ilk bohçasını kaldırırken Mavi Tapınak eğitiminin ne kadar etkili olduğunun farkına varıyordu.</p>

  <p>Eline aldığı bohça küçük ama çok ağırdı, tıpkı diğerlerinin tümü gibi. Hava şartlarına karşı, bir tür su geçirmez yağlı bir deriyle sarmalanıp dikilerek kapatılmıştı. Ben, dış tabakanın içinden, içindekilerin gerçek şekillerinin ne olabileceğini anla­mayı zorlaştıran kalın dolgu malzemesini hissedebiliyordu. Ben’e göre, yük hepsi de ağır, sert ve göreceli olarak küçük olan çeşitli metal objeler şeklinde algılanabilirdi.</p>

  <p>Ağırlıklarına rağmen, Ben, bir seferde bohçaların iki tane­sini birden kolayca taşıyabiliyordu. Ama yük boşaltım süresini uzatmak istediği için bu şekilde yapmadı. Böylece işlemin ya­pılması sırasında geçen zamanı, düşünmeye çalışarak, kendisi­ni sinirlendirmek ve harekete geçmeye hazırlanmak için kulla­nabilirdi ...</p>

  <p>Mağaranın yukarıdaki girişinin içinden ilk kez geçerek yü­künü aşağıya taşırken, kaldırılmış bir pozisyonda duran deva­sa taşa büyük bir dikkatle baktı. Taşın kendi denge noktasına ne kadar yakın olduğu Ben’in dikkatini çekmişti. Ortada görü­nen şey, kaldırılıp açılması için altı adamın varlığının gereksiz olduğuydu, taş tek bir kişi tarafından bile, kolaylıkla bir yanına yatırılarak kapatılabilirdi.</p>

  <p>Eğri büğrü merdivenlerden aşağıya doğru, mum ışığının altında ayaklarını nereye bastığına dikkat ederek ilk kez iner­ken, basamakların artık aşınmaya başladığını fark etti. Sanki bir alay dolusu işçi, yüklerini buradan aşağıya taşımışlar gibiy­di .. .</p>

  <p>Düşün, kendi kendine emretti. Düşün! Ama, sessizliğine rağmen, düşünceleri ruhunun derinliklerindeki korku sayesin­de felç olmuş gibi görünüyordu.</p>

  <p>Mağaranın içinde, ilk bohçasını zemindeki karanlık delik­ten aşağıya bıraktığı zaman, Ben başka bir şeyi daha fark etti. Ağır bohça, Ben onu karanlığın içine doğru bıraktığında hiçbir düşme ya da çarpma sesi çıkarmamıştı. Ya hâlâ düşüyordu - ya da bir şekilde yakalanmıştı.</p>

  <p>Diğer sürücülerle birlikle yavaş bir tempoyla hareket ede­rek, mağaradan ikinci yüklerini almak için dışarıya çıktığında, Radulescu'nun Eski Dünya meşalesini yeniden, bu sefer çıkışın hemen ağzındaki bir kayaya yaslamış olduğunu gördü. Subay bağlanmış bineğinin yanına dönmüştü ve eyerden bir şeyler alıyordu, Ben’in şu ana kadar gerçekten farkına varmadığı hafif ve uzun bir bohçayı çözüyordu. Bohça, Radulescu'nun kuşan­dığı kılıçla aynı boyut ve şekildeydi, diğer bütün yüklerin ya­pıldığı gibi sıkıca sarmalanmıştı.</p>

  <p>Ben, hareket ederken seyretmeyi sürdürdü. Bir başka hay­vanın yükünü hafifleterek, ikinci bohçasını sırtlandı. Kaldırdığı bohçanın ağırlığı boyutuna göre yine ürkütücüydü. Hayır, Ma­vi Tapınak'ın toprağın derinliklerine böylesine gizli bir şekilde yerleştirdiği şeyler kurşun olamazdı.</p>

  <p>Onların asıl hâzinelerinin yeri, kuşaklar boyunca öykülere ve varsayımlara konu olmuştu. En azından bir şarkı bu hâzine­yi konu almıştı o, Ben’in düşüncelerinin içinde hâlâ işe yara­maz bir şekilde çalıp duran şarkıydı.</p>

  <p>Hazine taşıyıcıları hattındaki diğer beş adam, neyle uğraş­tıklarını tahmin etmeye çalıştıklarına dair hiçbir belirti göster­miyorlardı. Ben’in anladığı kadarıyla, içinde bulundukları du­rumun belirtileri hiçbirinin kafasına dank etmemişti. Suratları duygusuzdu, yağmurdan rahatsız oluyorlardı; ve şimdi Ben’in anlayabildiği kadarıyla, bilgiden de rahatsız oluyorlardı. Ben harekete geçmedikçe onlarla anlamlı bir konuşma yapabilme ihtimali yoktu.</p>

  <p>Mağaranın üst deliği ve merdivenler öylesine dardı ki, yü­kü içeri taşıma süreci ister istemez yavaşlayıp verimsizleşmişti; aşağı inen adamların her zaman için durup yukarı çıkanla­rın geçişini beklemeleri gerekmişti ve bu durum, tam tersi için de geçerliydi. Tüm bunlara rağmen, altı adamın durmaksızın çalışması sonucunda yük boşaltımı çok uzun sürmeyecek görü­nüyordu.</p>

  <p>Altı adam, diye düşünmeyi sürdürdü Ben, Benambra’nın Hazinesi’nin gerçekte nerede gömülü olduğunu biliyordu. Dünyada bu kadar fazlasını öğrenmeyi başarabilmiş ve hâlâ hayatta olan bir başka altı işçi daha var mıydı ?</p>

  <p>Yük boşaltımı işlemi sürmekteydi ve Ben’in düşüncesine göre süreç çok hızlı ilerliyordu. Mağaranın dışında, Eski Dünya meşalesinin soğuk ışığı yük boşaltımı için yanıyordu ve mağa­ranın içerisindeyse iki mavi mumun ılık, dumanlı, titreşen ışığı vardı.</p>

  <p>"Haydi, hareket edin!"</p>

  <p>Ben mağara zeminindeki karanlık deliğin içine doğru baş­ka bir bohçayı daha yeni atmıştı. Hemen peşinden ileriye doğ­ru yürümekte olan subaya hafifçe çarptığında doğrulup geriye yönelmek üzereydi. İki adam birbirlerine değerek geçerken, Radulescu'nun taşıdığı bohçanın ucu Ben’in koluna sürtündü. Ben, giysisine ve objenin sarmalandığı örtüye rağmen, yanın­dan geçmekte olan bir tür büyü gücünün varlığını hissedebilmişti. Bu, eski bir parfümün, çocukluğundan bu yana kayıp olan ve şimdi aniden tekrar hatırlanan güzel bir kokunun yapa­bileceği gibi hafızasını canlandırıverdi. Bu kaza, duyduğu kor­kuyu, birdenbire, her zamankinden çok daha güçlü bir hale sokmuştu.</p>

  <p>Merdivenleri çıkan Ben, yeniden dışardaydı ve Radulescu da mağaradan çıktığında, aşağıya taşımak için yeni bir bohçayı daha sırtlanıyordu. Subay sertçe Ben’e baktığı zaman, Ben bön bön ona baktı.</p>

  <p>Yirmi üç yıllık yaşamı süresince Ben, kendi görünüşü hak­kında diğer insanları aynı şekilde etkileyen iki şeyin farkına varmıştı. Birincisi, ki bunda henüz hiç yanılmamıştı, bodur cüssesiydi; aslında ortalamadan çok kısa değildi ama öylesine gelişmiş bir beden yapısına sahipti ki bodurmuş gibi görünü­yordu. ikinci noktaysa, ahmak görünüşüydü. Yuvarlak bir odun parçası gibi görünen yüzündeki bir şeyler, insanları onun biraz ağır zekâlı olduğunu düşündürmeye yöneltiyordu, en azından yakından tanıyana kadar. Bazı nedenler yüzünden bu etki, bedeninin böylesine geniş ve güçlü olması sayesinde daha da şiddetleniyordu. Bu durum sanki, zekânın ve çirkin bir gü­cün aynı adamın üzerinde aynı anda var olmasını, hiç kimsenin istememesi gibi bir şeydi. Ben, özellikle zekâsının yavaş olma­dığına kendini inandırmıştı, ama bazen öyle olduğunun zanne­dilmesinin işe yaradığını da öğrenmişti. Şimdi çenesinin biraz­cık aşağı sarkmasına izin verdi ve sabırsız subayın bakışını ifa­desiz bir şekilde yanıtladı.</p>

  <p>Radulescu yanına yaklaştı. “Hareket edin, diyorum. Bura­da kök mü salıyorsun? Bütün gece boyunca fırtınanın altında, dışarda mı durmak istiyorsun?"</p>

  <p>Sadece bunun için durdurulmasına sevinmiş olan Ben, ka­fasını yavaşça salladı ve itaatkâr bir hareketin içine girmek için kendini yeniden kışkırttı. Mekanik olarak, yavaş ve karmakarı­şık bir şekilde ilerleyen diğer sürücülerin sırasına yeniden ka­tıldı.</p>

  <p>Kesinlikle altın olduğunu düşündüğü yükünü yeniden sırtladı ve bir kez daha mağaraya doğru yöneldi, mağarayı mü­hürleyen taşın nasıl olup da denge noktasına bu kadar yakın bir şekilde durabildiğini inceledi. Mağaranın dışında dikilen bir adam, bu girişi bir eliyle hızla kapatabiliyor olmalıydı. Oy­sa, içeriye kapatılan altı adam, bir araya gelerek, o kayaya ula­şıp kaldırabilmeyi asla başaramazdı. Elbette ki, eğer zaman ve­rilirse oradan çıkmanın bir yolunu bulabilirlerdi. Eğer, zaman verilirse.</p>

  <p>Kaya, arkasından bu turda sıkıştırılıp kapatılmayacaktı. Çünkü hâzinenin tümü henüz boşaltılmamıştı.</p>

  <p>Ben, ağır bohçasını mağaranın zeminindeki delikten aşağıya kayması için bırakırken refleks olarak geriye doğru ürkerek sıç­radı. Deliğin yaklaşık olarak yarım metre kadar aşağısında, insandışı bir büyüklük ve beyazlıkta, bir çift el, bohçayı yakala­mak için bir anlığına görüntüye girmiş, göründüğü kadar hızlı bir şekilde de yok olup gitmişti, tüm bunlar mutlak bir sessizlik içinde oluşmuştu.</p>

  <p>Ben, hiçbir şey söylemeden geri dönüp ilerledi. Yüklenmiş ve bir çizgi boyunca birkaç yükü daha çukura bırakmak için bekleşen adamların yanından geçerken, ani bir korku sancısıyla birlikte boşaltım işinin artık neredeyse bitiyor olması gerektiği­ni fark etti. İşin bitirilmesinden önce mağaradan çıktığına emin olmak istediği için merdivenlere doğru hızlı, koşar adımlarla yöneldi.</p>

  <p>Yukarıdaki girişte, subay, omzunda sonuncu olması gere­ken bohçasıyla birlikte aşağıya doğru harekete geçmiş olan son sürücüyü tam da o anda durdurdu. "Beni aşağıda, yağmurdan uzakta bekleyin," diye konuşuyordu adamla, Radulescu. "Hepinizle konuşmak istiyorum."</p>

  <p>Ve son adam, sırtındaki yüküyle birlikte mağaraya girdi. Ben girişin hemen aşağısında, adamı omuzlayarak geçti. Ben, neredeyse merdivenlerden aşağı düşüreceği için adamın müs­tehcen mırıltılar fısıldayan sesini geride bırakarak kendisini dı­şarıya attı.</p>

  <p>Eski Dünya meşalesini bir kez daha eline almış olan subay, Ben’in ortaya çıkışını yeni bir kızgın bakışla karşıladı; ama bu kez sanki, bakışında daha tehlikeli bir şeyler vardı. Ve Radules­cu bezgin bir şekilde Ben’e lanet okudu. Bu gerçek bir lanet okuma değildi, insanın içini rahatlatmak için ya da astlarına küfretmek için kendiliğinden kullanılan sahte lanet okuma bi­çimlerinin biriydi: zekâ ve şanstan yoksun bırakılmış bir İmpa­rator çocuğu<a href="../Text/not.html#nd1" id="n1"><sup>(1)</sup></a> hakkında bir şeylerdi.</p>

  <p>"Buyrun Efendim?" diye uyuşuk bir şekilde yanıtladı Ben. Şimdi, diye düşünüyordu kendi kendine, şimdi harekete geçmeliyim, çok geç olmadan önce, önce ...</p>

  <p>"Yük boşaltımı bitti," diye bildirdi subay, sanki Ben, onun ahmak bir arkadaşıymış gibi, çok yalın ve yavaşça konuşuyor­du. "Hepinizin mağaranın içinde toplanmasını istiyorum. Ora­ya in ve beni bekle."</p>

  <p>Radulescunun arkasında, yükleri boşaltılmış altı hayvan sabırla bekliyordu. Ve aşağıda, mağaranın içinde diğer beş sürücü de benzer türde bir sabır göstererek bekliyorlardı. Ben hareket edemeyeceğini hissetti. Yüksek bir kulenin üzerinden bilinmeyen bir karanlığın içine atlamaya zorlanıyormuş gibi bir duyguya kapılmıştı.</p>

  <p>Suratının ifadesinde bir şeyler değişmiş olmalıydı, çünkü subayın suratındaki ifade aniden tehlikeli bir hale bürünmüştü. "İçeri!" diye bağırdı Radulescu, aynı anda meşalesini yere fırlatıp kılıcını sıyırmaya başlamıştı.</p>

  <p>Ben, eğitiminin öldürücü ağırlığını üzerinde hissediyordu, ama aynı zamanda korkunun ağırlığı da vardı. İtaatkârlığımn etkisi altındaki dehşete düşmüş Ben, mağaraya doğru bir adım attı. Ama girişten aşağıya doğru bakıp yanan mumları gördüğünde, kayaların üzerindeki donmuş eski balmumu damlalarını ve beş sürücü yoldaşının yük hayvanı suratlarını gördüğün­de, ani ve dehşet verici bir berraklıkla, kendi mezarına adım at­mak üzere olduğunu gördü.</p>

  <p>Bunun yerine, subayı sol kolunun üst tarafından yakalayarak, sağ eliyle vurdu. Adam uludu ve kılıcını sıyırmaya çalıştı, ama Ben tarafından dengesi bozularak sert bir şekilde öne doğ­ru çekilen Radulescu'nun bu hamlesini tamamlaması çok zor­du. Ben, aniden, bütün gücüyle itti, Radulescu'nun tökezlemesini sağlamıştı ve sersemlemiş adamı mağaraya doğru fırlattı. İtişin gücü, subayı merdivenlerin tam dibine dek indirmişti ve kılıcını çekmeyi başarabilmiş olsa bile, bu bir işe yaramayacak­tı.</p>

  <p>Radulescu, küfür dolu bir haykırış için ikinci nefesini ala­madan önce Ben, ağırlığını üstüne vererek devasa mühürleme taşını döndürdü. Kalbini durdurabilecek bir an için, koca kaya parçası keskin bir atalet isteğiyle Ben’e karşı koydu. Ardından kütle harekete geçti, önce yavaşça, sonra hızlanarak ve en sonunda kıyametimsi bir gümbürtüyle düşerek mağarayı kapattı. Ben, ayağının birini ezilmekten kurtarmak için tam zamanında geri çekmişti.</p>

  <p>Mum ışığı, yeryüzünün altına öfke ve feryatlarla birlikte mühürlenmişti, ama soğuk meşale her zaman olduğu gibi göz alıcı bir şekilde ışıldayarak yerde yatıyordu. Karanlığı bir pele­rin gibi üstüne sarmak isteyen Ben, onu olduğu yerde bıraktı. Döndü ve gecenin içine doğru koştu. Radulescu'nun binek hayvanını alma fikrini daha önceden düşünmüş ve vazgeçmiş­ti. Gitmeyi planladığı yere, kendi ayaklarıyla gitmesi daha uy­gun olurdu.</p>

  <p>Bu şekilde yolculuk yapmanın da yıldırıcı yanları vardı. Bacaklarını dikenler dolayacaktı ve bir seferinde az kalsın ayak­larını karanlığın içine gizlenmiş taşlara çarpıyordu. İncik kemi­ğinin ya da ayak parmaklarının kırılmasından sakınmak için süratini azaltıp hızlı yürüyüşe geçmeliydi. Eğer kendisini şimdi sakatlarsa, hasar çok kısa bir süre içinde kalıcı bir hal alabilirdi.</p>

  <p>Çok uzaklarda olmayan kayalıkların düzensiz uçurumlarıyla sahile doğru dönmeye uğraşarak ilerliyor, güneye ve biraz da doğuya doğru hareket ettiğini umuyordu. Ben’in aklında, yolların bir planı vardı. Üzerinde ince ince düşünülerek hazırlan­mış özenli bir plan değildi ama dikkatli bir gözlemle hazırlan­mıştı. Elbette, tamamen doğru da olabilirdi.</p>

  <p>Zaman içinde gerçekleşmesinden korktuğu şey şimdi ol­muştu, neredeyse anında. Gecenin içinde ejderin ahenkli horul­damasını, bir kez daha, üstelik bu sefer tam arkasında ve can sıkıcı bir yakınlıkta açıkça duymuştu. Mağaranın içine kapatıl­mış ve büyük ihtimalle yaralanmış olsa da subay Radulescu, zaptedici büyüyü bozmayı başarabilmişti. Ben, sürekli esen rüzgâr sayesinde canavarın arkasından geldiğini ve kendisinin de koşarken nefes nefese kaldığını duyabiliyordu. Ejderin ayakları altında taşların çatır çutur ezilip yuvarlanışını, dikenli çalılıkların çiğnenip kırılışını duyuyordu.</p>

  <p>Ben’in vücudunun çok azı yağdı. Ve kısa mesafeleri diğer insanları şaşkınlığa düşürücü bir hızda koşmasıyla tanınmıştı. Ama koşu gerçekten onun güçlü olduğu bir nokta değildi ve bir yerde-yürüyenden koşarak kaçamayacağını biliyordu; kim­se yapamazdı, düzgün bir koşu sahası olsa bile, bu kesinlikle imkânsızdı. Kırık ayak parmakları ve incik kemikleri ihtimaline karşı kumar oynayarak bütün gücüyle koştu, çok daha keskin bir açıyla doğuya ve görünmeyen kayalığın zirvesine doğru yönelmişti.</p>

  <p>Şimdi onu dehşete düşürerek ağır ve uzun adımlarla yürü­yen arkasındaki kocaman ayaklar, kesinlikle dosdoğru bir taki­be başlamıştı. Bu yürüyüşün toprağı sallayan ritmi, tehlikeli bir şekilde giderek daha da yakınlaşıyordu. Deneyimli bir ejder avcısı olan Ben, arkasında sürüklenen pelerinini tokasından kopararak arkasına, rüzgâra doğru fırlatmadan önce, olabilecek son ana kadar bekledi. Yaptığı bu eylemin ne işe yaramış olduğuna bakmak için kafasını çevirmeye ya da hızını azaltmaya cesaret edemedi.</p>

  <p>İki uzun adım atışının ardından, kulakları, ona dikkati dağıtma çabasının, en azından şu an için başarılı olduğunu söylü­yordu. Arkasında, gökyüzünün biraz daha altından gelen gök gürlemesine benzer bir kükreyiş vardı ve toprağı sarsan kovalama duraksamıştı.</p>

  <p>Ben, ejderin yeniden peşine düştüğünü duymadan önce, soluk kesici uzun adımlarından yirmi tanesini daha atmayı başarabilmişti. Ve ardından neredeyse koşarak, gecenin içinde gördüğü, uçurumun düz kıyısına ulaşmıştı. Yapabildiği kadar dikkatli bir şekilde, ayaklarını ve bacaklarını koyabileceği sert yüzeyler arayarak aşağıya doğru indi. En sonunda, sandalları, üzerinden kaymayacağı bir kayaya ulaşmıştı. Umduğu gibi, uçurumun bu taraflarında insan eli ve ayaklarının sığabileceği birtakım yerler vardı. Ben, biraz daha indi ve aşağıda elleriyle aşılabileceği yerler buldu. Sonra ayağını bir kez daha aşağıya uzatmaya çalıştı.</p>

  <p>Daha önce etrafını görmek için yararlandığı şimşekler, artık neredeyse tamamen kesilmişlerdi. Ben, yavaşça uçurumun aşağısına doğru, güçbela gördüğü bir kayadan diğerine yapışa­rak ilerliyordu. Ve uçurumun yüzeyi boyunca, daha da yavaş olarak, güneye doğru birazcık ilerleme kaydetmişti. Şu an için ejderi artık duyamıyordu. Ben’i kovalamaktan vazgeçmiş olabi­lirdi. Ya da vazgeçmemişti. Onlar böyleydi, ne yaptıkları tah­min edilemezdi.</p>

  <p>Gökyüzünde hiçbir şimşek çakmadığı halde yüz metre aşağısındaki okyanus tamamen görünmez bir hale gelmişti. Şüphesiz, böylesi daha iyiydi. Ben, okyanusun kayaların üzerinde parçalanan dalgalarını duyabiliyordu. En merhametli tanrılardan ikisine, Ardneh ve Draffut’a içten dualar fısıldayarak, yaptığı her hareketinin sonuncusu olmasını bekleyip birbi­ri ardına tutunacak ve ayak basılacak güvenli bir yer aramayı sürdüren Ben, el yordamıyla kayalığın yüzeyinden aşağıya, de­nizin mutlak karanlığının içine doğru ilerliyordu.</p>
</body>
</html>
