<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>SEKİZİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Mavi Tapınak'ın, özellikle de Dahili Divan üyelerinin ken­di aralarında ya da dünyanın diğer göreceli olarak önemli isim­leriyle ticaret hakkında konuştuğu odalar olmak üzere, merkez ofisininin üst katları büyük bir zerafetle döşenmişti. Aşağı katlarda çalışan kâtipler ve idareciler, eski püskü mobilyalar ve boş duvarlarla idare etmek zorundaydılar, ama yukarıda, bura­da, kölelerden ve çeşmelerden, mermer ve altından, duvara ası­lan dokumalardan ve eğlenceden hiçbir kısıntı yapılmamıştı.</p>

  <p>Ama Yüce Rahip’in dış ofisinde sakin bir şekilde ayakta bekleyen Radulescu’ya eşlik etmesi için bir eğlendirici sağlan­mamıştı. Burası aslında ofis bölümünün bekleme odalarından biriydi. Uzak bir yerlerden gelen telli çalgıların müziğini duya­biliyordu. Eğer isterse, kendisini oyalayabilirdi, keyif verici bir şekilde kabartılmış divandan kalkarak odanın içinde dolaşabi­lir ve perdeli pencereden dışarıya bakabilirdi. Bu pencere, du­varlara, damların kenarlarındaki koruyucu yükseltilere, bir şe­kilde daha düşük seviyedeki birtakım insanlara ait biraz daha alçak kulelere, şehir surlarının iç taraflarına kadar uzanan açık bir manzaraya yukarılardan bakıyordu. Şehrin surları oldukça yüksekti - kasten böyle inşa edilmişti. Bu surlar yükseklikleri ve sağlamlıklarıyla, bu şehir de fethedilemezliğiyle ünlüydü - aslında, birçok insan Mavi Tapınak’ın ana hâzinesinin, tam bu binanın altındaki bir yeraltı mahzeninin içinde saklandığına inanıyordu.</p>

  <p>Radulescu, elbette ki işin doğrusunu biliyordu. Ama sade­ce o, Yüce Rahip ve Dahili Divanın iki ya da üç üyesi - Radu­lescu, bunların kim olduklarından emin değildi - yeryüzünde, Benambra’nın Hazinesi’nin nerede saklı olduğunu ve ona nasıl ulaşılacağını bilen birkaç kişiydi.</p>

  <p>Bu şehre <i>fiilen</i> hükmeden şimdiki Yüce Rahip’in hiçbir res­mi iddiası olmaksızın çevredeki diğer bölgelere de hükmettiği bu dünyadaki en cahil kişilerin bile bildiği bir gerçekti. Ama şehirler, ne kadar güçlü savunulduklarının bir önemi olmaksızın, her zaman için paragöz kralların ve diğer hükümdarların dik­katini çekmiştir; ve işte bu yüzden hayır, Mavi Tapınak hâzine­sini, var oluşunun ana sebebini, böylesine göz önünde olan bir yere koyamazdı.</p>

  <p>Bütün tarikat, kendilerine üye olmayanlara karşı büyük bir açıksözlülükle konuşuyor görüntüsündeydi ve bu gerçekten de çok karmaşıktı. Perdeli kapı ağzında bir hareketlenme oluşup kel kafalı ve altın rengi giysiler içindeki bir sekreter ortaya çık­tığında Radulescu'nun düşünceleri kendi kariyeri üzerine yo­ğunlaşmıştı.</p>

  <p>"Başkan şimdi sizinle görüşecek."</p>

  <p>Ve Radulescu, özenle döşenmiş bir ofisten diğerine, yave­rin peşinden aceleyle giderken küçük bir iç çekişle rahatlıyor­du. Mavi Tapınak’ın baş memuru bu ünvanı kullanmayı tercih ettiğinde şu anda uğraştığı işin birtakım dini merasim olayla­rından - meselâ, bir papazın görevinde ihmalkâr bulunup, papazlık rütbesinden mahrum edilmesi gibi - daha farklı olduğu anlaşılırdı.</p>

  <p>Son kapı, sekreter tarafından geniş bir odaya açıldı. Odayı donatan diğer lüks eşyaların arasında, çevresinde yirmi hü­kümdarın toplanabileceği büyüklükte kocaman bir toplantı masası da bulunuyordu. Ama odanın içinde sadece tek bir kişi vardı, kızarmış suratı ve kendisine hizmet eden sekreterinki gi­bi kel kafasıyla oldukça ufak tefek bir adam. Önünde parlatıl­mış ahşabın üzerine yayılmış bir kâğıt yığınıyla birlikte masa­nın uzak tarafında oturuyordu.</p>

  <p>Yüce Rahip - ya da Başkan - Radulescu'nun içeri girmesi üzerine yuvarlak, kırmızı yüzünü kaldırdı. Baş idareci oldukça neşeli gözüküyordu - ama her zaman böyle gözüküyordu, en azından Radulescu'nun kısıtlı deneyimlerinde bu böyleydi.</p>

  <p>"Albay Radulescu, içeri girin, oturun." Başkan, ona kendi­sinin yakınındaki bir yeri işaret etmişti. "Ayrıldığınız görevini­zin ardından neler yapıyorsunuz? Sizi meşgul etmeye yetecek bir iş bulabildiniz mi?"</p>

  <p>Şanssız hazine teslimatı işleminden sonraki aylar içinde, kendi davası, Dahili Divan ve Yüce Rahip tarafından tekrar tekrar görüşülürken, Radulescu çeşitli sınıflardaki resmi işlere atanmıştı. Yaklaşık olarak son on gün boyunca Radulescu, ken­disine yapılan resmi davranışlarda bir ılımlılık sezmeye başla­mış ve bunu lehte bir işaret olarak görmüştü.</p>

  <p>"Tapınak’a yardım etme yollarını bulma sorunu üzerinde büyük bir gayretle çalıştım Başkanım ve birazcık başarı sağla­dığımı umuyorum." Neyse ki, böyle bir soruyu bekliyordu ve kafasında verilebilecek iyi bir yanıt hazırlamıştı.</p>

  <p>"Güzel, güzel," diye belli belirsiz bir şekilde konuştu Baş­kan, önünde yayılmış kâğıtlarına bir defa daha bakarak. Bunlar Radulescu’ya, kendi davasıyla ilgili raporlar gibi gözüktü. Baş­kan’ın arkasındaki pencereler, çok az gözün görme şansına eri­şebildiği pencerelerdendi, içlerine gerçek ve neredeyse kusursuz camlar takılmış, kenarlarına cam parçaları gibi ışığı geçir­ebilen yarı değerli taşlar yerleştirilmişti. Radulescu'nun aklın­dan, Başkan'ın aslında sadece bir insan olduğu ve adının da Hyrcanus olduğu düşüncesi geçti; ama bir insan böylesine önemli bir şahsiyet hakkında böylesine önemsiz bir insan is­miyle nadiren seslenebilir ya da düşünebilirdi. Sadece birkaç küfürlü ve esef duyulacak popüler şarkı bunu yapardı.</p>

  <p>"Güzel... iyi. Şimdi, burada görüyorum ki, bu - talihsizli­ği - yaşayalı iki aydan fazla bir süre geçti. Buna neler olduğunu anlayabilmen için iyi bir dönem diyebilir misin?" Ve Başkan, aniden Radulescu’ya doğru neşeli, buz mavisi gözleriyle sert bir şekilde baktı.</p>

  <p>Radulescu, bu soruyu düşünürken tamamen ciddi görün­meyi kolayca başarmıştı. "Başkanım, itiraf etmeliyim ki, şu iki ay içinde benim bu olayı kavrayışım gerçekten değişmedi." Hafifçe iç çekti. "Eğer kendi fikirlerinizle beni aydınlatırsanız, buna çok memnun olurum." Yıpranmış, kafası karışmıştı, ama çok <i>fazla</i> pişmanlık duymaksızın kendini toparladı; Radulescu, görevli bir subay oluşunun ve kaçış olayının ötesinde, o tuhaf gecede oluşan olaylar hakkında kendisini asla suçlu kabul et­miyordu.</p>

  <p>Buz soğukluğundaki gözler, Radulescu'yu değerlendirdi; kızarmış yüz hafifçe baş sallayarak durumu onayladı ve önün­deki bir sürü kâğıdı yeniden gözden geçirmek üzere aşağıya eğildi. "Adam gerçekten hâlâ tanımlanamadı," diye düşünceli bir şekilde mırıldandı Başkan. Adamın kim olduğunu tanımla­masına gerek yoktu. "Şimdi ejder de değiştirildi... ejderler arasında çok pahalı olanlardan biriyle. Hemen ardından olaya karışan ejderi, midesinin içindekileri incelemek için öldürmüş­tük. Sonuç, bunu söylediğime utanıyorum, ama ikna edici de­ğildi. Ejderin midesinde, alçak herifin pelerinine ait olduğu ta­nımlanabilen birkaç elbise parçası bulundu - ya da bizim dağıt­tığımız türde bir paralı asker pelerini. Senin de hatırlayabilece­ğin gibi, pelerini mağara girişiyle kayalıkların arasında bulun­muştu ve biraz çiğnenmiş gibi görünüyordu."</p>

  <p>"Hatırlıyorum, efendim. Ben, elbette ki, mağaranın içinde yeniden düşüncelerimi toparladığım ve neler olduğunun farkı­na vardığım anda ejderi tutan büyüleri bozmuştum."</p>

  <p>"Evet. .. Evet." Kâğıtları karıştırıldı. "Sizin şu anda önüm­de bulunan yeminli ifadenizde de belirttiğiniz gibi. Ve şeyde, eee, dönüşte yapılan soruşturma oturumlarında."</p>

  <p>"Evet efendim." Bu soruşturmaların, karanlık mağaranın içinde olduğunu kavrayışının getirdiği ilk şoktan daha az kor­kutucu olduğunu söylemek zordu. Orada, merdivenlerden aşa­ğı itilmenin getirdiği fiziksel acı, daha sonra neler olabileceği­nin korkusu yüzünden hızla yok olup gitmişti.</p>

  <p>Sadece içeri tıkıldıklarının bilincinde olan beş sürücü, ümitsizce bağırıp çağırmaya başlamıştı. Bu sinyale alışık olduk­ları gibi cevap veren Beyaz Eller, görevlerinin bir bölümü ola­rak mağaranın üst kısımlarına doğru çıkmaya başlamışlardı ve Radulescu onları defetmek için mumum titreyen ışığında kılıcını kullanmak zorunda kalmıştı. Çok şükür ki, ejderi bağlayan büyüleri bozmayı unutmamıştı. Ve ardından, dışarıdaki haini yok etmesi için biraz zaman tanımasından sonra, üstlerindeki koca taşı dışarıdan açması için ejderi bir başka büyüyle geri ça­ğırmıştı.</p>

  <p>Kısa bir süre için Radulescu, bütün bu başarısızlığı, üstle­rinden bir sır olarak saklamaya niyetlenmişti. Ama yeniden dı­şarı çıktığında ve ortalıkta kaçan adamın pelerininin dışında başka bir iz bulamayınca, eğer bunu denerse yaş tahtaya basa­bileceğini anlamıştı.</p>

  <p>Etraflarındaki ejderin öfkesinden korkan hayvanlar, bağla­rını kopararak kaçmışlardı. Radulescu, kurtulan sürücülerini Tapınak’a geri dönüş yolculukları boyunca sessiz olmaları için dehşete düşüren yeminler ettirerek, kılıcı elinde, onları, sıkıl­maya başlayan süvarilerin hâlâ beklemekte olduğu yere doğru yürütmüştü. Beş sürücüyü şu an için bırakmasının bir anlamı olmadığını biliyordu. Onlar kesinlikle sorgulanmak için geri çağrılacaklardı.</p>

  <p>En azından şimdilik, Başkan olayın diğer bir boyutuna geçmişti. "... kıyı şeritinin o bölümü boyunca yapılan sualtı araştırmaları, garnizonlarımızda standart olarak dağıtılan tür­den tahrip edilmiş bir miğferin bulnmasıyla sonuçlandı... ama ne yazık ki, bu miğferin kaybolan adama verilip verilme­diği kesin değil."</p>

  <p>Radulescu kaşlarını kaldırdı. "Sanıyorum ki efendim, bu miğfer üzerinde büyüsel bir inceleme yapılmıştır?"</p>

  <p>"Oh, evet. Kesinlikle."</p>

  <p>"Ve - bunun sonrasında dahi - bu miğferin, şu Ben denen kişiye ait olup olmadığını hâlâ bilmiyor muyuz?"</p>

  <p>Başkan, bir kez daha, bütün dikkatini adamın üzerinde yo­ğunlaştırdı. "Maalesef hayır. Belirli birtakım kötü etkiler bu işin içinde."</p>

  <p>"Efendim?" Radulescu birdenbire kendisini tamamen mahvolmuş hissetmişti - bu şartlar altında, onun bir anda ümitsizlikten aklını kaçırmasıyla sonuçlanabilecek bir duyguy­du bu.</p>

  <p>Başkan kafasını kaldırıp ona baktı, bir an için tereddüt edermiş gibi gözüktü. Ardından bir karara vardı. Masanın ba­şındaki iskemlesinden kalktı ve toplantı odasının, üzerinde bir harita bulunan yüksek duvarlarından birine doğru yürüdü. Hâzinenin yeri, bu ya da herhangi başka bir haritada olduğu gibi asla işaretle gösterilmemişti ama Radulescu'nun gözleri, ne şartlar altında olursa olsun kendiliğinden deniz kıyısındaki o noktaya yönelmişti.</p>

  <p>Başkan işaret çubuğunu kaldırdı, ama o önemli nokta ye­rine oraya çok yakın bir yeri gösterdi. "Burada, bu burunda, fiyort'un karşısında - dağlık burnun sağ tarafındaki şu küçük toprak parçası için belirtilmiş olan mülkiyeti görebiliyor mu­sun?"</p>

  <p>O, Radulescu için, haritanın aşağısındaki açıklamaya baka­na kadar, kendisine hiçbir şey ifade etmeyen renkli, minicik bir noktaydı sadece. Sonra, "İmparatorluk toprakları," diye yavaş­ça mırıldandı. Bir an için tereddüt edişinin ardından ekledi: "Evet, efendim, sanırım anlamaya başlıyorum."</p>

  <p>Bu kadarı bile cesur bir iddiaydı ve Başkan ona bakmaya devam etti. Radulescu'nun açıkça daha fazla şey söylemesi bekleniyordu. Çabalamaya başladı. "İmparator - o zaman - karşı bir güç?"</p>

  <p>Başkan işaret çubuğunu dikkatli bir şekilde bıraktı ve elleri­ni arkasında kavuşturarak haritanın önünde dikildi. "Gerçekten anlamaya başladığınızdan şüphe ediyorum. Bu sizin hatanız de­ğil, gerçekten, bunu anlamanız beklenemez... yine de çok geç­meden anlamalısınız. Sizin durumunuzdaki bir adam, tahminen bir sonraki boşlukta, Divan’a terfi etmek için hazır olmalıdır... evet, kısa süre içerisinde en iyi büyücülerimizi ve sizi, İmpara­tor konulu bir bilgilendirme toplantısında bir araya getirmeli­yiz. Bu durum, elbette ki, eğer yakın gelecekte bir gün, herhangi bir neden yüzünden statünüz düşürülmezse gerçekleşecektir." Böylece, Radulescu'nun Başkan'ın yaptığı terfi imasıyla abartıya kaçmayan keyfi, şimdi yine eski durumuna dönüyordu. "En azından İmparatorun bir efsane olmadığını ve üstünde düşü­nülmesi gereken sebeplerden biri olduğunu biliyorsunuzdur?"</p>

  <p>Açıkçası, ortada buna verilebilecek tek bir cevap vardı.</p>

  <p>"Bu toplantıyı, çok kısa bir süre içinde düzenlemeye çalışa­cağım. Bunu önleyecek bir şeyler çıkmazsa." Başkan koltuğuna ve sesi de hafifçe alışıldık şüpheli neşeliliğine geri dönmüştü. "Şunu söyleyebiliriz ki, elimizdeki tüm açık kanıtlar, Albay, bu Ben denen adamın, Ben nereliydi - ha evet, burada Purkinje'li Ben diyor - bu Purkinje'li Ben’in, denize atlayarak ya da düşe­rek öldüğünü ya da yüzerken boğulduğu sonucunu gösteriyor, <i>eğer</i> gerçekten de ejderden kaçmayı başarabilmişse. Bütün ra­porlara göre ayakları üzerinde biraz yavaş hareket ediyormuş, yani dolayısıyla ejderden kaçmış olma olasılığı çok da fazla de­ğilmiş.</p>

  <p>"Şimdi size şunu sormak istiyorum. Siz, şahsen, Tapınak’ın, bu olayın kapandığını kabul etmemesi için herhangi bir neden görebiliyor musunuz? Elbette ki şartların gerektirdiği bazı önlemler alın, mesela koruyucu ejderin büyüsünün değiş­tirilmesi gibi - ki bu zaten yapıldı - ama sonra işinize devam edin, genellikle yaptığımız gibi?"</p>

  <p>Radulescu, dikkatle boğazını temizledi. Bu yumuşakça so­rulmuş sorunun bir tuzak da içerebileceğini anlaması için çok akıllıca düşünmeye gerek duymamıştı. "Sürücüler sorgulandı mı, Efendim?" diye sordu. "Sanırım sorgulanmışlardır."</p>

  <p>"Oh, elbette. Sorgulama sırasında herhangi bir entrikanın izi çıkmadı."</p>

  <p>Radulescu düşünmeye çalıştı. "Tahmin ediyorum ki, efen­dim, şimdiye kadar hâzinenin önemli bir bölümü kontrolden geçirilmiştir."</p>

  <p>Başkan başını sallayarak onayladı. "Benim tarafımdan, ki­şisel olarak. Hazine güvende."</p>

  <p>Ardından bir duraklama yaşandı. "Peki, efendim," dedi sonunda Radulescu. "Hâlâ canımı sıkan birkaç şey var."</p>

  <p>"Ya. Ne gibi?"</p>

  <p>"Bir ejder tarafından kovalan akıllı bir adam, hayvanın il­gisini başka yöne çekmek için pelerinini atmayı düşünebilir. Ve ejderler hakkında duyduğuma göre de, böyle bir hile başarılı olabilirmiş, en azından bir süreliğine."</p>

  <p>"Bu Purkinje'li Ben, onu tanıyan subayların verdiği bilgile­re göre, akıllı bir adam olmaktan çok uzakmış. Biliyorsunuz ki, akıllı adamlar genelde böylesi işler için seçilmezler."</p>

  <p>"Bu doğru, efendim, şüphesiz. Ama..."</p>

  <p>"Ama ne?"</p>

  <p>"Bildiğiniz gibi, mağaraya yapılan bu talihsiz sevkiyattan önceki üç sevkiyatı da ben idare ettim. İdare ettiğim bu dört sevkiyatın içinde yirmi kişiden fazlası yer aldı ve <i>o,</i> bir şeylerin yanlış olduğundan şüphelenen tek kişiydi. Yani demek istedi­ğim, kendi bakış açısına göre yanlış olduğunu düşünendi. En azından, kendi sefil hayatını kurtarmak için adımlar atmış tek kişi oydu."</p>

  <p>Söylenenleri zihninde tartan Başkan, kısa bir süre için ses­siz kaldı. Sonunda konuşmaya başladığında Radulescu'yıı bi­razcık şaşırtacaktı. "Bu herifler oldukça sefil bir hayat sürüyor olmalılar. Hayatlarına bir son verilmesine neden böylesine kar­şı çıktıklarını gerçekten bilmiyorum - olayı hiç bu yönden dü­şünmüş müydün?"</p>

  <p>"Hayır efendim, düşündüğümü söyleyemem."</p>

  <p>Yeniden kısa bir dalgınlığın ardından Başkan konuştu: "Bu her nasıl oluyorsa - sevkiyatı başlatmadan önce, diğer subayla­rın geçmişteki inatçı sürücülerin icabına baktıkları hakkında sa­nırım uyarılmıştınız?"</p>

  <p>"Evet efendim, böylesi bir tehlike olasılığından bahsedil­mişti. Ama bütün bu gerçek örneklerin oldukça uzak bir geç­mişte olduğu izlenimini edinmiştim."</p>

  <p>"Ve aynı zamanda, geçmişte bu olayı yöneten subayların bu durumları başarıyla hallettikleri size anlatılmadı mı? Ve si­zin de bildiğiniz gibi, işte bu yüzden siz silahlısınız, onlarsa de­ğil."</p>

  <p>Radulescu kulaklarının yandığını hissedebiliyordu. "Evet, Başkanım, bu izlenimi de kesinlikle edinmiştim."</p>

  <p>"Şimdi ne yapmalıyız dersin, Radulescu? Bunu düşünmek için birkaç aylık zamanın oldu. Eğer benim yerimde olsaydın ne yapılmasını isterdin? Divan’da benim ciddi bir hata yap­mam yüzünden mutluluk duyarak görevimden almaya fırsatla­rı doğacak düşmanlarımın olduğunu duyman seni şaşırtabilir ama şaşırtmamalı."</p>

  <p>Radulescu bunu elbette düşünmüştü, ama söyleyebileceği kadarıyla, düşünme sürecinin yararlı olduğu şüpheliydi. "Efen­dim, bölgede bir süre için biraz daha düzenli bir şekilde devriyeler gezdirebiliriz. Bunu genellikle yapmadığımızı biliyorum, çünkü-"</p>

  <p>"-çünkü bölgede düzenli olarak devriyeler gezdirseydik, bölgenin önemi kısa sürede bir sır olmaktan çıkacağı gibi muh­teşem bir sebep vardı. Tabii ki, eğer adamının kaçmış olduğun­dan emin olsaydık, o zaman, evet, devriyeler çıkarabilirdik. En azından hâzineye yeni bir yer kararlaştırılıncaya kadar bunu yapabiliriz. Ama yeni yerini bir sır olarak saklamakta ne kadar şansımız olacak? Ve taşınma bize ne kadara patlayacak, sadece taşınma, başlı başına, bir fikriniz var mı? Hayır, tabii ki yok. Bunu sizin ücretinizden almayı teklif etmediğim için sevinin."</p>

  <p>Bu Tanrılar'ın bir şakasıydı.</p>
</body>
</html>
