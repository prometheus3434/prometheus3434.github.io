<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>DOKUZUNCU BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Bu konuda oldukça tecrübesiz olduğunu kendisine itiraf eden Mark'ın gözlerine, küçük gemi oldukça eski görünüyor­du. Ama yaşlanmış görünüşüne ve kalın gövdeli biçimine rağ­men iyi bir manevra yeteneğine sahip olduğu açıktı. Bu duru­mun, geminin yapısının büyüyle gerçekleşmesinden mi yoksa bir cin tarafından idare edilip kullanılmasından mı kaynaklan­dığını söyleyebilmek Mark için çok zordu.</p>

  <p>İki direği ve iki kamarası olan gemi Indosuaros’a aitti ve Ariane'yi Kırmızı Tapınak'tan kurtarışlarının ardından yapılan üç günlük zorlu bir yürüyüşün sonunda Doon'un grubunu sa­hilde karşılamak için büyücü tarafından çağrılmıştı. Mürette­batsızdı ve herhangi bir görünür güç tarafından kullanılmaksızın onları karşılamak için neredeyse karaya oturacakmış gibi oldukça sığ suların içine doğru yelken açıyordu. Yanlarındaki hafif yükleriyle birlikte sekiz insan yolcusunun güvertesine çıkmalarının ardından gemi, yeniden denize açılmak için sadece büyücünün tek bir kelimesine ihtiyaç duymuştu. Ve tüm bun­lar, dümene, yelkene ya da halatlara tek bir insan eli bile do­kunmadan gerçekleşmişti. Cin insanlara zararsızdı, en azından Indosuaros'un dostlarına, Mitspieler onları böyle ikna etmişti. Cin, sadece havanın içinde, çoğunlukla direklerin üstünde, kü­çük bir bulutçuk ya da bulanık bir dalgalanma gibi kısa aralık­larla görünüp kayboluyordu; ve bazen de sanki çok uzaklardan gelir gibi Indosuaros'la birkaç kelime konuştuğu duyulabilen yankılanan bir ses oluyordu.</p>

  <p>Ama şimdi, sabahın ilerlemiş saatlerindeki bu berrak gün ışığının altında cin görülemiyordu. Görülebilen tek şey, çok uzakta olmayan sisti. Geminin tam arkasında yayıldığı ya da kıyı şeridiyle geminin arasında kaldığı ya da küçük gemiyi ta­mamen örttüğü zamanlar dışında, geminin ilerisini genellikle bir sis kaplıyordu. Sis dışında üç gün boyunca süren yolculuk­ları süresince kıyı şeridi gözden kaybolmamıştı.</p>

  <p>Hava durumu, gemideki herkesin ilgisini fazlasıyla çeki­yordu. Parçalı sis dışında, oldukça düzelmişti ve Mark bu du­rumun da, en azından kısmen, Indosuaros'un kontrolü altında olduğundan şüpheleniyordu. Deniz hakkında bir şey bilmeyen kara canlılarından olan Mark ve Ben’i, yolculuğun hemen ba­şında deniz tutmuş, ama Mitspieler tarafından etkisini anında gösteren basit bir iksirle iyileştirilmişlerdi.</p>

  <p>Mark ve Ben şu anda ön güvertede oturuyorlardı. Doon ve Indosuaros, aşağıdaki küçük kamaralardan birine çekilmişler­di, Ariane de diğer küçük kamaradaydı. Golok ve Hubert, ge­minin kıç tarafından uzakları seyrediyor ve kendi aralarında konuşuyorlardı; Mitspieler ise, bitmek tükenmek bilmeyen ha­va gözlemleri ve raporları, geminin konumu ve belki de Mark’ın büyü konusunda yeteri kadar duyarlı olmadığı için değerlendiremediği başka bir sürü nedenler yüzünden yoğun bir şekilde durmadan güverteye çıkıp sonra aşağıya iniyordu. Bu arada keşişkuşu ve Dart, geminin donanımlarının arasında dolaşıp duruyordu. Gemiyi idare eden cinle aralarında hiç de kolay olmayan bir ateşkes yapmışlardı ve artık zamanın çoğu­nu yukarılarda geçiriyordu.</p>

  <p>Ben, Kırmızı Tapınak'tan ayrıldıklarından bu yana yakla­şık olarak onuncu kez Mark’a soruyordu: "Sana niçin ağabey dedi, bu doğru mu?"</p>

  <p>Mark, önceden dokuz kere daha verdiği yanıtın hemen he­men aynısını verdi. "Hâlâ bir fikrim yok. Kız kardeşime hiç benzemiyor. Marian sarışındır ve bu kızdan daha küçük yapılı­dır ayrıca yaşça benden daha büyüktür. Bu kız, on sekiz yaşın­da olduğunu söylüyor, ama iddia ediyordum ki, çok gelişmiş olsa bile o en az üç yaş daha genç."</p>

  <p>"Ve ben de iddia ederim ki birazcık deli," dedi Ben. "Bü­yük olasılıkla birazcıktan da fazla."</p>

  <p>Mark bu teoriyi zihninde tarttı. "Sessiz durması için ker­vanda ona uyuşturucu verdiklerini söylüyor. Ona ulaştığımız zaman hâlâ uyuşturucunun etkisindeydi ve bu yüzden başlan­gıçta tuhaf bir şekilde davrandı."</p>

  <p>Temiz havaya çıktıklarında Ariane hızla kendisine gelmeye başlamıştı ve Kırmızı Tapınak’ın surlarının dışına çıkmalarının öncesinde Ben, kızı ayaklarının üzerine bırakıp hayvanların beklediği yere kadar olan son basamakları kendisinin inmesine izin vermişti. Bilincini yeniden kazanmasının ardından bu adamların sadece ona saldırmak için gelmediklerini hızla kav­rayan kız işbirliği yapmaya başlamıştı. Kızın kullanması için Golok hızla ve çok temiz bir şekilde başka bir binek hayvanı çalmıştı. Adamlar etrafında toplanarak kızı aralarına almışlar, hiçbir güçlükle karşılaşmadan ana kapıdan çıkıp gitmişlerdi.</p>

  <p>"Bayılmayı ve şaşkınlığı anlayabilirim," dedi Ben. "Ama - bir kraliçenin kızı olmayı? Ve hâlâ bunu söylüyor."</p>

  <p>"Eee - sanırım, kralların ve kraliçelerin de, diğer insanlar gibi bazen kız çocuk sahibi olmaları mümkün diye düşünüyo­rum. Ve benziyor da - güzel bedeni ve sevimliliğinden ayrı ola­rak bakışlarında çok özel bir şey var."</p>

  <p>"Ve kızıl saçlı. Kocaman gözlü. Evet." Ben pek ikna olmuşa benzemiyordu.</p>

  <p>"Bizim gibi haydutlara, bir kraliçenin kızı olduğunu iddia etmesi, kendine iyi davranılmasını sağlamak için hiç de kötü bir iddia sayılmaz. Bilirsin işte, bazen, bize için için gülüyor- muş gibi bir duyguya kapılıyorum."</p>

  <p>"Kızın içinde bulunduğu durumda, eğer bu delilik değilse, o zaman ne olduğunu bilmiyorum."</p>

  <p>Mitspieler, sayısız raporlarından birisiyle bir saniye önce yine aşağıya inmişti. Ve şimdi Doon, elinde Kılıç'ıyla güverte­nin üzerine çıkmıştı, bir inceleme yapmaya çalışıyor gibi gözü­küyordu. Kız ona hikâyesini ilk kez anlattığında, Doon sabırla dinlemişti ve kızın çılgınca gelen sözlerini sanki kabul edilebi­lirmişçesine kafasını sallayarak onaylamıştı. Mark, bir prense­sin, bir dilenci kızın ya da bir kraliçenin, Baron için farksız ol­duğunu düşünüyordu, özellikle adamın planlarını yürütmesi­ne hizmet ettiği sürece.</p>

  <p>Ariane’nin onların arasına girdiği ilk andan itibaren Doon, adamlarını, kızın kendi özel koruması altında olduğu konusun­da oldukça sert bir biçimde uyarmıştı. Geminin iki küçük ka­marasından biri dokunulmaksızın ona aitti. Diğer kamarayı da büyücülerin kullanımına bırakan Doon, kızın kapısının karşı­sında uyuyordu.</p>

  <p>Şimdi Doon, Kılıç'ının doğrultusunda sisin içine doğru, ilerilere dikkatle bakarak kaşlarını çatarken, Ariane güverteye çıktı ve adamların kendi aralarındaki konuşmaları bir an için kesildi. Üzerinde şimdi erkek giysileri vardı, Indosuaros'un bu yolculuk için kullandığı bereketli dükkânından sağladığı temiz, sağlam bir gömlek ve bir pantolonla, ayağındaysa biraz büyük gelen bir çift sandalet.</p>

  <p>Bir hamlede geminin pruvasına sıçradı ve dengesini sağla­mak için bir ipi yakalayıverdi. İlerideki sisin içlerine doğru araştıran gözlerle bakan kız, bir an için insanların gözüne, ge­minin önüne yerleştirilmiş oyma bir figür gibi görünecekti.</p>

  <p>Tahtırevanlardan ve hücrelerden uzak kalışının ardından zarif teninde güneş yanıkları oluşmaya başlamıştı. Kamarasının do­kunulmazlığı içinde yıkadığı saçları kızıl bir bulutu andırırcası­na serbestçe uçuşuyordu.</p>

  <p>"İleride kayalıklar var," diye neşeyle haykırdı. Sesi nere­deyse bir çocuğunki gibiydi ve hücresine giren adamlara küfür eden sesden çok farklıydı artık. Ve şimdi, bir an için Doon'u umursamadan Ben ve Mark’ın yanına inmek için döndü. Ariane, sanki neşeli bir piknik gezisine çıkılıyormuş gibi onlara gülümsüyordu. Mark'ın hatırladığı kadarıyla, şu ana kadar ne­reye gittiklerini bile sormamıştı.</p>

  <p>Ne Baron, ne de Ben, kızla ne konuşacaklarını bilmiyorlar­mış gibi gözüküyordu. Ve böylece, onunla konuşan ilk Mark ol­du. "Senin annen kim - gerçekten?"</p>

  <p>Bacak bacak üstüne atıp sırtını geriye yaslayarak oturan Ariane birdenbire ciddileşti. "Buna inanmanın güç olduğunu sanıyorum. Ama ben gerçekten de Gümüş Kraliçe’nin kızıyım. Size bunu ilk söylediğim zaman hâlâ yarı şuursuz bir durum­daydım, ama bu doğru." Doon’a bir bakış attı. "Eğer ondan fid­ye almak gibi bir düşünceniz varsa, bunu hemen unutsanız iyi olur. O benim can düşmanımdır."</p>

  <p>Doon, bunun pek umurunda olmadığını gösteren bir hare­ket yaptı. "Peki, kız - Prenses, eğer bunu tercih ediyorsanız - hikâyenizin doğru olup olmadığına çok az önem veriyorum. Sadece meraktan soruyorum, babanız kim? Haberdâr olduğum kadarıyla, Yambu, yanında düzenli bir erkek olmaksızın hü­küm sürüyor. Onun her zaman böyle olduğunu sanıyorum.</p>

  <p>Ariane, kızıl saçlarını ihtişamlı bir şekilde geriye attı. "Ben olsam babamdan da fidye alabileceğime pek güvenmezdim."</p>

  <p>Doon, hareketini yineledi. "Size herhangi bir fidye isteme­diğimi söylüyorum... saçınızı toplarsanız ya da örerseniz ya da bir yolunu bulup onu ortadan kaldırırsanız iyi olur. Gidece­ğimiz yerde birtakım sorunlar çıkarabilir ... ve annen niçin sa­na böylesine düşmanlık yapıyor? Seni köle olarak satan o muy­du?"</p>

  <p>"Elbette oydu!" Saçları hakkındaki hükmü tartışmaksızın kabul etmiş gözüken Ariane, sanki saçma hangi muamele şekli­nin en iyi uyacağını test edermişçesine parmaklarıyla saçının üzerinde çalışmaya başlamıştı. "Saraydaki bir kısım insanın, bana anlatıldığına göre, annemi indirip yerine beni tahta geçir­me düşünceleri varmış. Bu insanların kafaları şimdi göze çar­par bir şekilde kale burçlarındaki mazgallı siperlerin üzerlerini süslüyor. Belki de onlar suçluydu, bilmiyorum. Asla bana da­nışmadılar. Hayatım boyunca annemi çok az görebildim. Bilmi­yorum ..."</p>

  <p>"Neyi bilmiyorsunuz?" diye etkilenmiş bir şekilde sordu Mark.</p>

  <p>"Önemli değil. Ayrıca, bazen güçlerim oluyor-"</p>

  <p>"Olduğunu biliyorum," diye araya girdi Doon. "Aslında, onlara güveniyorum."</p>

  <p>Ariane yeniden adama baktı. "Öyle mi? Onlara beni kurta­rabilmeleri için güvenebilmek isterdim, ama dediğim gibi sade­ce bazen sahip oluyorum ve güvenilir değiller. Bana yine anla­tıldığına göre, güçlerim bir şekilde hiçbir erkeğin benimle yat­mamış olması gerçeğiyle ilgiliymiş. Kırmızı Tapınak büyücüle­ri, bakireliğimin bozulmadığına ikna olunca bunu çok fazla kıymetli buldular. Sanıyorum ki, büyüyle olan bağlantısı dışın­da bakireliğimle fazlasıyla meraklı olan birine, beni bir servet karşılığında satacaklardı. Bu arada, nereye gidiyoruz ki, saçları­mı toplamam gerekiyor?"</p>

  <p>Ama Doon'un o anda sorması gereken başka bir sorusu daha vardı. "Peki, anneniz sizi satmak yerine niçin öldürtmeye kalkmadı?"</p>

  <p>"Belki köle olarak verilmemin daha kötü olduğunu düşün­dü. Belki de bir kâhin veya gaipten haberler veren birisi onu buna karşı uyarmıştır. Büyük kraliçelerin neyi neden yaptığını kim bilebilir ki?" Mark, Arien’in sesindeki acının tamamen ay­nısını askerler tarafından gözleri oyulan köylü kadının sesinde de duymuştu.</p>

  <p>Baron şimdi Kılıç'ını kınına yerleştirmişti ve kollarım ka­vuşturmuş olarak dikilirken gözleriyle tutsağını inceliyordu - kızın bu durumu için gerçekten de uygun bir kelime, diye dü­şündü, Mark. "Annenin senin düşmanın olduğunu söylüyor­sun," diye belirtti Doon. "Yani, o zaman sen de onun düşmanı­sın?"</p>

  <p>Ariane’nin mavi gözleri, bir anda kızgın bir çocuğun göz­lerine dönüştü. "Bana bunu ispatlamam için şans tanıyın ye­ter."</p>

  <p>"Tam da bunu yapmaya niyetliyim. Şimdi, Gümüş Kraliçe’nin Mavi Tapınak'la oldukça yakın bir ilgisi vardı, değil mi?"</p>

  <p>Sanki başka bir şeyi duymayı bekliyormuş gibi, kız susup düşündü. Ama sonra söyleneni onayladı. "Evet, ilgilendiğine eminim. Neden?"</p>

  <p>"Çünkü biz Mavi Tapınağın ana deposuna girecek ve onu zenginliğinden mahrum edeceğiz. Kılıç'ım, sen - ve senin güç­lerinin - bu planın uygulanmasında çok yararlı olacağınız hak­kında beni bilgilendiriyor. Benimle gönüllü olarak işbirliği ya­parsan sana söz veriyorum ki, hâzineyi paylaşma sırasında unutulmayacaksın. Ve sana yine söz veriyorum ki, bu arada ge­çen süre içinde hiçbir erkek sana zarar vermeyecek." Ve aynı anda orada olan iki adamına anlamlı bir bakış attı.</p>

  <p>Kız çok güzel, diye düşündü Mark, ona sahip olmak için savaşabilecek birçok adam vardı. Ama güzelliğinin içinde nere­deyse çok etkileyici bir şey daha vardı, ki bu bir çağrı olduğu kadar bir uyarı olarak da görülebilirdi. Ve Mark, Ariane’in kendisine ağabey diye seslendiği o anı unutamıyordu. Sonradan, Arien’e bu konuyu ne zaman sorsa, kız hatırlayamadığını ve ona öyle seslendiğinde hâlâ uyuşturucunun etkisinde olduğu­nu söylemişti. Mark, kendi kendisine gerçekten kızın ağabeyi olabilme şansının bulunmadığını söylemişti. Hâlâ ...</p>

  <p>Doon yeniden kızla konuşuyordu. "... ve grubu dağıttığı­mızda yanındaki Mavi Tapınak mücevherleri ve altınlarıyla do­lu bir keseyi drahoma olarak mı kullanacaksın? Ya da başka herhangi bir amaç için. Eğer istemezsen, hiçbir prense ya da hükümdara bağlı olman gerekmeyecek."</p>

  <p>Ariane, derin düşüncelere dalmıştı. <i>"Onun</i> altını ve mü­cevherleri, benim ellerimde - sanırım bu hoşuma giderdi." Ma­vi Tapınak mahzenlerine girip onları soyma düşüncesini pek zorlanmadan kabullenmiş görünüyordu. Mark ve Ben birbirle­rine baktılar ve Ben küçümseyerek kafasını salladı; kız, gerçek­liğin en azından birazcık dışında yaşıyor gibiydi.</p>

  <p>Mitspieler tekrar güverteye çıkmıştı ve Doon'un dikkatini çekmek için arka taraflarda dolanıp duruyordu. Kısa bir süre sonra bunu başardı ve Doon, büyücülere danışmak için aşağıya indi.</p>

  <p>Baron görüş açısından çıktığı anda Hubert, peşinden sü­rüklenen Golok'la birlikte kıç taraftan öne doğru geldi. Mark, Hubert’in, Ariane’e hayran kaldığını çok önceden fark etmişti ve adam fırsat buldukça kıza yaklaşmaktan kendisini alıkoyamıyordu.</p>

  <p>Ama şu anda askerin dikkati, denizde ya da geminin önün­deki sisin içinde gördüğü bir şeyler yüzünden başka bir yere çe­kilmişti, diğerlerinin yanına geldiğindeyse kaşları çatılmıştı.</p>

  <p>Söylediği ilk şey şuydu: "Umarım şu kayalıkların yakınına git­meyiz."</p>

  <p>Hâlâ arkasına yaslanmış olarak güvertenin üzerinde otur­makta olan Ben, meraklı bir şekilde ona baktı. "Niçin gitmeye­lim?"</p>

  <p>"İri adam 'Niçin gitmeyelim?' diye soruyor. Orada bizi bekliyor olabilecek kişi yüzünden. Efendilerimiz - peki, eğer onlara böyle demek istemiyorsanız, liderlerimiz diyelim o za­man - konuşurken duydum. Ve dünyanın bu kısmıyla ilgili bir iki şey daha biliyorum."</p>

  <p>"Kayalığın tepesinde böylesine önemli olan kişi kim?" di­ye sordu Ariane. Genellikle Hubert’in konuşmalarına hiç kulak asmayan kız, şimdi bir anda fazlasıyla ilgilenmiş gözüküyordu.</p>

  <p>Bir seferliğine olsun etkileyici görünmekten memnun olan Hubert, kendi kendine kıkırdadı. "Oraları İmparatorun toprak­larıdır, genç bayan. Şu sisin ötesinde, bizim ilerimizde dikilen kayalıklar."</p>

  <p>Bunu duyar duymaz Ariane’nin neredeyse nefesi kesilmiş­ti. "Hayır, gerçek olamaz!" Mark kızı dikkatle inceliyor olması­na rağmen onun gerçekten etkilendiğini, korktuğunu ya da Hubert'le inceden inceye alay ettiğini söyleyemezdi.</p>

  <p>Kısa boylu adamın, en azından, nasıl bir etki bıraktığından şüphesi yoktu. Kendisiyle biraz iftihar eder gibi görünüyordu. "Ya evet... Siz imparatorun sadece bir hikâye olduğunu mu düşünüyordunuz? Çoğu insan böyle düşünüyor. Zeki olan çok az kişi daha fazlasını bilir. Burası hakkında bir şeyler duydum. Bu kayalıkların altında bir mağara var ve bu mağaranın içinde, İmparator, bir evcil iblisler güruhunu saklıyor. Oh, dünyanın çevresine yayılmış başka topraklara da sahip ama burası özel bir yer. Bunları görenlerden duydum.</p>

  <p>"Siz, belki de, bu durumun sadece bir masal ya da bir şaka olduğunu düşünüyordunuz? Ama hayır, genç bayan, o gerçek ve şaka da değil. O orada, bir kayanın üzerinde oturmayı sever, üzerine gri bir pelerin geçirip sıradan bir adam gibi görünerek, gemi kazası geçirmiş insanların ya da başka birilerinin deniz­den çıkıp onun yanına gelmesini bekler. Ve onlar da bunu yap­tıkları zaman iblislerini ıslıkla yukarıya çağırmaktan hoşlanır. Ve iblisler tarafından mağaranın içine sürüklenen kurbanlar orada kaldıkları zaman boyunca ve sonsuza dek ölmeyi dilerler - hey, sorun nedir, koca adam, yine mi deniz tutması başlıyor? işte İmparatorun şaka olduğu düşüncesi... oh, yoksa bana inanmıyor musunuz, genç bayan?"</p>

  <p>Mark, gerçekten de bir şeyler yüzünden alt üst olmuş gibi görünen Ben’e meraklı bir bakış attı. Ama Ariane’nin kesinlikle keyfi kaçmamıştı. Alt üst olmanın ya da Hubert’in hikâyesin­den birazcık etkilenerek keyfinin kaçmasının ötesinde, kahkahalara boğulmuştu.</p>

  <p>Anlattıklarına gülünüyor olması, Hubert’i çok sinirlendir­mişti ve adamın kulakları kızardı. "Eğlenceli, değil mi? Ve eğer her kim ona karşı koymaya ya da oradan kaçmaya uğraşırsa, İmparator'un tüm yapması gereken gri pelerinini açmakmış. Pelerininin altındaki bedeni insan vücudunun şeklinden öylesi­ne farklı bir biçimde çarpık çurpukmuş ki bunu görenler çıldı­rırmış ..."</p>

  <p>Mark, kızın delilikten değil, komikliğin sağlıklı bir şekilde algılanması yüzünden kahkahalar attığını düşünüyordu. Hubert kıza dik dik bakıyordu ve parmaklarını oynattı. Ama Mark ve Ben, kızın iki tarafında duruyor ve Hubert’i izliyorlardı; ve Baron uyarı konuşmasını da yapmıştı. Kısa boylu adam döndü ve hızla kıç tarafa doğru gitti. Hâlâ adamın yakınlarda dolanan Golok da durumu seyrediyordu.</p>

  <p>Doon, Indosuaros'la beraber güverteye dönmüştü. Kısa bir süre sonra gemi rotasını değiştirdi ve İmparator'un üstünde oturduğu kayalıklara doğru olmasa da karaya doğru yönelmiş­ti. Büyücü artık sürekli olarak cine talimatlar mırıldanıyordu. Diğerleri mümkün olduğunca ayak altından uzakta dikilirler­ken gemi görülebilir bir gücün etkisiyle, köpüklü dalgaların içinden, kumlu bir sahil parçasına doğru manevra yapıyordu. Gemi, tam karaya oturacakken durdu, su öylesine sığlaşmıştı ki karaya çıkmak için aşağıya atlamanın birazcık ıslanmaktan da­ha kötü bir etkisi olamazdı.</p>

  <p>Saçlarını çoktan düzgün bir şekilde bağlamış olan Ariane, çıkınları ve silahları sahile sağlam olarak çıkarmakla sorumlu tayfanın bir parçası olarak görevlendirilmişti.</p>

  <p>Biraz sonra Indosuaros dışındaki herkes üzerlerinden sular damlatarak kumsalın üzerinde dikiliyorlardı - büyücünün elbi­seleri içine battığı zaman bile suyu emmeyi reddetmişti. Indosuaros, geminin üzerinde yalnızca havadaki bir dalgalanma gibi görünen ciniyle gizemli bir görüşme yapıyordu.</p>

  <p>Bu sırada, gözlerini önlerinde yükselen kayalıkların tepesi­ne diken Doon, Ben’e sordu: “Tırmanarak indiğin yer burası mıydı?"</p>

  <p>Ben henüz kimseye, Mark’a bile, ejderden kurtulup kaya­lıktan aşağıya doğru inişinin ardından kaçışının ayrıntılarını anlatmamıştı. Ve Hubert’in korkunç hikâyesi aklında hâlâ canlı bir şekilde dururken, ayrıntılar hakkında konuşmaya başlamak için kendini çok isteksiz hissediyordu. Kayalıklara doğru şüp­heyle baktı, sonra sağa ve ardından sola doğru. "Sanırım biraz daha güneye doğruydu. Bunu söylemek benim için zor; çünkü o zaman geceydi. Bu kayalıkların hepsi birbirine çok benziyor."</p>

  <p>"Evet." Doon kayalığın üzerini kuzeye ve güneye doğru inceledi. "Yani, o zaman sen sahil hattı boyunca yolunu güneye doğru yönlendirdin, sanırım... fiyordun karşısına nasıl geç­tin?"</p>

  <p>"Yüzdüm. Daha dar olduğu bir yerden."</p>

  <p>Doon, kabul edişini başını sallayarak gösterdi. Ve şimdi, tehlikeli bir devriye görevine çıkacak bir piyade kumandanı gi­bi, bütün çıkınların açılmasını ve içindekilerin yere serilmesini emretti. Ayrıca, tüm su şişelerini ve tulumlarını, tam olarak do­lu ve taze olduklarına emin olmak adına kontrol etti. Zorlu yol­culuğun her üyesi için bir kangal ip vardı. Yiyecek kaynakları düzenlendi - Ben, Indosuaros'un karargâhında verilen büyülü ziyafetin hikâyesini duymuştu, ama yolculuk sırasında böyle bir hizmette bulunabileceği hakkında hiçbir belirti yoktu. Silahları, tırmanma ve taş yontma aletleri vardı. Hubert, Indosuaros'un cephaneliğinden kendisi için bir arbaleti uygun buldu. Doğal olarak Ariane’e de bir çıkın verilmişti ve kızın Doon'la yaptığı bir konuşmanın ardından ona kemerinde taşıması için bir bıçak ve bir de sapan verildi. Büyücüyle yardımcısının taşı­maları için kendi eşyaları vardı; Indosuaros artık hazır oldukla­rını söyledi.</p>

  <p>Yolcularından ve onların sıradan yükünden kurtularak ra­hatlamış olan gemi, kıyıdan birkaç metre uzakta suyun içinde inip çıkarak demir atmış gibi bekliyordu.</p>

  <p>Doon, baldır hizasına ulaşan derinlikteki suyun içinde di­kilip hareketler yapan büyücüsüne bir şeyler sormak için bir­kaç adım ilerledi. "Cin ne olacak?"</p>

  <p>"O, gemiyle kaldı, onu korumak için, gerektiği gibi hareket ettirmek ve çağırdığımızda bize geri getirmek için."</p>

  <p>Indosuaros'un başka bir hareketiyle yelkenler boşalıp aşa­ğıya sarktı ve kendilerini yeniden doldurarak şiştiler. Gemi dö­nüp açık denize doğru yöneldi.</p>

  <p>"Bekle!" diye sert bir şekilde haykırdı Doon. Uzaklaşmakta olan gemi, büyücünün başka bir hareketiyle durdurulurken ek­ledi Baron: "Öncelikle bir şeyi bilmek istiyorum büyücü. Bu kı­yıya hâzineyle yüklenmiş dönerken, ne senin ne de değerli asistanının bizimle olmadığını var sayalım. O zaman gemiyi bi­ze gelmesi için nasıl çağıracağız? Ve bu süre boyunca nerede olacak? Biz günlerce ortada olmayabiliriz."</p>

  <p>"Denizde olacak," diye kendisinden daha kısa boylu olan adamla hafifçe küçümseyerek konuştu Indosuaros. "Ama bura­ya hızla gelebilecek kadar da yakında olacak. Ve cin, geminin bu bölgede kolayca fark edilmesini önlemek için yeterli sisi sağlayacak."</p>

  <p>"Bu iyi. Peki biz onu nasıl geri çağıracağız? Küçük bir ihti­mal de olsa, biliyorsun, sen burada olmayabilirsin. Ziyaret et­meye gittiğimiz yer tehlikesiz değil."</p>

  <p>Gerilim uzun bir süre havada asılı kaldı. Ardından Indosuaros, yeterince nazik bir şekilde konuştu: "Onu çağırmakta kul­lanmanız için size bazı kelimeler söyleyeceğim. Ve bunları adamlarınızın da duymalı, bu sadece <i>onlar</i> geriye döndüklerin­de, <i>sizin</i> burada olmama ihtimaliniz için."</p>

  <p>Eğer Doon'un herhangi bir itirazı olmuşsa bile buna gem vurmuştu. Büyücü, dört kelimelik bir komut tasarladı ve ezber­lediklerine emin olmaları için onlara yüksek sesle tekrarlattı. Ariane’nin gemiyi kıyıya doğru başarıyla çağırdığı bir deneme­nin ardından gemi tekrar gönderildi ve uzaklarda bir sis bulu­tunun içinde kayboldu.</p>

  <p>Doon, Yolbulan’ı sıyırdı. Ucu kayalığın tam tepesini işaret ettiğinde kimse buna şaşırmadı.</p>

  <p>Tırmanış başladı. Alışıldığı gibi, Doon yolu gösteriyor ve keşişkuşu sık sık Golok’a rapor vermek için ileri geri kanatları­nı çırpıp duruyordu.</p>

  <p>Bir noktada Doon, tam arkasından tırmanmakta olan Ben’e doğru döndü. “Bu kayalığın yüzeyi aşağıdan göründüğünden daha engebeli. Buralara bir düzine mağara ağzı gizlenmiş ola­bilir. Buralarda aradığımız mağaraya bir yan giriş olabileceğini düşünüyor musun? Bu durum bizi yukardaki ejderle karşılaş­maktan kurtarır."</p>

  <p>"Bildiğime göre, burada gerçekten o şekilde bir düzine de­lik olabilir. Aşağıya indiğimde geceydi. Eğer böyle bir giriş var­sa, Kılıç'ınız bunu göstermeli."</p>

  <p>"Bilmiyorum... bazen iki tane yol olduğunu ve onun kas­ten en risklisini seçtiğini düşünüyorum."</p>

  <p>Ve tırmanmaya devam ettiler.</p>

  <p>Uçurumun tam kıyısına ulaştıklarında durdular ve ihtiyat­lı bir şekilde etrafı gözetlediler, keşişkuşu bir kez daha keşif uçuşu için ilerilere gönderilmişti. Yolbulan artık doğrudan doğ­ruya içerileri gösteriyordu.</p>

  <p>Kayalık burnun ilerilerinde yükselen yüz tane kadar kü­çük tepecik, sanki bir lav denizinin çırpman dalgalarının don­ması sonucu oluşmuş gibiydi. Hatta dikenli bitkiler bile şu an­da Ben’in gözüne, neredeyse attığı her uzun adımında üstlerine bastığı o büyük firar gecesinde olduğundan çok daha seyrek görünüyordu. Şimdi ilk defa gün ışığında bakan gözlerine as­lında bütün manzara tamamen yabancı görünüyordu. Büyü yardımı olmaksızın mağarayı yeniden bulabileceği konusunda kendine olan güveni azalmıştı.</p>

  <p>Keşişkuşu, yolun açık olduğunu bildirmek için geri geldi­ğinde tekrar gönderildi. Uçurumun kıyısından tırmanarak çı­kan topluluk Doon'un liderliğinde, kontrollü bir şekilde içerile­re doğru ilerlemeye başlamıştı.</p>

  <p>Siyah kanat çırpıcı neredeyse anında geri döndü. Golok'un omzuna tüneyerek, bir yerde-yürüyenin önlerinde ve tam yö­neldikleri doğrultuda olduğunu bildiren bir rapor verdi.</p>

  <p>"Ne kadar uzakta?"</p>

  <p>Kuş sahibine, hızlı hızlı, diğerlerine göre anlaşılmaz gelen bazı şeyler söyledi.</p>

  <p>Golok açıkladı. "Yaklaşık bir kilometre, sanırım. Yatay uzaklıkları zor tahmin edebiliyor. Dart, bana ejderin bir şeyler yemekte olduğunu anlatmaya çalıştı sanırım."</p>

  <p>Kılıç hâlâ aynı yönü gösteriyordu.</p>

  <p>Doon bıyıklarını çiğniyordu ve bu Ben’in daha önce onun üzerinde hiç görmediği bir sinirlilik belirtisiydi. "Söyle bana, koca adam, buranın o mağaraya bir kilometre uzaklıkta olma­ması gerektiğini söyle."</p>

  <p>"O kadar uzakta değil, hayır."</p>

  <p>"O zaman ejderle karşılaşmadan önce mağaraya ulaşabili­riz demektir... bunu deneyeceğiz." Doon, hızla ilerleme avan­tajını kullanmak için yeniden grubunu ilerletmeye başlamıştı.</p>

  <p>Golok, uçabilen casusunu tekrar yolladı ve Dart alçak bir yükseklikten içerilere doğru uçtu; kuş birkaç saniye içinde dön­dü ve aceleyle bir şeyler anlattı.</p>

  <p>"Ejder bize doğru geliyor," diye tercüme etti Golok. "Tam bu yoldan geliyor." Sonra delikanlı uyarısını dinlemek için dur­muş olan Doon'un önüne doğru koştu. "Önünüze geçmeme izin verin," diye ısrar etti, "ve bırakın onu idare etmeyi deneye­yim. Sizlerin anlattıklarına göre idare edilmeye alışıkmış."</p>

  <p>"Bir ejderi idare etmek?" Doon, Golok'un önüne geçmesi­ne izin verdi ve diğerleri de ardından hızla ilerlemeyi sürdür­düler.</p>

  <p>Ben, hızla yürümeyi sürdürürken Ejderdoğrayan’ı kının­dan sıyırdı. Yanında yürüyen Mark’ın uzun yayını sırtından çı­karıp kirişine bir ok yerleştirdiğini gördü. Hubert, bir an için durdu ve ağırlığını arboletin üzerine vererek silahı atışa hazır hale getirip tetiğini kurdu.</p>

  <p>Eğer bir arbaletin kısa ve kalın okuyla bir iyilik yapmak is­tiyorsan, iri bir yerde-yürüyen tam açık ağzından vurulmalı, diye düşündü Ben, ya da gözlerinin oluşturduğu küçük hedef­ten ... ve şimdi artık ejderin ilk ahenkli çığlıklarını duyabiliyordu. Tepeciklerin ardında, görüntünün dışındaydı ama o ka­dar uzaklarda değildi. Onları karşılamaya geliyor olmalıydı.</p>

  <p>Ben, daha iyi görebilmek için en yakınındaki tepeciğin üzerine tırmandı. Yirmi beş otuz metre ilerisinde başka bir te­peciğin üzerine tırmanmış olan Golok, canavarla bir şeyler ko­nuşuyor, mırıldanıyor ve birtakım hareketler yapıyordu.</p>

  <p>O gece gördüğüm ejder değil, diye düşündü Ben, bu biraz­cık daha küçüktü. Golok'un yaklaşık yirmi metre kadar önün­de duran yaratık, ön kollarından biriyle üç metrelik bir yüksel­tiye dayanıyordu, sanki öfkeli bir dükkân sahibinin bir tezgâ­hın arkasında dikilişinin beceriksiz bir taklitini yapıyor gibiydi. Golok’a orada olduğu için öfkelenmişti; büyük olasılıkla ada­mın sadece var olması yüzünden öfkeliydi. Ben, yaratığın öfke­sini, yarı müzikal haykırışları sırasında sesinin içinde duyabili­yordu. Şu ana kadar Ben’i ya da diğerlerini fark etmemiş gibiy­di. Başını, önce adamın varlığının bir tür resmi kabulündeymiş gibi Golok’a doğru eğdi ve ardından herhangi bir uyarıda bu­lunmaksızın hantalca gözüken bir saldırıya geçti. İçine çektiği burun deliklerinden üfledi.</p>

  <p>Ben’in yanındaki insanlar kendilerini deliler gibi kayaların arasına atarak kaçıştılar. Golok, tepeciğin üzerindeki faydasız konumunu şaşılacak zariflikte bir sıçrayışla terk etti. Birkaç uzun adım atarak insanlardan ve ejderden daha uzakta, uçuru­mun daha yakınında olan başka bir tepeciğe tırmandı. Hâlâ ha­reketler yapıp bir şeyler söylüyordu ve yöntemindeki bir şeyler etkisini göstermişti. Ejderin hareketleri birdenbire yavaşladı, sal­dırı önemsiz bir yürüyüşe dönüşmekteydi. Keşişkuşu, ejderin başının üzerinde sanki dikkatini dağıtmak için bir serçe gibi uçuyordu, ama ejderin dikkatini çekemedi.</p>

  <p>Ben’in dirseğinin yanında duran Doon, gergin bir şekilde fısıldadı: "Indosuaros?"</p>

  <p>Büyücünün fısıldayarak verdiği cevap da en az onun ka­dar gergindi. "Eğer yapabilirsek burada büyü kullanmamalı­yız. Kullanırsak, buradan geçişimizin izleri kalır."</p>

  <p>Ben, Doon'un kararsızlığını hissedebiliyordu. Baron, gru­bunu olabildiğince çabuk bir şekilde mağaraya sokmak istiyor­du ve mümkünse ejderle açık bir çarpışmaya girmeden. Aynı zamanda Golok'u kaybetmek ya da hatta onu yanından ayır­mak bile istemiyordu.</p>

  <p>Golok, ejderi, yeniden yan tarafa doğru, Kılıç’ın gösterdiği yolların biraz daha uzağına yönlendirdi. Ejder yeniden silkinip saldırdı ve bu sefer yan tarafa doğru sürüklenen ilerleyişini, bir tepeciğin üzerine vurduğu pençesiyle noktaladı. Paramparça olup dağılan kayalar sanki bir devin sapanıyla fırlatılmış gibi etrafa uçuştular.</p>

  <p>Bu hareket Mark için yeterliydi. Yirmi metreden fazla ol­mayan bir menzilde Mark'ın uzun yayı tıngırdadı. Otuz kiloluk bir çekişle, Ben bunu biliyordu, kurulmuş olan ok hareket ha­lindeki ejderin sağ gözünün çevresindeki el genişliğinde bir alanın içine isabet etti. Okun başı, oradaki küçük pulların biri­ne çarpıp kırılırken gövdesi ince bir dal gibi geri sıçradı.</p>

  <p>Doon tekrar fısıldadı. "Henüz aşağıya bile inmeden hay­van eğiticimi kaybetmek istemiyorum. Ona orada ihtiyacımız olacak. Onu kurtarmamız gerekiyor, gerekiyorsa da ejderi öl­dürmemiz."</p>

  <p><i>Eğer yapabilirsek,</i> diye düşündü Ben. Yaratık, hâlâ düzensiz bir şekilde Golok’a doğru ilerliyordu. Genç adamın çabaları, ej­derin öfkesini birkaç saniye için geçirebiliyor ama tamamen dindirmeyi başaramıyordu. Golok tekrar yana kaçtı, geri çekil­di, yerinde durmaya çalıştı ve yeniden gerilemeye zorlandı.</p>

  <p>Golok, artık sadece birkaç metre arkasında olan uçuruma doğru yavaş yavaş geriliyordu. Diğer yedi kişiyse, bir kaya sı­ğınağından diğerine koşarak durumu cesaret edebildikleri ka­dar yakından izlemekteydi.</p>

  <p>"Kıyıdan aşağıya in," diye Golok’a seslendi Ben, hayvanın ürküp ileriye doğru yeni bir saldırıya geçmesinden korkarak sesini delikanlının duyabileceğinden fazla yükseltmeden bağır­mıştı. "Uçurumun kıyısından aşağıya in ve orada asılı kal. O zaman seni göremeyecektir. Belki o-"</p>

  <p>Ejder birdenbire, yeniden Golok’a yüklendi, bu kez tam bir kükreyişle. Hayvan eğiticiliği bilgisiyle örülmüş, kurnaz kont­rol ağları en sonunda tamamen çökmüştü.</p>

  <p>Bu arada Mark ve Hubert, bir manevrayla Ben’in yanından uzaklaşmışlardı, böylece, ejder onların atış doğrultularına gir­mişti ve ejderin açık ağzının damağına başarılı atışlar yapabilir­lerdi. İki eliyle tuttuğu Ejderdoğrayan'la birlikte yapabildiğince hızlı bir şekilde ejderin böğrüne doğru fırlayan Ben, bu halde bile okçuların yaratığı beyninden vurabilmelerinin küçük bir ihtimal olduğunu düşünüyordu, üstelik beyninden vurabilseler bile bir yerde-yürüyenle problemleriniz elbette ki bitmezdi... Ejderdoğrayan'm gücü çoktan uyanmıştı, Ben elindeki Kılıç’ın tiz haykırışlarını hissedip duyabiliyordu.</p>

  <p>Golok, uçurum kıyısında sendeleyerek yığıldı. Uzun yayın ve arbaletin okları, neredeyse aynı anda, Golok'un tepesinde açılmış korkutucu ağzın içine saplandı. Ejderin sol yanağından dışarıya doğru kavurucu bir alev patlaması oluştu; Golok'un üzerine fırlatılacak olan cehennem sıvısı, bunun yerine püskürüp cızırdıyarak, bir kısmı uçurumun kıyısına, bir kısmı da ya­kınlardaki kayaların üzerine dökülüyordu. Oklardan biri ejderin yanağından bir ateş ifrazatını dışarıya püskürtmüştü.</p>

  <p>Ariane cesurca haykırıyor ve ejdere doğru sapanla taşlar fırlatıyordu, ama bunların durumu değiştirme şansı yoktu. İki büyücü de makul bir şekilde saklanıyorlardı.</p>

  <p>Ağzından ateşler akıtan ve şimdi çektiği acının farkında olan canavar kendisine rahat vermeyen diğer insanlara döndü. Çaresizce kayaların etrafından sıçrayarak ilerleyen Doon, şimdi düşmanın tam arkasına geçmişti ve elindeki Yolbulan'la, arka bacaklarından birine, tendon olması gereken bir noktayı nişan­layarak ejderin pullarının altında bir yere darbe indirdi. Ağır, ji­let uçlu kılıç, oyuncak bir kılıcın örse çarpması gibi geri sıçradı. Ejder Doon'u ne görmüş ne de hissetmişti.</p>

  <p>Ama Ben’i görmüş ve duymuştu. Ben’in elinde, hâlâ tiz se­sini çıkaran Kahramanlar Kılıcı vardı ve genç adam şimdi kol­larında kılıcın insan ötesi gücünün akışını hissediyordu.</p>

  <p>Her zaman olduğu gibi, lanet olası koca hayvanların ne ya­pacakları önceden tahmin edilemiyordu. Ejder son anda Ben'den uzaklaştı ve çığlık atmakta olan Golok'u sol ön koluyla kaldırmak için eğildi. Ben, delikanlının hâlâ canlı olduğunu ve ayaklarının çılgınca tekmeler attığını gördü. Kılıç'ın gücünü el­lerinin içinde hisseden Ben, saldırı için ileri atılmasına izin ve­rerek kendisini Ejderdoğrayan’a teslim etti. Kılıç tarafından in­dirilen darbe, insan algılarıyla izlenmek için çok hızlıydı ve kendi üzerine yönelen sağ pençeyi temiz bir şekilde kesip ko­pararak hayvana sıkı bir darbe indirdi. Gökkuşağı gibi ışılda­yan kanı etrafa fışkırırken yaratığın kopan kolu, yere düşen zırhlı bir parça gibi çınlıyordu.</p>

  <p>Kahramanlar Kılıcı haykırdı.</p>

  <p>Ben, Golok'un canlı yüzüne bir bakış daha attı.</p>

  <p>El kalınlığındaki pulları, narin yapraklar gibi süpürerek ilerleyen Ejderdoğrayan hedefine, yaratığın kalbine saplandı.</p>

  <p>Kılıç hâlâ Ben’in ellerinin içinde çığlıklar atarken yerde-yürüyen geriye doğru sendeledi. Ağaç gövdesi gibi ayaklar refleks olarak toz ve taşları havaya savuran tekmeler fırlattı. Patlayan hava kabarcıklarıyla biten son bir kükreyişle birlikte, Golok'un hâlâ pullu göğsüne tutunduğu ejder uçurumdan aşağıya düştü.</p>

  <p>İleriye fırlayan Ben, uçurumun kıyısından düşüşün sonlanmasını izleyebilecekti. Suyun ve kayaların üzerine çarpana kadar iki vücut, birbirlerinden ayrılmayacaktı.</p>
</body>
</html>
