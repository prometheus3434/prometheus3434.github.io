<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON ÜÇÜNCÜ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Önlerindeki kırmızımsı ışık, meşale ateşi gibi alevlerden yayılıyordu, başka bir devasa mağaranın duvarlarının üst taraflarında bulunan bir sürü deliğin içinden fırlayan alevler­den. Bu meşale alevleri, sanki yerin içinden bir şekilde fıskiye­ler halinde çıkan bir gazla besleniyorlarmış gibi, görünmeyen bir yakıtı tüketiyor gibiydiler. Mağara öylesine genişti ki, sade­ce bazı bölümleri bu tuhaf ışıkla etkili olarak aydınlatılmıştı; ve bu yüzden boyutunun tahmin edilebilmesi oldukça zordu, ama kesinlikle çok büyüktü.</p>

  <p>Burada akıntı yeniden yok oluyordu. Akıntı bu kez, ağzı ağır, paslı bir ızgarayla kaplanmış eski zamanların taş oymacılı­ğı izleri taşıyan geniş bir boruya ya da su oluğuna dalıp kaybo­luyordu ve bu sefer yok oluşu kalıcı gibi görünüyordu; bu nok­tada bile derenin uğultusu iyice zayıflamıştı.</p>

  <p>Yol, bir moloz yığınının içinden geçerek yeni mağaranın iç­lerine doğru iniyordu. Mark, yüksek bir duvarın parçalarının yolun her iki tarafında kaldığını fark edebiliyordu. Bir zaman­lar burada savunma amacıyla bulunan bir şeylerin, güçlü bir saldırı sonucunda delindiği ve ardından asla onarılmadığı gö­rünüyordu. Gerçekten de, grubun şimdi inmekte olduğu ka­ranlık dağ yamacı, başlarındaki lambaların ışığı altında, duva­rdan düşmüş taşların yanında eski kemik parçalarının, paslan­mış silahların toprakla içiçe girdiği bir savaş alanı görüntüsü yansıtıyordu.</p>

  <p>İlerilerde bir yerlerden, aniden yeni bir ses duyulmaya başlandı. Tok, kalın, ağır ve ritmikti, yavaş bir davul kadar de­rin, hastalıklı bir kalp atışı kadar uğursuzdu.</p>

  <p>"Korkarım ki, varlığımız fark edildi," sesi duymasının ar­dından böylesi bir yorumda bulunacaktı Mitspieler. "Elimden geleni yapacağım ama bir kavgaya hazır olmanızı tavsiye ede­rim."</p>

  <p>Yaklaşık olarak yirmi metre kadar ileride, mağaranın ay­dınlatması biraz daha iyiydi. Orada duvarlar, şiddetini artıran gaz alevleriyle birlikte biraz daha daralıyordu. Yaklaşık olarak aynı noktada, molozlu dağ eteğinin eğimi, neredeyse tamamen bitmiş gibiydi. Davul sesi, eğer gerçekten öyle bir şeyse, uzak­lardan bir yerden gelmeye devam ediyordu. Şu anda bu sesle­re, Mark’a, taş lahitlerin geriye doğru düşen kapakları olduğu­nu düşündüren bazı tok ve gürültülü sesler de eşlik etmeye başlamıştı. Şu anda mağaranın daraldığı yerin ötesinde, arada­ki mesafede, yetersiz bir ışığın içinde portatif karyolalar ya da kaldırılmış tabut sıraları olabilecek bazı şeyler gördüğü için bu tasvirin gerçekleşmemesini diliyordu. Bunların bazılarının üs­tünde ya da belki de içinde boylu boyunca uzanmış kumaş kaplı insan suretleri görmüş veya gördüğünü hayal etmişti. Ko­caman bir savaş davulu, vuruşunu hafifçe hızlandırırken, bu suretlerin bir bölümünün kıpırdanmakta olduğunu düşündü ya da hayal etti...</p>

  <p>...ama iki tane davul vardı, Mark şu anda fark etmişti ve büyük olasılıkla hiç lahit kapağı yoktu. Emin olmak için o me­safenin içlerine doğru lambasının ışınlarını odaklamayı düşün­dü, ama parlak ışığıyla orada olabilecek birilerini rahatsız et­meyi göze alamamıştı.</p>

  <p>Doon ve dört takipçisi yürüyüşlerini sürdürüyorlardı.</p>

  <p>Ama şimdi, doğrudan doğruya yollarının üzerinde ve tam da mağaranın daralıp alevlerin daha parlak olduğu yerde, topalla­yan bir insan sureti dikiliyor gibiydi. Kalkan, mızrak ve miğfer­le silahlanmış bu surete, hızla bir başkası ve diğerleri katıldı. On kişi olana kadar giderek çoğaldılar, hepsi de birbirine uy­mayan bir şekilde giyinmiş, nizamsız bir şekilde silahlanıp do­nanmışlardı. Birbirlerine uygun olmayan soluk ya da parçalan­mış üniformalar, bazıları kemikli, bazıları şişmiş ve sağlıksız görünen bedenlerin üzerine geçirilmişti. Zayıf adamlar öylesi­ne ince yapılıydılar ki, Mark bir an için, kendisinin ve arkadaş­larının büyünün yeni bir gücüyle canlandırılmış iskeletlerle çarpışacaklarından korktu; ama onlar yaklaştıkça bu izlenim değişti.</p>

  <p>Onları karşılamak için toplanan kuvvet, ilk izlenimlerinin gösterdiğinden çok daha etkili bir şekilde hareket etti. Kuman­danları, yüksek sesle kısa bir emir haykırdığı zaman emir, canlı bir şekilde yerine getirildi. Sıyrılıp göz önüne serilen silahları paslı çubuklardan biraz daha iyi durumda, ama kesinlikle çalış­maya hazır haldeydi.</p>

  <p>Subaylarıymış gibi davranan adam, şimdi serseri bir tavır­la yürüyerek, kumaş artıklarından oluşan grubun merkezinden ileriye doğru bir adım attı. "Parola!" diye sordu, Doon'un iler­leyişini sürdüren grubunu karşısına alarak. Sesi, sanki onu çı­karan gırtlak uzun bir süre kullanılmıyormuş gibi kurumuş bir çığlığa benziyordu. "Bana parolayı söyleyin!"</p>

  <p>"Hemen," diye yanıtladı Doon, tamamen soğukkanlı bir tavırla. "O burada, elimde." Yolbulan’ı hafifçe havada dalga­landırdı. Mark’ın sağında, yarı karanlığın içinde, Ariane’in sa­panı kasvetli uyarı şarkısını iniltili bir şekilde söylemeye başla­mıştı ve Mark, kızın bu silahı Barbara kadar iyi kullanabiliyor olmasını umdu. Çıkınını çoktan sırtından yere atmış olan Mark, yayını eline almıştı. Sadağından bir ok çekmek için diğer elini geriye doğru uzattı. Ben’in Kılıç'ının da ortaya çıktığını gördü. Ve gözünün ucuyla, Mitspieler’in bir elini havaya kaldırıp orta­dan yok olduğunu fark etti.</p>

  <p>Karşılarındaki lider yeni bir emir haykırdı ve arkasındaki pejmürde asker sırası saldırıya geçti. Hareketlerini, bunaltan enerji ve kuvvetle yapmamalarına rağmen, açıkça büyük disip­lin ve kararlılıkla gerçekleştiriyorlardı. Yayını bırakıp kendini uzun bıçağıyla savunmak zorunda kalmadan önce Mark, iki isabetli atış yapabilmişti. Ben’i tehdit eden incecik ayaklı bir mızrakçı, bir an sonra Ejderdoğrayan tarafından kesilmiş ola­rak kendini onun ayaklarının dibinde bulacaktı.</p>

  <p>İki düşman daha Baron tarafından çoktan kesilip atılmıştı ve Mark'ın oklarıyla vurulan ikisi de artık hareket edemeyecek durumdaydı. Bunların birinin elindeki topuzu kapmış olan Ariane acemi sallayışlarıyla etrafında tehlikeli bir halka yaratı­yordu.</p>

  <p>İlk çarpışma bitmişti ve Doon'un grubu tek bir yara bile al­madan bu işin içinden sıyrılmayı başarmıştı. Düşmanın altı ya da sekiz kişisi hâlâ ayaktaydı - çarpışma sırasında fark etmedi­ğim bir takviye almış olmalılar, diye düşündü Mark - ve şimdi, diğerleriyle birlikte yaralı bir halde sürüklenerek geri çekilmiş­lerdi. Yeniden kendilerini askeri bir düzen içine sokmaya çalı­şırlarken, görünmez bir güç onlara saldırmaya başladı. Sanki görünmeyen bir elden çıkan yumraklar sayesinde birbiri ardın­dan yere yıkılıyorlardı. Üçüncü adam yere yığıldında, geriye kalanlar korku ve şaşkınlık içinde dağıldılar. Tehlikeyi haber veren çığlıklar atarak, portatif karyola sıralarının arasından ko­ca mağaranın içlerine, karanlığa doğru kaçıp gittiler.</p>

  <p>Adamların dağılıp kaçıştıkları bölgede, bir insan suretinin havanın içinde bedenleştiği görüldü. Bu Mitspieler'di; büyücü elinde kanlı bir hançer tutarak ağır ağır yoldaşlarının yanına ilerliyordu.</p>

  <p>"Sanırım," diye seslendi onlara, "çağırmaya gittikleri yar­dım, kısa bir süre içerisinde gelebilir. Ve geldiğinde çok kalaba­lık olacaklar, yani zaman kaybetmemeliyiz. Baron - ve sizler - şimdi sözünüze güveniyorum. Bana Kılıç’ı yeniden ödünç ve­rin ya da aradığım şeyi bulmama kendi isteğinizle razı olun."</p>

  <p>Baron da diğerleri gibi, dövüşmek için yere bırakmış oldu­ğu çıkınını alıyordu. Soruyu yanıtlamadan önce kısa bir süre tereddüt etti. "Aradığın nedir?"</p>

  <p>"Buraya bizler gibi, ama bir asırdan uzun süre önce, hırsız olarak gelmiş bir grubunun belirli bir üyesinin yerini bulmaya çalışıyorum. Büyük olasılıkla şu kışla yataklarının birinde, ama bu yatak sıraları sonsuz gözüküyor ve onu Kılıç’ı kullanmadan bulmak çok uzun zaman alabilir."</p>

  <p>"Pekâlâ," dedi Doon, uysal bir tavırla ve sanki güçlü bir saldırıyla başa çıkmaya hazırlanıyor gibi Yolbulan’ı iki eliyle birden kavradı. Gözlerini Kılıç’a dikti. "Haydi Yolbulan, bizi ona götür, her kimse ve her neredeyse - ve sonra da hâzineye." Kılıç'ın ucunu bir yay çizerek çevirdi, ta ki içindeki güç ona işa­ret edene kadar.</p>

  <p>Başlarına taktıkları lambalar önlerini aydınlatırken, beş ki­şi, tabut benzeri yatakların uzayıp giden sıraları ve arkalarında kalmış duvarların üstündeki meşale alevlerinden uzak loş böl­gelerin arasında koşturarak ilerlediler. Yavaş yavaş, devasa bü­yüklükteki mağaranın boyutları daha da belirginleşiyordu. Ba­zılarının üzerinde ölü ya da uyuyan savaşçı suretlerinin bulun­duğu yatak şeklindeki kaideler, yakından bakıldığında normal yataklara ya da tabutlara benzemiyordu - Mark'ın aklına bir­denbire Kırmızı Tapınak’ın bodrumunda gördükleri kurtçuk bağımlılarının portatif yatakları geldi.</p>

  <p>"Garnizon çok büyükmüş," diye bir yorumda bulundu, yatakların aralarında hızla dolaşırken. "Bunların hepsi nereden geldiler?"</p>

  <p>Hızla yürüyen Mitspieler, nefes nefese yanıtladı. "Bizim gi­bi gruplardan. Bazıları büyük, bazıları da küçüktü, ama gelme­yi daima sürdürdüler, tıpkı bizim gibi, Mavi Tapınak’ı yağma­lamak için."</p>

  <p>"Bu kadar fazla mı?"</p>

  <p>"Bu durum asırlardır sürüyor, bizim doğduğumuz günle­rin çok öncesinden beri... Mağaranın bu bölümünde güçlü bir büyü tarafından, ölüm onları çözene kadar bağlı kalırlar. Ya da birisi yanında daha güçlü bir büyüyü kurtulmaları için getirene kadar tıpkı bugün onlardan birisi için yapmaya niyetli oldu­ğum gibi."</p>

  <p>"İnanılmaz kalabalıkta bir garnizon," diye onayladı Doon. "Ama dövüştüklerimiz o kadar da zorlu gözükmediler."</p>

  <p>"Bazıları daha zorlu olacaktır," Koşuştururken nefes nefese kalmış olan Mitspieler, kafasını salladı. "Onlar sadece ilk pos­taydı. Etrafta bir yerde ani saldırı birlikleri olabilir, seçkin bir grup... ama yine de burada asırlardır kapalı tutuldukları için en azından bedenleri ve akılları bozulmaya başlamış olmalı. İş­te bu yüzden korkuyorum ki aradığımız şey... Ah , işte bu sı­ra."</p>

  <p>Meşale ateşlerinin daha yakından parladığı ve sonuç ola­rak ışığın daha iyi olduğu, başka bir köşeye yaklaşıyorlardı. Uzaklarda bir yerdeki davul alarm uzun süredir devam edi­yordu ve Mark ilk çarpışmadan sağ kurtulanların kısık uyarı çığlıklarını duyabiliyordu.</p>

  <p>"Büyücümüzün hepimizi görünmez yapamaması ne kötü," dedi Ariane. Eline geçirdiği topuzu bir kenara fırlatıp atmıştı ve koşuşmakta olan adamların hızına kolayca yetişebiliyordu.</p>

  <p>"Bunu sadece kendini için yapabilirim," dedi Mitspieler, "ve çok uzun bir süre için yapamam," Mark, büyücünün sesin­deki ve yüzündeki gerginliğin sadece koşturmasının bir sonucu olduğunu düşünmüyordu. "Ve Kılıçlar sıyrılmışken bunu yapmak iki misli daha zor. Bugün, yüzyıldır biriktirdiğim büyü sermayemi çarçur etmekteyim... çünkü artık güçlerimin sını­rına yaklaştığım için, numara çeşitlemelerinde benden fazlasını beklemeyin."</p>

  <p>Hâlâ garnizonun tuhaf yatak dizileri etraflarından akıp gi­diyordu. Sıralar, sıkıntının düş benzeri sonsuzluğuna doğru ya­yılıyor gibiydi ve birbirinden ayrı birimler olarak yaklaşık iki­şer üçer metre aralıklarla dizilmişti. Boş olan yatakların bir sıra­sının, çoğunluğu dolu olan bölgelerin izlemesi yüzünden işin şekli daha da tuhaflaşmıştı. Ne kadar ileriye gidebilirdi? Başın­daki lambanın saçtığı ışıkla oynayan Mark, ışığı olabildiğince uzağa göndermeye çalıştı. Ama uzaktaki duvarı hâlâ keşfedil­memiş olarak bırakan, dalgalanan sis bulutlarını ortaya çıkaran bir şey tarafından ışık donuklaşacaktı.</p>

  <p>Doon emretti: "Işıklarınızı kapatın! Burada biraz ışık var, onunla görebiliriz. Herkese nerede olduğumuzu göstermenin hiçbir anlamı yok."</p>

  <p>Lambalar kapatıldı. Ve ardından, Mark’a tam bu araştırma, yukarıdaki ormanda bulunan büyü tarafından sonsuza dek uzatılmış zorlu yürüyüşlerindeki gibi çok uzun gelmeye başla­dığında, Doon aniden durakladı.</p>

  <p>"Burada. Bu yatak. İçindeki her kimse ..."</p>

  <p>Mitspieler lambasını hafifçe açtığında, ışıltının üzerinde kı­vırcık saçlar, koyu koyu parlayacaktı. Büyücünün elleri, boylu boyunca uzanmış bedenin geri kalan kısmını kaplayan örtüyü yırtıp attı. Ortaya çıkan adamın yüzü çok genç görünüyordu ve bir Tanrı kadar yakışıklıydı. Genç adamın örtüsüz bedeninin üst kısmı sıkı ve kaslıydı, birkaç parça zırhın yanında üniforma gibi görünmeyen aşınmış giysiler içindeydi.</p>

  <p>Mitspieler, adamın üstüne doğru eğilip elini tuttu. "Dmitry," diye mırıldandı büyücü, değişmiş ve yumuşamış bir sesle. Bir saniye sonra eli bırakıp çıkınını çıkarmıştı ve büyüyle ilgili gereçler için çıkınını alt üst ediyordu.</p>

  <p>Mitspielerin seslendirdiği ayin çok kısaydı ve üzerinde yoğun olarak çalışılmış olduğu açıktı. Büyünün güçlü olduğu belliydi, öyle ki Mitspielerin son sözlerinde, üzerinde büyü hissi gelişmemiş olan Mark bile oluşan akımı algılamıştı. Deli­kanlının bedeninden kasılma geçti ve sonraki saniye içinde dimdik oturuyordu ve Mitspielerin kısılmış lambasının yumu­şak ışığında mavi gözleri açılıp kapanıyordu.</p>

  <p>"Baba?" diye mırıldandı büyücüye bakarak genç adam. "Burada ne yapıyorsun? Bunlar da kim?"</p>

  <p>"Dmitry, seni buradan çıkarıyorum, yukarıdaki dünyaya geri götürüyorum. Bunlar da benim arkadaşlarım, yardım edi­yorlar. Seni burada zincirleyen bağlar kırıldı. Haydi çabuk ol, gitmeliyiz... Dmitry, çok uzun zaman geçti. Çok uzun. Ama sen değişmemişsin."</p>

  <p>"Gitmek? Dünyaya dönmek? Ama... Yaşlı adamın verdi­ği desteğe dayanan Dmitry çoktan ayaktaydı. Bir saniye içinde ayakları üzerinde hafifçe sallanmasına rağmen, adamın deste­ğini itmiş ve kendi başına ayakta duruyordu. Boyu babası gibi ortalamanın altındaydı, bedeni güçlü gözüküyordu ama yine de birbirlerine çok az benziyorlardı. "Bekle, ben gidemem. Ar­kadaşlarım olmadan gidemem."</p>

  <p>"Ne arkadaşı? Haydi, çabuk ol."</p>

  <p>Dmitry, geriye doğru silkinerek kolunu Mitspielerin elin­den kurtardı. Anlamadığı şeyler ve şaşkınlık yüzünden, genç adamın yüzüne çocuksu, tehditkâr bir bakış yerleşmişti. "Onlar benim arkadaşlarım, dedim! Onlar olmadan hiçbir yere gitmi­yorum."</p>

  <p>Büyücünün şefkatli bakışı çoktan değişmişti ve oğluna doğru dik dik baktı. "Eğer buraya birlikte geldiğin o eşkıya çe­tesindeki insanlardan bahsediyorsan, unut bunu. Buna harca­nacak zaman yo-"</p>

  <p>"O zaman gitmiyorum. Ekibimdeki iki kişiden bahsediyo­rum baba, Willem ve Daghur. Onlar benim en iyi dostlarım ve onlar olmadan bir yere gidemem... ha. Bu arada, merhaba." Gözleri en sonunda Ariane’in üzerine gelmişti.</p>

  <p>Doon artık bıkmıştı. Öfkeli ve kısılmış bir kükremeyle bir yemin savurdu. "Bir saniye içinde kim harekete geçmezse, onu harcayacağım. Şimdi ileri!"</p>

  <p>Dmitry artık tüm dengesini kazanmıştı. Ve dengesini yeni kalktığı yatağının üstünden diğer tarafa sıçramak için kullandı. Silahları, kılıcı ve hançeri, divanın o tarafına saklanmıştı ve on­ları çıkarıp kaldırdı. Mutlu bir şekilde gülümsüyerek, Doon'la konuştu: "Sen ne cehennem olduğunu sanıyorsun? Ne zaman hazır olursam, o zaman harekete geçerim."</p>

  <p>Yüzyıldan uzun bir deneyim sahibi olan Mitspieler, ikisini de yatıştıracak hareketi ve konuşmayı hemen bulacaktı - en azından o an için. "Siz ikiniz, silahlarınızı indirin. İndirin, de­dim! Burada kendi aramızda dövüşmek çılgınlık olacaktır. Dmitry, diğer ikisi nerede? Eğer yapabilirsem, onları da hızla uyandıracağım." Doon’a dönüp ekledi: "Bu bizimle beraber iki adam daha olacak demektir. İki savaşçı daha."</p>

  <p>"Tamam o zaman. Ama çabuk ol, iblisler kavursun sizi!"</p>

  <p>Dmitry, babasına yakınlardaki iki yatağı gösterdi. Bu sefer­ki ayinler, birincisinden daha kısaydı ama Mark, Mitspieler so­nuncusundan doğrulurken büyünün artık fark edilebilir bir şe­kilde daha güçsüz olduğunu düşündü. "Tamam," dedi büyücü, tükenmiş bir fısıltıyla. "Gelin, gitmeliyiz."</p>

  <p>Mitspieler'in çabalarının son meyveleri olan soytarı görü­nümlü iki adam sendeleyerek ayağa fırladılar. Kendilerine doğ­ru sırıtan Dmitry’i tanıdılar ve bağrışıp çağrışarak kaba sesle­riyle neler olup bittiğini anlatmasını haykırdılar. Sırtlarına vur­du ve onlarla neşeli bir şekilde konuştu. "Her şeye rağmen, hâ­zineyi yağmalama işine devam ediyoruz!"</p>

  <p>Willem, uzun boylu ve esmerdi, suratı kötü tedavi edilmiş eski bir yara ya da yaraların ağarmış izleriyle doluydu. Dmitry’i her yerde izlemeye hazır olduğunu gösteren yeminleri kargaşa içinde haykırarak kükredi. "Lanet olası koca garnizondaki en iyi ekip lideri!"</p>

  <p>Kendisini açık ve düzgün bir homurdanmayla ifade eden Daghur, bu konuda onunla uyuşuyordu. Sağlıksız görünen kalın bir yağ tabakasının altına gömülmüş sıkı kaslara sahip, kısa boylu ve soluk tenli biriydi. Biri kırılmış, boynuzlu bir miğfer başının üzerinde eğreti bir şekilde duruyordu. Kalın kolları yo­ğun bir şekilde dövmelerle doluydu ve dişlerinin büyük bölü­mü kırıktı.</p>

  <p>"Bu pislikleri de nereden buldun?" diye Dmitry’e sorar­ken gözleri Mark, Ben ve Doon'un üzerindeydi. "Bunların seni izleyeceklerini sana düşündüren neydi ki?"</p>

  <p>"Kısa sürede bulabildiklerimin en iyisi bunlar!" diye bağı­ran Dmitry, kollarıyla iki adamın boyunlarına sarıldı. "Aldır­mayın onlara, hadi gelin."</p>

  <p>"Oradaki ihtiyar kim?" diye öğrenmek istedi Willem.</p>

  <p>"Aldırma, o da takip edecektir."</p>

  <p>"Yani, bir ayaklanma, hey, Dimmy? Ben hazırım, allahın cezası, hadi gidelim." Sonra Willem birdenbire durdu, gözlerini Ariane’e dikmişti. Sanki fark etmek için kızı bilerek sona bırak­mış gibiydi. "Hey. Sanırım bu çoktan seninkidir."</p>

  <p>Mark, kısa bir süre önce, sinirleri boşaldığında ya da görü­nen olayların amacına doğru ilerlememesi durumunda Doon'un kendisini çok sağlam bir şekilde kontrol edebildiğini gözlemlemişti. Şu anda da olduğu gibi. Baron, Mitspieler ile çok çabuk ve içten bir tonla konuştu, artık göz kapakları bile öncesinden biraz daha solgun görünen büyücü de oğluyla cid­di bir tavırla konuştu. Dimitry de, bakıp kafasıyla onaylayarak, aksi takdirde sorun çıkartabilecek arkadaşlarına daha fazla bil­gi aktarmayı başarabildi. Davetsiz misafirlerin ve kaçakların oluşturduğu küçük ordu, Doon'un Kılıç’ı izleyerek ilerlemeleri­ni istediği yönde anında harekete geçti. Mark, artık Baron'un çok yakınındaydı ve adamın bir kadına mırıldanırmış gibi Yolbulan’a mırıldandığını duyabiliyordu. "Bizi artık hâzineye gö­tür, haydi güzelim."</p>

  <p>Doon'un çetesi artık sekiz kişi olarak güçlenmişti ve onu yüksek bir hızla izliyordu. Ama grup yüz metreden fazla git­memişti ki, üyeleri arasında uyarı mırıltıları duyulmaya başlı­yordu. Sağ tarafına doğru bakan Mark, kırk ya da elli metre uzakta, paralel bir yol boyunca dikkate değer bir hızla koşuştu­ran grup halindeki başka insanları da görebiliyordu. Doon'un ekibinin kafa lambaları kapatılmıştı, diğer grubu çok açık bir şekilde tanımlayamadılar ama orada oldukları kesindi.</p>

  <p>Kılıç’a fazlasıyla güvenen Mark, Doon'un liderliğine de aynı şekilde güveniyordu. Artık uzun adımlarının ivmesini art­tıran Baron’a yetişmek için koşmaya başlamıştı. Ama çoktan nefes nefese kalmış olan Daghur ve Willem, geride kalmaya başlamışlardı ve solumalarının arasından yavaşlama itirazları savuruyorlardı. Mutlaka iki yoldaşıyla yan yana olmak istedi­ğini nefes nefese belirten - bu zayıf kondisyonunu saklamak için şeffaf bir bahane gibiydi - Dmitry de geri kalıyordu.</p>

  <p>Bu şekilde bile, sağ taraflarında koşan grubun biraz önüne geçmişlerdi. Ama Mark şimdi, yaklaşık aynı mesafede sol taraf­larında başka bir silahlı grubun daha paralel bir yol boyunca hızlandığını ve meşale alevlerinin silahlarını ışıldattığını göre­biliyordu. Garnizonun, bir istilayı karşılamak için kendisini parça parça uyandırdığı anlaşılıyordu. Sol taraflarındaki grup­tan birisi haykırdı ve Mark onların kadın olduğunu fark etti.</p>

  <p>"Amazonlar," diye nefes nefese fısıldadı yanındaki bir ses. "Garnizonun geriye kalan kısmı gibi haydutlar ve savaşçılar. Erkeklerle yüz yüze gelmeyi tercih ederim."</p>

  <p>Doon, arkada kalanların menfaati için yavaşlamaya hiç ni­yetli değildi ve Dmitry ile iki arkadaşı giderek daha da geriler­de kalmaya başlıyordu. Omzunun üstünden geriye bakan Mark, artık arkalarından da kovalanmakta olduklarını gördü; ileride karşılaşacakları her neyse, arkalarını iki misline çıkar­arak güçlendirmek iyi bir tercih gibi gözükmüyordu.</p>

  <p>Şimdi, tam önlerinde, silahlı ve meşaleler taşıyan yeni bir asker grubu toplanıyor, askerler yollarını kapatmak için konum alıyorlardı.</p>

  <p>Doon durdu ve ekibi de gösterdikleri koşu çabası yüzün­den nefes nefese soluyarak etrafını çevrelerek durdu. Yollarını kapatan düşman safı çoktan sağlam bir şekilde yerleşmiş ve kaldırılmış mızrakların arkasında konumlarını almışlardı, sayı olarak, davetsiz misafirlere karşı üstün görünüyorlardı. Kanat­larda ve arkada bulunan diğer güçlerin Doon'un grubu yarıp çıkma hamlesi gerçekleştirmeden onları kuşatmak için yeterin­ce zamanları olacaktı.</p>

  <p>Şu anda kısa bir süre için, giderek daha da yaklaşan sayısız ayağın yavaş yavaş karanlığın içine karışan sürüme sesleri, düşmanın bir bölümünün taşıdığı meşalelerin zayıf cızırtıları ve damlayışları, zorlanmış ciğerlerin soluyuşlarının yavaşça azalması dışında mağaraya genel bir sessizlik hakimdi.</p>

  <p>Karşılarında bekleyen grubun - ki çok tuhaf bir birlikti - tam merkezinden, iri yapılı bir kişi badi badi birkaç adım ata­rak öne doğru çıktı. Bu adam, sanki kendisini etkileyici bir boy­da göstersin diye akıl almaz bir çaba sarf ediyormuş gibi, uza­tılmış bir miğfer takmıştı. Tuhaf, badi badi yürüyüşü, Mark'ın adamın ayaklarına bakmasını sağladı, ayakları da tuhaf bir şe­kilde pençe vurulmuş çizmelerle uzatılmış gözüküyordu. Me­şaleler adamın soğana benzeyen kırmızı burunlu kafasının üze­rinde titreşen kırmızı ışıklar saçıyordu. Bu şahıs, boğuk bir ses­le böğürdü: "Teslim olun, sizi adi yük hayvanı dölleri! Etrafınız sarıldı." Adamın sözleri, elindeki kısa bir kılıcın sallanmasıyla noktalandı.</p>

  <p>Dmitry bir an için suskun kaldı; Mark, göz ucuyla delikan­lının asık bir suratla kafasını öne eğdiğini gördü. Ama eşit du­rumdaki Doon, en iyi kumandan sesi ve tavrını takınarak hay­kırdı: "Kim konuşuyor? Komutanınız nerede?"</p>

  <p>Kısa boylu adam ona doğru böğürdü: "Burada komutan benim! Mavi Tapınak Ana Ambarı’nın kanlı garnizonunun ku­mandanıyım. Mareşal d'Albarno - beni hiç duydunuz mu?" Birkaç adım daha ileriye, biraz daha parlak bir ışığa doğru, sanki görünüşünden gurur duyarmış gibi ilerledi. Şimdi çok daha rahat görülen suratı, şişkin ve oldukça çirkindi.</p>

  <p>"Damarlarında elf<a href="../Text/not.html#nd3" id="n3"><sup>(3)</sup></a> kanı olduğuna, bahse girerim." Bu ger­gin fısıltı, Mark'ın yanındaki Ariane'den gelmişti. Mark, kıza baktı. Elfle sadece batıl bir itikattı ya da bütün diğer iyi eğitil­miş insanların inandığı gibi düşünüyordu.</p>

  <p>Mareşal d'Albarno - Mark, bu rütbeyi ve ismi daha önce hiç duymamıştı - şimdi onlara doğru kükrüyordu: "Pekâlâ, he­piniz hemen teslim oluyor musunuz, sizi gibi kanlı iblis gübresi yığınları? Yoksa hepinizi parçalara ayırarak silahlarımızı mı kirleteceğiz?"</p>

  <p>"Afrodit’in koltukaltları!" Doon'un patlattığı yanıt da aynı derecede cesaretlendirici bir haykırıştı. Nasıl küfür edilmesi ge­rektiğini o da biliyordu, hem de sanatkârane biçimde. "Çeneni bir an için kapa, kurtçuk beyinli ve beni dinle. Hayattaki en önemli şey nedir, senin için, benim için ya da herhangi bir asker için?"</p>

  <p>D'Albarno gözlerini kırpıştırdı. Neredeyse bir hayvana benzeyen suratı şaşkınlığı gizlemeye çalıştığını kanıtlıyordu. "Oh." Düşman kumandanın sesi önemsiz bir gök gürlemesi gi­bi alçalmıştı. "Oh. Buna hemen sahip olacağız. Buraya aktif bir görev için çağrıldığımızda bu bizim hakkımızdır, sizin lanet olası saldırınızı engellememizin karşılığındaki ücretimizdir." Sesinin şiddetini yeniden insanlık dışı bir ulumaya yükseltti. "Teslim oluyor musunuz, yoksa?"</p>

  <p>"Vulcan'ın kusmuğu, be adam, elbette ki teslim olacağız!" Diğerinin sesinin ne kadar yüksek olduğu hiç sorun değildi ve Baron şu ana kadar buna ayak uydurabildi. "Buradaki tek so­run şu - silahlarımız bizde kalacak ve sizin neşenize iyi yoldaş­lar gibi katılacak mıyız? Yoksa, anlaşma şartlarımızı tanıyabilmeniz için grubunuzun yarısını biçmeli miyiz? Bu durum sizin büyük ziyafetinizde eğlenmeniz için gereken gücü boş yere harcar, değil mi? Ve belki her ikisi için de zaman yok." Bu son cümle sanki karşısındakinin bildiği bazı şeyleri ima edermiş gibi, bilgece bir tavırla eklenmişti.</p>

  <p>Kendi kendisini Mareşal ilan eden - göğsünde birtakım madalyalar taşıyor gibiydi - domuz butu boyutundaki yum­ruklarını, soğan şeklindeki ve hiç askeri durmayan kalçalarının üzerine koydu. Sanki tanıklarına sesleniyormuşçasına, kafasını sağdan sola ve ardından soldan sağa doğru çevirdi.</p>

  <p>"Şimdi," diye yeniden neredeyse tekrar insan sesine inen bir tonda geveledi, "burada, karşımızda, askerliğin ne oldu­ğundan anlayan bir adam var. Onu garnizona götürmek eğlen­celi olsa gerek. Birlikte domuz gibi içip kafayı bulabileceğim bir yoldaş. Onun savaş ve çarpışma hikâyelerine bile katlanabili­rim. Hatta - hey, oradaki, indir şu lanet olası yayını!" Bu son uyarı, d'Albarno'nun grubu içindeki yaşlılıktan eli ayağı tut­muyor gibi gözüken bir okçuya yöneltilmişti; büyük bir çaba sarf ederek titreyen parmaklarıyla yayına bir ok yerleştirmiş olan adam bu çabasının boşa gitmemesi için okunu Doon'un grubuna doğru fırlatmaya açıkça niyetlenmişti.</p>

  <p>"İndir onu, dedim!" diye tekrarladı Mareşal. "Ve siz, siz la­net olası istilacılar, hemen isteğimize uyun ve bizimle gelin. Si­villere zaferimizin lanet olası resmi bildirisini göndereceğim - ama henüz değil. Allahın belası eğlenmeyi bilmeyen sümüklü­böcekler, bir aların verildiğinde sürekli yaptıkları gibi bir yerlerde saklanmaya gittiler, tüm bildikleri ya da bilmeye ihtiyaç duydukları şey, hâlâ lanet olası bir çarpışmanın içinde kilitli bulunduğumuz. Sizin teslim olduğunuzun farkına varır var­maz, deliklerinden dışarıya çıkacaklar ve hepimize öğütler ver­meye başlayıp şöleni bitirmeye çalışacaklar. Ve onların metalle­rini korumak için ölümle burun buruna gelen bizlerin eğlence­sini kısıtlayacaklar ve bizler de yeni bir heyecan başlayana ka­dar tekrar kabuklarımıza çekileceğiz. Benimle misiniz?"</p>

  <p>Doon, emin olmak için onu sıkıştırdı. "Yani silahlarımız üzerimizde kalacak? Zafer şöleni bitene kadar?"</p>

  <p>"Evet, pekâlâ, lanet olası teslim olma işi resmileşene kadar. Ama onları kullanmayı kalkışırsanız, sizi kanlı bir kıyma haline gelene kadar parçalarız."</p>

  <p>Doon, kendi adamlarına yaylarını ve sapanlarını indirme­leri, kılıçlarını kınlarına sokmaları için işaret etti. D'Albarno da aynı emirleri verip gösterişli bir hareketle kılıcını yerine koydu. Saflar çözüldü. Yavaşça birbirlerine yaklaştılar, önce şüpheli bir şekilde, sonra giderek azalan bir hantallıkla gruplar yan yana yürüyüşe geçtiler.</p>

  <p>Bu ne? diye düşündü Mark. Teslim olduk mu yoksa olma­dık mı? Ben'le göz göze geldi, ama iri adamın büründüğü şaş­kın ifadenin ona bir yardımı olamayacaktı. Doon, d'Albarno'nun yanında yürüyordu ve artık ikisi de sanki eski tanıdık­larmış gibi konuşmaya başlamışlardı. Mitspieler tekrar ortadan yok olmuşa benziyordu.</p>

  <p>Sert suratlı Amazon savaşçıları Ariane’in etrafını çevirmek için koştular ve kızı aralarına yeni katılmış bir savaşçı gibi kar­şıladılar. Mark, uzaklaşıp giden kızın üzerinde son bir korkulu bakış yakaladı.</p>

  <p>En azından artık hepsi aynı yönde ilerliyordu.</p>

  <p>Şölene doğru!</p>
</body>
</html>
