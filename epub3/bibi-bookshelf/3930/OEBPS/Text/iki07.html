<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>YEDİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Saldırı karmaşık çalıların arasından yavaş ve gürültülü ol­masının yanında hantalca ve kötü planlanarak gerçekleştiril­mişti. Saldırının hedefleri olan adamların, hızla kenara kaçma­ları için bolca zamanları ve yerleri vardı. Uzun süvari kılıçları hâlâ korkunç silahlar arasında sayılıyordu. Mark, Pu Chou'nun, ilk saldırıda, pembe ve beyaz çiçek fırtınasının ara­sında yere düştüğünü gördü. Golok da bir darbeyle yere indi­rilmiş ya da kendini yere atmıştı ve bu arada yaratığı Dart yere düşmüş sahibinin üzerinden uluyarak havalanıp bir sinekkuşu gibi süzülmeyi başarmıştı. Indosuaros ve Mitspieler çiçekli dal­ların altına çömelmişlerdi ve galiba bu şartlar altında büyüleri­ni kullanarak yapabildiklerinin en iyisini yapıyorlardı. Ben de tıpkı Mark’ın yaptığı gibi, bir çalılığın arkasına sığınmıştı. Son­rasında Ben bir adım öne çıkmış ve Ejderdoğrayan’ı, yanında gürleyen bir süvarinin hakkından gelmesi için tam zamanında kullanmıştı. Doon ve Hubert de aynı taktiği benimsemiş ve iki­si de düşmana zarar vermişlerdi.</p>

  <p>İlk saldırıyı atlatan Mark, yayının krişine bir ok yerleştirdi. Atışını yapmak için yeniden ortaya çıktığında, saldırıyı yöneten Kırmızı Tapınak subayının yüzünü ilk kez net olarak gördü. Büyük olasılıkla yeni bir saldırı gerçekleştirme düşüncesiyle sık çalıların arasından bineğini ileriye sürmeye çabalayan adamın suratı kıpkırmızıydı, gözleri donuktu. Ama subay, hemen sonrasında Mark’ın oku tarafından boğazından vurulduğu için bu saldırı emri asla verilemeyecekti.</p>

  <p>Müfrezenin diğer süvarileri çalılıkların içinde daireler çizi­yor, tam bir karmaşa içinde etrafta dolanıp duruyorlardı. Mark, bir adamın, dallara çarparak bineğinin üzerinden düştüğünü gördü; Hubert’in bir balta darbesi adamın işini anında bitirmiş­ti. Hayvanların büyük bölümü çoktan sürücüsüz kalmıştı, ürk­müş bir şekilde yabani meyve ağaçlarına çarpıp sendeliyerek koşuşturuyor ve etrafa saçılan güzel çiçeklerin yarattığı fırtına bir türlü yavaşlamıyordu.</p>

  <p>Artık yeniden eyerinin üzerine oturmuş olan Doon, bir kı­lıç hamlesini karşılamasının ardından bir süvariyi öldürüyor­du. Ejderdoğrayan insan eti doğruyordu. Kırmızı siyah pelerin­ler buruşup kırışmış bir şekilde, çiçeklerin ve kanların ortasın­da yerde yatıyorlardı. Hubert’in yayı tınladı. Müfrezenin ha­yatta kalan son adamı Mark’ın ikinci oku sırtına saplandığında süvari kılıcını elinden düşürmüş ve kaçmak için bineğine sarıl­mıştı. Süvari bir çığlık attı ve yere düştü.</p>

  <p>Çarpışmanın gürültüsü başladığından çok daha hızlı bir şekilde kesilmişti. Mark, etrafında dönüp Ben’e bakındı. İri yarı adam, ayaklarının üzerindeydi ve yaralanmamış görünüyordu, kanlı Ejderdoğrayan'ını kaldırarak Mark’ı selamladı.</p>

  <p>Şimdi etrafa derin bir sessizlik hakimdi. Mark, kafasının içinde akan kanı, nefes alıp verişini, kesik kesik solumasını ve yaralanıp yere yığılmış bir binek hayvanın gürültülü debeleni­şini duyabiliyordu. Doon, çıkardığı gürültü yüzünden etrafı dinlemesini engellendiği için bir ayağını hayvanın boynuna bastırdı ve boğazını kesti.</p>

  <p>Ellerinin ve dizlerinin üstüne kalkmış olan Golok, anlaşı­ldığı kadarıyla bir şekilde yardım etmek amacıyla hayvana doğru emekliyordu. Korku ve güvensizlik içindeki gözlerini Doon'un üzerine dikmiş olan genç Golok, olduğu yerde dona kalacaktı.</p>

  <p>Lideri onu hiç umursamıyordu. Doon şimdi yavaş yavaş rahatlamaya başladı. Etrafta hiçbir ses yoktu, ne yaklaşmakta olan başka düşmanların ne de kervandaki diğer süvarilere teh­likeyi haber vermek için kaçan birisinin sesi vardı.</p>

  <p>Indosuaros ve Mitspieler de artık yeniden ayağa kalkmış­lardı, görünürde bir yaraları yok gibiydi, ikisi de kollarını iki yana doğru açmışlardı, ağızları bir şeyler mırıldanırcasına hafif hafif kıpırdıyordu.</p>

  <p>Pu Chou’ya hızla bir göz atış, artık onun yardım edileme­yecek bir durumda olduğunu görmeye yeterdi; güçlü bir süvari kılıcı darbesi tam alnının ortasına inmişti. Yerde yatan adamlar arasında nefes alan sadece, boynunda Mark’ın okunun çıkıntı yaptığı düşman kumandanıydı. Mark, kendisini soğuk bir ta­vırla, bu iyi bir ok, diye düşünürken yakaladı. Eğer gövdesi çatlamamışsa gitmeden önce onu geri almam gerekecek, diye düşünüyordu.</p>

  <p>Subayın dudakları kıpırdıyordu. Doon, adamın söylemeye çalıştığı şeyi duymak için üzerine doğru eğildi, sonra onu kok­ladı ve kaşlarını küçümsemeyle çatarak doğruldu.</p>

  <p>"Kütük gibi sarhoş," diye mırıldandı Doon, adamın tepe­sinden bakarak. "Bunu koklayarak anlayabilirsiniz." Çevresine, bu subayın emriyle oluşmuş insan enkazına bakındı. "Büyük olasılıkla bütün müfrezesi de aynı haldeydi. İşte tipik Kırmızı Tapınak."</p>

  <p>Eiubert üzerine aldığı Pu Chou'nun ceplerini yoklama işini bırakarak gözlerini yukarıya dikti. "Ama genellikle bir çatışma­ya girmek için böylesine ateşli değillerdir."</p>

  <p>"Genellikle," dedi Doon ve kılıcını kınına koymadan önce temizlemek için eğildi. Yere yığılmış yatan subayın nefes alıp verişi artık tamamen durmuş olduğu için pelerininin bu iş için kullanımında bir sakınca görmedi.</p>

  <p>Yolbulan, diye düşündü Mark, riskleri artırıyor. Bir çiçek yaprağı daha gözlerinin önünden geçip aşağıya doğru süzüldü ve başka bir ölünün tam yüzüne doğru inerken yön değiştirip adamın yanına düştü.</p>

  <p>Şimdi Yolbulan yeniden tertemiz bir şekilde ışıldıyor ve kervanın geçip gittiği yönü gösteriyordu.</p>

  <p>"Evet, yetişmek zorundayız," diye konuştu Doon, hızla işin diğer bölümüne geçme emrini vermişti. Yamacın ve aşağı­daki yolun daha büyük bir bölümünü görebilmek için, ateşli bir şekilde ağacın birine tırmandı. "Aşağıda yamaç tamamen dar ve derin derelerle dolu - buradan onların kervanlarına saldırmakta zorlanabilirdik. Onlar için çok kolay saldırı olurdu. Pekâlâ, Golok, küçük keşişini havaya sal bakalım, bize kervan hakkında biraz haber getirsin - artık onu buradan göremiyo­rum. Indosuaros, kılıçlar yeniden kınlarına sokulduğuna göre, bu binek hayvanlarını sakinleştirmek ve ele geçirmek için neler yapabileceğine bir bak. Altı yeni binek hayvanına ihtiyacımız olacak - hayır, Pu Chou öldü, beş yeterli olacaktır."</p>

  <p>Büyücü ve yaveri, yaralı ve korkmuş hayvanları bir araya getirip insan ellerine teslim etmek üzere, yumuşak bir sakinleş­tirme büyüsü yapmaya başladılar. Binek hayvanlarının yanına ulaştığında Golok, hayvanların eğiticisi bilgisini kullanarak yaralarını hafifletip uysallaştırmak için onlara dokunup konuştu.</p>

  <p>Doon, bu işlemi sabırsızlıkla izlerken bu arada diğer adamlarına emirler yağdırıyordu. "Üzerimize bu Kırmızı Tapı­nak üniformalarını giyeceğiz - bir şekilde onları üzerimize uy­durmalıyız. Eğer biraz şapşal görünürsek veya üniformalar üzerimizden dökülüyor gibi dursa dahi bir sorun çıkmaz, bu ti­pik bir Kırmızı Tapınak tarzıdır. Eğer tamamen bir domuza benzersek, paralı asker olduğumuzu düşüneceklerdir. Hatta belki nizami asker olduğumuzu bile düşünebilirler. Yani, ben başka bir çatışmaya girmeden bu kervana yaklaşabilmeyi isti­yorum."</p>

  <p>Golok ve Mitspielerin, hayvanların beşini önlerinde hazır olarak getirmelerinden önce bir iki tanesini fiziksel olarak teda­vi etmeleri gerekmişti. Bunun ardından, adamların tümü giysi­lerinin bazılarını ölü düşmanlarmmkilerle değiştirmişti ve ken­dileri için etrafta bulunan istedikleri silahları seçmelerinde yar­dımcı olmuşlardı. Çok kısa bir süre içinde, artık bir paralı Kır­mızı Tapınak devriyesi askerlerine aslından daha fazla benze­yen topluluk yola koyuluyordu.</p>

  <p>&nbsp;</p>

  <p>Kervan onların çok uzağında değildi ve bezgin bir kölenin yürümeye zorlanışından daha hızlı bir şekilde ilerlemiyordu. Ama Doon'un adamlarının bir yandan yeni bineklerini sürer­ken bir yandan da yaralarını iyileştirmeleri gerekiyordu. Ve yo­la ulaşmalarından önce önlerinde aşmaları gereken zorlu bir yamaç vardı. Bunu başardıklarında, kervan çoktan görüş ala­nlarının fazlasıyla dışına çıkmıştı; ama Dart, Golok’a kervanın hâlâ yolda olduğunu ve hâlâ eski hızıyla ilerlediği haberini ge­tirecekti.</p>

  <p>Bineklerini süren adamlar, kervanı yeniden görüş alanları­na soktuklarında akşam karanlığı çökmeye başlamıştı. Doon onları yolun yalıtılmışlığında tek başlarına yakalayıp saldırmak için fırsat kollamışsa da artık bu fırsatı kaçırmışlardı. Kervan şimdi daha işlek bir yola geçiyordu. Ve kervanın sadece birkaç yüz metre kadar ilerisinde, geniş bir Kırmızı Tapınak sitesinin kocaman kapıları, onları içeri almak için ardına kadar açılmış olarak bekliyordu.</p>

  <p>Doon, oraya doğru yaklaşırlarken Tapınak sitesini inceleme fırsatı bulabilmek amacıyla müfrezesine yavaşlamalarını işaret etti. İlk bıraktığı izlenim gibi site kayda değer bir büyüklüktey­di. Siteyi çevreleyen duvarlar insan boyundan çok yüksek de­ğildi, ama üzerleri tırmanarak içeri girmeyi zorlaştıracak şekil­de sivri uçlarla donatılmıştı. Duvarların ardında çeşitli büyüklüklerde ama alçak bir şekilde inşa edilmiş birkaç bina vardı. Binalar ve duvarlar birbirlerinden farksız olarak genelde top­rak tuğla kullanılarak yapılmış gibi görünüyordu. Etrafta oldukça egemen bir şekilde kırmızı ve siyah renkler göze çarpı­yordu.</p>

  <p>Kervanın içeri girmesinin ardından ana kapı hâlâ açık du­ruyordu. Girişin yan tarafları meşalelerle takviye edilmişti ve şu anda çökmeye başlayan karanlıkla birlikte meşaleler yeni ye­ni yakılıyordu. Oldukça işlek iki yolun kesişim noktasının ya­kınlarına kurulmuş bir Kırmızı Tapınak'tan beklenilebileceği gibi, kapıda büyük bir giriş çıkış yoğunluğu olduğu hemen gö­rülüyordu.</p>

  <p>"Bir sürü müşteri," diye yorumladı Golok. Artık öfkesini kustuğu açıkça belliydi. "Yakınlarda bir ya da iki tane kalabalık kasaba olsa gerek. Belki büyük bir kale de vardır."</p>

  <p>"Kesin." diye kıkırdadı Hubert. "Kırmızı Tapınak her za­man iyi iş yapar."</p>

  <p>"Sanırım," diye konuştu Doon, "içeriye durdurulmadan girebileceğiz."</p>

  <p>"Ya durdurulursak?" diye sordu Indosuaros. Kafasına ken­disine Kırmızı Tapınak maaşıyla çalışan önemsiz bir büyücü görünüşü veren kırmızı siyah bir başlık geçirmişti.</p>

  <p>"Göreceğiz," dedi Doon. "Benden işaret almaya hazır bir şekilde bekleyin - bunu herkes anladı mı? Haydi gidelim."</p>

  <p>Ana kapıdaki nöbet mahallinde tek bir nöbetçi asker vardı. Uyukluyarak ya da bir uyuşturucunun etkisiyle kendinden geçmiş bir şekilde kafası önüne düşmüş oturuyordu. Bir paralı asker devriyesi olmaları gayet muhtemel olan topluluğun geçi­şine hiç dikkat etmedi.</p>

  <p>Sitenin içerisinde görülen karmaşa, uzaktan baktıklarında düşündükleri kadar geniş ve hareketliydi. Büyük bölümü hal­ka açık yerler oluşturuyordu ve bu bölgeler meşalelerle iyice aydınlatılmıştı. Etrafta müşterilerin araçlarını ve hayvanlarını yerleştirmeleri için alanlar, hayvan bağlanabilen ot yemlikleri bulunuyordu. Bu geniş açık avlunun üç yanında alışılmış Kır­mızı Tapınak düzenine uygun bir şekilde çeşitli sefahathaneler yerleştirilmişti. Avlunun içine doğru hayvanlarını süren Doon ve adamlarının sağ tarafında Dans ve Keyif Evleri vardı. Oyun salonu solda, İçki ve Yemek tam karşılarındaydı - ana kapıdan içeri girilmesinin ardından, müzik, uyuşturucu kokusu gibi her tarafı kaplamış görünüyordu.</p>

  <p>Halka açık olmaması mümkün görünen binaların arasında geçitler bulunuyordu. Kervanın tahtıravanlarının biri, kapanan bir kapının görüntüyü kesmesinin hemen öncesinde binaları birbirine bağlayan bir geçitin içinde çok kısa bir an için Mark'ın gözüne ilişecekti. Yürütülerek oraya sürülen köle sürüleri belki de çoktan kafeslerin içine tıkılmışlardı.</p>

  <p>Doon kısa bir süre için Kılıç'ını sıyırdı ve onun kendisini sağa doğru yönlendirdiğini anladı. Yoldan geçmekte olan bir­kaç insan, kılıcını yerine koymadan önce Doon’a meraklı bir şe­kilde baktılar.</p>

  <p>Doon, sağa döndü ve ardından hayvanlarını durdurup aşağıya inmeleri için adamlarına işaret etti. Binek hayvanlarını, Dans Evi’nin girişine en yakın ot yemliğine bağladılar. Şu ana kadar, etraflarındaki hiç kimse onlara dikkat ediyor gibi görün­müyordu.</p>

  <p>"Golok," diye sessizce emretti Baron, "burada bekle ve hayvanların sakin kalmasını sağla. Döndüğümüzde hızlı bir kalkış yapabilmemiz için hazır ol." Golok, başını sallayarak onayladı; üzeri örtülü keşişkuşu, şimdi delikanlının eyerinin arkasında dinleniyordu.</p>

  <p>Doon, Kılıç'ını kınında bıraktı ama kın kemerini belindeki tokasından çözüp çıkarmıştı ve bastonlu kör bir adam gibi, önündeki yolu onunla hissedebilmek için elinde taşımaya baş­lamıştı. Bu hâlâ tuhaf bir davranış gibi görünüyor, diye düşün­dü Mark, ama Baron'un önünde bir metrelik çıplak Kılıç’ı salla­ması kadar dikkat çekmeyecekti.</p>

  <p>Dans Evi’nin girişinde, Mark’ın da umduğu gibi, kırmızı üniformalıları içeriye bedavaya sokan kapı görevlileri nöbet tu­tuyordu. Kırmızı Tapınak paralı askerlerine belki fazla bir ücret ödemiyordu, ama belirli avantajlar sağladığı kesindi. Dans Evi’nin içerisinde, ılık ve ağır bir havayla birlikte davul vuruş­ları da yükseliyordu, içerisi, büyük bölümü alçak tavanlı geniş, tek bir odaydı. Yarı çıplak kızlar ve genç kadınlar, aralarına kaynaşmış birkaç delikanlı ve genç adamla birlikte odanın kenarlarında oturuyorlardı. Bunlar, bazı müşterilerin kişisel ilti­fatlarını bekleyen Tapınak köleleriydi. Etrafta birtakım çiftler dans ediyor, geniş zeminin tam merkezinde müzisyenlerin ve dansçılarının iç içe karıştığı profesyonel bir grup müzik çalıyor­du.</p>

  <p>Doon, önce odayı doğrudan doğruya geçecekmiş gibi hare­ket etti ama kısa bir süre sonra dans edenlerin arasına karışma­nın daha iyi olacağını düşünerek adamlarını kenarlara doğru yöneltti. Mark, artık salonun uzak köşelerine yerleştirilmiş olan dört geleneksel Kırmızı Tapınak heykelini görebiliyordu: Aphrodite, Bacchus, Dionisos ve Eros. Bir kenarda yukarıya doğru yönelen geniş bir merdiven vardı, büyük olasılıkla üst katında, yan komşusu olan Keyif Evi'yle arasında bir bağlantı vardı. Her iki tarafında birer müşteriyle, biri kadın biri erkek, boyalı genç bir adam kıkırdıyarak aşağıya doğru iniyordu. Bu sırada, dans salonunun diğer ucunda, arka odaların birinden dört adam çıkıyordu. Tümü de mavi ve altın rengi üniformalar giy­mişti, ağır ağır yürürlerken çevrelerindeki dansçılara dikkat et­melerine rağmen, Mark, onların buraya sadece keyif değil iş için geldiklerini düşünüyordu. Mavi ve Kırmızı Tapınak'ların aralarında birtakım bağlantılar olduğu sır değildi, özellikle de üst düzey yönetimlerin arasında.</p>

  <p>Dans salonunun girişe göre en uzak köşesinde, geniş bir merdiven aşağıya doğru iniyordu. Doon, Kılıç’ın ihtiyatlı yol göstericiliği altında onları merdivenlerden aşağıya doğru yön­lendirirken, Mark, Kırmızı Tapınak sitesinin oldukça büyük bir bölümünün büyük olasılıkla yeraltında olduğunun farkına var­maya başlamıştı. Burada aşağıda, görüntünün uzağında kalan bir yerlerde farklı müzisyenler çalıyordu; ve yaptıkları müzik de farklıydı, müziğin içindeki acıyla bağlantı kopmuş gibiydi. Uyuşturucu ve tütsü buğularının yanında meşaleler yüzünden buradaki hava çok daha dumanlıydı.</p>

  <p>Birkaç dakika sonra Doon ve adamları, sessizlik içinde boş bir koridorda ağır adımlarla yürüyerek ilerliyorlardı. Mark, bir­denbire, Kılıç’ın onları nereye götürdüğünü anladığını düşün­dü. Orası alışılmış Kırmızı Tapınak düzeninin bir parçasıydı, hakkında birçok şey duyduğu, ama daha önceden bir müşteri olarak Tapınak’ın diğer bölümlerini ziyaret etme fırsatını bul­duğu zamanlarda bile asla görememiş olduğu bir yerdi.</p>

  <p>Koridor kollara ayrıldı. Ama Bilgelik Kılıcı hâlâ tereddüt etmeksizin yolu göstermeyi sürdürüyordu.</p>

  <p>"Kurtçuk çukuruna mı gidiyoruz?" diye fısıldayarak söy­lendi Hubert. <i>"Orada</i> bizim ihtiyaç duyduğumuz ne ya da kim olabilir ki?"</p>

  <p>Kimsenin ona verebilecek bir yanıtı yoktu. Yanıtı kısa bir süre sonra Kılıç gösterecekti.</p>

  <p>Yolbulan tarafından seçilen yol, hâlâ Tapınak’ın halka açık bölgelerinin arasından geçiyordu ve henüz durdurulmamışlar­dı. Kılıç, sonunda onları, yukarıdaki dans salonundan daha karanlık ve çok daha kötü kokulu başka bir alçak tavanlı geniş bir odanın ağır bir perdeyle kapatılmış kapısının tam önüne getir­mişti.</p>

  <p>İlk bakışta bir kışla ya da koğuş gibi görünen odayı aydın­latmak için sadece birkaç şamdan yanıyordu. Ya da eğer böyle bir karışım hayal edilebilirse, belki de bir tür hastane-zindan koğuşu olabilirdi. Mekân, bir oda denilebilmesi için çok uzun, bir koridor içinse çok genişti. Mekânın her iki tarafına, yaklaşık olarak yarısı işgal edilmiş durumda bulunan ranza ve divanlar sıralanmıştı. Kadın ve erkek hizmetkârlardan oluşan birkaç eğ­ri büğrü şekil, kasvetli bir şekilde ortalıkta dolaşıyordu. Bunlar­dan bir tanesi bir şamdanın önünden geçerken Mark, kadının elinde bir fincan altlığına benzer küçük bir toprak tepsinin için­de, bir çift cımbız ve dişleri iyi durumda tarak benzeri aletler taşıdığını gördü.</p>

  <p>Doon ve adamlarının içeriye girdiği perdeli kapı ağzının kenarında ışık daha parlaktı. Burada müşterilerin bazıları di­vandan divana sohbet ederek şarap kadehlerinden yudumlar alıyorlardı. Çarşafların altına uzanmış olan kadın ve erkeklerin çıplak bedenlerinin büyük bölümü görülebiliyordu. Araların­dan birkaçı şu anda, zevk kurtçuklarının sebep olduğu bir esri­me hali içindeydiler. Bunlar portatif karyolalarının üzerinde hıçkırarak ağlıyor ya da inildiyor, şiddetli sarsılma hareketleri içinde çırpınıyor, yanlarındaki duvar kaplamalarını tekmeliyor, ellerindeki taraklarla derilerini bazen yavaş, bazen de çılgınca bir hız içinde kaşıyorlardı.</p>

  <p>Kınının içindeki Kılıç'ını elinde tutmayı sürdüren Doon, yatak sıralarının arasından yavaşça ilerliyordu ve Mark, toprak tepsili hizmetkârın, boylu boyunca uzanmış olan bir müşteri­nin yanında durduğunu gördü. Hizmetkâr, küçük toprak tepsi­nin içinden cımbızla tuttuğu minicik, soluk gri renkte bir kurt­çuk kaldırdı. Mark, onun her gramının altından daha değerli olduğunu biliyordu. Yaratık, gözle kolay fark edilmiyor, üzeri­ne dikkatle odaklanılmasa pek görülemiyordu. Müşteri, vücu­dunun bakımlı olduğu açıkça belli olan iri yapılı bir kadındı ve çarşafın altında dönerek geniş sırtını mum ışığına doğru çevir­di. Hizmetkâr, bir eliyle tuttuğu cımbızı müşterinin omzuna doğru götürürken diğer eliyle de bir şamdanı hızla yaklaştırdı. Cımbızdan bırakılan küçük kurtçuk hemen yok oldu. Mark, görmemiş olmasına rağmen, kutçuğun acı veren ışığın ve oyma içgüdülerinin yardımıyla anında derinin altına doğru gittiğini biliyordu. Kurtçuk çukurları daima yeraltında olurdu, çünkü bu yaratıkların gün ışığından uzakta yetiştirilmeleri gerekiyor­du.</p>

  <p>Doon, kendi yolunda ilerlerken bir hizmetkâr ona doğru yaklaştı, ama Baron sessizce kafasını sallayarak yürümeye de­vam etti, adamları da hemen arkasından onu izliyorlardı. Hiz­metkârın bir an için şaşırmış göründüğünü düşündü Mark, ama adam sonra işine devam etmişti. Burada çalışan diğerleri gibi, bu adam da zayıf yapılı ve biraz sağlıksız görünümlü biri­siydi.</p>

  <p>Başka bir erkek müşteri, bedenine bir ya da birkaç tane kurtçuk daha henüz bulaşmıştı ve şimdi bütün duyumlarıyla çığlık atıyordu. Titreyen elleri ileri ve geri kaşıyarak hareket ediyor, bütün tırnaklarıyla sol kaburgalarının üzerindeki deri­nin kaşıntısını gidermeye çalışıyordu. Kurtçuklar, evsahiplerinin bedenindeki sinir dokusunun yollarını izliyor, bir memeli­nin bedeninde yemek ve barınacak yer bulmak karşılığında zevk veriyorlardı. Bu zevk, bazen dayanılmaz bir gıdıklanmay­la gölgeleniyor ve böylece tırnaklar ve taraklar işin içine giri­yordu. Mark, kurtçukların bir zamanlar Kırmızı Tapınak zindanlarında işkence aracı olarak kullanıldığını da duymuştu, iş­kence basit olarak kurtçukların kurbanlara bulaştırılması ve on­ların kaşınmalarının engellenmesinden oluşuyordu.</p>

  <p>Diğer divanların üzerinde de insanlar kendilerini bir taraf­tan diğer tarafa fırlatıyor, kaşınıp inliyordu. Hizmetkârlar, elle­rindeki taraklarla bazı müşterileri kaşıyordu. Mark, odanın ar­kasına doğru gittikçe, bu bölgenin büyük olasılıkla bağımlı gruplar için düzenlendiğine karar verdi, yeni başlayanlar ya da fırsat buldukça takılanlar girişin civarında, bu alışkanlığın bi­raz daha fazla esiri olanlarsa odanın ortalarında bulunuyorlar­dı. Arka taraflardaki daha loş bölgelere ulaşan Mark ve arka­daşlarının aralarında yürümekte oldukları insanlar, sanki por­tatif karyolalarını asla bırakmamış gibi görünüyorlardı. Bura­daki bedenler açlıktan ölmeye meyilli ve terk edilmiş gözükü­yorlardı, üzerleri eski yara izleri ve çok eski olmayan kurumuş kanlarla kaplıydı. Burada hizmetkârlar çevrelerine daha az ilgi gösteriyorlardı. Bazen - Mark'ın duyması kaçınılmazdı - kurt­çuklar, derinin daha iç kısımlarına, omurgaya ve beyine doğru iniyorlardı.</p>

  <p>Odanın en uzak girintisi, göze çarpmayan bir kapıydı. Bu­rası çıkış kapısı olmalı, diye düşündü Mark, ücreti ödemeye ya da yürümeye devam edemeyecek müşteriler için. Kılıç, Doon'u dümdüz bu kapıya doğru yöneltiyordu. Kapı kilitli değildi ve tek bir dokunuşun ardından loş bir geçiti ortaya çıkararak açıl­dı. Bu geçitin içinde bir kenarda, toz bulutlarının ve küçük tepsiciklerin arasında ilerleyen bir hizmetkâr, altı silahlı adam ya­nından ağır adımlarla geçerken donuk mum ışığının altında kafasını kaldırıp onlara baktı. Ama hiçbir itiraz göstermedi, hatta bir yorumda bile bulunmadı.</p>

  <p>Servis koridoru çok geçmeden kollara ayrıldı. Yolbulan, sağlam demir parmaklıkları olan ve sıkıca kapanmış, galiba ki­litli bir kapıya yönelen sol tarafı seçiyordu. Kapının arkasında, kırmızı miğferli bir asker nöbet tutmaktaydı ve Mark, muhafızın arkasında uzanan koridor boyunca sıralanan tek kişilik hücreleri görebiliyordu.</p>

  <p>"Aç," diye emretti Doon, önündeki parmaklıkları sertçe ta­kırdatarak.</p>

  <p>Ama asker, gözü çabuk korkacak bir ruh hali içinde değil­di. "Yazılı bir emir olmadan buradan öteye geçiş yoktur. Bu arada, siz burada ne arıyorsunuz? Siz seyyar birlikler buraya istediğiniz zaman gelip eğlenebileceğinizi mi sanıyorsunuz, hiçbir-"</p>

  <p>Hâlâ kınının içinde duran Yolbulan boğuk bir gürültüyle zeminin taşlarına çarptı. Doon'un sağ elinde şimdi, böylesine yakın işler için kullanışlı bir alet olan bir kama belirmişti. Bu arada Doon'un ince yapılı sol kolu parmaklıkların arasından sinsice ilerlemiş ve elbisesinin önünden sıkıca kavradığı muha­fızı, hızla kendisine doğru çekmişti. Baron'un sağ eli, kamayı, anında hedefine, göğüs kafesinin üst kısmının altına doğru sü­recekti. Askerin gözleri dışarıya fırladı ve ardından cam gibi parladı. Eğer adam herhangi bir ses çıkardıysa bile, bu uzaklar­da çalmakta olan müziği bastırarak duyulamayacak kadar za­yıftı.</p>

  <p>"Anahtarlar," diye konuştu Doon, kurbanını parmaklıklara dayayarak. Adamın kemerinde bir halkaya takılı anahtar yığını vardı.</p>

  <p>Mark, parmaklıkların arasından uzanıp anahtarları kemer­den çözdü ve onları dışarı çıkardı. Düşüncelerinin bir tarafı bu­nun soğukkanlı bir cinayet olduğu için protesto ederken, diğer tarafı Doon'un profesyonellik gösterisi yüzünden övünüyordu. Savaş yetenekli liderler gerektirirdi ve bu da bir savaştı, Sör Andrew'un, Karanlık Kral’a ve zalim Gümüş Kraliçe'ye karşı sürdürdüğü savaşın bir parçasıydı. Bu soygunun anlamı, Sör Andrew'un düşman müttefikleri olan Kırmızı ve Mavi Tapı­naklara karşı indirilen bir savaş darbesiydi.</p>

  <p>Parmaklıklı kapı açıldı ve ölü adam bir köşeye dayanmış bir şekilde oturtuldu, bu daracık yerde mümkün olduğunca varlığı fark edilmeyecek bir noktaya yerleştirilmişti. Açıkçası, şu ana dek hiçbir Kırmızı Tapınak görevlisi bir şeylerin yolun­da gitmediğini fark etmemişti. Uzaktaki kapıların ardında mü­zik, daha önce olduğu gibi devam ediyordu. Yakın bir yerler­den, bir köşenin ardından yükselen kapların çangur çungur çarpışması ve su çalkalanışı sesi, oralarda çalışan bir mutfak ol­duğunu düşündürmüştü.</p>

  <p>Yeniden ele alınan Yolbulan, Baron ve silahlı adamlardan oluşan küçük birliği, hücrelerin sıralandığı koridorun aşağısına doğru yöneltiyordu. Kapıların hepsi kapalıydı.</p>

  <p>Kılıç durdu. "Burası. Anahtarları dene."</p>

  <p>Halkada altı anahtar vardı. Mark boş yere çabalayarak bu kaba kilide uymaya niyeti olmayan bir anahtarı geçti ve uyabi­lecekmiş gibi görünen bir başkasını denedi ama o da olmadı. Üçüncü denemesi şanslıydı, pirinç demirli meşe kapı geriye doğru açıldı. Kapının arkasındaki boşluk, bir hücreden bekle­nebileceği gibi çok karanlıktı.</p>

  <p>Mark, hızlı refleksleri sayesinde kafasını öne eğerek metal bir bulanıklığın çarpmasından sıyrıldı. Dar koridorun karşı du­varına çarpıp çınlayarak içindekileri etrafa sıçrattığında fırlatı­lan şeyin pirinç bir lazımlık olduğunu anlayacaktı.</p>

  <p>"Benden uzak durun!" Karanlık hücrenin içerisinden yük­selen ses kesinlikle bir kadına aitti, ama bir talim çavuşu olarak hizmet edebilecek kadar güçlü bir sesti. "Sizi gidi çürümüş yük hayvanı dışkısı yığınları, kim olduğumu biliyor musunuz? Eğer bana dokunursanız neler olacağını biliyor musunuz?"</p>

  <p>Kapıdan içeri adım atmaya başlayan Doon, kafasının üze­rinde başka bir şey fırlayıp geçerken, çeşitli iblisler üzerine kü­fürler yağdırarak geri çekildi. Hücrenin yalnız sahibi artık açık kapıdan gelen ışığın içinde görülebiliyordu. Uzun boylu genç bir kadındı, kuvvetli bir yapısı vardı, solgun teninin üzerinde parça parça kir izleri görünüyordu ve kızıl saçları birbirine do­laşmıştı. Giyimi gösterişliydi ya da şu anki yıpranıp kirlenmiş halini almadan çok öncesinde, bir zamanlar öyleydi. Kızın bo­yu yeniden hücrenin içine girmiş olan Doon'dan daha uzundu ve aslında karşısına dikilenlerin en uzunu olan Mark'tan birkaç santimetre daha kısaydı.</p>

  <p>Doon, kadını kolundan yakalayıp hücrenin dışına doğru çekmeye çalışırken, bir yandan da şüphesiz korkutmak ya da sakinleştirmek için bir şeyler mırıldanıyordu. Buna karşı çıkan kadın, adama yeniden küfretti. Kızın yıpranmış elbiseninin arasından çıkan beyaz elleri ve kolları Doon'u kavrayarak itekle­meye başladı.</p>

  <p>Öldürücü bir güç kullanmaya isteksiz olan ufak tefek adam, iri genç kadının kavrayışıyla küçük bir mücadeleye gi­rişti - gerçekten de iri bir kız, diye düşündü Mark, çünkü çok genç görünüyordu. Baron'un bu anda düştüğü kötü durum başka bir zaman belki komik olabilirdi. Ama şimdi değildi.</p>

  <p>"Ben, Ariane'im!" diye haykırdı kız, Mark liderine yardım etmeye çalışmak için öne doğru atıldığında. Çığlıkları diğer hücrelerde yankılanan bir haykırma yaratmıştı ve koridor bu yüzden anlaşılmaz bir gürültüyle yankılanıyordu. Genç kız haykırıyordu: "Ben ..."</p>

  <p>Kız, bir an için Mark'ın yüzünü tam olarak gördüğünde susakalmıştı. Kısa bir süre sonra sesi yeniden yükseldiğinde ar­tık çok değişmiş ve gözlerindeki anlık şaşkınlığa uygun bir düş görenin fısıltısına dönüşmüştü. "Ağabeyim," diye soludu. Ve hemen sonra Mark, kızın gözlerinin kaydığını gördü. Doon'un kızın aniden yere yığılan bedenini tutmasına yardım etmek için tam zamanında ileri fırladı. Kızın bayıldığı açıktı.</p>

  <p>Kıza destek olan Doon, başını çevirerek büyücüsüne baktı. "Indosuaro, sen ne-?"</p>

  <p>"Ben yapmadım," dedi büyücü, bu döküntü mekâna çok aykırı duran bir güç görüntüsü oluşturuyordu.</p>

  <p>Doon, bu konu üzerinde artık daha fazla kafa yormayacak­tı. Kızı tutması için Mark’a bırakarak, Kılıç'ını yeniden ele aldı. "Şimdi bize geldiğimiz yolu gösteriyor... kızı taşı ve gidelim."</p>

  <p>Mark, uzun yayını hemen sırtına geçirdi ve dar koridor bo­yunca kızın ağır bedenini taşımaya çabaladı. Ben onu durdur­du ve tek bir kelime bile etmeden arkadaşını bu yükten kurtar­dı. Ben, hiç zorlanmadan kızı bir omzunun üzerine kaldırıp uzun adımlarla yürümeye başladı. Birbirine girmiş uzun, kızıl saçları, neredeyse yere kadar sarkıyor ve güçlü beyaz kolları sallanıyordu.</p>

  <p>Ölü muhafızın yanından ağır ağır geçerlerken kız, hareket­siz gözlerini Mark’a dikmiş bakıyor gibiydi.</p>
</body>
</html>
