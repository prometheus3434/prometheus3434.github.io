<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ONUNCU BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Keşişkuşu çığlıklar atmayı sürdürüyor ve Ben’e, sanki kuş günlerdir çığlıklar atıyormuş gibi geliyordu. Sağ elindeki Kah­ramanlar Kılıcı hâlâ ejderin kanını damlatırken Ben, uçurum kı­yısındaki kayalara sıkıca tutunup yüz metre aşağıdaki kasvetli, büyük dalgaların taşların üzerlerine çarpmalarını seyretti. Gü­zel bir gündü ve deniz, engin yüzeyinin büyük bölümünü ma­vi ve yeşilin açık gölgeleriyle bezemişti. Kayaların üzerine yu­karıdan bırakılan bir meyva gibi düşmesiyle birlikte devasa hayvanın vücudu etrafa dağılmıştı ve dalgalar çoktan bu orga­nik enkazın üzerinde çalışmaya başlamıştı, onu ayırıyor, eliyor ve dağıtıyorlardı.</p>

  <p>Ben’in yanına giden Mark, onu sol kolundan kavrayarak uçurumun kıyısından uzaklaştırmaya çalışıyordu.</p>

  <p>Doon öfkeden köpürüyordu. "Kuş, lanet olası iblis kuş!" Başının hemen üzerinde uçup duran Dart’ın küçük, kendini kaybetmiş bedenine gözlerini dikmiş bakıyor ve Kılıç'ıyla hay­vana bir darbe indirmeye çalışıyordu. Dart'ın sessiz ağıtı, kıyı şeridinin üzerindeki kayalardan ürkerek uçuşan deniz kuşları yığınının şamatasına karışmaktaydı. "Şimdi biz bunu nasıl kul­lanacağız?"</p>

  <p>Sanki Doon'un sorusuna kasten cevap verirmiş gibi, ani­den alçalan kuş yakınında duran Ariane’nin üstüne doğru yö­neldi. Kızın sol kolu, uçan evcil hayvanlarına efendilerinin yaptığı bilindik hareketle yana doğru açıldı. Koyu kahverengi kürkü Ariane’nin kızıl buklelerinin arasına karışan hayvan kı­zın omzuna tünemişti. Ölen sahibi için neredeyse sessiz bir ağıt yakarken, ayakları ve kanatlarıyla bir yetim gibi kızın omzuna sıkıca tutunuyordu. Ariane ona fısıldayıp okşadı. Mitspieler, yardım edebileceği bir şey var mı diye kızın yanına yaklaşmayı denedi ama Ariane nazik bir el hareketiyle adamı geri çevirip yaratığı yatıştırmaya devam etti.</p>

  <p>Doon, olanları görülebilir bir iç rahatlığıyla izliyordu. "İyi işti, Prenses. Bütün olanlardan sonra çok şey kaybetmemiş sa­yılabiliriz." Gökyüzüne bir göz attı. "Ejderlerini, bir tavşanı ya da onun gibi bir şeyi kovalarken, uçurumdan aşağıya düşerek bir kaza sonucu kaybettiklerini düşünebilirler. Her neyse, eğer işimizi doğru yaparsak ejder bulunmadan önce buradan gitmiş oluruz."</p>

  <p>Ve Doon, elinde sıyrılmış Yolbulan ile yürümeye başladı. Ejderdoğrayan’ı dikenli yapraklarla olabildiği kadarıyla temiz­leyen Ben, adamı yakından takip ediyordu. Diğerleri birkaç adım gerideydi ve Mark, Ben’e yakın yürüyordu.</p>

  <p>Gece kaçarken algılayabildiği manzaraya genelde benze­mesine rağmen, Ben hâlâ çevresinde bir ayrıntı hatırlayamıyor­du. Şimdi, aydınlanan gün ışığında bakındığında, macerape­restlerin kendilerinden başka, çevresindeki hiçbir yerde bir in­san izi ya da bir insan eseri yoktu. Çorak arazi, kuzeye, güneye ve batıya doğru, kilometrelerce boş ve vahşi bir güzellik içinde yayılıyordu.</p>

  <p>"Sizin yerel Mavi Tapınak'iniz nerede?" diye sordu Mark, önlerindeki yola hızla bir göz atmak için kafasını Ben’in yanın­daki bir tümseğin üzerinden uzatarak.</p>

  <p>"Orada, içeride bir yerlerde. Kilometrelerce ötede. Yolun bir bölümünde binek hayvanlarımızı sürmemize rağmen, bura­dan oraya gitmemiz yarım gün ve yarım gece sürmüştü."</p>

  <p>Ve bir dürtüyle, Ben kafasını suyun karşısına bakmak için arkaya doğru çevirdi. Karşıdaki burun, fiyordun diğer tarafın­da, sabahın puslarının bitimiyle gecikerek ortaya çıkmıştı ve kendisini erken yaz güneşinde ısıtmak için yükseliyordu. Tepe­sindeki çayır ve orman, bu uzaklık ve bu ışıkta ayırt edilemi­yordu. Kendilerine bakan taraftaki güneş ışığının yeni ulaştığı sarp kayalık belli belirsiz mavi bir renge sahipti.</p>

  <p>Bütün o mesafeyi gerçekten yüzüp o kayalığa tırmandım mı? diye kendi kendine sordu Ben. Gece boyunca ve nereye git­tiğim hakkında gerçekten hiçbir fikrim olmadan dalgaların ara­sında yüzmek? Bir gün, diye düşündü, torunlarıma bunun hepsini anlatacağım. Benim ve Barbara’nın torunlarına, güzel evimizde. İmparatoru gri pelerinin içinde, orada otururken gördüm ve tam bir erkek gibi görünüyordu ... Hubert onu hi­kâyesiyle korkutana kadar Ben, bu olayı tamamıyla unutma yolundaydı. Ama asıl gerçek hakkında şu anda endişelenmeye hiç gerek yoktu - ve zaten anlatılanların bir kanıtı olarak, orta­lıklarda hiçbir iblis gözükmemişti.</p>

  <p>Yeniden önüne dönerek içerilere doğru baktı ve artık önü­ne geçmekte olanları izleyerek yürümeye devam etti.</p>

  <p>Doon, elinde Kılıç'ıyla, ıssız ve izsiz arazide, onlara yol göstermeye devam ediyordu. Ben, birkaç defa diğerlerine, o te­peciğin çok uzakta olamayacağını mırıldandı. Ayırt etmeye ça­lışırken, tepeciklerin birbirine ne kadar benzediğinin farkına ilk defa varıyordu. Hatta her tepeciğin yanında kocaman bir taş varmış gibi gözüküyordu ve bu taşların hepsi, gizli mağarayı koruyan denge kapısını oluşturabilecek büyüklük ve şekildey­di. Hiçbir iki devasa taş görünüşte birbirinin tıpa tıp aynısı de­ğildi ve taşların hepsi tepeciklerin aynı tarafında değildi. Ama en azından aralarından yüz tanesinin, aradıkları denge taşı ola­bileceğini Ben’in söyleyebilmesi mümkündü. Ben, bu durumun büyüyle yaratılmış olup olamayacağını düşündü; olaya sadece bu olasılığın sebep olması imkânsız gibi görünüyordu.</p>

  <p>Yolbulan, diğer şaşırtıcı öğeler gibi bütün bunlara da alı­şıktı. Neredeyse dümdüz bir yolu gösteren Doon'u takip eder­ken Ben, mağara ağzının hangi yöne doğru baktığını hatırlama­ya çalıştı. Kafasının içinde, silinmez bir şekilde, girişten geri döndüğü o anı ve Radulescu'nun feryadı hâlâ havada çınlarken devasa taşı kapıyı kapatması için kavrayarak aşağıya bastırışını hatırladı. Ardından, paniğin kıyısında, gecenin karanlığının içine neredeyse bir kör gibi, ayaklarını kayalara çarparak kaçı­şını ... o gece, okyanusu sol tarafına alarak koşmuştu ...</p>

  <p>"Burası," dedi aniden Doon. Ben’e çevredeki diğerlerinden daha fazla tanıdık gelmeyen bir tepeciğin önünde durmuştu. Tepeciğin yanını karşısına alan Doon, elindeki Kılıç'ın ucu ka­yaya dokunana dek kolunu ileriye uzattı. Ben, Kılıç'ın ucunda­ki şiddetli titreyişi artık açıkça görebiliyordu.</p>

  <p>"Burası?" diye tekrarlayarak sordu Ben; tepecik, etrafında­ki diğer benzerlerinin arasında ona hâlâ tanıdık gelmiyordu. Emin olmak için tek yol vardı ve sırtındaki çıkını çıkardı. "Pe­kâlâ. Kayanın bu tarafına bir el atın ve onu kaldırmama yardım edin." Ve devasa taşın tabanını tutmak için eğildi. Aniden his­setti, burasının doğru nokta olduğuna emindi.</p>

  <p>Ama Indosuaros, onun omzuna dokundu. "Bekle." Büyü­cü ellerini havaya kaldırıp on parmağını taşın yukarısında tut­tu. Orada bir an için gözleri kapalı öylece dikildi ve ardından asistanına bakarak geriye çekildi. "Koruyucu bir büyü hissetmedim. Kaldırın."</p>

  <p>Ben, kendi gayretini sarf ederken Hubert ve Mark da deva­sa taşı yana yatırmak için ona gereken yardımda bulundular. Ben’in kafasındaki kalan şüpheler de yok oldu; karanlık, üçgen delik oradaydı, tam aynısıydı.</p>

  <p>Doon, elinde hazır bir şekilde tuttuğu silahıyla, girişin içi­ne kısa bir göz attı, ardından geri çekildi, kafasını memnuniyet içinde sallıyordu. "Işıklar," diye konuştu.</p>

  <p>Bunlar, yedi tane Eski Dünya aletiydi, çıkınlardan çıkarılıp aralarında dağıtılmıştı. Ben’in, Radulescu'yu kullanırken gör­düğü meşalelerden şekil ve boyut olarak biraz farklıydılar, ama işlev olarak aynıydı. Ve bunların saplarına iliştirilmiş modern, el yapımı, deri kayışlar vardı.</p>

  <p>Doon, kayışların kullanıcının ellerini serbest bırakmak için bir miğfer gibi nasıl takılacağını ve ışığın nasıl açılacağını hızla gösterdi. "Bunlar için, yine, büyücülerimize teşekkür borçlu­yuz. Indosuaros, yıllar boyu süren hazırlıklarının boşa gitmedi­ğini göreceksin." İşleyişini göstermek için kendi miğferini çı­kardı. "Buraya basın, ışık verecektir. Tekrar basın, kararacaktır. Daha parlak ya da daha loş yapmak için bunu çevirin. Işığı bir noktaya odaklamak için bu şekilde çevirip basın. Çevirip yeni­den geri çekin ve ışık bir odayı aydınlatsın."</p>

  <p>"Ne kadar süreyle yanarlar?" diye sordu Hubert, açıkça hayran kalmıştı. Bu adam büyük olasılıkla benzeri bir şeyi da­ha önce hiç görmemiş, diye düşündü Ben.</p>

  <p>Doon omuzlarını silkti. "Zaten neredeyse dünyanın kendi­si kadar eskiler. Ve sanırım dünyanın sonuna kadar da yanabi­lirler, yani kullanmaktan korkmayın."</p>

  <p>Mağaranın içine giriş, Ben için neredeyse önemini yitirmiş bir olay gibiydi. Yeni ışığı kafasının önünden parlarken, eski, donuk mum damlalarının hâlâ zeminin üzerinde olduğunu gördü. Kendi elleriyle buraya kapattığı altı adamdan, etrafta görünür hiçbir iz yoktu. Ama mağara şu anda, eskiden, Radulescu'nun taşıdığı Eski Dünya meşalesinin ışığının parlaklığın­da göründüğünden daha farklı görünmediği için, o gecenin anısı her zamankinden çok daha şiddetli bir şekilde kafasının içinde canlanmıştı.</p>

  <p>Zemindeki büyük deliğin yanında dikilen Indosuaros bir kez daha koruyucu bir büyü sezemediğini bildirdi. “Burada yok... ama çok aşağılarda var, evet. Toprağın derinliklerinde dönüp duran bir büyü var, iyice aşağımızda. Büyü ve ..."</p>

  <p>“Ve ne?" diye sertçe sordu Doon.</p>

  <p>Büyücü içini çekti. "Sanırım ... orada, Eski Dünya'dan bir şey de var. Büyük bir şey."</p>

  <p>"Bize tüm söyleyebileceğin bu mu?"</p>

  <p>"Eski Dünya teknolojisi." Indosuaros dudaklarını kıvırdı. "Bu teknoloji hakkında kim bir şey anlatabilir ki?"</p>

  <p>"Şu algıladığın büyüyle - ona ulaştığımız zaman, başa çı­kabilecek misin?"</p>

  <p>Büyücü, bir an için ruhunun derinliklerinden bir tür yanıt alıyormuş gibi göründü. Ardından asistanına sert bir bakış fır­lattı. Ve sonrasında yeterince ciddi bir şekilde yanıtladı: "Yapa­bilirim."</p>

  <p>"O zaman," dedi sertçe Doon, "şimdiki işimiz buradaki dış kapıyı, geri döndüğümüzde açabileceğimizden emin olabil­mek." Ve devasa taşı dikkatli bir şekilde incelemek için eğri büğrü basamaklardan hızla yukarıya çıktı. Ben, kaçıp uzakla­şırken o kapıyı nasıl kullandığını çoktan herkese açıklamıştı.</p>

  <p>Doon memnuniyetsizlik içinde iç çekti. Sanki kendisine saldırıyormuş gibi kaşlarını çatarak taşa bakıyordu. "Ben, bana şunu anlat. Papazlar buraya hâzinelerinin güvende olduğunu görmek için zaman zaman inceleme gezileri yapıyor olmalılar, değil mi?"</p>

  <p>"Sanırım öyle olmalı," diye basamakları tırmanırken yanıt­ladı Ben. "Ama bu konuyla ilgili hiçbir şey duymadım."</p>

  <p>"Peki, taşın içeriden açılamadığını söylüyorsun. Yapabil­seydi, o subay taşı kaldırır ve senin peşine düşerdi. Doğru mu?"</p>

  <p>"Sanmıyorum," dedi Ben, "eğer hayatım o taşa bağlı olsay­dı, içeriden tek başıma kaldırabilirdim. Ve sadece bir kişi bunu içeriden tek başına halledebilir, orada sadece tek kişilik yer var."</p>

  <p>"Papazların içeri girdiklerinde taşı arkalarında açık olarak bıraktıklarını sanmıyorum. Ve her zaman yanlarında onları dışarda bekleyen ve çıkmak istediklerinde taşı kaldıracak olan yarım düzine köle de getiriyor olabilirler." Doon yine iç çekti. "İçeriye girip aşağıya indiğimizde elbette ki dışarıya açılan baş­ka kapılar bulabiliriz. Ya da bulamayabiliriz. Yanımda taş yon­tma aletlerim var, ama..." Sadece devasa kayaya bakan Doon kafasını salladı. Ardından pes ettiğini gösteren bir hareket yap­tı. "Indosuaros? Planımızın, her ne olursa olsun toprağın yüze­yine çok yakın yerlerde, keşfedilebileceğimiz hiçbir büyü izi bı­rakmamak olduğunu biliyorum. Ama dışarıya açılan bilindik bir yol olmadan, kendimizi bu mağaraya mühürlememiz çok daha kötü olacaktır."</p>

  <p>Büyücü canı sıkılmasına rağmen adamı onaylamak zorun­da kalmıştı. "Korkarım haklısınız." Sonra Indosuaros, Mitspi­eler ile acele ve fısıltılı bir konuşma yaptı, ardından bir çıkın­dan bazı nesneler çıkardılar. Kısa bir süre sonra kapı ağzının hemen dışında, Ben’e, bir tür sebzenin dilimleri gibi gözüken şeylerle devasa taşı ovmaktaydılar.</p>

  <p>Tüm bu süre içerisinde, Ariane, keşişkuşunu besleyip sa­kinleştirecek bir şekilde okşayarak, alçak mağaranın içinde kal­maktan hoşnuttu. Yok denecek kadar az korku belirtisi gösteri­yordu.</p>

  <p>Büyücüler taşla olan işlerini bitirdiği zaman Doon, taşı aşa­ğıya çekip kapatması için Ben’e seslendi. Taşın ağırlığı, Ben’e, sanki fazlasıyla azalmış gibi geliyordu; ve kapamayı denedi­ğinde, taşı düşerken yakalayıp yarıya kadar kapatıp yeniden yukarıya doğru çok kolay bir şekilde itti. Grubun tüm üyeleri, birbirlerinin ardından, taşı içeriden kaldırıp açmayı denediler ve bunu hepsi başardı.</p>

  <p>Herkes mağaranın içine girdiğinde ve dış kapı kapandığın­da Doon, grubunu alçak tavanlı mağaranın içindeki geniş açık­lıkta topladı.</p>

  <p>"Burası hâzineyi aşağıya bıraktığımız yer," dedi Ben. "Ve Beyaz Eller'in onları yakaladığını gördüğüm yer."</p>

  <p>Büyücü İndosuaros, güven tazelemeye kararlı görünerek gülümsedi. "Onlar yüzeyin o kadar yakınına sadece hâzineyi almak için gelirler, burada olduğun o gece yaptıkları gibi."</p>

  <p>"Nereden biliyorsunuz?"</p>

  <p>Ben’e verilen yanıt, büyücünün bilgi kaynaklarının, Ben’in anlayışının kesinlikle dışında olduğunu ve gerçekten onu her ne olursa olsun hiç ilgilendirmediğini yansıtan kibirli bir bakıştı.</p>

  <p>"Eğer onlardan birini bize kılavuz olarak hizmet etmesi için esir edebilirsek," dedi Hubert, "bu zekice bir davranış olur­du. Hâzineye giden kısa bir yol biliyor olmalılar. Hâzineyi taşı­yanların kısa yolu biliyor olduklarına güvenin."</p>

  <p>"Eğer, onlardan birisiyle karşılaşırsak," diye dalgın bir şe­kilde konuştu Doon, "ona sorarız." Baron, vücudunu doğrudan deliğin aşağısına doğru sarkıtmıştı ve kafasındaki ışığın yardı­mıyla, deliğin aşağısına, içerilere doğru dikkatle bakıyordu. "Burada, oyulmuş basamaklar var," diye bildirdi. "Ve çok fazla aşağıda da görünmüyorlar. Bir ipe ihtiyacım olacağım sanmı­yorum - ama gerekebilir diye yanıma bir tane alacağım. Siz ikiniz, buraya sarkıtın."</p>

  <p>Mark ve Ben ince, esnek bir kangalı tutup ucunu aşağı sar­kıttılar. Doon, Yolbulan’ı kınına koydu ve bir anda aşağıya ka­yarak gözden kayboldu.</p>

  <p>İp, ellerinde birden gevşedi. "Aşağıdayım," Baron'un sesi onlara doğru yumuşak bir şekilde yükseldi. "Buraya gelin."</p>

  <p>Ben, delikten aşağıya bakarken Baron'un kafasındaki ışığın ya­kın bir mesafede sağa sola hareket ettiğini gördü. Şiddeti arttı­rılmış ışık, kısa bir sütunun gövdesinde bulunan basamakları ve ellerin konulacağı oyukları gösteriyordu. Sütunun bir yanı aşağıdaki odanın bir duvarıyla birleşiyor ve basamaklar hemen hemen bu aşağıdaki alçak zemine kadar iniyordu.</p>

  <p>Ben liderini izledi, kısa bir süre sonra bütün grup aşağı­daydı. Şu anda içinde buldukları oda, yukarıdaki odayla aynı boyut ve şekilde gibi görünüyordu ve yine tek bir alçak çıkışı vardı. Buna rağmen çıkış bu sefer, girişteki sütunun aşağı yukarı tam karşısındaydı ve mağaranın yan duvarına kazılmış bir tünel ağzıydı. Tünel dardı ve ortalama uzunluktaki bir adamın eğilmeden yürüyebileceği yükseklik görünüyordu. Ben, Mark’ın kafasına dikkat ederek yürümesini bekliyordu.</p>

  <p>Doon yine öne geçip yolu gösterirken diğerleri de ister is­temez tek sıra halinde onu izlediler. Sağa doğru ilk dönüşün ar­dından tünel sola doğru kıvrıldı ve aşağıya dik bir şekilde alça­larak ilerledi. Diklik arttıkça, zeminin yanlarına oyulmuş basa­maklar ve tutacaklar belirmişti.</p>

  <p>Bu geçit boyunca, Doon durup tünelin dümdüz bir sütuna dönüştüğünü fısıldayana kadar birkaç metreden fazla ilerleme­diler.</p>

  <p>Baron, ip önerisini reddetti ve aşağıya doğru inişini sadece sütunun yanlarına oyulmuş çok sayıdaki basamak ve tutacak­ları kullanarak sürdürdü. Ben ihtiyatlı bir şekilde izledi. Onun arkasından ve üzerinden gelen Indosuaros, sanki yolunu nor­malin ötesindeki sezileri sayesinde bulmaya çalışırmış gibi, et­rafına yarı kapalı gözlerle bakıyordu. Indosuaros'un arkasında­ki Ariane'di ve keşişkuşu omzuna tünemişti, örtüsü çıkarılmış olan kuş kızın gömleğine sıkıca yapışmıştı. Sonra Hubert geli­yordu, ardından Mark ve sıranın sonundaki Mitspieler'di.</p>

  <p>Sütunun alt ucunda yine rahat bir çıkış kapısı vardı. Sütun iki üç metre genişliğinde ve etrafını çevreleyen odanın zemin­den yaklaşık olarak bir metre yükseklikte dairesel bir platfor­mun yaklaşık bir metre yukarısında sona eriyordu.</p>

  <p>Sütunun alt ucu, büyük kaya parçaları arasından saç teli kalınlığında gözüken boşluklarla, kadim zamanlardan kalma gibi görünen bir duvar işçiliğiyle bitiyordu, Ben, son tutundu­ğu yeri bırakıp bütün ağırlığıyla üzerine düştüğünde bu duvar işçiliğinin parçalanıp dağılmamasına şaşırmıştı.</p>

  <p>Ama az sonra, keşif yolculuğunun yedi üyesi de güvenli bir şekilde sütunun aşağısına inmiş ve platformun etrafında daire oluşturmuşlardı. Bodur, silindirik biçimli, belki on metre çapında ve yukarıdaki iki odadan daha büyük bir odanın için­deydiler. Burada taş duvarlar, zemin ve tavan tamamen pürüz­süz bir düzgünlükte oyulmuştu. On iki karanlık kapı ağzı, da­iresel duvarın çevresinde oldukça düzenli bir şekilde yerleşti­rilmişti. Odanın merkezinden bu on iki deliğin herhangi birinin derinliklerine bir ışık demeti göndermek, geçitlerin bir iki met­re sonra aşağıya inişi ya da yanlara sapışından ya da her ikisi yüzünden imkânsız görünüyordu. Her tünel, en azından baş­langıçta, içine bir adamın rahatça girebileceği kadar genişti.</p>

  <p>"Üçüncü mühüre ulaştık," dedi Doon. Ve Kılıç’ı sanki say­gıdeğer bir düşmanı selamlarmış gibi kaldırdı.</p>
</body>
</html>
