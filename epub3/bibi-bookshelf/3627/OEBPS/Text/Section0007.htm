<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre7">İnce Memedin Hamzayı öldürmek için Torosa geldiği düşüncesi akla çok uygun geliyordu. İnce Memed Hamzayı öldürecek, kaybolup gidecek, köylüler de gene onun arkasından ateşler yakacaklardı. Korkulacak bir şey yok. Yok ama...</span></p>

    <p class="MsoNormal"><span class="calibre7">Böyle düşünerek kasabaya girdi, atını eve çekti, adamlarından birisini yanına aldı çarşıya indi.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><br /></p>

    <h1 class="MsoNormal" style="text-align: center;"><span class="calibre7">39</span></h1>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Yaman adam, diyordu Yüzbaşı. "Yaman ve yiğit."</span></p>

    <p class="MsoNormal"><span class="calibre7">Hamza, gözleri faltaşı gibi açılmış:</span></p>

    <p class="MsoNormal"><span class="calibre7">Hiç mi yakalanmayacak?</span></p>

    <p class="MsoNormal"><span class="calibre7">Eşkıyanın yakalanmazı olmaz ama, bakalım ne zaman?</span></p>

    <p class="MsoNormal"><span class="calibre7">Asım Çavuş söze karışıyordu:</span></p>

    <p class="MsoNormal"><span class="calibre7">"Nerden, nasıl vuracağını bilmiyorsun ki! Suda balık gibi... İnsanın elinden kayı kayıveriyor."</span></p>

    <p class="MsoNormal"><span class="calibre7">Şimdi nereye gitti dersin Çavuşum?</span></p>

    <p class="MsoNormal"><span class="calibre7">Belli olmaz ki... Bir batıyor, nereden çıkacağı belli olmuyor ki... Bugün Çukurovadadır dersin, bir de bakmışsın ki adam yarın Aladağda. Bugün Aladağda dersin, bir bakmışsın ki devresi gün Çukurovada! Bu adam hiç belli olmuyor. Üç gün üç gece, dinlenmeden, uyumadan, yemeden içmeden rüzgar gibi yürüyor. İsterse gözüküyor, isterse gözükmüyor. Bir tuhaf adam."</span></p>

    <p class="MsoNormal"><span class="calibre7">Asım Çavuş biraz da Memedle övünüyordu. Ondan söz ederken gözleri parlıyor, sesi daha candan, daha sıcak oluyordu.</span></p>

    <p class="MsoNormal"><span class="calibre7">Demek hiç yakalanmayacak?</span></p>

    <p class="MsoNormal"><span class="calibre7">Yakalanacak, dedi Yüzbaşı. "Ama canımızı aldıktan sonra... Bizi peşinden sürükleyip perperişan eyledikten sonra. Yakalanmaz olur mu? On dört yıl Osmanlı ordularını bozan Çakırcalı Efeyi bile vurdular. Yakalanmaz olur mu?"</span></p>

    <p class="MsoNormal"><span class="calibre7">Hamza gittikçe bozuluyor, kaygılarını, içinde gittikçe büyüyen korkuyu belli etmemeye çalışıyor, Çavuşa, Yüzbaşıya durmadan sorular soruyordu.</span></p>

    <p class="MsoNormal"><span class="calibre7">Sonunda anladı ki bu İnce Memedle başa çıkmak o kadar kolay olmayacak.</span></p>

    <p class="MsoNormal"><span class="calibre7">Asım Çavuş coşmuş anlatıyor:</span></p>

    <p class="MsoNormal"><span class="calibre7">Bir gün gene karşılaştık onunla, diyordu. "Aşağı Andıranda. Bir çeltik tarlasının içinde üç kişi yürüyorlardı. Bir tepsinin içinde yürür gibi, tarlanın yeşilinde, ortada yürüyorlardı. Sabahtı. Biz ateşe başladık. Bir de baktık, çeltik tarlasında bir duman. Az sonra duman açıldı, ortalarda kimsecikler yok, sırrolmuşlar. O gün çeltik tarlasını, bütün yöreyi binden fazla köylü ve bir bölük candarmayla taradık. Yok olmuşlardı. Ertesi gün onu ve çetesini Sarıbahçede görmüşler. Araştırdım, doğruydu. Bu kadar yolu bir gecede insan nasıl alır? İşte hiçbir zaman buna aklım ermedi. Yakalanmaz demiyorum ama, bize kök söktürecek. Ben çok eşkıyayla karşı karşıya geldim, bu kadar ayağına, eline çabuk bir adamı daha görmedim. Bir kere gördüm onu. Küçücük de bir adam. Bütün köylü, ne hikmetse, onu tutuyor. Bunca yıldır eşkıya kovalarım, böylesine sevilen bir adam da görmedim. İnce Memedi köylünün elinden almak zor."</span></p>

    <p class="MsoNormal"><span class="calibre7">Hamza:</span></p>

    <p class="MsoNormal"><span class="calibre7">Bizim köylü ona can bir düşman, dedi. "Ona diş biliyorlar. Ellerine geçse onu bir kaşık suda boğacaklar. Meğer diyorlar, biz Ağamızı ne kadar severmişiz! Abdi Ağam için gece gündüz gözyaşı döküyorlar. Hakları var, Abdi Ağam melek gibi, ermiş bir kimseydi. Şimdi de köylüler onu bir kır ata binmiş ışık içinde balkıyaraktan köyün üstünde uçarken görüyorlarmış. On beş gece sabahlara kadar bekledim, göremedim onu. Kızmış bana gözükmedi..."</span></p>

    <p class="MsoNormal"><span class="calibre7">Asım Çavuş, Hamzanın bu sözlerine güldü. Yüzbaşı Faruk da...</span></p>

    <p class="MsoNormal"><span class="calibre7">Hamza günlerdir içinde sakladığı korkusunu titreyen, ağlamsı, çaresiz, umudunu yitirmiş bir sesle söyleyiverdi.</span></p>

    <p class="MsoNormal"><span class="calibre7">"Ama o beni de öldürecek. Ben biliyorum. O beni duydu da buraya geri döndü. Beni öldürmek için döndü. Bilmez miyim ben! Keşki Çukurovadan gelmeseydim. Baba&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">ocağım kör kaldı, ha ocağımız sönmesin dedim de geldim. İşte tatlı canımdan da oldum. Öldürecek beni."</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Öldürecek beni derken teker teker Asım Çavuşun da, Yüzbaşının da gözlerinin içine bakıyor, onlardan bir imdat, bir çare, bir umut ışığı sözü bekliyordu.</span></p>

    <p class="MsoNormal"><span class="calibre7">Asım Çavuşun da, Yüzbaşının da yüzlerindeki gülümseme silinmiş, yüzleri duvar gibi olmuştu. Onlar, Memedin Hamzayı öldürmek için dağlara geri döndüğünü daha Memedin geldiğini duydukları gun aralarında konuşmuşlardı. Asım Çavuş:</span></p>

    <p class="MsoNormal"><span class="calibre7">Hiç çaresi yok, Memed onu öldürecek, demişti. "Hamzayı öldürmeden Memed yakalanmaz."</span></p>

    <p class="MsoNormal"><span class="calibre7">Çarpışmada da Memed, işim var Çavuşum, diye yalvarırken, işinin ne olabileceğini herkes anlamıştı. Memed işini mutlaka görecekti.</span></p>

    <p class="MsoNormal"><span class="calibre7">Beni öldürecek değil mi Çavuşum? Bunun önüne hiç kimse, sen de, Arif Saim Bey de, Mustafa Kemal Paşa da, koca Allah da geçemez öyle mi?</span></p>

    <p class="MsoNormal"><span class="calibre7">Çavuş karşılık vermiyordu.</span></p>

    <p class="MsoNormal"><span class="calibre7">Öyle mi Yüzbaşım?</span></p>

    <p class="MsoNormal"><span class="calibre7">Yüzbaşı duymamış gibi onun yüzüne boş gözlerle bön bön bakıyordu.</span></p>

    <p class="MsoNormal"><span class="calibre7">Öldürecek, öldürecek Yüzbaşım. Diliniz varmıyor değil mi?</span></p>

    <p class="MsoNormal"><span class="calibre7">Karşılıklı büyük kütüklerin yandığı ocağın ötesine oturmuşlar, çatırdayan ateşe gözlerini dikmişler, bir söze varamıyorlardı.</span></p>

    <p class="MsoNormal"><span class="calibre7">Hamza birkaç kez:</span></p>

    <p class="MsoNormal"><span class="calibre7">Of, ooof, of! dedi ayağa kalktı, yıldızsız gecenin içine, dereye aşağı yürüdü.</span></p>

    <p class="MsoNormal"><span class="calibre7">"Tanrım şu taşa bir can ver. Ölmüşe bir can ver. Ocaktaki kıpkırmızı kesilmiş demire bir can ver. Kurumuş ağaca yaprak, kör göze ışık ver. Işık ver..."</span></p>

    <p class="MsoNormal"><span class="calibre7">Bin pişmandı. İt gibi pişmandı. Şu Pıtırakoğlu, aah şu Pıtırakoğlu! Kocamış köpek!&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">O aldı, o aldı tatlı canımı elimden.</span></p>

    <p class="MsoNormal"><span class="calibre7">Ölmeden o Pıtırakoğlunu öldüreceğim, diye bağırdı geceye.</span></p>

    <p class="MsoNormal"><span class="calibre7">Ölümü düşündükçe Pıtırakoğluna öfkesi artıyordu.</span></p>

    <p class="MsoNormal"><span class="calibre7">"Ulan namussuz, nereden aklına geldim? Gitmiş Çukurovada kendi kendime iyi kötü yaşayıp gidiyordum. İki dönüm&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">tarla kazanmak için kıydın bana. Kıydın tatlı canıma. Ne yapayım ben, ne yapayım şimdi? Şu Yüzbaşı da o kadar tuzumu ekmeğimi, o kadar kuzularımı, yağımı balımı yedi. Şimdi de durmuş da benim halime gülüyor. Asılmış bir adama bakar gibi bakıyor bana. Ulan Pıtırak, ben ölmeden, senin kuş boynu gibi incelmiş yalancı boynunu sıkıp da seni öldürmez miyim? Senin yüzünden... Her şey senin yüzünden!</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Küçük bir su çağıldıyordu. Farkına varmadan suyun içine girdi, gene farkına varmadan suyun öte yanına geçti. Silme bir karanlık vardı."</span></p>

    <p class="MsoNormal"><span class="calibre7">Bu gece bitmeyecek, dedi. "Karanlık da benimle bile yürüyor. Bitmeyecek..."</span></p>

    <p class="MsoNormal"><span class="calibre7">Geceye karışmış, dert bela içinde, nereye gittiğini bilmeden, sormadan dolaşıyordu. Sonunda kendisini Topal Alinin evinin kapısında buldu. Evde ışık vardı daha. Belli ki Topal Ali de uyumamıştı bu gece.</span></p>

    <p class="MsoNormal"><span class="calibre7">O da, o fıkara da can telaşında, diye düşündü. "Onun başını da ben belaya soktum."</span></p>

    <p class="MsoNormal"><span class="calibre7">Kapının budak deliğinden içeriye baktı. Ali bir köşeye büzülmüş, bacaklarını kollarıyla sarıp, çenesini dizinin üstüne koymuştu.</span></p>

    <p class="MsoNormal"><span class="calibre7">Ali kardaş, Ali kardaş, dedi. Ali hemen sıçradı kapıya geldi açtı.</span></p>

    <p class="MsoNormal"><span class="calibre7">Öldürecek, oldu ilk sözü. "Bizi öldürecek, öldürecek. Bizim için gelmiş dağlara. Öldürecek!"</span></p>

    <p class="MsoNormal"><span class="calibre7">Öldürecek, dedi Ali, boynunu büktü. Ali şimdiden ölmüş gitmişti. Öyle bir hali vardı.</span></p>

    <p class="MsoNormal"><span class="calibre7">Benim için gelmiş.</span></p>

    <p class="MsoNormal"><span class="calibre7">Ali:</span></p>

    <p class="MsoNormal"><span class="calibre7">Bizim için.</span></p>

    <p class="MsoNormal"><span class="calibre7">Keski Çukurovadan dönmeseydim. Seni de yaktım Ali. Seni de... Sana da ben kıydım. Bana da Pıtırak sebep oldu. Keski...</span></p>

    <p class="MsoNormal"><span class="calibre7">Keski, dedi Ali. "Başkası ağa olur Dikenlidüzüne, başkası ölürdü."</span></p>

    <p class="MsoNormal"><span class="calibre7">Başkası... dedi Hamza.</span></p>

    <p class="MsoNormal"><span class="calibre7">"Ellerinden nasıl kaçırdılar onu? Derede sardılar, kaçırdı</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">lar. Kulaksızın değirmeninde sardılar, kaçırdılar. Bir tek adama bir bölük candarma... "</span></p>

    <p class="MsoNormal"><span class="calibre7">Balık gibi, dedi Hamza... "Ele avuca gelmiyor. Bir de uçan kuş gibi, şimdi burada, az sonra Çukurovada. Yel Musa gibi... Ondan da beter!"</span></p>

    <p class="MsoNormal"><span class="calibre7">Yel Musa diyor ki, bu adam benden de çabuk. Yel Musa diyor ki ben her şeyin izini sürdüm, diyor. Uçan kuşun, kaçan cerenin, sarıca karıncanın, kırkayağın, yaşayan her bir yaratığın izini sürdüm de bu adamın izini süremedim, hem de çıkaramadım, diyor. Bu adamda bir hikmet var ki, muhkem bir hikmet.</span></p>

    <p class="MsoNormal"><span class="calibre7">Ne yapalım Ali? Bir şey düşün Ali. Bir düşün de şu tatlı canımızı kurtaralım.</span></p>

    <p class="MsoNormal"><span class="calibre7">"Öldürecek," dedi Ali. "Aaah, öldürecek. Ne yapalım?"</span></p>

    <p class="MsoNormal"><span class="calibre7">Bir yere kaçalım. Adı sanı duyulmadık ellere.</span></p>

    <p class="MsoNormal"><span class="calibre7">Ali:</span></p>

    <p class="MsoNormal"><span class="calibre7">Bulur o, bulur o, diye inledi. "Yılanın deliğine girsek, kuşun kanadının altına sığınsak gene bulur o, bulur bizi. Öldürür ikimizi. Kan kustur a kustura öldürür ikimizi. Söndürür ocağımızı, ıssız koyar yuvamızı..."</span></p>

    <p class="MsoNormal"><span class="calibre7">Candarmalar onu öldüremeyecek mi, Çukurova ağaları, Arif Saim Bey?</span></p>

    <p class="MsoNormal"><span class="calibre7">"Onu hiç kimse öldüremez. Kurşun geçmez ki ona. Bir gözlerine kurşun geçer onun, diyorlar. Bir gün bir dağda yağmura tutulmuş. Uzun Cabbar, Recep Çavuş da yanında. Bir ulu ağacın altına sığınmışlar. Ağaca durmadan yıldırım düşüyormuş. Ağaç duman içinde kalıyormuş. Ağacın altından kaçmışlar, yandaki bir kayanın altına sığınmışlar. Durmadan yıldırım sağılıyormuş ağacın üstüne, ağaç gittikçe büyüyor bir ışık yuvarlağının içinde kalıyormuş. Işık gittikçe de parlıyor, kimse ışıktan yana bakamıyormuş. Birden Memedin, büyük bir yıldırım ağacın üstüne sağılırken, kayanın dibinden ağaca doğru fırladığını görmüşler. Az sonra da elinde bir düğme kadar, bakınca gözleri kör eden, öyle parlak bir şeyle geldiğini görmüşler. Memed, işte bu yıldırım, demiş. Yıldırımı yakaladım, demiş. Yıldırımı muskasının içine saklamış. Haydi Recep Çavuş bana bir ateş et, demiş. Recep Çavuş ateş edememiş. Çavuş, sen bana ateş etmezsen, ben sana ateş ederim, haydi, demiş, ant içmiş. Çavuş bakmış ki Memed kendisini öldürecek, ne yapsın, Memed orada nişan gibi duruyor, durmadan haydi Çavuş, diyormuş. Çavuş, ne yapsın, nişan almış, şu deli boku öldürmeyim diye bacağına ateş etmiş, gözlerini yumup... Gözünü açmış ki ne görsün, Memed gülüyor. Vuramadım, demiş, bir daha, bir daha, bir daha ateş etmiş. Bakmış ki kurşunlar Memedin bedenine değip tapir tapir yere dökülüyor, geçmiyor. Yalnız bedende pire ısırığı gibi bir iz bırakıyor. Memed, Çavuş demiş, ben yıldırımı yakaladım. Yıldırım kimin üzerinde olursa ona kurşun geçmez. Yıldırımı Çavuşa takmış, başlamış kurşunlamaya... Kurşunlar Çavuşa da değmişler dökülmüşler, değmişler... "</span></p>

    <p class="MsoNormal"><span class="calibre7">Hamza:</span></p>

    <p class="MsoNormal"><span class="calibre7">Doğru, dedi. "Yoksa o kadar candarmanın elinden öylesine çembere alınmışken, nasıl kurtulurdu? Doğru. Öldürecek. Hiçbir yolu yok mu bu adamın elinden kurtulmanın Ali? Bir yere saklansak, bir diyara kaçsak... Demirden odalara girsek..." Ali:</span></p>

    <p class="MsoNormal"><span class="calibre7">Öldürecek.</span></p>

    <p class="MsoNormal"><span class="calibre7">Yalvarsak yakarsak, eline ayağına düşsek...</span></p>

    <p class="MsoNormal"><span class="calibre7">Öldürecek.</span></p>

    <p class="MsoNormal"><span class="calibre7">Hiç mi bir kurtuluş yok?</span></p>

    <p class="MsoNormal"><span class="calibre7">Var, dedi Ali. "Var ama küçük bir umut. İğne ucu kadar bir ışık."</span></p>

    <p class="MsoNormal"><span class="calibre7">O da ne? diye azıcık cana geldi Hamza.</span></p>

    <p class="MsoNormal"><span class="calibre7">O da Hürü Ana. Hürü Ana gider de Memede bağışla Hamzayı derse, belki seni bağışlar. Hürü Ana belki senin için Memede söyler, ama benim içim... Ölse de ağzını açmaz.</span></p>

    <p class="MsoNormal"><span class="calibre7">Haydi gidelim Hürü Anaya. Hele beni bağışlatsın... Gerisi kolay. Köyün birisini Memede verir, seni de bağışlatırım. Haydi, haydi, kalk yürü, dedi Hamza.</span></p>

    <p class="MsoNormal"><span class="calibre7">Kalktılar, Hürü Ananın evine yürüdüler. Kapısını usul usul çaldılar.</span></p>

    <p class="MsoNormal"><span class="calibre7">Hürü Ana:</span></p>

    <p class="MsoNormal"><span class="calibre7">Dur yavrum, dedi, "dur yiğidim, geliyorum. Çıralığı yakayım da geliyorum. Duydum, duydum, perişan etmişsin o dinsizleri. Yaralıları şu kapıda üç gün inledi kafirlerin. Azıcık bekle, Hürü sana kurban olsun Memedim. Sana kurşunlar da&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">geçmezmiş. Neden söylemedin de Hürü Anana, rahatça uykular uyuyaydım, gül gibi? Haram oldu uykular bana, sen dağda gezdikçe... Adam hiç söylemez mi anasına?"</span></p>

    <p class="MsoNormal"><span class="calibre7">Kapıyı açtı, açmasıyla:</span></p>

    <p class="MsoNormal"><span class="calibre7">O neee! diye kapaması bir oldu, elindeki çam çırası da yere düştü. Çam çırasını yerden alırken: "Kimsiniz siz?" diye bağırdı.</span></p>

    <p class="MsoNormal"><span class="calibre7">Topal Ali Hamzanın kulağına eğildi:</span></p>

    <p class="MsoNormal"><span class="calibre7">Sen konuş, beni de hiç söyleme, dedi. "Konuş."</span></p>

    <p class="MsoNormal"><span class="calibre7">Ben Hamzayım, Hamza Ağa, dedi Hamza.</span></p>

    <p class="MsoNormal"><span class="calibre7">Hürü Ana:</span></p>

    <p class="MsoNormal"><span class="calibre7">İt, dedi, "sen nereden ağa oluyormuşsun, hele önce köpek ol da, insan değil, it ol da ondan sonra ağa ol! Ne istiyorsun bu gece yarısı bakalım?"</span></p>

    <p class="MsoNormal"><span class="calibre7">Azıcık konuşmak istiyorum Ana.</span></p>

    <p class="MsoNormal"><span class="calibre7">Benim seninle hiçbir konuşuğum olamaz. Erimin kanlısıyla, iki eli kollarına kadar kana batmış bir zalimle... Var git kapımdan.</span></p>

    <p class="MsoNormal"><span class="calibre7">Ana bir şey söyleyeceğim. Çok gerekli.</span></p>

    <p class="MsoNormal"><span class="calibre7">Var git kapımdan! Senin pis yüzüne bakamam. Çocukları açlarından öldüren sensin. Böyle bir kafirin yüzünü göremem.</span></p>

    <p class="MsoNormal"><span class="calibre7">Ana kurban olayım.</span></p>

    <p class="MsoNormal"><span class="calibre7">Var git kapımdan köpek! Köylüyü nan ekmeğe muhtaç eden sensin.</span></p>

    <p class="MsoNormal"><span class="calibre7">Ana ayaklarını öpeyim aç kapıyı.</span></p>

    <p class="MsoNormal"><span class="calibre7">Var git Kelce Hamza, var git, açamam kapıyı. Koca Torosun on bin, on beş bin, on altı bin, bir bin bin, dünya kadar insanını üstümüze güldüren sensin.</span></p>

    <p class="MsoNormal"><span class="calibre7">Bak anam sana ne diyeceğim, bir haberim var ki sana bir haberim... Haber derim ona. Duyunca, duyunca bir sevinecek, deli olacaksın, güzel anam. Deli deli olacaksın.</span></p>

    <p class="MsoNormal"><span class="calibre7">Var git Kelce Hamza, var git kapımdan. Senin kanlı ayakların, haram gövden bu eşikten içeriye atlayamaz. Var git yoluna, var git Kelce. Haberin senin olsun. Beni cana getirecekse de, dünyayı bana bağışlayacaksa da senin haberini istemem. Beni öldürsen bile senin yüzüne bakamam, pis yüzüne...</span></p>

    <p class="MsoNormal"><span class="calibre7">Hamza yalvardı, Hürü Ana, var git, dedi de başka bir şey&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">demedi. Hamzayla Topal Ali orada, Hürü Ananın duvarının dibinde sabahı ettiler. Hürü Ana da uyumadı. Sabaha kadar yatağın içinde döndü, kendi kendine konuştu durdu.</span></p>

    <p class="MsoNormal"><span class="calibre7">İlk ışıklar köyün üstüne dökülürken kapıyı açtı. Kel Hamzanın yanındaki Topal Aliyi tanıyıp bağırdı:</span></p>

    <p class="MsoNormal"><span class="calibre7">Demek can telaşına düştünüz, öyle mi, Memedimden ödünüz koptu öyle mi? dedi. Hamza ayağa fırlayıp ellerine sarıldı onun:</span></p>

    <p class="MsoNormal"><span class="calibre7">Ana benim bir suçum yok. Söyle Memede de öldürmesin beni. Sana üç tane, on tane fistan alırım. Çok alırım. Altın küpe de alırım. On tane de beşi biryerde alırım.</span></p>

    <p class="MsoNormal"><span class="calibre7">Hürü Ana tiksintiyle ellerini silkti onun elinden aldı:</span></p>

    <p class="MsoNormal"><span class="calibre7">Var git işine Kelce, dedi. "Var git! Ben de gelin olurum, öyle mi? Senin bana getirdiklerini takar takıştırır, ben de gelin olurum, öyle mi? Gelin olur da Durmuş Alinin mezarında göbek atarım, öyle mi?"</span></p>

    <p class="MsoNormal"><span class="calibre7">Topala döndü, güldü:</span></p>

    <p class="MsoNormal"><span class="calibre7">Can telaşına düştün öyle mi? Can telaşına düştünüz? Memed benim hiç kimsem olmaz. Ben de Memedi göremem. Görürsem de sözümü dinletemem. Topal bilir ki Memed sözümü dinleseydi, şu Topal burada olmazdı şimdi, kara topraklarda çürürdü. Varın gidin işinize yavrucaklar, varın gidin. Benden size hayır yok. Benden size imdat olmaz. Olsa olsa... Olsa da olsa...</span></p>

    <p class="MsoNormal"><span class="calibre7">Kapısını kilitledi köyün içine yürüdü. Aliyle Hamza orada, duvarın dibinde kalakaldılar.</span></p>

    <p class="MsoNormal"><span class="calibre7">Hürü Ana bu sabahtan sonra bir öfke kasırgası halinde köyün içinde döndü durdu. Köyün her insanına nefretle bakıyordu. Hürü Anayı gören her köylü de, onu görünce başını yere eğiyor, yüzüne bakamıyorlardı.</span></p>

    <p class="MsoNormal"><span class="calibre7">Hamzayla Topal Alinin Hürü Ananın kapısına gelip, ona sabaha kadar yalvardıklarını Dikenlidüzündeki beş köyün insanı da duydu. Haber korkak fısıltılarla usul usul bütün Torosa yayıldı.</span></p>

    <p class="MsoNormal"><span class="calibre7">Hürü Ana onlara kapıyı açmamış:</span></p>

    <p class="MsoNormal"><span class="calibre7">Varın gidin bu kapıdan köpekler, demişti. "O İnce Memed sizi öldürmezse, ben sizi öldürürüm. Şu ellerimle boğarım. Ben bu günü, bu günü bekliyordum yezitler. Ben bu güzel günü... Anladınız mı? Bu eşikten içeri kızılca kayanın kaplanı, Akçasazın ejderhası, Yılankalenin yılanları, Kırksuyun hortlakları girer de siz giremezsiniz. Memed de tez günde sizi öldürmezse, ben de ona hakkımı helal etmem... Etmem. Etmem, anladınız mı?"</span></p>

    <p class="MsoNormal"><span class="calibre7">Köylüler Hürü Ananın sözlerini sadece, bire bin katarak, konuşuyorlar, ya iyi ya da kötü hiçbir yorumda bulunmuyorlardı. Seslerinin havasından, yüzlerinin deviniminden de hiçbir şey anlaşılmıyordu. Daha doğrusu artık olaylara karşı nasıl davranacaklardı, onu bilemiyorlardı.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_39" style="text-align: center;"><span class="calibre7">40</span></h1>

    <h6 class="MsoNormal sigil_not_in_toc" style="text-align: center;"><span class="calibre7"><br /></span></h6>

    <h6 class="MsoNormal sigil_not_in_toc" style="text-align: center;"><span class="calibre7"><br /></span></h6>

    <p class="MsoNormal"><span class="calibre7">Kara İbrahimin ölüsünü de çıplak bir atın üstüne atıp kasabaya getirdiler ve kasaba mezarlığına gömdüler.</span></p>

    <p class="MsoNormal"><span class="calibre7">Kasaba dağların eteğinde, bir koyağın ucunda, ovanın bittiği yerdeydi. Batısında bir çıplak tepe vardı ve tepenin dibinden Savrun çayı apaydınlık akıyordu. Çayın üstündeki ak kefenk taşlarından yapılmış köprü, yeşilin, mavinin üstüne yapıştırılmış, güzel bir oyuncak köprüye benziyordu. Ermenilerin bırakıp gittikleri mahalle yıkıntıya yüz tutmuştu. Burada şimdi Doğu Anadolundan göç etmiş Kürtler oturuyorlar, kasabadaki en küçük bir olayla bile ilgilenmiyorlardı. Toprak damlı Ermeni evlerinde oturan Kürtlerin mahallelerinden durmadan Kürtçe bağrışmalar geliyordu. Mutlaka her gün akşamüstü Kürtler taşlarla sopalarla biribirlerine giriyorlar, kollar kırılıyor, başlar yarılıyor, bütün kasabayı bir bağrışmadır dolduruyordu. Kasaba artık bu dövüşmelere alışmıştı.</span></p>

    <p class="MsoNormal"><span class="calibre7">Eski Ermeni mahallesinde ulu zeytin ağaçları, incir ağaçları sıcakta toz içinde kalmış, kavruluyorlardı. Yıkık Ermeni mahallesinde yıkıntılar arasında nar bahçeleri, nar bahçelerinde sevişirlerken ocaktaki demirler gibi kıpkırmızı kesilen kaya yılanları, uzun uzun...</span></p>

    <p class="MsoNormal"><span class="calibre7">Narların çiçek açımında mahalle donanıyor, arıların, kelebeklerin, kırmızı yılanların cümbüşü nar çiçekleri dökülünceye kadar sürüyordu.</span></p>

    <p class="MsoNormal"><span class="calibre7">Kasabanın üstünü boz bir bulut gibi, her ikindiüstü gittikçe kabaran, genişleyen, soluk aldırmayan bir toz bulutu örtüyor</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">du. Evlerin, dükkanların içi, insanların giyitleri, iri çakıltaşlarmdan örülmüş ak kaldırımlar kaim bir toz tabakası altında kalıyordu. Şöyle uzaktan bakınca, kasaba, kırmızı kiremitleri, çiçek açmış nar bahçeleri, zeytin, incir, ulu çınar ağaçları, pencerelerindeki camları, köprüsü, yarpuz tarlalarıyla apak, lekesiz bir aklıkla gözüküyordu.</span></p>

    <p class="MsoNormal"><span class="calibre7">Ağızları, burunları toz içindeki insanlar durmadan konuşuyorlar, biribirlerini çekiştiriyorlardı. Memurlar, ağalar, beyler Nazifoğlunun lokantasında kafayı çekip veryansın ediyorlardı söze. Daha az varlıklılarsa, esnaf, zanaatkarlarsa Tevfiğin kahvesinde oturup çay içiyorlardı. Bir de pazaryerinde aylak aylak dolaşan köylüler...</span></p>

    <p class="MsoNormal"><span class="calibre7">Herkes, herkesin her şeyini biliyordu. Gizli kalmış hiçbir şey yoktu bu kasabada. Arif Saim Beyle İdris arasındaki savaşı, Arif Saim Beyin tutkusunu, İdrisin kötü durumunu şimdiye kadar belki binlerce kişi konuşmuştu. Bu savaşı bir destan gibi yaşıyorlardı. Ali Safa Beyle Vayvay savaşını da en küçük ayrıntısına kadar izliyorlar, her iki savaşın da sonunu büyük bir heyecanla bekliyorlardı. Arif Saim Bey karısının kardeşini bir gün karaçalılığa, tarlalarını vermeyen Çerkeslerle birlikte sürmüş, kırbaçlaya kırbaçlaya öldürmüştü. Sebebini kimse bilmiyordu. Kimi Çerkeslere acıyıp karşı koymak istemiş, Arif Saim Bey de merhametli efendi, al işte, demişti. Kimi de ortada bir kadın meselesi var, diyordu. Türlü türlü sebep söylüyorlardı. Ama ortada bir gerçek varsa, o da delikanlının Arif Saim Beyin kırbacı altında, karaçalılığın dikenleri içinde can verdiğiydi.</span></p>

    <p class="MsoNormal"><span class="calibre7">Ali Safa Bey bundan sonra Vayvaylılara ne yapacaktı? Şimdi de hangi yıldırma yöntemini kullanacaktı? Kimi şöyle, kimi böyle, diyordu. Ve bundan sonra ne yapacağı, köylülerin de buna karşı nasıl davranacakları büyük bir zevkle tartışılıyordu.</span></p>

    <p class="MsoNormal"><span class="calibre7">Köylülerin son davranışları herkesi çok şaşırtmış, kasabadaki hiç kimse bu olaylar üstüne bir iki gün hiçbir yorumda bulunamamıştı. Ali Safa Beyin harmanlarının yanışı, atlarının çalınması yeni davranışlardı. Köylülerin böyle bir davranışta bulunacak ne güçleri, ne de gelenekleri vardı. Bu neydi, ne!</span></p>

    <p class="MsoNormal"><span class="calibre7">İnce Memedin yeniden dağlara dönüşü de bir acayip işti. Şimdiye kadar çok eşkıya işini gördükten, istediğini yaptıktan&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">sonra başını almış gitmiş, ortadan silindikten sonra bir daha dağlara dönmemişti. Yıllar sonra belki de bu eşkıyalardan bir ikisi dönmüştü ama, hiç kimse onların yüzüne bakmamış, dönen eşkıyalardan en kabadayısı dört beş gün, en çok on beş günde vurulmuştu. Bu ince Memedse dağlara bir kartal hışmıyla inmiş, Kara İbrahim gibi bir eski eşkıyayı ilk çarpışmada öldürmüş, bir sürü candarmayı da yaralamış, gene ortadan silinmiş gitmişti.</span></p>

    <p class="MsoNormal"><span class="calibre7">Ali Safa Beyden başka herkes Vayvay köylüsünün dirilişini, karşı koyusunu Memedden biliyor, Memed üstüne türlü rivayetler çıkarıyorlardı. Ama ne Çukurovada, ne de dağlarda Memedi, Asım Çavuştan başka gören olmamıştı. Asım Çavuşsa Memedin baş adamıydı. Ona dokunamazdı. Ne malum, belki dağdaki Memed değildi. Memed adı altında şekavet yapan birisiydi. Ama Memed olmasa böylesine savaşabilir, bir bölük candarmayı önüne katıp böylesine Torostan Çukura kadar kovalayabilir miydi?</span></p>

    <p class="MsoNormal"><span class="calibre7">Tüfeklerini, pabuçlarını dağlarda bırakmış, kaçmaktan imanları gevremiş candarmalar, can havliyle, "Yandık Allah," diye kasabaya doluşmuşlardı. "Yandık Allah şu İnce Memedin elinden."</span></p>

    <p class="MsoNormal"><span class="calibre7">İnce Memed beş kişi, on kişiyle birlikte gelmiyordu candarmaların üstüne... Yerden biter, gökten yağar gibi yüzlerce insan yürüyordu onunla birlikte. Bir de bir top yıldırım varmış onun koynunda...</span></p>

    <p class="MsoNormal"><span class="calibre7">Ali Safa Bey kasabada, Tevfiğin kahvesinden Nazifoğlunun lokantasına, oradan candarma dairesine, oradan kaymakamlığa, davavekili Siyasetçi Ahmete, Siyasetçi Ahmetten postaneye mekik dokuyup duruyor, yüreğindeki korku da gittikçe büyüyordu. Köylülerin şu ayaklanmalarının sebebini de bir türlü bulamıyordu. Hiçbir sebebe parmak basamıyor, hiçbir sebep onu kandırmıyordu. İnce Memed mi? O, en sonuncu ihtimal... Bu işi gene yapsa yapsa Arif Saim Bey yapabilirdi. Arkasında Arif Saim Bey olmayan köylü bütün bunları beceremezdi.</span></p>

    <p class="MsoNormal"><span class="calibre7">Bizim köylümüz, diyordu, "arkasında sağlam bir güç olmadan hiçbir harekette bulunamaz. Hiç kimseye güveni yoktur. En evvel kendisine... Bir İnce Memede güvenip benim harmanlara ateş veremezler, atlarımı çalamaz, adamlarımı öldüremezler. Arkadaşlar, çok dikkatli olmalıyız. Hükümet bence yeni bir siyaset takip etmeye başladı. İlk oyununu da benim başımın üstünde oynuyor. Arkadaşlar, dikkat edelim, bu işi Arif Saim Bey düzenliyor. Şimdi anlıyorum onun Çukurovada çiftlik sahibi olmasını... Ne ihtiyacı var onun çiftliğe, mala mülke... Bütün Türkiye onların değil mi? Şimdi anlaşılıyor Cumhuriyetin adamlarının toprak sahibi olmalarının sebebi... Şimdi anlaşılıyor. Mudanyada zeytinlikler zaptetmenin, Eğede çiftlikler kurmanın sebebi... Şimdi, şimdi anlaşılıyor. İnkılap bitmemiştir. Cumhuriyetin adamları Anadoluya türlü bahaneyle dağıldılar. Tetkik buyuruyorlar. Ondan sonra büyük darbelerini indirecekler, köylüyü efendi yapacaklardır. İnkılap büyüyor, gelişiyor. Bu işler Arif Saim Beyin başının altından çıkıyor. İnce Memed bile onun eseri."</span></p>

    <p class="MsoNormal"><span class="calibre7">Dinleyenler Ali Safa Beyle hiçbir tartışmaya girmiyorlar, susuyorlardı. Ali Safa Bey haklı olabilirdi. Cumhuriyet yeniliklere yöneliyordu, bu belli. Belli belirsiz, yeni inkılap kokuları esiyordu Ankaradan. Bu da belli.</span></p>

    <p class="MsoNormal"><span class="calibre7">Birkaç gün içinde Ali Safa Bey kendini de, kasabadaki ağaları, beyleri de bu işin Arif Saim Beyin başının altından çıktığına inandırdı. Arif Saim Bey bunu niçin yapıyordu? Yukardan bir emirle mi, yoksa kendi başına mı? İşte buna bir karar veremiyorlar, kulaktan kulağa fısıldaşıyorlar, ölü lambaların ışığında sabahlara kadar uyumuyor, konuşuyorlardı.</span></p>

    <p class="MsoNormal"><span class="calibre7">Tam bu sırada kasabaya Arif Saim Bey geldi. Kasaba sindi, korktu. Ağalar, beyler ödleri koparak, elpençe divan, ancak, onun huzuruna varabildiler. Arif Saim Bey kasabadaki bu ağır havayı, korkuyu sezmekte gecikmedi:</span></p>

    <p class="MsoNormal"><span class="calibre7">İnce Memed mi? diye güldü. "Bir zavallı çocukmuş. Ondan bu kadar korkacak, çekinecek ne var? Cumhuriyetimiz çok kuvvetlidir. Bir İnce Memed değil, binlerce İnce Memedi bir fiskede yıkar. Aldırmayın canım."</span></p>

    <p class="MsoNormal"><span class="calibre7">Toplantıda bulunan Karadağlıoğlu Murtaza Ağa:</span></p>

    <p class="MsoNormal"><span class="calibre7">"Sinek pis değil amma mide bulandırır. Bu İnce Memed bir şey değil ama, eşeğin aklına karpuz kabuğu düşürüyor. Köylüyü kışkırtıp bizim üstümüze salıyor. Köylüyü ayaklandırıyor. Ağalarımız, beylerimiz, koruyucumuz Hükümetimiz üstüne. Köylü ondan öğrendi ağaların atlarını çalmayı, harmanlarını yakmayı, adamlarını vurmayı. Eğer sen doğru dürüst, sahici bir çiftlik kuruyorsan, bugün bize... Yarın sana... dedi, sonra dili diline dolaştı."</span></p>

    <p class="MsoNormal"><span class="calibre7">Ya ne kuruyorum? diye gürledi Arif Saim Bey.</span></p>

    <p class="MsoNormal"><span class="calibre7">Hani, hani... Hani dedim ki belki tetkik... Belki muvazaadır.</span></p>

    <p class="MsoNormal"><span class="calibre7">Ne? Siz deli misiniz? Ben bir servet döktüm o topraklara. Çiftçilik mi oynuyorum sanıyorsunuz?</span></p>

    <p class="MsoNormal"><span class="calibre7">Hani... Hani... Bağışla Bey, yanlış anlaşıldı... Arz edemedim...</span></p>

    <p class="MsoNormal"><span class="calibre7">Oradakiler de:</span></p>

    <p class="MsoNormal"><span class="calibre7">Murtaza Ağadır bu, hiçbir zaman, hiçbir şeyi arz edemez, dediler.</span></p>

    <p class="MsoNormal"><span class="calibre7">Ali Safa Bey:</span></p>

    <p class="MsoNormal"><span class="calibre7">Haşa! Sizin çiftliğiniz dünyanın en modern çiftliği olacaktır. Çukurova asırlar boyunca sizin bu asil hizmetinizle İstiklal Harbindeki kahramanlığınız kadar övünecektir. Asil bir evladını böylece de bağrına bastığından dolayı...</span></p>

    <p class="MsoNormal"><span class="calibre7">Arif Saim Bey bir köşeye sinmiş kocaman Murtaza Ağaya sevgiyle baktıktan sonra:</span></p>

    <p class="MsoNormal"><span class="calibre7">"Teşekkür ederim, bu asil iltifatınıza teşekkür ederim Ali Safa Bey," dedi. "Demek Murtaza Ağa?"</span></p>

    <p class="MsoNormal"><span class="calibre7">Murtaza Ağa ayağa fırladı, geldi Beyi omuzundan öptü:</span></p>

    <p class="MsoNormal"><span class="calibre7">Haşa huzurdan, dedi. "Haşa yüksek huzurlarından! Ben de şu Ali Safanın dediğini demek istemiştim... Hani var ya, hani o... Hani... Hani..."</span></p>

    <p class="MsoNormal"><span class="calibre7">Gene dili diline dolaşıp Murtaza Ağa kıpkırmızı kesildi.</span></p>

    <p class="MsoNormal"><span class="calibre7">Oradakiler Murtaza Ağanın haline gülüştüler.</span></p>

    <p class="MsoNormal"><span class="calibre7">Arif Saim Bey onu yatıştırmak için:</span></p>

    <p class="MsoNormal"><span class="calibre7">Telaş buyurmayın Murtaza Bey, ne demek istediğinizi anladım, dedi.</span></p>

    <p class="MsoNormal"><span class="calibre7">Murtaza Ağa:</span></p>

    <p class="MsoNormal"><span class="calibre7">Çok memnun oldum anladığına, dedi. "Anlamasan olmazdı. Yandıydım. Yoksa ocağım battıydı. Senin beni bir yanlış&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">anlaman beni öldürür, evimi yurdumu yuvamı yıkar. Var ol, sağ ol Bey, ellerinden öperim."</span></p>

    <p class="MsoNormal"><span class="calibre7">Gitti rahatça yerine oturdu. İçinden bir daha böyle öfkeli devlet adamlarıyla konuşmamaya antlar içiyordu. Bunlar hep kazı koz anlarlar, diyordu kendi kendine. Ah, bu Ali Safa deyyusu yok mu, nasıl da çevirdi sözü!</span></p>

    <p class="MsoNormal"><span class="calibre7">Arif Saim Bey, kasaba ileri gelenlerini bir şaşkınlık içinde bırakıp gitti. O gidince, berikilerin telaşları, korkuları arttıkça arttı. Niçin gelmişti kasabaya Arif Saim Bey? Elbet bir sebebi olacaktı, elbeet!</span></p>

    <p class="MsoNormal"><span class="calibre7">Dağdan inmiş, günlerdir kasabada dolaşan Hamza Ağanın da hali yürekler açışıydı. Girecek bir delik, canını kurtaracak bir sığınma arıyor, kasabada dört dönüyordu. Davavekili Siyasetçiden, Kozanoğlu Fethi Beye, ondan Deli Fahriye dolaşıp duruyor, her gün Ankaraya tel üstüne tel çekiyor, avuç avuç para döküyordu kasaba çarşısına. Arkasında Topal Ali, postanenin önünden bütün gün ayrılmıyor, önüne gelene:</span></p>

    <p class="MsoNormal"><span class="calibre7">O beni öldürecek, o kafir. O benim için ininden çıkıp da dağlara geri geldi. Ne yapayım? diyordu. "Bir akıl verin bana din kardeşleri. Ben ne yapayım?"</span></p>

    <p class="MsoNormal"><span class="calibre7">Ve içini, ayaküstü, bir çırpıda döküveriyordu:</span></p>

    <p class="MsoNormal"><span class="calibre7">Ben ne yaptım, ben ne yaptım köylülerime, başsız kalmışlardı, baş oldum onlara. Gözünüz üstünde kaşınız, omuzunuz üstünde başınız var demedim. Beni bir sevdi köylü, bir sevdi, deme gitsin. O da, o karnı yemez kıskanç adam da bunu duymuş, köylülerin beni baba gibi, can gibi, çocukları gibi sevdiğini duymuş, saklandığı delikten çıkmış, gelmiş. O köylüyü hiç sevmez. Köylümüzün can bir düşmanı. Aman Allah ağalarımıza da düşman. Hele Hükümetimize! Ben, diyormuş, o Hükümete yapacağımı bilirim. O, köylüyü de hiç sevmez, köylü bir iyi gün görsün istemez. İşte bu sebepten de beni öldürür. Çünküleyim ben köylüye gün gösteririm. Benim ağalığımda köylünün bir eli yağda, hem de bir eli baldadır. İşte bu sebepten, köylüye düşmanlığından o beni öldürecek...</span></p>

    <p class="MsoNormal"><span class="calibre7">Arkasındaki Topal Ali de ağlamsı ağlamsı onu onaylıyor:</span></p>

    <p class="MsoNormal"><span class="calibre7">Öldürecek, diyordu, "aah, o kafir Ağamızı öldürecek. Beni de..."</span></p>

    <p class="MsoNormal"><span class="calibre7">Bir gün de kasabaya Vali geldi. Ağaları, beyleri, memurları Hacı Halil Ağanın evinde başına toplayıp bir konuşuk yaptı. Ankaraya çekilen teller üstüne konuştu. Zinhar bir daha böyle işler yapılmamalıydı. Ankara bu tellere çok kızıyordu.</span></p>

    <p class="MsoNormal"><span class="calibre7">Bu kasabayı topa tutarım, diye bağırdı Vali. "Hepinizi sürgün ederim. Hem de ta Fizana... Şu İnce Memed mi nedir, birisi türemiş. Onu da sizden isterim. Yakalayacaksınız. Ağalar himaye etmezse dağda eşkıya yaşayamaz. Anladınız mı?"</span></p>

    <p class="MsoNormal"><span class="calibre7">Gene Murtaza Ağa ayağa kalkıp söze karıştı:</span></p>

    <p class="MsoNormal"><span class="calibre7">Anladık ama, biz himaye etmiyoruz. Vallahi de billahi de etmiyoruz. Şimdiye kadar biz de öyle bilirdik. Biz himaye etmeden dağda eşkıya yaşamaz sanırdık. Vali Bey, gel gör ki, biz de şaştık, yaşıyor, yaşıyor işte. Hem de nasıl! Kasabamızın gül adını beş paralık ederek. Yaşıyor, yaşıyor ki yaşıyor. Hepimizi de öldürecek, dedi, gene dili diline dolaşıp ter içinde kaldı.</span></p>

    <p class="MsoNormal"><span class="calibre7">Vali:</span></p>

    <p class="MsoNormal"><span class="calibre7">Siz, dedi, "adınız ne?"</span></p>

    <p class="MsoNormal"><span class="calibre7">Murtaza Ağa.</span></p>

    <p class="MsoNormal"><span class="calibre7">Siz açık sözlü, mert bir adamsınız.</span></p>

    <p class="MsoNormal"><span class="calibre7">Mert... dedi Murtaza.</span></p>

    <p class="MsoNormal"><span class="calibre7">Bu İnce Memedi yakalamanın çaresini söyleyin bana.</span></p>

    <p class="MsoNormal"><span class="calibre7">Vali Bey, bu itoğlu yakalansa da yakalanmasa da olan oldu zaten. Kurdun ağzına kan değdi. Hem de eşeğin aklına karpuz kabuğu düştü. Bundan sonra bizi de, Hükümetimizi de iflah etmez bu köylüler, dedi Murtaza. "Bu İnce Memed yüzünden."</span></p>

    <p class="MsoNormal"><span class="calibre7">Vali:</span></p>

    <p class="MsoNormal"><span class="calibre7">Ben böyle açık sözlü adamları severim, dedi.</span></p>

    <p class="MsoNormal"><span class="calibre7">İyi yaparsın, has yaparsın, münasiptir, diye övündü Murtaza. "Ben hep doğru sözlü olurum, iğ gibi... "</span></p>

    <p class="MsoNormal"><span class="calibre7">Gelin şöyle yanıma oturun.</span></p>

    <p class="MsoNormal"><span class="calibre7">Murtaza gitti onun yanındaki sedire çöktü, ellerini de dizlerinin üstüne koydu.</span></p>

    <p class="MsoNormal"><span class="calibre7">Vali Bey, dedi, "sana bir hikaye daha anlatayım da sonra varayım gideyim işime."</span></p>

    <p class="MsoNormal"><span class="calibre7">Vali:</span></p>

    <p class="MsoNormal"><span class="calibre7">Anlatın bakalım. Rica ediyorum.</span></p>

    <p class="MsoNormal"><span class="calibre7">İnce Memed üstünedir. Bu böylece biline. Hiç kimse alınmaya. Yılanı küçükken ezmek gerek. İnce Memed büyüdü. Belki şu dağdaki yeni türeyen eşkıya belki de asıl İnce Memed değildir. Artık İnce Memedi hiç öldüremeyiz. İnce Memed ölmez. Durun bakalım, anlatayım. Yılanı bilir misin, kocaman yılanı? Benzetmekte hata olmaz.</span></p>

    <p class="MsoNormal"><span class="calibre7">Bilirim, dedi Vali.</span></p>

    <p class="MsoNormal"><span class="calibre7">Yılan nasıl ölür bilir misin?</span></p>

    <p class="MsoNormal"><span class="calibre7">Bilmem, dedi Vali.</span></p>

    <p class="MsoNormal"><span class="calibre7">Başını bir taşla ezersin, ölür. Bu bir!</span></p>

    <p class="MsoNormal"><span class="calibre7">Ölür, dedi Vali. "Bu bir."</span></p>

    <p class="MsoNormal"><span class="calibre7">Bir de boğarsın yılanı, bu iki. Bir de kurşunlarsın yılanı, bu üüüç! Yılan türlü türlü ölür bir de... Hastalanır ölür, leylek yer ölür, şöyle ölür böyle ölür. Bir de nasıl ölür, bilir misiniz?</span></p>

    <p class="MsoNormal"><span class="calibre7">Valinin hoşuna gidiyordu Murtazanın konuşması.</span></p>

    <p class="MsoNormal"><span class="calibre7">Bir de nasıl ölür?</span></p>

    <p class="MsoNormal"><span class="calibre7">Bir de nasıl mı ölür, sorduğu şeye bak Vali Beyimin! Bir yılan iğne ucu kadar bir yara alırsa... İğne ucu kadar bir yara ne ki! Bir insan, bir hayvan iğne ucu kadar bir yara alırsa ne olur? Hiçbir şey olmaz, düşünmeyin, hemen iyi olur. Halbuysam ki bir yılan iğne ucu gibi bir yara alırsa ölür. Nasıl ölür derseniz, işte onu siz görmediniz, bilmezsiniz. Ben bilirim. Yılan iğne ucu kadar da olsa bir yara alınca, sarıca karıncalar o yaraya üşüşürler. Bir gün içinde yılanı yer bitiriverirler. Anladın mı şimdi Vali Bey?</span></p>

    <p class="MsoNormal"><span class="calibre7">Vali onun gözlerinin içine gözlerini dikmiş düşünüyordu:</span></p>

    <p class="MsoNormal"><span class="calibre7">Evet, dedi. "Sözünüzü bitirin."</span></p>

    <p class="MsoNormal"><span class="calibre7">İşte İnce Memed yılandaki açılan bu iğne ucu kadar yaradır.</span></p>

    <p class="MsoNormal"><span class="calibre7">Evet.</span></p>

    <p class="MsoNormal"><span class="calibre7">"Efendime söyleyim ki, İnce Memed Abdi Ağayı öldürdü, toprağını köylüye dağıttı, bu yarayı açtı. Şimdi sarıca karıncalar bedene üşüştüler. İnce Memed ölse de yaşasa da gayri ne biz, ne de bu Hükümet kolay kolay iflah olamayız. Başımız dertten&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">kurtulmaz. Köylü sarıca karıncalar gibidir, akılsız, yolsuz yordamsız. Amma velakin bir yerde, iğne ucu kadar bir yara açılmasın, yer bitirirler. Bizi işte bu İnce Memed yüzünden önce teker teker, sonra toptan yiyip bitirecekler. Sizi de bizi de Vali Bey. Ben köylüyüm ve de köylü milletimizi de gayetlen iyi bilirim. Bendeniz efendim, köylü milletinin ciğerini ışık gibi, derinden okurum. Sizler akıllısınız ve çok akıllı, okumuş yazmış büyük kişilersiniz. Ben hayatımda, bunlar da bilirler ki, hiçbir şeyden korkmadım, işte bu İnce Memedden ödüm patlıyor. Ölüsünden de, dirisinden de...</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">"Mübalağa ediyorsunuz Murtaza Bey."""</span></p>

    <p class="MsoNormal"><span class="calibre7">Sen öyle san, var sen öyle san Vali Bey. Ben şimdiden kendimi ölmüş sayıyorum. Sarıca karıncalar bedenimde dolaşmaya başladı.</span></p>

    <p class="MsoNormal"><span class="calibre7">Mübalağa ediyorsunuz.</span></p>

    <p class="MsoNormal"><span class="calibre7">Murtaza Ağa bağırmaya, ellerini kollarını geniş geniş sallamaya başladı:</span></p>

    <p class="MsoNormal"><span class="calibre7">Vallahi de billahi de, vallahi de billahi de Ali Safa Beyin başına gelenler İnce Memed yüzünden. Sarıca karınca işi... Ali Safa Bey ne derse desin, nasıl düşünürse düşünsün, sarıca karınca işi.</span></p>

    <p class="MsoNormal"><span class="calibre7">Murtaza Ağa, senin yüreğini ulu bir korku sarmış, dedi Ali Safa Bey. "Mübalağa ediyor, bir zavallı çocuğu gözümüzde büyütüyorsun."</span></p>

    <p class="MsoNormal"><span class="calibre7">Sen öyle bil, dedi Murtaza. Ter içinde kalmış, boynunun damarları şişmişti. "Sen öyle bil. Yakında bütün çiftlikler yakılır, bütün ağalar öldürülür, varımız yoğumuz yağma edilirse, görürsün. Sen öyle bil. Hem de sarı karıncalar..."</span></p>

    <p class="MsoNormal"><span class="calibre7">Akşama kadar konuştular, gülüştüler, bir anlaşmaya vardılar. Vali artık bu kasabadan Ankaraya hiçbir şekilde asayiş üstüne tel çekilmemesini, arzuhal, mektup gönderilmemesini istiyordu. Ağalar, beyler bir daha böyle bir şeyin olmayacağını Valiye söylediler. Ona sağlam, namus sözü verdiler.</span></p>

    <p class="MsoNormal"><span class="calibre7">Vali:</span></p>

    <p class="MsoNormal"><span class="calibre7">Gözünüzde büyütmeyin şu zavallı çocuğu. Bu memleket Çakırcalıyı görmüştür, dedi. "Bu Toros dağları Gizik Duranı, Karayılanı, Yozcuyu, Cötdeleği, Kürt Reşidi görmüştür. Pek yakında İnce Memedin ölüsü bu kasabanın caddelerinde sürüklenecektir."</span></p>

    <p class="MsoNormal"><span class="calibre7">Otomobiline binip toz duman içinde kasabadan ayrıldı.</span></p>

    <p class="MsoNormal"><span class="calibre7">Kaymakam hemen o akşam Hamza Ağayı çağırdı:</span></p>

    <p class="MsoNormal"><span class="calibre7">Derhal köyünüze gidecek, bir daha da yakın zamanlarda kasabaya gelmeyeceksiniz. Kasabanın kuvvei maneviyesini kırıyorsunuz. Nedir o, her gün Ankaraya tel çekiyor, büyüklerimizin başını ağrıtıyorsunuz! Bir daha da hiçbir şekilde Ankaraya tel çekmek yok.</span></p>

    <p class="MsoNormal"><span class="calibre7">Hamza bitkin:</span></p>

    <p class="MsoNormal"><span class="calibre7">Ya beni öldürecek, dedi. "Kaymakam Bey, o beni öldürecek. Aaah, ben nerelere gideyim, o beni öldürecek."</span></p>

    <p class="MsoNormal"><span class="calibre7">Kaymakam başını salladı, Hamzanın acısına ortak oldu:</span></p>

    <p class="MsoNormal"><span class="calibre7">Öldürecek, dedi. "Biliyorum, seni öldürmek için kayıplardan geriye döndü. Biliyorum ama, ne gelir elden. Hükümetimiz daha çok zayıf. Biliyorum ama... Vali de onu yakalamaya söz verdi ama, hiç zannetmiyorum efendim, iki gözüm, sultanım Hamza Bey... Kadere rıza deyip köyünüze dönecek, bekleyeceksiniz. Ola ki bir mucizat görüle..."</span></p>

    <p class="MsoNormal"><span class="calibre7">Aaah, öldürecek...</span></p>

    <p class="MsoNormal"><span class="calibre7">Hamza o gün atına bindi, arkasından Topal Ali dağların yolunu tuttu.</span></p>

    <p class="MsoNormal"><span class="calibre7">İkindiüstüydü, kasaba bir toz bulutu altında kalmış, dağlara doğru sarımtırak bir toz esiyordu.</span></p>

    <p class="MsoNormal"><span class="calibre7">Kırmızı, tozlu nar çiçeklerine çokuşmuş anlar... Bir yaşlı nar ağacının bedenine sıvanmış üst daldaki iri bir kelebek ölüsüne doğru çekilen binlerce sarıca karınca...</span></p>

    <p class="MsoNormal"><span class="calibre7">Çok sıcak vardı.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_40" style="text-align: center;"><span class="calibre7">41</span></h1>

    <h6 class="MsoNormal sigil_not_in_toc" style="text-align: center;"><span class="calibre7"><br /></span></h6>

    <h6 class="MsoNormal sigil_not_in_toc" style="text-align: center;"><span class="calibre7"><br /></span></h6>

    <p class="MsoNormal"><span class="calibre7">Koca Osman kurban şahine.</span></p>

    <p class="MsoNormal"><span class="calibre7">Galyeni ağzında, sağ eli dolma tabancasının üstünde Koca Osman dimdik, on beş yaşında delikanlı gibi köyün içinde dolaşıyor, önüne gelene birkaç söz söylüyor, saçlarını okşuyor:</span></p>

    <p class="MsoNormal"><span class="calibre7">Koca Osman kurban Memede, kurban alıcı kurda, kurban şahine. Kurban kurumuş ağaca can verene, yaprak döktürene. Koca Osman kurban Memede, diyordu.</span></p>

    <p class="MsoNormal"><span class="calibre7">Köy de Koca Osmanın sevincine katılıyordu:</span></p>

    <p class="MsoNormal"><span class="calibre7">Vayvay köyü kurban Memede. Anavarza yazıları. Çukurova köylükleri kurban Memede.</span></p>

    <p class="MsoNormal"><span class="calibre7">Vayvay köyünün Ali Safa Beye aynıyla karşılık vermesi, harmanlarını yakıp atlarını çalmaları bütün Anavarza yazısını cana getirmişti. Herkes bu işi Memedden biliyordu. Neredeyse Muslu da bütün işleri Memedin yaptığına inanacaktı. Memed üstüne hikayeler, rivayetler, efsaneler, türküler gene almış yürümüştü.</span></p>

    <p class="MsoNormal"><span class="calibre7">Hikmeti hüda, diyordu Koca Osman, Ferhat Hoca. "Bu köylü milleti anlaşılmaz ki! Sabahtan akşamlara kadar şahinimiz dillerde, ana ne Hükümet duyuyor, ne bir tek ağa, ne bir tek bey. Olacak iş mi? Hiç mi adamları, akrabaları yok şu köylülerin içinde ağaların, beylerin, Hükümetin?"</span></p>

    <p class="MsoNormal"><span class="calibre7">Var ama köylüler bir ağız olup, onlara, işte böyle bir ağız olup, ağızlarını da dikmişler. Onun üstüne bir tek söz sızmıyor yabana.</span></p>

    <p class="MsoNormal"><span class="calibre7">Ferhat Hoca, Koca Osman bu geveze köylülerin böylesine&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">ketumluğunu anlamıyorlardı. Şimdi candarmalar herhangi bir köylüyü yakalayıp derisini yüzseler, gözlerini oysalar ağzından onun üstüne bir tek söz alamazlardı.</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Koca Osman:</span></p>

    <p class="MsoNormal"><span class="calibre7">Bu insanoğluna bir var, çöpünü, sineğini güvenemezsin, bir var, canını kaldır at önlerine, canı gibi korur, diyordu.</span></p>

    <p class="MsoNormal"><span class="calibre7">Köylüleri 'sevinçten deliye döndüren başka bir şey daha oluyordu. Her gece, tam gece yarısı Ali Safa Beyin çiftliği, aynen Vayvaylı köyü gibi kurşuna tutuluyordu.</span></p>

    <p class="MsoNormal"><span class="calibre7">Şefçe Kahya:</span></p>

    <p class="MsoNormal"><span class="calibre7">Kaçacak, diyordu. "Ali Safa çiftliğini bırakıp Anavarza yazısından kaçacak."</span></p>

    <p class="MsoNormal"><span class="calibre7">Candarmalar, Ali Safanın adamları her gece çiftliği bekliyorlar, tam gece yarısı olunca, karanlıkta, nerden geldiği belirsiz kurşunlar çiftliğin üstüne yağıyor, sonra kurşunları sıkanlar yer yarılıyor, yerin dibine geçiyorlardı. Arıyorlar tarıyorlar, bir türlü onları bulamıyorlardı. Safa Bey şaşkına dönmüş, üç kere Arif Saim Beye gitmiş, başına gelenleri anlatmıştı. Arif Saim olanı biteni dinlemiş dinlemiş, sadece gülmüştü.</span></p>

    <p class="MsoNormal"><span class="calibre7">Ali Safa Bey:</span></p>

    <p class="MsoNormal"><span class="calibre7">Köylüler ayaklandılar, demişti. "Düpedüz ayaklandılar. Bir irticai hareket hazırlıyorlar."</span></p>

    <p class="MsoNormal"><span class="calibre7">Arif Saim Bey gene gülmüş:</span></p>

    <p class="MsoNormal"><span class="calibre7">Köylüler ayaklanamazlar. Türk köylüsünde öyle bir kabiliyet yoktur, diye ona karşılık vermişti. "Ayaklanamaz. Onda öyle bir gelenek yok."</span></p>

    <p class="MsoNormal"><span class="calibre7">Ali Safa Bey: "Ya benim yanan harmanlarım, ya çalınan atlarım, ya her gece kurşunlanan çiftliğim?" diyememişti. "Bütün bunları yapan Türk köylüsü değil de siz misiniz Arif Saim Bey? Belki de sizsiniz. Köylüler bir büyük yerden kuvvet alıyorlar. Sırtlarını çok sağlam bir kayaya dayamışlar. Yoksa bu ölüler etlerini kessem, şu yaptıkları işin bir tekine cesaret edemezlerdi. Bu kuvvet siz olabilirsiniz Arif Saim Bey. Bu kuvvet Paşa olabilir. Emniyeti Umumiyenin ajanları olabilir," diyememişti.</span></p>

    <p class="MsoNormal"><span class="calibre7">Büyük bir şaşkınlığa düşmüştü. İs bulaşmış gibi esmer yüzü domur domur ter içinde kalıyordu. Durmadan gece gündüz düşünüyor, terliyordu. Köylere bir sürü adam salmış, bu işin&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">aslını astarını öğrenip gelin, demişti. Hiçbirisi akla uygun bir şey getiremiyordu.</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">"Kırklar dağından kırk ermişler çekilmiş gelmiş, Ali Safa Beyin harmanlarını yakmış, atlarına binmiş gitmişler. Bir de yedi tane ermişi orada bırakmışlar, her gece yarısı, Ali Safa Bey çiftliği boşlayıp gidinceye kadar orayı taşlayacaksınız, demişler. O dinsizin konağını... Onlar da, o görünmezler de konağı her gece taşlıyorlar, görünmeden çekip gidiyorlarmış."</span></p>

    <p class="MsoNormal"><span class="calibre7">Ali Safa Bey öfkesinden kuduruyor:</span></p>

    <p class="MsoNormal"><span class="calibre7">Saçma, saçma, diye bağırıyordu. "Yakında, yakında konağımı kim kurşunluyor, bulacağım, bulacağım, bulacağım, atlarımı kim çaldı, harmanlarımı kim yaktı pek yakında bulup ortaya çıkaracağım. Köylüleri kim ayaklandırıyor, kim kışkırtıyor, hepsini tespit edeceğim, ondan sonra da Ankaraya gideceğim, görür onlar. Evimi kurşunlayan ermişler irticai bir hareket değil de nedir? Ankarada soracağım, soracağım. Biz bu vatanı bunun için mi kurtardık, evimizi kurşunlayan görünmezleri de düşmanla birlikte denize döktük sanıyorduk. Soracağım, hepsini soracağım."</span></p>

    <p class="MsoNormal"><span class="calibre7">Neydi bu başına gelen? Kozana, Osmaniyeye, Ceyhana, Payasa kadar gitti. Önüne gelen ağaya başına geleni anlatıyor, sebebini soruyordu. Hiç kimse onun yüreğine su serpecek bir söz söyleyemiyordu. Yalnız bir tek ağa, Ceyhanbekirlide çiftliği olan yaşlı Türkmen beyi Kürt Ali Ağa akla yakın bir sözler etti:</span></p>

    <p class="MsoNormal"><span class="calibre7">"Ali Safa oğlum," dedi. "Sen köylüleri çok sıkıştırmışsın. Bir odaya bir kedi yavrusu koy, hem de durmadan üstüne git, sonunda kedi yavrusu senin gözünü oyar. Kedi yavrusu kedi yavrusu iken... İnsanoğlu kedi yavrusu değildir. Ne kadar korkaksa, o kadar da yiğittir. Başka sebep arama, bu budur."</span></p>

    <p class="MsoNormal"><span class="calibre7">Ali Safa Bey buna da inanamıyordu. Çünkü köylüleri avucunu içi gibi biliyordu. Ne kadar sıkıştırırsan sıkıştır, sıkıştıkça pusarlardı. Bunu Kürt Ali Ağaya söylemedi. Arkasında sağlam, büyük bir güç olmadan, Türk köylüsü böylesine ayaklanamazdı. Delice ihtimalleri biribiri arkasına kafasında sıralıyordu.</span></p>

    <p class="MsoNormal"><span class="calibre7">Köylülerin direnişinin nedenini bulamadıkça öfkeleniyor, öfkelendikçe kuduruyor, dengesini yitiriyordu. Atına biniyor,&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Anavarza köylerine çıkıyor, köylerin ortasında atının üstünde dimdik duruyor, başına biriken köylülere:</span></p>

    <p class="MsoNormal"><span class="calibre7">Kan kusturacağım o Vayvay köyüne, kan, kan, kan, diyor, atını üzengiliyor, bir öfke kasırgası gibi doludizgin Anavarza ovasını dolanıyordu.</span></p>

    <p class="MsoNormal"><span class="calibre7">Şu hayvan misali köylülerde ittifak var da, her gece evimi kurşunluyorlar da,' ayaklanmışlar da, bizde ittifak yok. Hiçbir ağa, bey, hem de Hükümetimiz, halin nicedir Ali Safa Bey, diyor mu? Atmışlar tek başıma beni aslanın dişleri arasına... Bugün bana yarın onlara değil mi? Görsünler? Ben burada mağlup olayım da, görsünler onlar... Bütün Çukurova yağma edilecektir.</span></p>

    <p class="MsoNormal"><span class="calibre7">Kafası durmadan işliyor, köylüye yapılacak kötülükleri pişirip kotarıyordu. Akla hayale gelmedik korku çeşitleri buluyor, icat ediyordu.</span></p>

    <p class="MsoNormal"><span class="calibre7">Köylüler de Ali Safa Beyin şaşkınlığının, perişanlığının, çaresizliğinin farkındaydılar.</span></p>

    <p class="MsoNormal"><span class="calibre7">Koca Osman hayran şahine... Ala gözlüme, yiğidime, alemlerin yakışığına, Muhammedin güzel ışığına...</span></p>

    <p class="MsoNormal"><span class="calibre7">Koca Osmanın evine gece olsun, gündüz olsun onu görmeye uzak köylerden insanlar geliyordu:</span></p>

    <p class="MsoNormal"><span class="calibre7">Yok, diyordu Koca Osman. "O bir şahindir, güzel kanatlı. Geldi Anavarza çölüne bir kondu, sonra da uçtu gitti... Alıcı şahin düz ovada ne gezer! Çekti gitti kayalıklarına. Onu bulana aşk olsun. Onu doğuran anaya, gören göze, onun bastığı yola, içtiği pınara, onun üstüne düşen ışığa, yağan yağmura, doğan güne, bulaşan geceye aşk olsun..."</span></p>

    <p class="MsoNormal"><span class="calibre7">Ve insanlar boyunları bükük, bütün istekleri içlerinde kalmış köylerine geri dönüyorlardı.</span></p>

    <p class="MsoNormal"><span class="calibre7">Bir tek Sarı Sefer geri dönmemişti. "Göreceğim de, göreceğim şahini," diye dayatmış, üç gündür Koca Osmanın evinin eşikliğine oturmuş bekliyordu.</span></p>

    <p class="MsoNormal"><span class="calibre7">Sarı Sefer Narlıkışladan kimsesiz, onun bunun kapısında çalışan, dudakları çatlamış, boz kirpikli, saçları kirpi oku gibi dimdik, on dokuz yirmi yaşlarında gösteren bir delikanlıydı.</span></p>

    <p class="MsoNormal"><span class="calibre7">Onu göreceğim, diyordu. "Bıktım canımdan. Beni kabul ederse onun çetesi olacağım."</span></p>

    <p class="MsoNormal"><span class="calibre7">Koca Osman, ne yapıyor, ediyor, onu kapının eşiğinden ayıramıyordu.</span></p>

    <p class="MsoNormal"><span class="calibre7">Varma üstüme Osman Ağa, ben zaten canımdan bezmişim, hem de diriyken ölmüşüm, ya öleceğim bir iyice, ya da onu göreceğim.</span></p>

    <p class="MsoNormal"><span class="calibre7">Göremeyeceksin, diye bağırıyordu Koca Osman. "O burada yok."</span></p>

    <p class="MsoNormal"><span class="calibre7">Bir gece çamura batmış Deli Muslu geldi Koca Osmana. Ferhat Hocayı da çağırdılar. Ferhat Hoca sarılıp Musluyu iki gözlerinden öptü. Süleymanı, Ahmedi de öptü:</span></p>

    <p class="MsoNormal"><span class="calibre7">İyi yaptınız çocuklar, dedi. "Allah yanında mübareksiniz."</span></p>

    <p class="MsoNormal"><span class="calibre7">Zeyneli sordu. Onlar Zeynel üstüne hiçbir şey söylemediler. Zeynelin ortadan silinişine köyde herkes, Zeynelin karısı bile sevinmişti.</span></p>

    <p class="MsoNormal"><span class="calibre7">Zeynel şahinin Çukurovaya indiğini Ali Safaya, Hükümete söylerdi, dedi Koca Osman. "Bugün söylemez, yarın söylemez, dayanamaz öbürsü gün söylerdi."</span></p>

    <p class="MsoNormal"><span class="calibre7">Muslu Memedi görmek istediğini söyledi. Ferhat Hoca:</span></p>

    <p class="MsoNormal"><span class="calibre7">Onun hali kötü Muslu, dedi. "Köyünü perişan görmek onu yıkmış. Hiç kendinde değil, sayıklayıp duruyor. Ne söylediğini, ne düşündüğünü kendi de bilmiyor. Onu görmeseniz daha iyi olur."</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Onu mutlaka görmeliyim. Görmesem olmaz. Neden böyle olmuş, görmeliyim, diye dayattı.</span></p>

    <p class="MsoNormal"><span class="calibre7">Koca Osman:</span></p>

    <p class="MsoNormal"><span class="calibre7">Görsün, dedi. "Belki bir soracağı var Muslunun ona. Musluya el veren şahinim değil mi? El verip de Ali Safanın üstüne bir yıldırım yalımı gibi süren?"</span></p>

    <p class="MsoNormal"><span class="calibre7">Sabaha kadar tartıştılar. Bu yüzden, o gece yarısı Ali Safa Beyin konağı kurşunlanmadı.</span></p>

    <p class="MsoNormal"><span class="calibre7">Sonunda Ferhat Hoca:</span></p>

    <p class="MsoNormal"><span class="calibre7">Beş altı gün sonra gel, Kamer Anayla Seyran seni ona götürsünler. Onlar bakıyorlar şahine. Yarasını ilaçlıyorlar, diye yumuşadı. "Belki beş altı gün içinde yarası iyileşir de çocuk kendine gelir. Ama ben onun halinden ürküyorum. Onu iyi görmüyorum."</span></p>

    <p class="MsoNormal"><span class="calibre7">Ona bir şey olmaz, dedi Muslu.</span></p>

    <p class="MsoNormal"><span class="calibre7">Bütün Anavarza köylükleri bir göz olmuşlar bekliyorlardı. Ali Safa Bey bu başına gelenlerin altında kalacak bir kişi değildi. Durun bakalım, ne karşılık verecekti.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Ferhat Hoca bunu Musluya sordu.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Ne karşılık' verirse versin, on mislini, yüz mislini alacak. Yanımızda, köyümüzde o var ya... diye gürledi.</span></p>

    <p class="MsoNormal"><span class="calibre7">Sıcaklar çöktü, sinekler yaz gecelerini büyük bir uğultuyla doldurdu. Aşağı yukarı köyün bütün çocuklarını, erginlerin de yarısını sıtma tutuyordu. Köylüler sarı sıcağın altına, köz gibi kızmış toprağın üstüne yatıyorlar, sabahlardan akşamlara kadar üşüyerek tir tir titriyorlardı. Sıtma bile her yılki gibi onlara koymuyordu. Yanarken, üşürken içlerindeki kıvanç onları hiç bırakmıyordu. Ali Safa Beyin konağından her gün onlara haberler geliyordu. Haberler'Vay vay köyünden bir anda bütün Anavarza ovasına yayılıyordu. Onun da nereye gittiğini, nerede durduğunu bilmiyorlardı ama, ondan da haberler eksik olmuyordu. Bir bakıyorsun Kayranlının dağında bir zalimin evini basmış, bir bakmışsın Haçın dağlarında bir bölük candarmayı önüne katmış, Çukurovaya kadar sürmüş.</span></p>

    <p class="MsoNormal"><span class="calibre7">Bu arada iki üç kere de İdris Bey geldi köye. Anavarza çarpışmasından sonra artık bir kurt gibi geceleri iniyordu Çukurovaya.</span></p>

    <p class="MsoNormal"><span class="calibre7">O da:</span></p>

    <p class="MsoNormal"><span class="calibre7">İlle de şahini göreceğim, diyor da başka bir şey demiyordu.</span></p>

    <p class="MsoNormal"><span class="calibre7">Koca Osman, Ferhat Hocaya soruyor, o da:</span></p>

    <p class="MsoNormal"><span class="calibre7">Mümkünü yok, olamaz, şahini bu adam göremez, diyor dayatıyordu. "Ne idüğü belirsiz, üstelik de bir bey."</span></p>

    <p class="MsoNormal"><span class="calibre7">O kötü bir kişi olsa, ağa olsa, bey olsa, hükümet olsa köylü ona güvenir miydi? Güvenir de şahinin ovada olduğunu İdris Beye söylerler miydi? Bu adam iyi, dost bir adamdır. Varsın görsün onu, diyor, Ferhat Hocaya karşı çıkıyordu. "İyi bir adam, has bir adam. Belki şahinime bir diyeceği var."</span></p>

    <p class="MsoNormal"><span class="calibre7">Bir diyeceği olamaz onun, diye bağırıyordu Ferhat Hoca. "Bu adam Memedi&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">görmeyecek. Anladın mı Osman Ağa? Ne&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">olduğu belirsiz bir adam. Hangi akılsız köylüden öğrenmişse öğrenmiş onun yerini."</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Sonunda İdris Beye:</span></p>

    <p class="MsoNormal"><span class="calibre7">Biz onu ne gördük, ne de biliriz, karşılığını veriyorlardı. "O hiç ovaya iner mi, deli mi o? O dağlarda gezer," diyorlardı.</span></p>

    <p class="MsoNormal"><span class="calibre7">İdris Bey inanmamış, atına biniyor, gecenin içine sürüyordu.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Selver Gelinin uzakta, Endel köyünde bir torunu vardı. Bu çocuk varı yoğu, canı ciğeriydi Selver Gelinin. Bütün kış yemez, içmez, eline ne geçerse biriktirir, torununa saklardı. İri narlar, olgun kavunlar, karpuzlar, Maraş dağlarından gelen bastıklar, kuru dutlar, üzümler, her şey, her şey torunu içindi. Bir de bir kocaman kovan arısı vardı. Ak petekler her yıl balı götüremez olur, petekler kovandan taşardı. Herkesin arısı vardı ama Selver Gelinin kovanı başkaydı. O, başka türlü bakardı arılarına, onun balı safi püren kokar ve apak olurdu. Arıları da öteki arılara bakarak daha besili, daha parlak renkli, iriydi.</span></p>

    <p class="MsoNormal"><span class="calibre7">Balını kesmiş, peteklerini süzmüş, büyük nakışlı bir hızmana doldurmuştu. Torununa götürecek günü bekliyordu. Hızmanı duvara asmış, zevkle seyrediyordu. Her yıl böyle yapar, torununun balından bir parmak bile alıp ağzına sürmezdi.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Sandığı da kokulu dağ elması, armut, kuru incir, üzüm, bastıklar, kuru dut doluydu.</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Balı sağdıktan, hızmana doldurup duvara astıktan sonra uzun bir süre balı seyretti.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Bu yıl eli varıp da bal hızmanını duvardan alamıyor, bir türlü torununa götüremiyordu. Bir şeyler, ağrına giden bir şeyler vardı, bu yıl bal hızmanının duvarda duruşunda.</span></p>

    <p class="MsoNormal"><span class="calibre7">Selver Gelin bir sabah dayanamadı, bal hızmanını duvardan aldı, sandıktaki çerezleri de bir kilim heybeye boşalttı, aldı Koca Osmana götürdü:</span></p>

    <p class="MsoNormal"><span class="calibre7">Al Osman, dedi. "Çok düşündüm taşındım, bu yıl bunları torunuma götüremedim. Elim varmadı, gönlüm gail olmadı. Bu yıl bunu ona ver. Çok sefillik çekmiş, hiç ekmek yememiş. O dağlarda ne olur ki yesin fıkara... Kurumuş kalmış, boy atamamış. Daha tazecik fıkara, iyi yer içerse belki boy atar, kendine&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">gelir. Bunu ona götür. Anasının sütü gibi helal olsun. Söyle ona Selver Gelin sana kurbanlar olur, de, e mi?"</span></p>

    <p class="MsoNormal"><span class="calibre7">Koca Osman kabardı, üstüne renkli elişlerinden türlü nakışlar yapıştırılmış bal hızmanını okşadı.</span></p>

    <p class="MsoNormal"><span class="calibre7">Olur, dedi, "güzelim Selver Gelin, olur. Söylerim. Sana bunu güzelim Selver Gelin gönderdi derim. Ye iç güçlen. Dağlar gibi ol! Seni görenler heybetinden de ürksünler. Şahin de küçük ama vermez avını ya, gene de sen heybetlen derim. Selver Gelin akıllı bir anadır, öyle istiyor, derim."</span></p>

    <p class="MsoNormal"><span class="calibre7">Selver Gelin ciddileşti:</span></p>

    <p class="MsoNormal"><span class="calibre7">Öyle söyle, öyle istiyorum, dedi kıvançlı gülümsedi.</span></p>

    <p class="MsoNormal"><span class="calibre7">Koca Osman bal hızmanını okşuyor:</span></p>

    <p class="MsoNormal"><span class="calibre7">Hızmana da ne güzel nakışlar vurmuşsun Selverce, diyordu. "Ne de parıl parıl. Dünyayı, Cenneti getirmişsin de bu hızmanın üstünü donatmışsın. Eline sağlık."</span></p>

    <p class="MsoNormal"><span class="calibre7">Hızmanın karasının üstünde çok mavi, iri bir tüfek vardı elişinden. Tüfeğin yanında da bir el duruyordu, azıcık yumulmuş.</span></p>

    <p class="MsoNormal"><span class="calibre7">Osman kurban şahine, yavrusuna, aslanına, yiğidine, iki gözünün ışığına, alemlerin yakışığına, dedi. "Güzel elinin tasvirine de..."</span></p>

    <p class="MsoNormal"><span class="calibre7">Selver Gelin çok sevindi Koca Osmanın bunu böyle anladığına.</span></p>

    <p class="MsoNormal"><span class="calibre7">Selver Gelin de kurban... dedi.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_41" style="text-align: center;"><span class="calibre7">42</span></h1>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Savrun çayı Akçasazın yukarı ucuna doğru yayılıp çakıltaşlarını yayıyor, sonra da çakıltaşlarınm arasından ince ince çağıldayarak ikiye ayrılıyor, ortada etekleri kumlu bir tümsek bırakaraktan Akçasaz bataklığına iniyor, bataklığın kaynayan çamurlarına büklüğün altından geçerek kavuşuyordu. Her bitki yeşilden patlamıştı. Bataklığa doğru adanın kuzeyini yaşlı söğütler bir perde gibi çeviriyordu. Doğuda, adanın başladığı yerde de küçücük bir çınar ormanı yükseliyordu. Savrun çayı çınarların dibine yer yer çakıltaşlarını yığmıştı. Güneyde zmcarları, berdileri, kamışlarıyla perde perde bir de büklük yükseliyordu. Batıdaysa uçsuz bucaksız Akçasaz bataklığı... Büklük bir kuş cennetiydi. Yılın her gününde büklüğün ağaçlarına başka bir cins kuş kümelenirdi. Büyüklü küçüklü yüz binlerce çeşit kuş... Sabahları gün doğmadan önce, tan yerleri ışırken binlerce kuş birden ötmeye başlıyordu. Büklüğün üstüne bulut gibi kuşlar konuyor, kara bulutlar gibi kuşlar kalkıyordu.</span></p>

    <p class="MsoNormal"><span class="calibre7">Bu ada Seyfalinindi. Babasından, dedesinden bu yana onlar buraya bostan dikerlerdi. Çukurovanın en iri karpuzları, en ballı kavunları bu mil toprağında yetişirdi. Bir de belki dünyanın en iri kadife çiçekleri, çalı gibi büyük reyhanları olurdu bu bostanda. Yazın sıcağında ta uzaklardan kokuları duyulurdu. Altı yıldır bu bostanı Halilcik bekliyordu. Bir gün Seyfaliye çok uzun boylu, azıcık öne doğru bükülmüş, boynunu da omuzlarının arasına çekmiş patlak gözlü, kaşsız kirpiksiz, yaşını hiç belli etmeyen, bumburuşuk yüzlü bir köse gelmiş:</span></p>

    <p class="MsoNormal"><span class="calibre7">Ben bu hayattan bıktım arkadaş, Seyfali Ağa, demişti. "Bana şu bostanı ver de bekleyeyim. Boyunca sevaba girersin. Biliyorum, bu bostanı bekleyenler ancak üç yıl dayanabilirler, sonra cartayı çekerlermiş. Zehirli sıtma bostan bekçilerini alır alır götürürmüş."</span></p>

    <p class="MsoNormal"><span class="calibre7">Seyfali de:</span></p>

    <p class="MsoNormal"><span class="calibre7">Peki arkadaş, demiş, o yıl bostanın bekçiliğini Köse Halile vermişti.</span></p>

    <p class="MsoNormal"><span class="calibre7">Köse Halil ölmek değil, sıtmalanmamıştı bile. Netmiş neylemiş sıtmalanmamıştı. Soranlara, "Ben sineğe karşı afsunlandım," diyor, boğazındaki büyük, nakışlı muskayı gösteriyordu.</span></p>

    <p class="MsoNormal"><span class="calibre7">Köse Halil her bahar, bostan dikiminde geliyor, her güz bostan bozumunda ortadan çekilip gidiyordu. Nereden geldiği, nereye gittiği hiç belli değildi.</span></p>

    <p class="MsoNormal"><span class="calibre7">Memedin köye geldiğinin üçüncü günüydü, Seyfali bostana indi:</span></p>

    <p class="MsoNormal"><span class="calibre7">Halilim, dedi, "sana canımı, malımı, ırzımı, namusumu güvenebilir miyim? Sana şu koskoca fıkara milletinin gözünün ışığını güvenebilir miyim?"</span></p>

    <p class="MsoNormal"><span class="calibre7">Halil hemen işi çaktı, gülmeye başladı:</span></p>

    <p class="MsoNormal"><span class="calibre7">Uzun söze ne hacet Seyfali Ağa, o benim de iki gözümün ışığıdır, dedi. "Benim şu kötü canım, şu kara topraklara gömülmeden onun kılına hile gelmez. Ona öyle bir yer yaparım ki, onu insan olan göremez, bulamaz."</span></p>

    <p class="MsoNormal"><span class="calibre7">Başka konuşmadılar. Memed o gece Köse Halilin iki söğüt ağacının dallarına kurduğu geniş çardakta serin, rahat uyudu. Köse Halil sazları ince ince dokumuş, cibinliğe benzer bir şey yapmıştı. Sazlardan örülmüş cibinliğe öyle hava delikleri uydurmuştu ki hem içerisi serin oluyor, hem de sinek giremiyordu. Ve dışarda bulut gibi sivrisinekler uğulduyor, bir tanesi olsun sazlardan dokunmuş cibinliğin içine giremiyordu. Altı yıldır Halilin sıtmalanmamasınm nedeni işte buydu.</span></p>

    <p class="MsoNormal"><span class="calibre7">Ay ışığı vardı. Halil o gece hiç uyuyamamış, sabaha kadar Memedin soluk alışını dinlemiş, bu küçücük adamın macerası üstüne derince düşünmüştü. İşte bu küçücük adam şimdi yaralıydı, yorgundu. Dünyasından geçmişti.</span></p>

    <p class="MsoNormal"><span class="calibre7">Köse Halil bu arada Memedin yarasını ilaçlayan Kamer&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Anaya, Seyran Kıza, Ferhat Hocaya, Koca Osmana elinden gelen yardımı da yaptı. Kamer Ananın merhem için arayıp da bulamadığı otları, çiçekleri, sakızları sazlıkta, Anavarza kayalıklarında, dağlarda aradı buldu. Kamer Ananın, Seyranın ilaçları,&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Halil olmadan, Memedin yarasını on beş güne varmadan iyileştiremezdi. Yarası iyileşen Memed gittikçe içine kapanıyor, kimseyle konuşmuyor, kimsenin yüzüne bakmıyordu. Halil, Kamer Ana, Seyran Kız bir şeyler soracak olsalar duymuyor, görmüyor, karşılık vermiyordu. Önüne koydukları yemekleri görmeden, tadını almadan büyük bir çabuklukla yiyordu. Yemeğini yiyor, Halilin onun için yaptığı, bir tünel gibi oyarak kokulu mersin dallarıyla döşediği kovuğuna giriyor, yatıyordu. Kovuğundan çıktığında da bostanın, Savrun çayının içinde ayakları taşlara, karpuz kavun teveklerine takılarak, uyurgezer, düşe kalka yürüyordu. Öyle bir haldeydi ki görmüyor, duymuyordu.</span></p>

    <p class="MsoNormal"><span class="calibre7">Köse Halil onu soranlara, Seyran Kıza, Kamer Anaya, Koca Osmana, Ferhat Hocaya:</span></p>

    <p class="MsoNormal"><span class="calibre7">"Onu cin çarpmış," diyordu. "Ben çoook cin çarpmış adam gördüm tıpkı bunun gibiydiler. Tıpkı tıpkı... Bizim köyde bir Ala Mustafa vardı, bir gün... gece..."</span></p>

    <p class="MsoNormal"><span class="calibre7">Ve Ala Mustafanın hikayesini, onu nasıl cin çarptığını en küçük ayrıntılarına kadar anlatıyordu. Ala Mustafa cinler düğün yapar, şölende yemek yerlerken, ne bilsin, üstlerine işemiş, cinler de onu böyle serseme çevirivermişler. Halil ant içiyordu ki Memed de bir dağda, bir mağarada cinlerin üstüne işemişti. Hoca, doktor para etmezdi. Ancak, onu böyle yapan cinler merhamete gelip iyileştirebilirlerdi.</span></p>

    <p class="MsoNormal"><span class="calibre7">Koca Osman gözleri yalım yalım, bir eli tabancasının kabzasında, bir eli de Köse Halilin boynunda:</span></p>

    <p class="MsoNormal"><span class="calibre7">Bana bak Köse, diye bağırıyordu. "Anam avradım olsun ki seni öldürürüm. Onu cinlerin çarptığını kul olana söylersen senin kanını içerim."</span></p>

    <p class="MsoNormal"><span class="calibre7">Köse soğukkanlı:</span></p>

    <p class="MsoNormal"><span class="calibre7">Söylenir mi hiç Osman Emmi, diyordu. "Hiç söylenir mi? Söylenir de milletin şevki kırılır mı? Köylüler duysa ki o bu halde, çöküverir de köyü bırakıp kaçarlar.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Hiç kimseye söylenir&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">mi? O kadarlığını biz de biliriz emmi, ohhooo sen de! Biz kaçın kurası Köse Haliliz! Biz bu sakalı değirmende ağartmadık."</span></p>

    <p class="MsoNormal"><span class="calibre7">Köse Halil bir gün Seyrandan büyük bir kazan, bir kalıp sabun, bir kat da yepyeni çamaşır istedi. İkinci gün Seyran istenileni getirdi. Sabun pembe, kokulu bir sabundu. Ta Harmancadan bu yana bohçasında taşımış, kullanmaya kıyamamıştı. Halil hemen oracıkta bir ateş yaktı, su ısıttı, Memedi bir kamış kökünün arkasında soydu, onu bir kalıp sabunla çocuk gibi ovo ova yıkadı, kuruladı, giydirdi. Koca Osman ona bir yeni kara şalvar, bir de çizgili Maraş inanışından mintan yaptırmıştı. Bir de arkası basık Adana ayakkabısı almıştı. Halilin giydirdikleri Memede yakıştı. Yeni, alışmadığı giyitlerin içindeki Memed biraz küçülmüş, biraz da çocuk gibi kalmıştı. Uzamış kıvırcık sakalı da olmasa, şu çocuğun İnce Memed olduğuna bin tanıkla kimseyi inandıramazsın.</span></p>

    <p class="MsoNormal"><span class="calibre7">Halil, "Elim değmişken .şunu bir de güzelce tıraş edeyim," dedi.</span></p>

    <p class="MsoNormal"><span class="calibre7">Çakısını uzun uzun kılavladı, keskinleştirdi, ikindi serinliğinde de Memedi bir güzelce de tıraş etti, karmakarış saçlarını da şöyle yana özenle taradı. Bir ara Memed Halile baktı, ona gülümsedi, elini tuttu sıktı. Halil koşarak çınarların altında oturan Seyranın yanına geldi, heyecandan tıkanıyordu:</span></p>

    <p class="MsoNormal"><span class="calibre7">Seyran Bacı, Seyran Bacı, dedi, "gördün mü olanı? Cana geldi, cana geldi! Vallahi billahi elimi sıktı. Hem de bana bir iyice güldü."</span></p>

    <p class="MsoNormal"><span class="calibre7">Güldü mü? diye sordu Seyran. "Sahi güldü mü?"</span></p>

    <p class="MsoNormal"><span class="calibre7">Ayağa kalktı, Memede doğru yürüdüler.</span></p>

    <p class="MsoNormal"><span class="calibre7">Memed ayaktaydı. Gelenlere bakıyordu. Bir hoş, hiç görmemiş gibi, gözlerini iyice açmış hayretle bakıyordu. Bakıyor, gülümsüyordu.</span></p>

    <p class="MsoNormal"><span class="calibre7">Seyran onun elini tuttu, yüzü yalımlandı, kıpkırmızı kesildi:</span></p>

    <p class="MsoNormal"><span class="calibre7">Geçmiş olsun kardaş, dedi.</span></p>

    <p class="MsoNormal"><span class="calibre7">Memed hayran hayran Seyrana bakıyor gülümsüyordu.</span></p>

    <p class="MsoNormal"><span class="calibre7">Halil:</span></p>

    <p class="MsoNormal"><span class="calibre7">Tanıdın mı ağam? dedi. "Bu kız Seyran Kız. Kamer Anayla birlikte senin yaranı bu kız iyileştirdi. Ben de Köse Halilim. Bu bostanın bekçisiyim."</span></p>

    <p class="MsoNormal"><span class="calibre7">Halil Memedin bir şeyler arandığını sezdi. Bir acayip boşlukta kayıyor gibiydi:</span></p>

    <p class="MsoNormal"><span class="calibre7">Ne arıyorsun kardaş? diye sordu Halil.</span></p>

    <p class="MsoNormal"><span class="calibre7">Memed yanını yönünü yokluyordu.</span></p>

    <p class="MsoNormal"><span class="calibre7">Tüfeğini mi arıyorsun? İşte burada.</span></p>

    <p class="MsoNormal"><span class="calibre7">Elinden tuttu, çardağın altına götürdü. Çardağın altındaki ot yığınını bir yana çekti. Yığının altındaki çukur meydana çıktı. Çukurun ortasına durulmuş bir hasır uzatılmıştı. Halil eğildi hasırı açtı. Tüfek, fişeklikler, dürbün, tabanca, ne var ne yoksa oradaydı. Memed Halilin elini var gücüyle bir daha sıktı.</span></p>

    <p class="MsoNormal"><span class="calibre7">Hep gülümsüyordu.</span></p>

    <p class="MsoNormal"><span class="calibre7">Söğüdün altında oturup bellerini söğüt gövdelerine dayadılar. Seyran gözlerini Memedden ayıramıyordu. İçinde ılık ılık, sıcak bir şeyler kaynıyordu. Bu duyguyu uzun bir süredir unutmuştu. Memedin yüzüne baktıkça içine uzak bir yerlerden sıcak bir şeyler damlıyordu. Seyran gözlerini yere indiriyor, sonra bir de bakıyor ki gözleri Memedin yüzünde... Seyran ne yapacağını bilemiyordu. Bir tuhaf duyguya düşmüştü. İkide birde göz ucuyla bir şeyler anlamış mı, diye Halile bakıyordu. Halil oralı bile değildi. Bu, Seyranın yüreğine su serpiyor, dalıyor, doya doya Memedin yüzüne bakıyordu. İçinde bir şeylerin kıpırdadığını, bir başka duygunun yeşerdiğini sezinliyor, merhamete, sevgiye, analığa, dostluğa benzer karmakarış duyguların içinde çalkanıp duruyordu.</span></p>

    <p class="MsoNormal"><span class="calibre7">Halil iki üç kere bostanı dolaştı, iki deste kadife gülüyle reyhan kopardı, birisini Seyrana, birisini Memede verdi. Memed çiçekleri kokladı, kokuyu derin derin içine çekti. Hiç çiçek koklamamış bir hali vardı.</span></p>

    <p class="MsoNormal"><span class="calibre7">Garbi yeli çıkmış, tozlu yollarda Anavarza kalesinin oraya aşağılarda uzun toz direkleri koşuşturuyorlardı. Seyran hemen ayağa kalktı:</span></p>

    <p class="MsoNormal"><span class="calibre7">Bir ateş yakayım da, dedi, "size sıcak bir çorba yapayım."</span></p>

    <p class="MsoNormal"><span class="calibre7">Çalı çırpı toplamaya başladı. Halil de ona yardım etti, hemen bir ateş yaktılar. Ocağa koydukları tencerede yağ cızırdadı, soğan koktu.</span></p>

    <p class="MsoNormal"><span class="calibre7">Seyran çarçabuk sofrayı serdi, sahanları koydu:</span></p>

    <p class="MsoNormal"><span class="calibre7">Buyurun, dedi.</span></p>

    <p class="MsoNormal"><span class="calibre7">Memedle Halil bağdaş kurdular oturdular.</span></p>

    <p class="MsoNormal"><span class="calibre7">Memed ilk olarak bugün dura dura, sindire sindire çorbasını rahat içiyordu. Gözlerini yumuyor, çorbanın bütün tadını çıkarırcasına, kendinden geçmiş, kaşığı ağzına sokuyordu. Bu, Halilin gözünden kaçmadı.</span></p>

    <p class="MsoNormal"><span class="calibre7">Çorba bitince Memed yanına yönüne birkaç kere bakındı. Ağır ağır büyüsü çözülen, sonsuz bir uykudan ayılan, büyük bir düş dünyasından bir gerçek dünyaya düşen bir insanın inanamaz hayretindeydi. Sonunda gözleri geldi Seyranın üstünde durdu. Bir an göz göze geldiler. Seyran gözlerini kaçırdı.</span></p>

    <p class="MsoNormal"><span class="calibre7">Memed konuştu:</span></p>

    <p class="MsoNormal"><span class="calibre7">Eline sağlık bacım, hiç böyle bir çorba içmedim, dedi. Sesi Seyranı tepeden tırnağa ürpertti. Bütün bedeninden, bir insanın ancak ömründe bir kere duyabileceği bir çımgışma geçti. Eli ayağı çözüldü. Memedin sesi çok uzaklardan, başka bir dünyadan geliyordu. Acayip bir büyüden.</span></p>

    <p class="MsoNormal"><span class="calibre7">Akşamın alaca gölgeleri düşmeye başlamıştı. Gölgeler içinde bir an Memedin yüzünü yitirdi, ayağa kalktı, sağa sola yürüdü, vardı söğüdün köküne asılmış hızmanı aldı getirdi:</span></p>

    <p class="MsoNormal"><span class="calibre7">Bal, dedi. "Sana Selver Gelin gönderdi. İyi bal. Kimseye vermez. Bir sana verdi."</span></p>

    <p class="MsoNormal"><span class="calibre7">Alelacele yıkadığı Memedin sahanına balı akıttı.</span></p>

    <p class="MsoNormal"><span class="calibre7">Memed:</span></p>

    <p class="MsoNormal"><span class="calibre7">Sağ ol bacı, dedi. "Yaramı ne çabuk iyi ettiniz."</span></p>

    <p class="MsoNormal"><span class="calibre7">Seyran utandı, kızardı, sesi titredi:</span></p>

    <p class="MsoNormal"><span class="calibre7">Kamer Ananın soyu hep cerrah. Kamer Ana yukarı dağlardan, Sarıtanışmanlıdan olur. Onlar kurşun yarasına ilacı iyi bilirler. Ben de dağlardan olurum. Bizimkiler hep kurşunla yaralanırlar, dedi, sustu. Konuştuğuna da bin pişman oldu. Hep eli ayağı zangır zangır titriyordu. Memedle Halil de bu halini sezerler diye ödü patlıyordu. Bereket versin gün batmış, karanlık kavuşmuştu. Bulut bulut sivrisinekler kulaklarının dibinde, başlarının üstünde ötüşüyorlardı.</span></p>

    <p class="MsoNormal"><span class="calibre7">Seyran hem buradan hemen kaçmak, hem de hiç ayrılmamak istiyordu. Şimdiye kadar hiç bu kadar da karanlığa kalmamıştı. Artık Memedin yüzünü de karanlıkta iyi seçemiyordu.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Hemen ayağa kalktı. Memed de Halil de onunla birlikte kalktılar.</span></p>

    <p class="MsoNormal"><span class="calibre7">Seyran:</span></p>

    <p class="MsoNormal"><span class="calibre7">Geç kaldım, dedi. "Sağlıcakla kalın."</span></p>

    <p class="MsoNormal"><span class="calibre7">Memed:</span></p>

    <p class="MsoNormal"><span class="calibre7">Bu gece yarısı... Tek başına... diyecek oldu.</span></p>

    <p class="MsoNormal"><span class="calibre7">Halil güldü:</span></p>

    <p class="MsoNormal"><span class="calibre7">Ohhooo, Memed kardaş, dedi. "Sen Seyran Kızı bilmiyorsun. O şimdi bu gece bir ordunun içine girer. O hiçbir şeyden, hiç kimseden korkmaz ki..."</span></p>

    <p class="MsoNormal"><span class="calibre7">Seyran koşarcasına uzaklaşmış, Savruna varmıştı bile. Ayaklarını çıkarmış suyu geçiyordu. Suyu hemencecik geçti, ayakkabılarını ayağına geçirdi, tozlu yola düştü. Yıllardır unuttuğu bir duygunun içinde ürperiyor, eriyor, daha da titriyordu. Bazı kendisini büyük bir coşkunluğun içinde buluyor, bazı rahat bir sevince kaptırıyordu.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_42" style="text-align: center;"><span class="calibre7">43</span></h1>

    <p class="MsoNormal"><span class="calibre7"><br /></span></p>

    <p class="MsoNormal"></p>

    <p class="MsoNormal"><span class="calibre7">O gece Seyranın gözüne hiç uyku girmedi. Sevincinden içi içine sığmıyor, dolup dolup boşanıyordu. Bir tatlı, büyülü, yumuşacık, sıcacık bir düş içinde yüzüyor, ağır, kokulu, ılık bir şeyler, sevgiye, şefkate, merhamete, dostluğa benzer bir şeyler damarlarında hızla dolaşıyor, kanı çektiği acılardan temizleniyor, rahatlıyordu.</span></p>

    <p class="MsoNormal"><span class="calibre7">Seyran gün doğmadan yataktan çıktı. Bütün bedeni, saçları, derisi tırnakları, gözleri kulaklarıyla doğan güne karşı gerindi. Sonsuz bir mutluluk düşündeydi. Bostan, ayak bileklerine kadar gelen, çakıltaşlarının arasından cığıl cığıl akan su, söğütler, mavi bir bulut gibi gelip sazlığın yeşilinin üstüne inen kelebekler, çınarlar, kuşlar. Köse Halil, her şey, her şey bir mutluluk kıvılcımında onun yöresinde kımıldanıyordu.</span></p>

    <p class="MsoNormal"><span class="calibre7">Sonsuz bir ürpermede gerinirken, bazı bütün bedeni yalıma kesiyor, ateşler içinde kalıyordu. Dokunsan elini yakan.</span></p>

    <p class="MsoNormal"><span class="calibre7">Doğudaki dağların başı ağardı. Şimdiye kadar gün doğmadan önce dağların başının ağardığını hiç görmemişti. Gün doğmadan önce usuldan seher yeli esiyor, toprak buğulanıyordu. Kuşlar ötüşüyorlardı. İri, kanatları ıslanmış gözüken mavi, sarı, mor, kırmızı kelebekler uçuşuyorlardı. Arılar, çekirgeler, karıncalar uyanıyorlar, yuvalarından dışarıya, ıslak toprağın üstüne çıkıyorlar, doğan günü bekliyorlardı. Yeryüzü, gökyüzü, ağaçlar, sular, çiçekler, hayvanlar, kuşlar, böcekler sabırsız bir uyanmanın telaşında, doğacak günün sevincindeydiler. Her şey güzeldi, her şey sevinçten uçuyordu. Az sonra gün doğdu. Seyran&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">günün doğuşunu da böylesine hiç görmemişti. Gökyüzü açıldı, hayal meyal tatlı bir mavide. Tertemiz, pırıl pırıl, yunmuş arınmış, gıcır gıcır bir gökyüzü. Gökyüzünde hiçbir bulut yoktu. Bir tek kuş bile geçmiyordu.</span></p>

    <p class="MsoNormal"><span class="calibre7">Seyran Savruna doğru yürüdü. Söğütler arasındaki büvete koştu. Bir anda anadan doğma soyundu, kendini kaldırdı Savrunun büvetine attı. Yüzdü. Harikulade biçimli, ince uzun bedeni çakıltaşlarınm aklığında, sereserpe... Bütün sevinciyle yatıyordu. Soluk soluğaydı. Bir gören olur diye hemen giyindi. Hiç böyle güzel bir su, hiç böyle doğan güneş, hiç böyle bir gökyüzü görmemişti. Hiç böyle bir dünyaya doğmamıştı. Bütün dünya bir dost kıvancı içinde kaynaşıyordu. Pul pul bir sevinç yağıyordu dünyanın üstüne.</span></p>

    <p class="MsoNormal"><span class="calibre7">Köy de uyanmıştı. Islak saçlarını örerek köye girdi. Karşısına ilk olaraktan Ali Ahmet çıktı. Beli genç iken bükülmüş, yetmişlikti. Durdu, Seyranın yüzüne baktı baktı:</span></p>

    <p class="MsoNormal"><span class="calibre7">Ne olmuş sana böyle kız? dedi. "Gülüyorsun kız. Bir de meleklere benzemişsin. Ne oldu sana?"</span></p>

    <p class="MsoNormal"><span class="calibre7">Seyran vardı onu omuzlarından kucakladı.</span></p>

    <p class="MsoNormal"><span class="calibre7">Deli kıza, hele hele deli kıza! Ne oldu sana böyle? Ne de güzelleşmişsin! Seni hiç kimse böyle görmedi. Amma da güzelmişsin sen Seyran Kız! Hürü melek var mı senin soyunda?</span></p>

    <p class="MsoNormal"><span class="calibre7">Ali Ahmedin yüzü de, kınalı sakalları, kambur sırtı, çapaklı gözleri de ne güzel! Öfkeli, sabahtan akşama kadar çocukları döven Ali Ahmet ne iyi adam!</span></p>

    <p class="MsoNormal"><span class="calibre7">Seyran evine girdi, sandığını açtı. Dışarıya dağ elması, kadife çiçeği, kurumuş reyhan, nergis, yarpuz kokusu karmakarış fışkırdı. Sandıktan şimdiye kadar yalnız bir kez giydiği, en sevdiği kızlık fistanını çıkardı, giydi. Bu fistanı çok sevmişti. Bu fistan böyle değilse de, bir hoş, bir sevinç gününün fistanıydı. Boynuna yıllardır unuttuğu mercan, gümüş, altın karışığı gerdanlığını taktı, parlak kundurasını ayaklarına geçirdi, beline lahuri şal kuşağını doladı. Kulaklarına altın küpelerini, bileklerine altın bileziklerini taktı, aynalara baktı. Baktı, baktı. Amma da güzelleşmişti. Köyün içine çıktı. Onu böyle ilk olaraktan.Selver gelin gördü:</span></p>

    <p class="MsoNormal"><span class="calibre7">"Abooov kız!" dedi. "Bu ne güzellik! Yüzün gülüyor kız,&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">haberin var mı Seyran, senin yüzün gülüyor. Yüzün gülünce de sen ne kadar güzel olurmuşsun meğer! Seyran yüzün gülüyor kızım."</span></p>

    <p class="MsoNormal"><span class="calibre7">Uzun kirpikleri, gözleri, yüzü pırıl pırıldı.</span></p>

    <p class="MsoNormal"><span class="calibre7">Abooov, ne güzelmişsin meğer Seyran."</span></p>

    <p class="MsoNormal"><span class="calibre7">Seyran onun da omuzlarına sarıldı, boynundan öptü, sıcacık. Seyranın içinden öpmek geliyordu. Taşıyor, coşuyordu. Önüne gelen insanı, dostu düşmanı, ağacı, böceği, arıyı öpmek istiyordu. Bütün dünyayı öpse doymayacaktı. Yıllar yılı coşkun, sıcacık sevgisini içine tepmiş, çıkaramamıştı. Şimdi içindeki sevgi bendini yıkmış taşıp gidiyordu. Onu görenler, onun elini tutanlar ılık ılık bir sevginin onun elinden ellerine, gözlerinden gözlerine aktığını duyuyorlardı. Duyuyor, bir sevgi havasında rahatlıyorlardı.</span></p>

    <p class="MsoNormal"><span class="calibre7">Seyran gülüyor, okşuyor, öpüyordu.</span></p>

    <p class="MsoNormal"><span class="calibre7">Bir ara yüzünü inceden bir keder örttü. Bir anda da Seyran yüzündeki kederi silkti attı. Köyün öteki mahallesindeki anasının, kardeşlerinin evlerine yürüdü. Anası onun eve doğru geldiğini duymuş dışarıya, onu karşılamaya çıkmıştı. Kardeşleri, kardeşlerinin karıları, akrabaları, çocuklar, kadınlar, kim varsa Seyranı karşılamaya yola dökülmüşlerdi. Seyran gülerek geldi anasına sarıldı, sonra da aldı elini öptü. Anası durmadan ağlıyor, kızının saçlarını, yüzünü durmadan öpüyor, onu kokluyordu.</span></p>

    <p class="MsoNormal"><span class="calibre7">Demek bizi bağışladın, Seyranım, diyor, ağlamaktan boğuluyordu. "Keşki baban sağ olaydı da bu günümüzü göreydi. Baban son soluğuna kadar senin hasretini çeke çeke öldü. Şimdi babanın kemikleri mezarında rahatladı. Biz sana çok ettik kızım.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Sen gene insanlık edip bizi bağışladın."</span></p>

    <p class="MsoNormal"><span class="calibre7">Ana durmadan yağmur gibi döküyordu.</span></p>

    <p class="MsoNormal"><span class="calibre7">Kardeşler, çocuklar, akrabalar Seyranla kucaklaştılar. İçlerindeki büyük dert bugün onmuştu. Bunun sebebi neydi, Seyrana ne olmuştu? Gülmeyen yüzü, gözleri yaş dökerken bile, neden durmadan gülüyordu? Bunu soracak, düşünecek sıra değildi.</span></p>

    <p class="MsoNormal"><span class="calibre7">Ana, kardeşler, gelinler bayram ediyorlardı. Seyranın yüzü gülmediği sürece onlar da pek öyle ahım şahım gülmemişlerdi.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Nedeni ne olursa olsun, bunca yıl yalvardıkları, onu azıcık görebilmek için yurtlarını yuvalarını terk edip ardınca yanan Çukurovaya düştükleri, onlara bir kere olsun bir tek söz söylemeyen, hiç gülmeyen, yüzlerine bakmayan Seyran, işte gülerek kendi gönlüyle, hem de bir mutluluk içinde gelmişti.</span></p>

    <p class="MsoNormal"><span class="calibre7">Ana evin ortasında duruyor, şaşırmış ne yapacağını bilemiyor, hayran olmuş, güzel kızından bir türlü gözlerini ayıramıyordu.</span></p>

    <p class="MsoNormal"><span class="calibre7">Seyranı bu bile dindirememişti. Anasının, kardeşlerinin, çocukların sevinci bile boşaltamamıştı. Tam tersi gittikçe doluyor, taşıyordu. Birden dışarı fırladı, gülerek:</span></p>

    <p class="MsoNormal"><span class="calibre7">"Ben gene gelirim," dedi gitti.</span></p>

    <p class="MsoNormal"><span class="calibre7">Ondan sonradır ki anası, kardeşleri bu coşkunluğun, bu hiç beklemedikleri bağışlanmanın sebebini düşünmeye başladılar. Düşünüyorlar, hiçbir şeye, bir nedene yoramıyorlardı.</span></p>

    <p class="MsoNormal"><span class="calibre7">Ana:</span></p>

    <p class="MsoNormal"><span class="calibre7">Düşünmeyin, diye bağırıyordu. "Ne olursa olsun başım üstünde yeri var. Ne yaparsa yapsın Seyran. Son günlerimde yüzümü güldürdü ya. Güzelim kızım, Seyranım."</span></p>

    <p class="MsoNormal"><span class="calibre7">Kardeşleri de cana gelmişlerdi. Seyranın hali Çukurovaya geldi geleli onların yüreğini paralıyor, yüzlerine bakmaması, onları bağışlamaması ve felaketini onlardan bilmesi hepsini kahrediyordu. Babaları bu yüzden içine ata ata ölmüştü. Çukurovada kardeşler, akrabalar salt Seyran yüzünden yılgın duruyor, hiçbir işe karışmıyorlardı. Bugün onlara bir gün doğmuştu. Seyranın yüzü gülmüştü. Herkese de can vermişti Seyran.</span></p>

    <p class="MsoNormal"><span class="calibre7">Seyran koşarak Kamer Anaya gitti. Kamer Ana onu korkuyla karşıladı:</span></p>

    <p class="MsoNormal"><span class="calibre7">Ne oldu sana kızım? dedi. "Ne oldu sana? Köylü hep seni konuşuyor. Takmış takıştırmış, anana gitmişsin, öyle mi? Ne oldu sana?"</span></p>

    <p class="MsoNormal"><span class="calibre7">Seyran, yanakları çukurlaşarak, tatlı bir düş içinde çocuksu sevincinde daha da güzelleşerek gülüyordu.</span></p>

    <p class="MsoNormal"><span class="calibre7">Ne oldu kız sana?</span></p>

    <p class="MsoNormal"><span class="calibre7">Kamer Ana onun saçlarını okşadı, yüzüne uzun uzun baktı:.</span></p>

    <p class="MsoNormal"><span class="calibre7">Seyran kızım, sen ne güzelmişsin meğer, kimsecikler farkında değilmiş. Ne oldu sana? diye sordu.</span></p>

    <p class="MsoNormal"><span class="calibre7">Seyran gözlerini yere dikmiş karşılık vermiyordu. Neden sonra başını kaldırdı, yüzü ateş içinde kalmış, kıpkırmızıydı.</span></p>

    <p class="MsoNormal"><span class="calibre7">Kamer Ana... dedi, arkasını getiremedi. "Kamer Ana..."</span></p>

    <p class="MsoNormal"><span class="calibre7">Kamer Ana sabırsızlandı:</span></p>

    <p class="MsoNormal"><span class="calibre7">Söyle kız, hörtük. Ne o, adımı mı belliyorsun? Kamer Ana, Kamer Ana!</span></p>

    <p class="MsoNormal"><span class="calibre7">Seyran yeniden başını yere dikmişti.</span></p>

    <p class="MsoNormal"><span class="calibre7">Kamer Ana yumuşacık, şefkatle:</span></p>

    <p class="MsoNormal"><span class="calibre7">Söyle kızım, başındaki hali bana. Senin başında bir iyi hal var. Söyle anana... Seyran gene başını kaldırdı, iri, kara gözleri ışıltı içindeydi. Tüm göz sevgi olmuş bakıyordu.</span></p>

    <p class="MsoNormal"><span class="calibre7">Ana, dedi. "Ana, oraya gidelim, gel de seninle, bostana."</span></p>

    <p class="MsoNormal"><span class="calibre7">Kamer Ana sevindi, güldü:</span></p>

    <p class="MsoNormal"><span class="calibre7">Demek öyle ha! Demek senin yüzünü güldüren... Deli kız, dedi, onu candan kucakladı. "Amanın kimsecikler duymasın, sezmesin. Deli kızım, deli kızım, deli kızım."</span></p>

    <p class="MsoNormal"><span class="calibre7">Hem deli kızım diyor, hem de sırtına usul usul vuruyor, kucağındaki Seyranın saçlarını öpüyordu.</span></p>

    <p class="MsoNormal"><span class="calibre7">Deli kızım şimdi hemen oraya gidersek, herkes her şeyi anlar. Bütün köy zaten seni konuşuyor. Ne oldu bu Seyrana, yüzü güldü, diyorlar. Bir yolunu bulur, gideriz.</span></p>

    <p class="MsoNormal"><span class="calibre7">"Duramıyorum Ana... Duramıyorum. Bana yardım et Ana, başıma da hiç böylesi gelmediydi."</span></p>

    <p class="MsoNormal"><span class="calibre7">Kamer Ana güldü:</span></p>

    <p class="MsoNormal"><span class="calibre7">Hep böyle olur, dedi. "Bu işin sağlamı adamı yerinde durdurmaz. Hep böyle olur. Adamın kanını yakar."</span></p>

    <p class="MsoNormal"><span class="calibre7">Seyranın elini tuttu sıktı.</span></p>

    <p class="MsoNormal"><span class="calibre7">Seyran:</span></p>

    <p class="MsoNormal"><span class="calibre7">Ana kurban olayım, gidelim, diye yalvardı. "Ana sen halimden anlarsın. Ana, Kamer Ana ölüyorum. İlk gördüğüm günden beri."</span></p>

    <p class="MsoNormal"><span class="calibre7">İçeriye Koca Osman girdi, Seyranı görünce:</span></p>

    <p class="MsoNormal"><span class="calibre7">Kamer Ana, dedi sevinerek, "ne olmuş bu bizim deli kıza, gülmüş. Bütün köy onu konuşuyor. Gülmüş de anasına, kardeşlerine gitmiş. Ne olmuş dersin?"</span></p>

    <p class="MsoNormal"><span class="calibre7">Kamer Ana sert:</span></p>

    <p class="MsoNormal"><span class="calibre7">Hiçbir şey yok, dedi. "O köylü de batsın, işleri güçleri kalmamış da kızın güldüğünü mü konuşuyorlarmış? insanoğlu bir kararda durmaz ki... Güler de ağlar da... Değil mi Koca Osman? Bunda konuşacak ne var? Bu köylü batsın. Kötü mü, kızcağız anası, kardeşleriyle barışmış. Kötü mü?"</span></p>

    <p class="MsoNormal"><span class="calibre7">Koca Osman:</span></p>

    <p class="MsoNormal"><span class="calibre7">Ateşlenme bre Kamer Ana, köylü Seyranı konuşuyor diye Vayvayın da köylünün de tekmilini kurşundan mı geçireyim? Seyranda bir değişiklikler görmüşler, sebebini konuşuyorlar. Bunda alınacak, kızacak ne var Kamer Ana! Kötü bir şey düşünmez ki köylü Seyran Kız için. Seviniyorlar onun bu haline, bu gününe, dedi.</span></p>

    <p class="MsoNormal"><span class="calibre7">Kamer Ana:</span></p>

    <p class="MsoNormal"><span class="calibre7">Bir de kötü mü düşüneceklerdi Seyran için! Daha da nesi! diye sert çıkıştı.</span></p>

    <p class="MsoNormal"><span class="calibre7">Koca Osman:</span></p>

    <p class="MsoNormal"><span class="calibre7">Seninle konuşulmaz şimdi Kamer Ana, dedi yumuşacık. "Tam yalımın üstünde." "Üstümde," dedi Kamer Ana. "Ne olacakmış!"</span></p>

    <p class="MsoNormal"><span class="calibre7">Sonra kapıya yürüdü. Seyranı da elinden tutmuş ardısıra sürüklüyordu.</span></p>

    <p class="MsoNormal"><span class="calibre7">Koca Osman, sen bu akşam git oğullarında yemeği ye. Ben bu akşam evde olmayacağım. Seyranla şuna aşağı sazlığa gideceğiz, dedi yürüdü.</span></p>

    <p class="MsoNormal"><span class="calibre7">Hemen evin arkasına, yola kayıverdiler. Yol tozluydu. Toz ayak bileklerine kadar çıkıyor, köz gibi tozlar ayakkabılarının içine doluyor, ayaklarını yakıyordu. Arkadan gelen güneş sırtlarını, boyunlarını yakıyordu. Yolun kıyısındaki otların, çiçeklerin yaprakları apak toz altında kalmış, buruş buruştu. Sığırkuyruklarına, yangında yanmamış yaş çalılara tepeden tırnağa ak, düğmeler gibi sümüklüböcekler yapışmıştı. Seyran sümüklüböcekleri hiç sevmezdi. Şimdi onlar bile gözüne güzel gözüküyordu.</span></p>

    <p class="MsoNormal"><span class="calibre7">Seyran önce koşarcasına yürüyor, Kamer Ana da ona var gücünü harcayarak yetişmeye çalışıyordu. Kamer Ana soluk soluğa kalmıştı. Bir de su gibi durmadan terliyordu. Sonunda Seyranın arkasından bağırdı:</span></p>

    <p class="MsoNormal"><span class="calibre7">Dur kızım, dur! Arkandan yetişemiyorum, dur! dedi.</span></p>

    <p class="MsoNormal"><span class="calibre7">Seyran arkasına döndü ki Kamer Ana çok gerilerde kalmış. Halinden utandı.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Durduğu yerde Kamer Anayı bekledi. Kamer Ana ayaklarını sürükleyerek ağır, bitkin ona epey bir zaman sonra ulaşabildi. Tıkanıyordu.</span></p>

    <p class="MsoNormal"><span class="calibre7">Sana yetişeyim diye öldüm kızım, ölüyorum. Vay dizlerim vay! Yaşlılık batsın.</span></p>

    <p class="MsoNormal"><span class="calibre7">Seyran Kız bu dalgınlığından utanmış, Kamer Ananın yüzüne bakamıyordu.</span></p>

    <p class="MsoNormal"><span class="calibre7">Kamer Ana havayı yumuşatmak için:</span></p>

    <p class="MsoNormal"><span class="calibre7">Kızım, diye güldü, "acelen ne? Nasıl olsa varacağız bostana. Hem de gün batmadan..." Seviniyor gülüyordu.</span></p>

    <p class="MsoNormal"><span class="calibre7">Daha yornuklarını almadan, oturur oturmaz Seyran ayağa kalktı dikildi. Bir türlü oturamıyor, yerinde duramıyor, sabrı taşıyordu. Kamer Ana daha fazla oturamazdı. O da ayağa kalktı. Sıcağın altında gene düştüler yola. Seyran az sonra gene daldı, Kamer Anayı yolda bırakıp aralaştı gitti. Kamer Ana artık ona bağırmadı. Seyran tozu dumana katmış uçuyordu. Az sonra gözden iradı, yitti.</span></p>

    <p class="MsoNormal"><span class="calibre7">Kamer Ana neden sonra bostana geldi. Seyran onun yüzüne bakamıyordu.</span></p>

    <p class="MsoNormal"><span class="calibre7">Köse Halil:</span></p>

    <p class="MsoNormal"><span class="calibre7">Ana, diye ona doğru koştu, "iyi ki geldiniz. Bugün iki tane turaç avladım. Birisini bize pilav yap, birisini de Osman Emmime götür, olur mu? Turaçlar bir de yağlı ki..."</span></p>

    <p class="MsoNormal"><span class="calibre7">Memed de koştu geldi Kamer Ananın elini aldı öptü. Kamer Ana baktı, Memedin yüzüne kan gelmişti. Gözleri de, o ölü gözü halinden çıkmış, azıcık parıldıyordu.</span></p>

    <p class="MsoNormal"><span class="calibre7">"Ana hoş geldin. Seni göreceğim geldi. Osman Emmim nasıl? Köyde ne var ne yok?"</span></p>

    <p class="MsoNormal"><span class="calibre7">Kamer Ana:</span></p>

    <p class="MsoNormal"><span class="calibre7">İyilik, dedi.</span></p>

    <p class="MsoNormal"><span class="calibre7">Göz ucuyla da Seyranı süzüyordu. Seyran heyecandan kıpkırmızı kesilmiş, soluğu daralıyor, göğsü inip inip kalkıyor, titriyordu. Memedse oralı bile değildi. Bu hal Kamer Ananın gözünden kaçmadı. İçinden, "Vay kızım, kınalı kızım, demek haberi bile yok! Demek senin işin böyle imiş. Şu güzel güzel yü</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">züne, şu suna boyuna, şu ala gözlerine bile bakmıyor, şu giyim kuşamını bile görmüyor o. Yaprak gibi karşısında titriyorsun, onun bile farkında değil... Yanakların al al olmuş, domur domur terlemişsin, onun bile farkında değil... Kadersizim, Seyranım, gene yanacaksın. Ben böyle olduğunu bilmiyordum ki... Onun haberi var sanıyordum. Aaah, kınalı kızım aaah! Aaah, gün görmemiş aaah! Şimdi ne yapacaksın sen? Köse Halil bile farkına varmış da, o farkında bile değil, gül kızım, kadersizim," diye geçiriyordu.</span></p>

    <p class="MsoNormal"><span class="calibre7">Seyransa onun farkına varıp varmadığını düşünmüyordu bile. Büyülenmiş, gözlerini Memedin yüzünden ayırmıyordu, hayran. Konuşmuyor, duymuyor, başka hiçbir şeyi görmeden yalnızca ona bakıyordu.</span></p>

    <p class="MsoNormal"><span class="calibre7">İkindiye kadar söğütlerin serininde oturdular. Memed azıcık kendine gelmişti ama, gene konuşmuyor hep düşünüyordu. Korkutucu bir dalgınlıkta. Kamer Ana, insan böyle delikanlı olur, genç olur, bekar olur, Seyran gibi bir güzeli, giyinmiş kuşanmış, gözlerinin içine bakar bulur da, hiç yüzüne bakmaz mı, farkında olmaz olur mu? Bu adamı periler çalmış, cin çarpmış, diye düşünüyordu. Aklı başında bir adam, yanı başında Seyran gibi bir kız durur da hiç farkında olmaz mı? Vay Memedime vay!&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Vay da aslanıma vay! Dağlar beller, açlıklar yokluklar, dinsiz ağalar, imansız candarmalar fıkarada hal bırakmamışlar ki...</span></p>

    <p class="MsoNormal"><span class="calibre7">Seyrana bir acıyor, bir acıyor, yüreği parçalanıyordu. Allah bir insanı ondurmazsa ondurmaz. Önce Aziz sevdası, onmamış, başa kadar gitmemiş bir sevda. Sonra&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Memed sevdası... Yanacak kız, ölene kadar yanıp tutuşacak, bomboş. Fıkara Seyran, nasıl da bakıyor yüzüne! Hayran, deli, kendinden geçmiş. Nasıl da görmüyor öteki...</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Memed birden başını kaldırdı, gözlerini Kamer Ananın gözlerine dikti:</span></p>

    <p class="MsoNormal"><span class="calibre7">Ana, dedi heyecanlı, titrek bir sesle, "sen akıllı, gün görmüş bir anasın. Sana bir şey soracağım."</span></p>

    <p class="MsoNormal"><span class="calibre7">Başından geçenleri, anasını, Hatçeyi, çocuğunu, şu aşağıda Akçasazın batağında yatan Recep Çavuşu, Cabbarı, Topal Aliyi, Koca Süleymanı, Durmuş Aliyi, Hürü Anayı, Hamzayı, köyün&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">şimdiki durumunu, Kulaksız İsmaili, her şeyi, her şeyi bir bir, bir çırpıda saydı döktü. Sonunda da gene:</span></p>

    <p class="MsoNormal"><span class="calibre7">Ana, dedi, "sen ömür görmüş, gün geçirmiş altın yürekli bir anasın. Söyle bana ben ne yapayım? Abdi gitti, Hamza geldi. Hamza gidecek Bekir gelecek. Ali Safa Bey gidecek..."</span></p>

    <p class="MsoNormal"><span class="calibre7">Kamer Ana:</span></p>

    <p class="MsoNormal"><span class="calibre7">Kenan gelecek, dedi.</span></p>

    <p class="MsoNormal"><span class="calibre7">Vayvay köyü de bana düşman olacak, üstüme lanet yağdıracak, her cuma da Ali Safanın ruhuna mevlut okutacak...</span></p>

    <p class="MsoNormal"><span class="calibre7">Kamer Ana düşündü kaldı. Çok düşündü, sonunda:</span></p>

    <p class="MsoNormal"><span class="calibre7">Benim buna aklım ermedi Memedim, dedi. "Kusuruma kalma."</span></p>

    <p class="MsoNormal"><span class="calibre7">Memed Seyrana döndü:</span></p>

    <p class="MsoNormal"><span class="calibre7">Bacı, dedi, "sen ne diyorsun bu işe? Seyran bacı?"</span></p>

    <p class="MsoNormal"><span class="calibre7">Seyranın güzelliğinin ilk olarak farkına vardı. Giyiminin kuşamının da farkına vardı. "Bu kadar da güzel insan olur mu," diye içinden geçirdi. "Bu kadar da, bu kadar da güzel insan olur mu?"</span></p>

    <p class="MsoNormal"><span class="calibre7">Seyran titredi, konuşamadı. Alı al, moru mor, terledi. Elleri uyuştu, ağzı kurudu.</span></p>

    <p class="MsoNormal"><span class="calibre7">Sen ne diyorsun bacı? Koca Süleyman, uğraşmak, dövüşmek, zalime karşı durmak haktır, dedi. Sen ne diyorsun? Hiçbir sona varmayacaksa, zalimle dövüşmüşsün, onu alt etmişsin kaç para eder? Sen ne diyorsun bacı?</span></p>

    <p class="MsoNormal"><span class="calibre7">Seyranın çok söyleyeceği vardı ama, söyleyemiyor, tıkanıyordu. Konuşsa sesi onu ele verecekti. Ödü kopuyordu bundan da. Edemedi, gözlerini yere dikip:</span></p>

    <p class="MsoNormal"><span class="calibre7">Bilemem kardeş, bilemiyorum, dedi usulca. "Hiç bilemiyorum. Sen hepimizden, herkeslerden daha iyi bilirsin. Sen İnce Memedsin."</span></p>

    <p class="MsoNormal"><span class="calibre7">Kamer Ana kalktı, hemen oracığa bir ateş yaktı. Halil bulgur torbasını, kalaylı tencereyi getirdi Kamer Ananın yanına koydu. Köse Halilin tenceresi tertemiz, pırıl pırıldı. Kamer Ana şu Kösenin tenceresinin temizliğine imrendi. Tuz, yağ, yolunmuş yağlı, bir tavuk kadar iri turaç... Kamer Ana keyifle pilavı pişirdi, yağı pişmiş pilavın üstünde cızırdattı. Usuldan dalga dalga bir garbi yeli esiyordu. Garbi yeli pilavın kokusunu çok uzaklara götürdü.</span></p>

    <p class="MsoNormal"><span class="calibre7">Seyran oturduğu yerden hiç kımıldamamış, orada, gözleri Memedde öyle kalakalmıştı.</span></p>

    <p class="MsoNormal"><span class="calibre7">Memed derin derin, "ooh," diyerek pilavın kokusunu içine çekti. "Eline sağlık Ana," dedi. "Böyle güzel kokan pilavları işte böyle iyi analar yaparlar."</span></p>

    <p class="MsoNormal"><span class="calibre7">Kamer Ana, Seyrana:</span></p>

    <p class="MsoNormal"><span class="calibre7">Kalk kız, diye çıkıştı. "Ne oturdun kaldın orada. Kalk da sofrayı ser."</span></p>

    <p class="MsoNormal"><span class="calibre7">Seyran hemen fırladı, sofrayı çardaktan aldı getirdi, ötedeki çimenliğin üstüne serdi. Çam bardakta soğuk su da vardı. Halil az önce uzaktaki çaykaradan getirmişti.</span></p>

    <p class="MsoNormal"><span class="calibre7">Dördü de sofranın başına bağdaş kurup oturdular, turaçlı pilavı bir güzel yediler. Yemek yiyişine bakarsan Memed iyice kendine gelmişti. Kendine gelmişti de, şu yanan tutuşan güzel kadından niçin haberi yoktu? Bu oğlanda bir şey, bir eksiklik vardı ama, ne?</span></p>

    <p class="MsoNormal"><span class="calibre7">Yemek yiyip bittikten sonra Kamer Ana bulaşıkları yıkamak istedi, Halil izin vermedi. Kendisi yıkayacaktı.</span></p>

    <p class="MsoNormal"><span class="calibre7">Gün kavuşacaktı nerdeyse, alaca gölgeler çoğalıyordu. Güneş Anavarzanın arkasına sarkmış, bir ucu ovaya değdi değecek. Seyran Kız dalmış gitmiş, gözleri Memedde. Allah kimsenin başına vermesin böyle bir karasevdayı. Kamer Ana kalkacak oluyor, Seyranın haline bakıp vazgeçiyordu. Azıcık daha görsün sevdiğinin yüzünü fıkara, diye düşünüyordu.</span></p>

    <p class="MsoNormal"><span class="calibre7">Derken gün battı, karanlık kavuştu. Memedin yüzü hayal meyal ancak gözüküyordu ama, Seyran daha gözünü ondan ayıramıyordu.</span></p>

    <p class="MsoNormal"><span class="calibre7">Kamer Ana, artık ne görecek, diye düşündü. Oğlanın haberi bile yok. Haberi olsa ne olur ki, kefeni boynunda bir eşkıya... Ne yönden ele alsan, bir çıkar yolu yok.</span></p>

    <p class="MsoNormal"><span class="calibre7">Hadi kalk kızım, geç kaldık, diye Kamer Ana birden ayağa kalktı, yürüdü. "Sağlıcakla kaim yavrular. Bir isteğiniz olursa, biz yarın öbür gün gene geliriz."</span></p>

    <p class="MsoNormal"><span class="calibre7">Memed koşarak çiçekliğe gitti, iki deste reyhanla karışık kadife gülü kopardı, birisini getirdi Kamer Anaya, ötekini de Seyrana verdi.</span></p>

    <p class="MsoNormal"><span class="calibre7">Yola düştüler. Seyran arkasına dönüp dönüp bakıyordu.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Bir, bir adım atıyor, bir dönüp bakıyordu. Karanlık basmış, ay doğmuştu. Değil Memed, koskocaman bostanlık bile gözükmüyordu. Ama daha Seyran dönüp dönüp bakıyordu. ayakları onu geri geri çekiyordu. Bu sefer de Kamer Ana çabuk gidiyor, bakıyor ki çok aralaştılar, duruyor, Seyranın gelmesini bekliyordu. Böyle dura yürüye köye yaklaşmışlardı ki Seyran:</span></p>

    <p class="MsoNormal"><span class="calibre7">Dur Kamer Ana, dur, dedi arkadan. "Korkuyorum."</span></p>

    <p class="MsoNormal"><span class="calibre7">Kamer Ana durdu. Onun yanına gelmesini beklemeden:</span></p>

    <p class="MsoNormal"><span class="calibre7">Neden korkuyorsun? diye sordu.</span></p>

    <p class="MsoNormal"><span class="calibre7">Seyran geldi onun koluna yapıştı.</span></p>

    <p class="MsoNormal"><span class="calibre7">Öldürecekler, diye inledi. "Onu öldürecekler Ana. Bir eşkıyanın başa kadar gittiğini hiç gördük, duyduk mu? Gizik Duranı bile öldürdüler. Öldürecekler onu Ana."</span></p>

    <p class="MsoNormal"><span class="calibre7">Kamer Ana susuyordu. Öteki durmadan konuşuyor. Kamer Ana hiçbir karşılık vermiyordu. Sonunda:</span></p>

    <p class="MsoNormal"><span class="calibre7">Ağzını hayra aç kızım, diye konuştu Kamer Ana. "Hayra aç ki hayırla karşılaşasın. Kim öldürecekmiş onu?"</span></p>

    <p class="MsoNormal"><span class="calibre7">Herkes, herkes, dedi Seyran. "Ağalar, candarmalar, Hükümet. Onu herkes öldürecek."</span></p>

    <p class="MsoNormal"><span class="calibre7">Kamer Ana şaşkına dönmüştü. Böyle bir konuşmayı hiç beklemediği için hazır değildi. Bir de tam Seyran gibi düşünüyordu. Bir eşkıyanın uzun bir süre yaşadığı görülmüş müydü? Hele İnce Memed gibi bir eşkıyayı yaşatırlar mıydı hiç? Dağ taş, kurt kuş silah olur da üstüne yürürdü. Ağalar beyler...</span></p>

    <p class="MsoNormal"><span class="calibre7">Ona kurşun geçmez ki... Onun koynunda yıldırımı var, muskası var. Hızır da sırtını sıvazlamış.</span></p>

    <p class="MsoNormal"><span class="calibre7">Kamer Ananın can kurtaran olaraktan sarıldığı bu sözler etkili olmalıydı, ama o dinlemiyor, aldırmıyordu ki...</span></p>

    <p class="MsoNormal"><span class="calibre7">Öldürecekler onu. Onu öldürecekler, diyordu boyuna.</span></p>

    <p class="MsoNormal"><span class="calibre7">Yıldırımı var onun yaaa... Yaaa, yıldırımı var.</span></p>

    <p class="MsoNormal"><span class="calibre7">Kamer Ana buna kendi de inanmıyordu.</span></p>

    <p class="MsoNormal"><span class="calibre7">Gözlerinden başka yerine kurşun geçmez.</span></p>

    <p class="MsoNormal"><span class="calibre7">Seyran onun koluna girmiş köye sürüklüyordu.</span></p>

    <p class="MsoNormal"><span class="calibre7">Kurşun geçmez ki ona. Bir gözleri... Gözlerini de korur...</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_43" style="text-align: center;"><span class="calibre7">44</span></h1>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Ali Safa Bey düşündü taşındı, baktı ki hiçbir yerden bir umut yok, başının çaresine kendi bakmaya karar verdi. Kaymakam da, Vali de Vayvay köyünü yerinden kaldırmaya yanaşmıyorlar, ne olur ne olmaz diye korkuyorlardı. Kaymakam Vayvayda verdiği kararı, Vayvaydaki sözlerini çoktan yalamıştı.</span></p>

    <p class="MsoNormal"><span class="calibre7">Ali Safa Bey onlara tepeden bakıyor:</span></p>

    <p class="MsoNormal"><span class="calibre7">Hadi canım, diyordu. "Bu da hükümet mi? Şu adamlarına bakın, şu Kaymakama, şu Valiye! Ulan onları şu çiftliğe yanaşma diye bile almam! Vallahi de almam, billahi de. Paşa da, Arif Saim de hükümet kurduklarını sanıyorlar da gep gep geriniyorlar, öyle mi? Böyle bir hükümeti bizim Karadağlıoğlu Murtaza da kurardı. Hem de daha akıllıca."</span></p>

    <p class="MsoNormal"><span class="calibre7">Çıkçıkların yiğitlerini, beceriklilerini, eli silah tutanlarını çağırmış, gece gündüz onlarla Vayvay köyüne son darbeyi indirmek için planlar kuruyordu. Bir de çiftlik konağını bir müstahkem mevki haline getirmişti. Yepyeni Alaman filintaları, sandık sandık mermiler, tabancalar, kamalar, dürbünler, kırmızı fesler, asker giyitleri... Kapılara, pencerelere de kum torbaları yığdırmıştı. Zeynelin, Ademin kaybı onu çok korkutuyordu. Şu Vayvaylılar iyice azıtmışlar, cana kastetmeye başlamışlardı.</span></p>

    <p class="MsoNormal"><span class="calibre7">Zekeriya:</span></p>

    <p class="MsoNormal"><span class="calibre7">"Aramadık yer, sormadık insan bırakmadım, ne Zeynelden bir iz var, ne Ademden... Zeyneli köylüler, karısı da içinde, boğmuşlar, Akçasaza gömmüş, imini timini bellisiz eylemişler, Ademi de Yobazoğlu öldürmüş diyorlar. Çok aradım, ikisinin de ne ölüsünü, ne de dirisini bulabildim, diye haber getirmişti."</span></p>

    <p class="MsoNormal"><span class="calibre7">Safa Bey uyandığından bu yana hazırlıktaydı. Vayvay köyüne bugün için, beklesinler geleceğim diye haber yollamıştı.</span></p>

    <p class="MsoNormal"><span class="calibre7">Bugün Zekeriyaya özenle pırıl pırıl boyattığı sarı çizmelerini, İstiklal Savaşı günlerinden kalma daha yepyeni haki zabit pantolonunu" giyecekti. Yıllardır hiç takmadığı altın kordonunu takacak, başına da büyük, kara lenger şapkasını geçirecekti.</span></p>

    <p class="MsoNormal"><span class="calibre7">Giyindi kuşandı, bıyıklarını burdu, sapı fildişi nagant tabancasını sol kasığının üstüne astı, ince sırma işleme fişekliği de beline bağladı. Parmaklarına da iri altın yüzüklerini taktı. Köylü altına, silaha, bir de askere saygı duyardı. Bacağında asker pantolonu, sarı çizmesinin koncuna sokulmuş gümüş savatlı kırbacı, İstiklal Madalyası, tabancası, kara şapkası, kordonuyla göz kamaştırıcı bir heybet gibi baktı kendine aynada. Bu kılık yeteri kadar ürkütücüydü. Köylüler bu kılığın etkisinde kalırlar, saygı duyarlardı. Köylü milletinin hiçbir zaman aklı olmamıştır. Akıl suni bir şeydir. Köylünün her zaman bakmaya gözü olmuştur. Yapabilse, Arif Saim Beyin duymayacağını bilse, baştan aşağı zabit elbisesi giyer, köylülerin karşısına öyle çıkardı. Şu Arif Saim de Çukurovanın başına bir bela kesilmişti ki ne bela.</span></p>

    <p class="MsoNormal"><span class="calibre7">Dursun Durmuşa asker giyiti giydirdi. Zekeriyanın da külot pantolonu hakiydi. Onunla birlikte Vayvaya gidecek on sekiz adamının her birisinde küçük de olsa askerliği ansıtan bir işaret vardı. Kiminin şapkasında bir candarma yıldızı, kiminin bacağında bir tozluk, kiminde bir kasatura, kiminde bir palaska, ceket, apolet...</span></p>

    <p class="MsoNormal"><span class="calibre7">Çalınan atlarının yerine baba dostu Yağmur Bey ona on beş kadar güzel, dört beş yaşlarında at göndermiş, bir kuruş da para istememişti. Yağmur Beyin gönderdiği atlar gerçekten çok güzel, soylu atlardı.</span></p>

    <p class="MsoNormal"><span class="calibre7">Ali Safa Bey atlara binmeden önce adamlarına son talimatı verdi:</span></p>

    <p class="MsoNormal"><span class="calibre7">Ben köylüyle konuşurken hepiniz arkamda ayakta duracak, gözlerinizi bir noktaya dikecek, sağ elinizi tüfeğinizin namlusunun ağzına koyacak, hiç kıpırdamayacaksınız, dedi.</span></p>

    <p class="MsoNormal"><span class="calibre7">Atlara bindiler sürdüler. Köylü onları ulu, dallan dev kanatlar gibi açılmış dut ağacının altında bekliyordu. Hepsinde bir sabırsızlık, gözle görünen bir heyecan vardı.</span></p>

    <p class="MsoNormal"><span class="calibre7">Ali Safa Bey ve ardındaki atlılar bir toz duman içinde köye doludizgin girdiler. Ali Safa Bey atının hızını daha iyice kesmeden ağacın altında atından aşağı atlayıp:</span></p>

    <p class="MsoNormal"><span class="calibre7">"Selamünaleyküm," diye bağırdı.</span></p>

    <p class="MsoNormal"><span class="calibre7">Köylüler kendilerini tutup, yumuşacık, heyecanlarını göstermemeye çalışarak: "Aleykümselam," dediler. Sonra da Ali Safa Beyi bir ucu ağacın gövdesine çivilenmiş, üstüne bir kalın döşek atılmış, döşeğin üstüne de bir Türkmen halısı serilmiş kerevete buyur ettiler. Ali Safa Bey, önünde açılarak kendine yol veren kalabalığa gülümseyerek, gitti kerevete ayak ayak üstüne atıp oturdu. Ceketinin düğmesini de, sapı fildişi tabancası, tabancasının sırma işleme fişekliği görünsün diye açtı. Herkesle teker teker merhabalaştıktan sonra sustu. Adamları da gelmiş, tek sıra halinde, karın içeri, göğüs dışarı, gözler bir noktaya dikili, sağ elleri tüfeklerinin namlu ağzında, sol elleri de işleme pırıl pırıl fişekliklerine takılı, put gibi duruyorlar, hiç mi hiç kıpırdamıyorlardı.</span></p>

    <p class="MsoNormal"><span class="calibre7">Uzun bir süre başını önüne eğip düşünen Ali Safa Bey başını kaldırdı, yalım gözlerini teker teker köylülerin üstünde dolaştırdı. Tanıdığı bütün köylüler buradaydı. Seyfali elini koynuna sokmuştu. Korkudan titrer gibiydi. Buna sevindi. Koca Osman olup bitene fütursuzca durura benziyordu ama, çocuk yüzünden hiçbir şey belli olmuyordu. Çok ağır deneylerden geçmiş bir yüzdü yüzü. Sayılamayacak kadar kırışık içinde. Bu kadar kırışık içindeki bir yüzden hiçbir şey anlayamazsın ki... Ferhat Hoca boynunu sağa yatırmış, iki eli göbeğinde kenetlenmiş, gözlerini kapayıp kendisini Allahın lütfü keremine bırakmış, mütevekkil, sakin duruyordu.</span></p>

    <p class="MsoNormal"><span class="calibre7">Şefçe Kahyada bugün bambaşka bir şeyler vardı. Bir acayip giyinmiş, şu yaz gününde bacaklarına kaim, çok nakışlı dizleme yün çoraplar çekmiş, şayak bir şalvar giymiş, sırma işleme iki tane kuburu üst üste beline bağlamış, dolma tabancasını da iki kuburun ortasına sokmuştu. Çizgili manıs mintanı çivit mavişiydi. Başına da keçeden ak bir lenger şapka geçirmişti. Uzun&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">saçını iki parmak kalınlığında örmüş, şapkasının altından ensesine doğru çıkarmış, apak gümüş örgülü beline aşağı sarkıtmıştı. Kalabalığın ardında, dudaklarını sarkıtmış, kendi kendine homurdanarak gidip geliyordu. Selver Gelin de oradaydı.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">En beyaz, bulut gibi ak başörtüsünü bağlamıştı. Seyran sağ yanda, güzeller güzeli, yeşiller içinde, yüzünde sonsuz bir mutluluk balkıyıp duruyordu.</span></p>

    <p class="MsoNormal"><span class="calibre7">Ali Safa Beyin şaştığı, midesini bulandıran, onu korkutan, Seyranın kardeşlerinin, akrabalarının da toplantıya gelmiş olmalarıydı. Bu dağlılar gözüpek adamlardı. Hem de okumuş yazmış. Şimdiye kadar köyün hiçbir şeysine, girdisine çıktısına karışmamışlar, bir konuk gibi, bugün var yarın yok gibi Vayvayın dışında yaşamışlardı. Onlar Vayvay işine karışmış olsalardı, durum çok başka olur, Ali Safa Bey daha büyük zorluklarla karşılaşabilirdi. Şimdi durum öyle gösteriyordu ki bunlar da işe karışmaya karar vermişler.</span></p>

    <p class="MsoNormal"><span class="calibre7">Ali Safa Bey sustukça, köylülerin yüzüne baktıkça kendisini dayanılmaz bir kızgınlığa kaptırıyordu. Başka zaman olsa Ali Safa öfkesinin önüne geçmeye çalışır, öfkesini yenerdi. Şimdiyse kendisini kapıp koyvermişti. Öfkeli bir sesle konuşmak, köylüler üstünde daha büyük bir etki yapardı.</span></p>

    <p class="MsoNormal"><span class="calibre7">Boğazını temizledi, öksürdü. Herkes bir beden kesilip öksürüğün sonunu bekledi.</span></p>

    <p class="MsoNormal"><span class="calibre7">Ali Safa Bey:</span></p>

    <p class="MsoNormal"><span class="calibre7">Ben bu köye adımımı atmazdım, diye başladı. "Bana bu kadar kötülük yapıldıktan sonra. Sizin hiçbirinizin yüzüne bakmazdım, beni böylesine Çukurovanın diline düşürdükten sonra. Size son bir sözüm var da onun için geldim. Günah benden kalksın diye geldim. Suç benden gitsin diye geldim. Sonra, Ali Safa Bey, Tayfun Bey söylemedi demeyesiniz diye geldim. Emmiler, kardeşler, size emmi, kardeş demeye de dilim varmıyor ama, neyse... Bana çok kötülük ettiniz, altınlar dökerek, biricik atımı vererek elde ettiğim tarlalarımdan inat edip çıkmadınız. Neden? Başka yerde boş tarla mı yok? Bu sinekli, bu pis, bu her sineği bir alıcı kurt olan toprağı inadına seçtiniz. Köy kurulacak, yurt edinilecek o kadar verimli, o kadar hali toprak var ki Çukurovada, daha üstüne bin tane köy kurulur. Siz kanunsuz</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">luk yaparak, hükümetimizin kanunlarını çiğneyerek, gücünüze güvenerek topraklarımdan çıkmadınız. Söyleyin, neden çıkmadınız? Bu mülk benim değil mi, tapusu elimde değil mi?"</span></p>

    <p class="MsoNormal"><span class="calibre7">Delici bakışlarını köylülerin üstünde gezdirdi. Köylüler susmuşlar, dalmışlar dinliyorlar, başkaca en küçük bir harekette bulunmuyorlardı. Ali Safa, işte bu kötü diye içinden geçirdi. Bu işte bir bokluk var.</span></p>

    <p class="MsoNormal"><span class="calibre7">Şefçe Kahya:</span></p>

    <p class="MsoNormal"><span class="calibre7">Senin değil yavrum, Ali Safa Efendi. Bu mülk bizim, bu köy bizim, bu yurt bizim kışlağımız dedemizin dedesinden bu yana. Sen nereden çıktın? Tayfun Bey olmadan sen neredeydin yavrum?</span></p>

    <p class="MsoNormal"><span class="calibre7">Eli arkasındaydı. Daha fazla konuşmadı, arkasındaki elini çözüp galyenini ağzına yine yerleştirdi, gidip gelmeye başladı.</span></p>

    <p class="MsoNormal"><span class="calibre7">Ali Safa Bey bunu hiç beklemiyordu. Şefçe Kahyanın bu davranışı onun öfkesini, öfkesiyle birlikte korkusunu da bir kat daha artırdı:</span></p>

    <p class="MsoNormal"><span class="calibre7">Söylemesi benden, diye bağırdı. "Yüz elli yıllık şeceresi olan atımı Yobazoğluna vererekten bu toprakları alan ben değil miyim? Bu topraklar benim hakkım değil de köylünün yarısı neden bıraktı da köyü gitti? Yobazoğlu neden gitti?"</span></p>

    <p class="MsoNormal"><span class="calibre7">Gidip gelmekte olan Şefçe Kahya gene zınk diye durdu. Bükülmüş belini doğrulttu, bir an dimdik durdu:</span></p>

    <p class="MsoNormal"><span class="calibre7">O gidenler, diye bağırdı, "o gidenler sütü bozuklardır. Korkularından gittiler. Yobazoğlunu da öldürünceye kadar dövdürdün. Garip bir kızılbaş, dayanamadı da kaçtı:</span></p>

    <p class="MsoNormal"><span class="calibre7">Ali Safa:</span></p>

    <p class="MsoNormal"><span class="calibre7">Sen kaçma, diye bağırdı. "Var sen kazık çak şu dünyaya. Topraklarıma çiftlik kur. Zeytin ağacı dik ki meyvelerini yiyesin."</span></p>

    <p class="MsoNormal"><span class="calibre7">Kaçmam, dedi Şefçe Kahya. Kalın dudakları titriyor, köpürmüş gibi ağzından, deve ağzından saçılır gibi köpükler saçılıyordu.</span></p>

    <p class="MsoNormal"><span class="calibre7">Gidip geliyor, gidip gelirken durmadan içinden konuşuyordu. Alsın Koca Osman, boynu uzun Seyfali, kara gözlü Ferhat Hoca! Hiçbirisi böyle aslanca konuşabilir mi Ali Safanın karşısında, deyin bakalım, konuşabilir misiniz? Vallahi, zaten&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">benim bir ayağım çukurda... Adamın ocağına incir dikerim. Dek dur oğlum Ali Safa Efendi, hem de kahraman Tayfun Bey! Dek dur oğlum.</span></p>

    <p class="MsoNormal"><span class="calibre7">Hem de zeytin ağacı dikerim. Hem de çınar dikerim. Güllüce portakal, allıca kiraz dikerim. Adam diker, insan yetiştiririm.</span></p>

    <p class="MsoNormal"><span class="calibre7">Ali Safa Bey sinek kovar gibi:</span></p>

    <p class="MsoNormal"><span class="calibre7">Ne yetiştirirsen yetiştir, dedi, elini salladı. "Bana ne? Ben buraya bir insaniyetlik için geldim. Size haber vermeye geldim. Harmanlarımı yaktınız, sustum. Harman yakmak insanlıkta, hem de Müslümanlıkta mı var? Atlarımı çaldınız, her gece evimi de üstüne üstlük kurşunluyorsunuz, bütün bunlar Türkiye Cumhuriyeti kanunlarında, İslamlık, insanlık kanunlarında var mı? Ben sabrettim, bağrıma taş bastım. Sabırtaşı oldum, sabırtaşı. Bütün bu kötülüklere katlandım, karşılık vermedim. Korktu sandınız. Ha ben insanlık bozulmasın, emmi dayı arasına kötülük girmesin, dedim,&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">siz bunu anlamadınız. Hiç anlamadınız. Ayaklanmakta direttiniz, devlete millete isyana devam ettiniz. Sizin yaptığınız düpedüz Şeyh Said isyanıdır. Ben bunu hükümete bildirmedim. Olduğu gibi bildirseydim, şimdi her biriniz ipte olurdunuz, sallanırdınız."</span></p>

    <p class="MsoNormal"><span class="calibre7">İki parmağını aşağı doğru sarkıttı, bir sallanan bacak işareti yaptı.</span></p>

    <p class="MsoNormal"><span class="calibre7">İşte böyle. Sonra efendiler kendinize geliniz. Efendiler!</span></p>

    <p class="MsoNormal"><span class="calibre7">Sesi çın çın ötüyor, ta uzaklara kadar gidiyordu. Sıcak ipiliyordu. Ulu dutun gölgesi serindi. Safa Bey gene de ter içinde kalmış, ter koltuk altlarından, kuluncundan fışkırmıştı.</span></p>

    <p class="MsoNormal"><span class="calibre7">Sonra Efendiler siz...</span></p>

    <p class="MsoNormal"><span class="calibre7">Sesinin etkisini ölçtü.</span></p>

    <p class="MsoNormal"><span class="calibre7">Siz efendiler siz, sonra ne yaptınız?</span></p>

    <p class="MsoNormal"><span class="calibre7">Gene sustu, gözlerini belertti. Boyun damarları parmak parmak şişmişti. Gözlerini köylülerin gözlerine dikti geçti, dikti geçti.</span></p>

    <p class="MsoNormal"><span class="calibre7">"Siz, siz, sizler, hepiniz cinayet işlediniz. Adamlarımı öldürdünüz. Evveeet, adamlarımı öldürdünüz. Efendiler, Zeynelle Ademi öldürdüğünüzü bütün Çukurova biliyor. Cinayetinizi Adanadaki Vali, Ankaradaki Hükümet, yanı başımızdaki Arif Saim Bey de biliyor. Dostumuz, kardeşimiz Arif Saim Bey. Ve buna deli divane oluyor. Adem size ne yaptı, Zeynel size ne yaptı da zavallıları öldürdünüz? Üstelik Zeynel sizin köylünüz olur. Üstelik beş de çocuğu yetim kaldı. Efendiler, efendiler, efendiler bu cinayetleri sizin yanınıza bırakmayacağım. Adamlarımın kanını yerde bırakmayacağım. Eğer bu memlekette hak hukuk, kanun varsa, onların kanı yerde kalmayacak."</span></p>

    <p class="MsoNormal"><span class="calibre7">Birden ayağa fırladı, deli gibi elini kolunu sallamaya, ayaklarını küt küt yere vurmaya başladı.</span></p>

    <p class="MsoNormal"><span class="calibre7">Kalmayacak, kalmayacak! Bu can bu tende durdukça kalmayacak. Siz arkanızdakine güveniyorsunuz. Arkanızdaki kim olursa olsun, benim arkamda da koca Allah var.</span></p>

    <p class="MsoNormal"><span class="calibre7">Arkasına döndü, dimdik donmuş kalmış adamlarını gösterdi. Sesini alçaltıp:</span></p>

    <p class="MsoNormal"><span class="calibre7">İşte bunlar da var, dedi duyulur duyulmaz. Göz kırpar gibi de bir işaret yaptı.</span></p>

    <p class="MsoNormal"><span class="calibre7">"Kimseye güvenmeyin. Güvenip de haksız işler yapmayın."</span></p>

    <p class="MsoNormal"><span class="calibre7">Sesi perde perde iniyordu.</span></p>

    <p class="MsoNormal"><span class="calibre7">Sizi kanunun pençesinden hiçbir kuvvet kurtaramaz.</span></p>

    <p class="MsoNormal"><span class="calibre7">Sesi iyice inmişti. Kuru, tok, kararlıydı.</span></p>

    <p class="MsoNormal"><span class="calibre7">Şimdi diyeceğime gelelim. Size on günlük bir mühlet veriyorum. On gün içinde bu köyü boşaltıp gideceksiniz. Boşaltıp gitmezseniz sizinle canalıcı mücadeleye karar verdim. Bu köy benim. Bu köyün toprakları benim. Hakkımı kimseye yedirmem. On gün içinde köyü boşaltıp gitmezseniz, size karşı bütün varımı ortaya koyacağım. Sizi zorla topraklarımdan dışarı atacağım. Öldürürmüşsünüz beni, varın öldürün. Kan dökülecek, hanumanlar sönecekmiş, varsın sönsün. Evler yakılacak, imamlar, hocalar sakallarından ateşe verileceklermiş, verilerekten öyle canları çıkacakmış, varsın çıksın. Evleri gece basacaklar, avratları, kızları dağa kaldıracaklarmış, varsın kaldırsınlar, köyleri ateşe vereceklermiş, varsın versinler. Gözümü kırpmam. Üstüme gelen ateş, su olsa da, ecel olsa da, ejderha olsa da, hükümet olsa da gözümü kırpmam.</span></p>

    <p class="MsoNormal"><span class="calibre7">Arkasına döndü, kasılmış kalmış, put gibi dikilmiş adamlarını parmağıyla gösterdi:</span></p>

    <p class="MsoNormal"><span class="calibre7">İşte bunlar da, üzerlerine gelen, kapkara ölüm olsa da gözlerini kırpmazlar.</span></p>

    <p class="MsoNormal"><span class="calibre7">Dursun Durmuş:</span></p>

    <p class="MsoNormal"><span class="calibre7">Evelallah, diye bağırdı.</span></p>

    <p class="MsoNormal"><span class="calibre7">Evet efendiler, bu on gün içinde topraklarımı bırakıp gitmeyecek olursanız daha akla hayale gelmez işler olacaktır. Bu köy Kerbela olacaktır. Kulak verin bana, kulak verin de beni can kulağıyla dinleyin, bu köy Kerbela olacaktır. Kerbelayı duydunuz mu, bilir misiniz? İşte öyle, bu köy tıpkı Kerbela gibi Kerbela olacaktır. Kerbela...</span></p>

    <p class="MsoNormal"><span class="calibre7">Köylü susuyor, yüzlerinden hiçbir şey belli olmuyordu. Demek çok kararlıydılar. Şefçe Kahyaysa gidip geliyordu durmadan. Dişsiz ağzında galyeni. Hem de tütünsüz. Ali Safa Beyin onun haline gülesi geldi. Şu ihtiyarcık acaba neden kuruluyor böyle? Boynu da çöp kadar ince, on yaşında hasta bir çocuk gibi olmuş. Kubarıp duruyor. Yüz yaşını da aşkın gösteriyor.</span></p>

    <p class="MsoNormal"><span class="calibre7">İşte efendiler, bugün buraya size bütün bunları söylemeye, esecek fırtınayı, olacak zelzeleyi, gelecek tufanı size bildirmeye geldim. Ya on gün içinde köyümü boşaltır gider, ya da mücadeleyi, arkanızda kim varsa, ona güvenerekten kabul edersiniz. Dövüş bu sefer kıran kırana olacaktır. Ta ki...</span></p>

    <p class="MsoNormal"><span class="calibre7">Gidip gelen Şefçe Kahyaya baktı, bir karşılık verecek diye bekledi, Şefçe Kahya da başını kaldırmadı. Ali Safa Bey sedire oturdu, kırmızı, pırıl pırıl, üstünde büyücek bir inci bulunan altın iğneli kravatını gevşetti, ak mendiliyle boynunun, yüzünün terini sildi, mendil suya batırılmış gibi ıpıslak oldu.</span></p>

    <p class="MsoNormal"><span class="calibre7">Şefçe Kahya ona kaş altından bakıyor, köpeksiremiş, diyordu içinden. Köpeksiremiş, yılmış. Gözü korkmuş. Gözü korkmuş da yalvarıyor. Bu da yalvarmanın başka bir çeşidi. Bir de onun burda, köyümüzde olduğunu bilseydi, ödü bokuna karışırdı deyyusun, ödü bokuna karışırdı deyyusun, ödü bokuna, ödü bokuna...</span></p>

    <p class="MsoNormal"><span class="calibre7">Durdu, uzun uzun, belli ederekten Ali Safayı süzmeye başladı. Şimdi varsam, diye düşünüyordu, şimdi varsam da ona, o ite, o Ali Safaya, ulan Ali, İnce Memed Çukurovada, hem de bizim köyümüzde, hem de şu anda, şimdi, şimdi benim evimde... Ödü, ödü, ödü bir iyice bokuna karışırdı.</span></p>

    <p class="MsoNormal"><span class="calibre7">Gidip gelmeye başladı gene, kendi kendine mırıldandı: Söyleyeceğim, onun Çukurovaya bir boz şahin gibi indiğini Ali Safaya duyuracağım. Korkusundan gebersin namussuz. Bu iyiliği ona yapacağım. Bakalım Çukurova ona nasıl dar gelir! Bakalım hele şu koca ovada saklanacak delik bulabilir mi?</span></p>

    <p class="MsoNormal"><span class="calibre7">Kurnaz, kısılmış, gülen gözlerle hala yüzünü kurulamakta olan Ali Safaya durup bakıyor, onu süzüyor, sonra yürüyordu.</span></p>

    <p class="MsoNormal"><span class="calibre7">Ona varıp diyeceğim ki, bir gece yarısı, ben senin dostunum Ali Efendi. Baban da benim arkadaşımdı. İnce Memed burada, Çukurovada saklanıyor. Köylüler ondan&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">güç alıyorlar. İnce Memed de seni öldürmeye hazırlanıyor. Araştırıyor, kurşun nerenden girerse, sen en çok acı çekermişsin, onu bulmaya çalışıyor.</span></p>

    <p class="MsoNormal"><span class="calibre7">Nerede, nerede, nerede, nerede İnce Memed? Nerede saklanıyor?</span></p>

    <p class="MsoNormal"><span class="calibre7">Ali Safaya baktı, bir iyice güldü. Kahkaha attı. Ali Safa ona doğru döndü, baktı. Ne oluyordu bu ihtiyara? Aklını mı oynatıyordu? Köylüler de baktılar.</span></p>

    <p class="MsoNormal"><span class="calibre7">Şefçe Kahya bir daha güldü:</span></p>

    <p class="MsoNormal"><span class="calibre7">İşte orasını bilmem, dedi, gene yürüdü.</span></p>

    <p class="MsoNormal"><span class="calibre7">Haber vermemeliyim, onun burada olduğunu varıp da Ali Safaya söyleyeceğimi Koca Osmana, Hocaya, Seyrana, kul olana, kimseye haber vermemeliyim. Önüme geçerler.</span></p>

    <p class="MsoNormal"><span class="calibre7">Nereye saklanıyor emmi?</span></p>

    <p class="MsoNormal"><span class="calibre7">İşte orasını bilmem Ali Safam, diye bağırdı Şefçe Kahya...</span></p>

    <p class="MsoNormal"><span class="calibre7">Orasını bilsem, kulağından tutar da o eşkıya çocuğu, alır sana getirirdim.</span></p>

    <p class="MsoNormal"><span class="calibre7">Koca Çukurovada nasıl bulmalı onu? Adam yitiği öküz yitiğine benzemez ki... Nasıl bulmalı, nerede?</span></p>

    <p class="MsoNormal"><span class="calibre7">Orasını bilmeeem.</span></p>

    <p class="MsoNormal"><span class="calibre7">Seyfali, ellerini önüne bağlamış, boyun kırarak Ali Safa Beye yaklaştı:</span></p>

    <p class="MsoNormal"><span class="calibre7">Bey, dedi, "öğlen oluyor. Senin geleceğini öğrenince bir koyun kestirdim de... Bir yemeğimizi yiyin de öyle gidin."</span></p>

    <p class="MsoNormal"><span class="calibre7">Ali Safa Bey, şaşkın bakışlar arasında ayağa kalktı, atına doğru yürüdü. Bir delikanlı atını tutuyordu, üzengiye sarıldı. Ali Safa Bey ata atladıktan sonra:</span></p>

    <p class="MsoNormal"><span class="calibre7">Sizin yemeğiniz... İstemez! diye bağırdı.</span></p>

    <p class="MsoNormal"><span class="calibre7">Adamları da atlara atlamışlardı. Büyük bir toz bulutu kaldırarak köyün içinden doludizgin çıktılar.</span></p>

    <p class="MsoNormal"><span class="calibre7">Koca Osman arkalarından baktı baktı da:</span></p>

    <p class="MsoNormal"><span class="calibre7">Bu adamda hiç insanlık kalmamış, dedi. "İnsan ellik gavurunun bile yemeğini yer... Bin yıllık düşmanının bile..."</span></p>

    <p class="MsoNormal"><span class="calibre7">Köylüler de ona katıldılar:</span></p>

    <p class="MsoNormal"><span class="calibre7">Kalmamış... İnsanlık... dediler.</span></p>

    <p class="MsoNormal"><span class="calibre7">Seyran Kız bir mutluluk, bir güzellik yeli gibi kalabalığın önünden esti, bir anda o da köyü çıktı, bostanın yolunu tuttu.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_44" style="text-align: center;"><span class="calibre7">45</span></h1>

    <p class="MsoNormal"><br /></p>

    <p class="MsoNormal"><br /></p>

    <p class="MsoNormal"><span class="calibre7">Aşağıdan, Anavarza kalesinin altındaki yoldan uzun bir göç yolu tozutarak geliyordu. Köylüler, Koca Osman, Ferhat Hoca umuda kapıldılar. Bu gelenler köyü bırakıp gidenler olmasınlar? Kuşluğa kadar merakla beklediler. Kuşluklayın köye doludizgin bir atlı girdi. Bu bir delikanlıydı, adı da Çekirge Süllüydü. Bindiği at çıplaktı, yularsız, bellemesiz.</span></p>

    <p class="MsoNormal"><span class="calibre7">Canımıza tak dedi gurbetlik, diye başladı. "Onun da köye geldiğini duyunca yıktık evleri, torlandık toparlandık düştük yollara. Elle gelen düğün bayram. Dedik ki, köylümüz ölürse biz de beraber. Aç kalırsa, biz de beraber. Evlerimiz, harmanlarımız beraber yansın."</span></p>

    <p class="MsoNormal"><span class="calibre7">Öğleye doğru da göçün ucu köye girdi. Gelenler çok mahcuptular, kimseciklerin yüzüne bakamıyor, konuşmuyorlardı. Halbuki köylü gelenleri büyük bir coşkunlukla karşılamıştı.</span></p>

    <p class="MsoNormal"><span class="calibre7">Herkes yükünü götürdü kendi evinin önüne çözdü. İkindiye kadar köylülerin de yardımıyla herkes evine yerleşti. Akşam yemeğini ulu dutun altına çulları serip hep birlikte yediler. Her ev bir çeşit yemek yapıp dutun altına taşımıştı.</span></p>

    <p class="MsoNormal"><span class="calibre7">Çok çektik, diyorlardı.</span></p>

    <p class="MsoNormal"><span class="calibre7">Allah kimsenin başına vermesin gurbetliği.</span></p>

    <p class="MsoNormal"><span class="calibre7">Gurbetlik dersen de ölümden beter.</span></p>

    <p class="MsoNormal"><span class="calibre7">Bir yer ki aman Allah...</span></p>

    <p class="MsoNormal"><span class="calibre7">Cennet olsa da yaramaz.</span></p>

    <p class="MsoNormal"><span class="calibre7">Cenneti istemem, bana ana baba yurdumu verin.</span></p>

    <p class="MsoNormal"><span class="calibre7">Çok çektik ki, ne çektik.</span></p>

    <p class="MsoNormal"><span class="calibre7">Dost yok, akraba yok.</span></p>

    <p class="MsoNormal"><span class="calibre7">Hiç kimse yok.</span></p>

    <p class="MsoNormal"><span class="calibre7">Daha erken gelirdik, neden gelemedik, utancımızdan yüzünüze nasıl bakardık!</span></p>

    <p class="MsoNormal"><span class="calibre7">"Çaremiz kalmadı da, nah buramıza geldi de, düştük yollara..."</span></p>

    <p class="MsoNormal"><span class="calibre7">Biz ettik, siz etmeyin kardaşlar.</span></p>

    <p class="MsoNormal"><span class="calibre7">Bizi iyi, bizi dost karşıladınız.</span></p>

    <p class="MsoNormal"><span class="calibre7">Bizi dost...</span></p>

    <p class="MsoNormal"><span class="calibre7">Olmaz olsun böyle gurbet.</span></p>

    <p class="MsoNormal"><span class="calibre7">Gurbet dedikleri de bir rezillik...</span></p>

    <p class="MsoNormal"><span class="calibre7">Yerin dibine batsın gurbet el.</span></p>

    <p class="MsoNormal"><span class="calibre7">Hem de cehennemin dibine.</span></p>

    <p class="MsoNormal"><span class="calibre7">Batsın.</span></p>

    <p class="MsoNormal"><span class="calibre7">Bizi korkuttular.</span></p>

    <p class="MsoNormal"><span class="calibre7">Bizi kandırdılar.</span></p>

    <p class="MsoNormal"><span class="calibre7">Hükümet korkusu.</span></p>

    <p class="MsoNormal"><span class="calibre7">Hükümet zor.</span></p>

    <p class="MsoNormal"><span class="calibre7">Dedik ki varalım, dedik.</span></p>

    <p class="MsoNormal"><span class="calibre7">Dedik ki varalım gidelim köyümüze de, öleceksek elimizle obamızla birlikte ölelim, dedik.</span></p>

    <p class="MsoNormal"><span class="calibre7">Düştük de tozlu yollara geldik.</span></p>

    <p class="MsoNormal"><span class="calibre7">Yüzümüz yok yüzünüze çıkmaya.</span></p>

    <p class="MsoNormal"><span class="calibre7">Gözümüz kör gözünüze bakmaya.</span></p>
  </div>
</body>
</html>
