<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal"><span class="calibre7">Sabaha karşı bir de yel çıktı. Yalımları Anavarza kalesinin altına doğru sürdü götürdü.</span></p>

    <p class="MsoNormal"><span class="calibre7">Koca Osman ağrımış belini tuta tuta evine doğru yollandı:</span></p>

    <p class="MsoNormal"><span class="calibre7">"Olsun," diyordu. "Varsın elinden geleni ardına koymasın." '</span></p>

    <p class="MsoNormal"><span class="calibre7">Arkasından birkaç kişi ölü bir sesle, onunla alay ettiler:</span></p>

    <p class="MsoNormal"><span class="calibre7">"Koymasın," dediler. "Koymasın ya, bu kış ne yiyeceğiz?"</span></p>

    <p class="MsoNormal"><span class="calibre7">Gavurdağlarmın başı ağarıyor, karanlığa, kapkara yalım&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">toprağına pul pul ışıklar dökülüyordu, tuhaf, dalgalanan, bir yanı solan, bir yanı kararan bir alacakaranlıkta.</span></p>

    <p class="MsoNormal"><br /></p>

    <p class="MsoNormal"><br /></p>

    <p class="MsoNormal"><br /></p>

    <p class="MsoNormal"><br /></p>

    <h1 class="MsoNormal" id="sigil_toc_id_33" style="text-align: center;"><span style="font-weight: normal;">33</span></h1>

    <div>
      <span style="font-weight: normal;"><br /></span>
    </div>

    <div>
      <span style="font-weight: normal;"><br /></span>
    </div>

    <p class="MsoNormal"><span class="calibre7">Hamzanın sabah atımında çıkıp gelmesi, çakırdikenliğe ateş verenlerin üstüne at sürmesi, sonra hemen kardeşinin karılarıyla evlenmesi köylülere önceleri oyun gibi geldi. Hamza, Abdi Ağanın karılarıyla evlenirken düğün yaptı. Şölenli, büyük çağrılı düğün... Düğünde bütün coşkunluklarıyla Değirmenoluk köylüleri oyunlar oynayıp marifetlerini gösterdiler. Düğüne bir tek insan katılmadı, o da Hürü Ana. Hürü Ana kocasının öldürülmesini bir türlü unutamıyor, Hamzanın şölenine, düğününe katılan köylüleri de bağışlamıyordu.</span></p>

    <p class="MsoNormal"><span class="calibre7">Düğüne katılan, Hamzaya dostluk gösteren, onun hemen emrine giren köylüye bir iyice garaz bağlamıştı. Hiçbirisinin yüzüne bakmıyor, evlerinin önünden bile geçmiyordu. Köyde, ıssız bir çölde kalmış gibi, tek başına kalmıştı. İn cin yok, kimsiz kimsesiz. Geliyorlar, yalvarıyorlar, ona sokuluyorlar ama Hürü Ana ağzını sıkı sıkıya kapatmış açmıyordu. Köyün sabi çocuklarının, kuşunun, karıncasının bile yüzüne bakmıyordu. "Öldürsünler," diyordu. "İsterlerse alaca kanımı şu toprağa akıtsınlar, onların bu yaptıkları köpekliktir, itliktir. Öldürsünler beni. Onlar gibi alçakların yanında yaşamaktansa, varır Durmuş Alimin, İnce Memedimin, güzel Dönemin, Hatçemin yanına giderim."</span></p>

    <p class="MsoNormal"><span class="calibre7">Köylüler arada sırada onun yanından geçerken:</span></p>

    <p class="MsoNormal"><span class="calibre7">"Neden şikayet etmiyor ola, Durmuş Aliyi öldürenleri? Korkuyor mu acep? Ağamızın hışmından mı çekiniyor?" diye laf atıyorlardı.</span></p>

    <p class="MsoNormal"><span class="calibre7">Hürü Ana da:</span></p>

    <p class="MsoNormal"><span class="calibre7">Korkuyor, diye karşılık veriyor. "Korkmasın da ne yapsın, beş koca köy dolusu köpeği var Hamzanın, Kelce Hamzanın. Bir de ardında hükümeti var Hamzanın, yedi saray dolusu. Hükümet Hamzaya ne diyecek, eline sağlık Hamza diyecek. Ayıp değil mi yaşlısını öldürmüşsün? Adam elini bulaştırınca şu köylülerin akıllısını, yiğidini gencini öldürmeli... İki yüzünü, beş yüzünü öldürmeli. Köylü milleti öldürmekle tükenir mi, diyecek. Korkuyor, yaaa, korkuyor. Korkmasın da ne yapsın!"</span></p>

    <p class="MsoNormal"><span class="calibre7">Köylünün alaylı, umutsuz bakışı, İnce Memed üstüne söyledikleri iğneli sözler Hürü Ananın yüreğine ağılı bir hançer gibi saplanıyor, deli ediyordu onu. Bu sözler ona kocasının ölümünden de ağır geliyordu.</span></p>

    <p class="MsoNormal"><span class="calibre7">İnce Memed de geliyor. Geliyor ha geliyor.</span></p>

    <p class="MsoNormal"><span class="calibre7">Binmiş de Düldülün üstüne.</span></p>

    <p class="MsoNormal"><span class="calibre7">Hazreti Ali gibi geliyor.</span></p>

    <p class="MsoNormal"><span class="calibre7">Kızılgedikten de görülmüş.</span></p>

    <p class="MsoNormal"><span class="calibre7">Bıyığını vızlatmış geliyor.</span></p>

    <p class="MsoNormal"><span class="calibre7">Ağamızın toprağını fakir fıkaraya ne de güzel dağıtmış geliyor!</span></p>

    <p class="MsoNormal"><span class="calibre7">Bu sözleri duyan Hürü Ana bir gün, iki gün sabrediyor, içine atıyor, sonra da birden patlıyor, başlıyordu köyün içinde dolanarak bağırmaya.</span></p>

    <p class="MsoNormal"><span class="calibre7">Mavi, tertemiz dolaması rüzgarda uçuyor, başörtüsünün altından fırlamış pamuk aklığındaki saçları ak bir bulut gibi yüzünden aşağı dökülüyordu, kıvrım kıvrım. Bakır yanığı, kırış kırış yüzüne saçları yakışıyordu.</span></p>

    <p class="MsoNormal"><span class="calibre7">Gelecek, diyordu. "Beklerim, bekliyorum," diyordu. "Ben şu gözlerimi yummadan, üstümü kara topraklar örtmeden gelecek. Doru atlara binip, hem de Kızılcagedikten görünecek," diyordu. "Beklerim, Yusufu kuyudan çıkaran Mevla bir gün olur bize bakmaz mı dersin! Bir gün olup bizim üstümüze de bir gün doğmaz mı dersin?"</span></p>

    <p class="MsoNormal"><span class="calibre7">"Gelecek... İnce Memed gelecek. Bir gelecek ki, hem de güzel güzel gelecek... Doru atlara binmiş bir küren yiğit ilen gelecek. Gelecek, anasının, Hatçenin öcünü yerde koymadı, Durmuş Alinin de kanını yerde koymayacak. Şu sürüngen, solucan&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">yapılı köylünün de yüzüne yüzüne tükürecek. Tu derim size, tükürürüm yüzünüze... Hamzanız da sizin, kaçacak delik arayacak... Hem de hükümetiniz... Memed nasıl gittiyse gene öyle gelecek. Hem de nasıl gittiyse gene öyle gidecek."</span></p>

    <p class="MsoNormal"><span class="calibre7">Köylülerse Hürü Anaya aldırmıyorlar, onu duymuyorlardı bile.</span></p>

    <p class="MsoNormal"><span class="calibre7">Eden bulur, diyorlardı. "Durmuş Ali etti de buldu. Yeter," diyorlardı. "Bunca yıl adamların toprağını ektik biçtik. Şimdi Hamza Ağamız, toprağın sahibi geldi, geri aldı topraklarını. Gene de Allah razı olsun, ambarlarımız tahıl dolu, ineklerimiz çifte buzağılı, peteklerimizden ballar taşıyor, öküzlerimiz, atlarımız çifter çifter... Ağasız köy olur muymuş, başsız beyinsiz kaldık, biribirimize düştüydük. İyi ki geldi Hamza Ağa, azıcık daha gecikseydi biribirimizin gözünü oyacaktık, iyi ki tez günde ulaştı Hamza Ağa da dizginleri eline aldı."</span></p>

    <p class="MsoNormal"><span class="calibre7">Köylü hep böyle gidecek, Hamza böyle yumuşak, dost olacak sanıyordu. Çifter çifter öküzler, atlar, bal dolu petekler... Önce bir manga candarma geldi köye. Arkasından bir manga daha... Başlarında uzatmalı bir Çavuş. Çavuş ak saçlı, çok sert görünen birisiydi. İki üç gün köyde hiç kimseyle konuşmadan, dolaştı. Hamza Ağa ona her gün bir koyun kesiyor, kavurmalar, şişler, rakılar, mantarlar... Çavuşun keyfinden yanına yaklaşılmıyordu.</span></p>

    <p class="MsoNormal"><span class="calibre7">Çavuş bir sabah köylüleri huzuruna çağırdı, en başta da Topal Aliyi sorguya çekti:</span></p>

    <p class="MsoNormal"><span class="calibre7">"Siz," dedi, "Abdi Ağayı katleylemiş, bütün mallarına el koymuşsunuz. Topraklarına, buğdayına, arpasına, alacaklarına, evine, köylerine, her şeyine el koymuş, onun neyi var, neyi yoksa gasp etmişsiniz. Beş Dikenlidüzü köyünün beşi de hırsızlıktan ve de katillikten suçludurlar. Gel bakalım Topal Ağa, bu söylediklerim doğru mu?"</span></p>

    <p class="MsoNormal"><span class="calibre7">Bir iki adım öne çıkan Topal Ali:</span></p>

    <p class="MsoNormal"><span class="calibre7">Doğru, dedi.</span></p>

    <p class="MsoNormal"><span class="calibre7">Sonra köylülere dönen Çavuş:</span></p>

    <p class="MsoNormal"><span class="calibre7">Siz ne diyorsunuz?</span></p>

    <p class="MsoNormal"><span class="calibre7">Onlar da:</span></p>

    <p class="MsoNormal"><span class="calibre7">Doğru, dediler.</span></p>

    <p class="MsoNormal"><span class="calibre7">Öyleyse aldıklarınızı geri iade edeceksiniz. Türkiye Cumhuriyet Hükümetinde artık gasp devirleri kapanmıştır. Önce adamı öldürmek, yani büyük Ağa Abdi Beyi, sonra onun varlığını gasp etmek idamlık suçtur. Sizi şimdi çoluk çocuk, oğlan uşak götürüp de darağacına çekmiyorsam, o da Hamza Beyimizin insaniyetliğinden ötürüdür. Bir suç işlemişler bilmeden diyor, şimdilik üstlerine varmayalım. Şimdi ilkönce ne kadar büyük baş, hem de küçük baş hayvanınız varsa, iki gün içinde getirip bu kapıya koyacaksınız."</span></p>

    <p class="MsoNormal"><span class="calibre7">Bir iki kişi karşı çıkacak oldu:</span></p>

    <p class="MsoNormal"><span class="calibre7">Biz öldürmedik Abdi Ağayı, İnce Memed öldürdü, diye... Candarmalar hemen onları yakalayıp evin arka odasına çektiler, dövmeye başladılar. Hamza Ağa hemen arkalarından yetişip:</span></p>

    <p class="MsoNormal"><span class="calibre7">Yapmayın, dedi, "onlar cahildirler, akılları ermez. Ne kanun bilirler, ne de bir şey. Kanunun, kaçmış gitmiş İnce Memed yerine kendilerini mahkum edeceğini bilmezler. Bırakın onları, o aklı ermezleri."</span></p>

    <p class="MsoNormal"><span class="calibre7">Köylülere de döndü:</span></p>

    <p class="MsoNormal"><span class="calibre7">Ağayı öldürdükten sonra İnce Memed bu köye gelmedi mi, sizlere müjde getirmedi mi, getirdi. Siz de onun her dediğini yapmadınız mı, yaptınız. İşte işler böyle olunca, Hükümet nazarında İnce Memedin suçunu üstünüze almış oluyorsunuz, almadınız mı? Ama ben yetiştim, Hükümete dedim ki, onların bir suçu yok. Onlardan Ağam Abdinin hırsızladıkları malları geri alacağım. Köylülerimin hepsini asarsanız, benim topraklarımda kim çalışır, dedim. Hükümet de bana hak verdi.</span></p>

    <p class="MsoNormal"><span class="calibre7">Köylüler dağıldılar. Şaşkınlık içindeydiler. Hamzaya bir hak veriyor, bir vermiyorlardı. Hamzanın adamları iki gün içinde köyde ne kadar hayvan varsa hepsini topladılar, Hamzanın evine getirdiler. Köyün bütün sığırları, beş köyün bütün hayvanları Hamzanın oldu. Bir anda köye, at, öküz, inek, koyun, keçi tüccarları doluştular. Hamza beş köyün malını bir uçtan tüccarlara köylülerin gözleri önünde satıyordu.</span></p>

    <p class="MsoNormal"><span class="calibre7">Sonra Hamzanın adamları, köylülerin boş bulunup saklayamadıkları tahılları taşıdılar. Hamzanın ambarları, kuyuları dolup taştı. Kasabadan katır kervanlarıyla tahıl tüccarları sökün etti.</span></p>

    <p class="MsoNormal"><span class="calibre7">Hamza başlamış durmuyordu. Köylülerin nesi var, nesi yoksa evine taşıtıyordu.</span></p>

    <p class="MsoNormal"><span class="calibre7">Köylüler bir türlü bu soyguna inanamıyorlar, onlara Hamzanın, Çavuşun bu yaptıkları oyunmuş gibi geliyordu.</span></p>

    <p class="MsoNormal"><span class="calibre7">Hamza köylülere toprağı sürecekleri öküzleri, tohumları vermişti yalnız. Çift sürme bitince Hamza Ağa öküzlerini de onların elinden geri alacaktı.</span></p>

    <p class="MsoNormal"><span class="calibre7">Ağam öldükten sonra çıkan ürünleri, bir tanesini bile Ağamın çocuklarına veremeden hepsini siz aldınız. Beş yıl da size bir tek tane vermeden ben alacağım ki hak yerini bulsun.</span></p>

    <p class="MsoNormal"><span class="calibre7">Köylüler:</span></p>

    <p class="MsoNormal"><span class="calibre7">Doğru, dediler, "hak yerini bulsun. Ölmüş Ağamıza çok haksızlık ettik."</span></p>

    <p class="MsoNormal"><span class="calibre7">Şaşkınlık kış gelip de kar yağıncaya, evlerdeki yiyeceklerin hepsi tükeninceye kadar sürdü. Yiyecekler bitince, bir gün Hamza Ağanın evinin kapısına doluşup boyun büktüler:</span></p>

    <p class="MsoNormal"><span class="calibre7">Biz ettik, sen etme, dediler. "Bize ne yaparsan yap yerden göğe hakkın var. Bizi bu kış aç koyma da ne yaparsan yap."</span></p>

    <p class="MsoNormal"><span class="calibre7">Hamza da parası olandan para aldı, olmayanlara, hoşuna gidenlere borç verdi. Hoşuna gitmeyenleri de kapıdan kovdu.</span></p>

    <p class="MsoNormal"><span class="calibre7">Köylüler bütün kış kapısında elpençe divan durup, boyun büktüler, ona yalvardılar. Köylülerin bu halleri Hamzayı derecesiz sevindirdi. Bütün kış böyle yalvartacaktı köylüleri, ne güzel!</span></p>

    <p class="MsoNormal"><span class="calibre7">Marta doğru köyde ölümler başladı. Çocuklar, yaşlılar birer birer ölüyorlardı. Köylüler bir deri bir kemik kalmışlar, cansızlıktan yürüyemiyorlardı bile. Köy köy oldu olalı böyle bir kış geçirmemişti. Uzatmalı Çavuş, Hamza Ağadan aldığı paralarla kasabada bir ev yaptırdı. Yoksullaştıkça köylüler siniyor, sindikçe köşelerine çekiliyorlar, konuşmuyorlardı. Belki de dünyanın en çok konuşan insanları Toros köylüklerindedir, kimsenin ağzını bıçaklar açmıyordu.</span></p>

    <p class="MsoNormal"><span class="calibre7">Onların kötü durumlarını duyan yakın köyler, onlara bir şeyler, bir yardım yapmaya çalışıyorlar, ötekiler aldırmıyorlardı bile. Kimsenin yüzü gülmüyordu. Herkes herkese küsmüştü.</span></p>

    <p class="MsoNormal"><span class="calibre7">Herkes taşa toprağa, ormana, ağaca, buluta, kuşa kurda küsmüştü.</span></p>

    <p class="MsoNormal"><span class="calibre7">Bahar her yıl onların imdadına zor yetişiyordu. Baharda yeşil otlara dalıp yoksulluklarını unutuyorlardı. Bu yıl da bahar onların imdatlarına yetişti. Hem de nasıl! Her yılkinden bin kere daha cana can katan... Küskünlükleri ne zaman bitti, ne zaman konuşmaya başladılar kimse bilmiyordu. Öyle bir konuşuyorlardı ki kimse kimseyi dinlemiyordu. Önüne gelen önüne gelene bir şeyler söyleyip geçiyordu. Konuşmaktan bıkmıyor, yorulmuyorlar, uykusuz geceler geçiriyorlar, konuşuyorlardı.</span></p>

    <p class="MsoNormal"><span class="calibre7">Bir ara bütün konuşmaları Memed üstüne çevrildi. Memed için neler neler söylemediler.</span></p>

    <p class="MsoNormal"><span class="calibre7">Çarpık Memed.</span></p>

    <p class="MsoNormal"><span class="calibre7">Kır ata da binmiş...</span></p>

    <p class="MsoNormal"><span class="calibre7">Kır atın üstünde de bir sinek gibi.</span></p>

    <p class="MsoNormal"><span class="calibre7">Yamuk Memed.</span></p>

    <p class="MsoNormal"><span class="calibre7">Ateş yakın köylüler. Ağanızı öldürdüm. Topraklar sizin!...</span></p>

    <p class="MsoNormal"><span class="calibre7">Kuruma bak kuruma!</span></p>

    <p class="MsoNormal"><span class="calibre7">Eşşek kafa, ahmak köylüler!</span></p>

    <p class="MsoNormal"><span class="calibre7">Çekin bakalım.</span></p>

    <p class="MsoNormal"><span class="calibre7">Ulan müstahak, müstahak ulan. Size müstahak... Düşer misiniz bir sarış boylu...</span></p>

    <p class="MsoNormal"><span class="calibre7">"Bir Karış boylu da sümüklü Memedin peşine!"</span></p>

    <p class="MsoNormal"><span class="calibre7">Bayram eder misiniz, Ağamız öldüğünde?</span></p>

    <p class="MsoNormal"><span class="calibre7">Hem de toy düğün...</span></p>

    <p class="MsoNormal"><span class="calibre7">Eden bulur.</span></p>

    <p class="MsoNormal"><span class="calibre7">"Etme bulursun, yatma ölürsün."</span></p>

    <p class="MsoNormal"><span class="calibre7">Ağamız bize ne yaptı, iyilikten başka?</span></p>

    <p class="MsoNormal"><span class="calibre7">Onun zamanında kimin burnu kanadı?</span></p>

    <p class="MsoNormal"><span class="calibre7">Sonra çıktı bir oğlan...</span></p>

    <p class="MsoNormal"><span class="calibre7">Adı da İnce Memed!</span></p>

    <p class="MsoNormal"><span class="calibre7">İnceye de kurban olsun!</span></p>

    <p class="MsoNormal"><span class="calibre7">Sana da bana da...</span></p>

    <p class="MsoNormal"><span class="calibre7">Sefil İbrahimin oğlu...</span></p>

    <p class="MsoNormal"><span class="calibre7">Öldürdü gitti gül yüzlümüzü.</span></p>

    <p class="MsoNormal"><span class="calibre7">İki gözümüzün ışığını...</span></p>

    <p class="MsoNormal"><span class="calibre7">Dünyanın yakışığını...</span></p>

    <p class="MsoNormal"><span class="calibre7">Ağamızı.</span></p>

    <p class="MsoNormal"><span class="calibre7">Abdi Ağamızı.</span></p>

    <p class="MsoNormal"><span class="calibre7">Ne yaptı bize de öldürttük fıkarayı? Bir karış boylu çocuğa...</span></p>

    <p class="MsoNormal"><span class="calibre7">İnce Memed...</span></p>

    <p class="MsoNormal"><span class="calibre7">Vay boyu devrilesi, vay ocağı sonesi!</span></p>

    <p class="MsoNormal"><span class="calibre7">Vay eli kanlı katil...</span></p>

    <p class="MsoNormal"><span class="calibre7">Vay gözleri çıkası...</span></p>

    <p class="MsoNormal"><span class="calibre7">Vay ölmeyip de sürünesi...</span></p>

    <p class="MsoNormal"><span class="calibre7">Yılın yılın sıtmalar tutası...</span></p>

    <p class="MsoNormal"><span class="calibre7">Vay yılancıklar çıkarası.</span></p>

    <p class="MsoNormal"><span class="calibre7">Ciğerleri çürüyüp de ağzından parça parça dökülesi.</span></p>

    <p class="MsoNormal"><span class="calibre7">Nasıl kıydın Ağamıza? Elin nasıl vardı fakir fıkaranın ekmeğine?</span></p>

    <p class="MsoNormal"><span class="calibre7">"Elin nasıl vardı da kıydın gül yüzlümüze?"</span></p>

    <p class="MsoNormal"><span class="calibre7">Öksüz koydun Dikenlinin beş köyünü...</span></p>

    <p class="MsoNormal"><span class="calibre7">Sende hiç din iman yok mu?</span></p>

    <p class="MsoNormal"><span class="calibre7">Hiç vicdan, merhamet... Hiç insanlık yok mu sende?</span></p>

    <p class="MsoNormal"><span class="calibre7">Karanlık geceye benzersin.</span></p>

    <p class="MsoNormal"><span class="calibre7">Ölmüş sıçana benzersin.</span></p>

    <p class="MsoNormal"><span class="calibre7">Yalın kılıca benzersin.</span></p>

    <p class="MsoNormal"><span class="calibre7">Kanlı.</span></p>

    <p class="MsoNormal"><span class="calibre7">Çaldın bölük bölük böldün sen bizi.</span></p>

    <p class="MsoNormal"><span class="calibre7">Ölümün soğuk yüzüne benzersin.</span></p>

    <p class="MsoNormal"><span class="calibre7">Zelzeleye benzersin.</span></p>

    <p class="MsoNormal"><span class="calibre7">Aç çocukların, açlığına benzersin.</span></p>

    <p class="MsoNormal"><span class="calibre7">Eciş de bücüş.</span></p>

    <p class="MsoNormal"><span class="calibre7">Cin çarpmışa benzersin.</span></p>

    <p class="MsoNormal"><span class="calibre7">Sürüngen solucana benzersin.</span></p>

    <p class="MsoNormal"><span class="calibre7">Ne dedin de kıydın Ağamıza?</span></p>

    <p class="MsoNormal"><span class="calibre7">Seher yeline benzerdi.</span></p>

    <p class="MsoNormal"><span class="calibre7">Sıcacık ekmeğimize...</span></p>

    <p class="MsoNormal"><span class="calibre7">Düğünümüze derneğimize...</span></p>

    <p class="MsoNormal"><span class="calibre7">Çağşaklı pınarların ak suyuna...</span></p>

    <p class="MsoNormal"><span class="calibre7">Adı güzel Muhammedin ak soyuna benzerdi.</span></p>

    <p class="MsoNormal"><span class="calibre7">Aaah, ağamız Abdi Ağa!</span></p>

    <p class="MsoNormal"><span class="calibre7">Ağaların ağası, yiğitlerin yiğidi!</span></p>

    <p class="MsoNormal"><span class="calibre7">Mezarına ışık yağası.</span></p>

    <p class="MsoNormal"><span class="calibre7">Nasıl kıydı sana bir...</span></p>

    <p class="MsoNormal"><span class="calibre7">Bir kanı ciğeri beş para etmezin birisi...</span></p>

    <p class="MsoNormal"><span class="calibre7">Yiğide kıyan kötüdür kötü...</span></p>

    <p class="MsoNormal"><span class="calibre7">Kabeye inen nura benzersin.</span></p>

    <p class="MsoNormal"><span class="calibre7">Birdenbire" yıllar sonra Abdi Ağa üstüne ağıtlar yakıldı, türküler çıktı. Sonra düşlere girmeye başladı Abdi Ağa. Yaşlıların, gençlerin, çocukların düşlerine girdi.</span></p>

    <p class="MsoNormal"><span class="calibre7">Dün gece düşümde gördüm. Gülüyordu Ağamız. Ben, beni öldüren Memedi bağışladım, diyordu. Benim yandığım sizin durumunuz. Mezarımda sizin kötü haliniz için gözyaşı döküyorum. Köylülerim, canlarım. Sizin de suçunuz var benim ölümümde... Böyle diyor, bir top ışık içinde eriyip yitiyordu.</span></p>

    <p class="MsoNormal"><span class="calibre7">Uzun bir süre herkes Abdi Ağa üstüne binbir düş anlattı. Sonra bir ata binmiş, dikişsiz bir ak libasa bürünmüş Abdi Ağa, uçarak köyün üstünde dolaşırken görüldü. Ayaydınlık gecelerde, karanlık gecelerde, gece yarıları, tanyerleri ışırken Abdi Ağa atının üstünde Alidağından bu yana süzülüp geliyordu. Bazı geliyor, kır atla evinin önündeki tümseğin üstünde duruyor, tan yerleri ışırken kır at Alidağına yukarı ağıp gidiyordu.</span></p>

    <p class="MsoNormal"><span class="calibre7">Kır atlı Abdi Ağayı köyde hemen hemen herkes gördü. Hürü Ana, Pancar Hösük, Hüseyincik, bir de Mustafa inat etmişler, bütün köyün gördüğü Ağayı bir türlü göremiyorlardı.</span></p>

    <p class="MsoNormal"><span class="calibre7">Ağamız onlara darılmış, küsmüş, onların gözüne gözükmüyor, diyorlardı. "Hürü gitse de türbeye bir horoz kesse Ağamızın ruhu için, belki o zaman onu da bağışlar Ağamız, onun da gözüne gözükür. Yoksa iflah etmez Hürüyü mübarek adam."</span></p>

    <p class="MsoNormal"><span class="calibre7">Sonra düşler de, kır atlı Abdi de, Memed de unutuldu. Köylü gittikçe yoksullaşıyor, Hamzanın baskısı gün geçtikçe artıyordu. Dikenlidüzü köylüleri artık onun elinin oyuncağıydı. Çalış, diyor, çalışıyorlar. Yat, kalk, otur, uyu diyor, bir dediğini iki etmiyorlardı. Küskün karanlıklarına da gittikçe gömülüyorlar, vurdumduymaz, hiçbir şeyle ilgilenmeden, gülmeden ağlamadan, öfkelenmeden, sevinmeden bir tuhaf havanın içinde yuvarlanıp gidiyorlardı. Umut ettikleri hiçbir şey yoktu. Umut edememenin boşluğundaydılar.</span></p>

    <p class="MsoNormal"><span class="calibre7">Bir gece Memedin köye geldiği haberi bir uçtan bir uca bütün köyü bir anda dolaştı. Hiçkimse aldırmadı, kimsenin tüyü bile kıpırdamadı. Memedin geldiğini yalnız ağızları söylüyor, kulakları duyuyordu. Bir uykuda, bir hoş düşteydiler.</span></p>

    <p class="MsoNormal"><span class="calibre7">Bir ara canlanır gibi oldular. İçlerinde sevince benzer, umuda benzer bir şeyler kıpırdadı söndü, kıpırdadı söndü. Sonra içlerindeki sevinç bir anda büyüdü. Ağız&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">dolusu gülmeye başladılar. Köy bir süre gülüşmelerle çınladı. Köyde yıllardır duyulmadık bir gürültü patırtı başladı. Herkes gülüyor, konuşuyor, küfrediyor, ağlıyor, seviniyor, coşuyordu.</span></p>

    <p class="MsoNormal"><span class="calibre7">İkindiüstüydü ki görülmedik bir öfkeye kapıldılar. Değnekler, silahlar, eski kılıçlar, baltalar ortaya çıktı. Hürü Ananın evine saldırdılar. Memedi orada bulamayınca da Hürü Ananın ağılının kapısını, tek penceresini kırdılar. Memedlerin damı boş duruyordu, dama yüklendiler. Bir anda duvarı kapısı, damı ağaçlarıyla evi bir yığın haline getirdiler.</span></p>

    <p class="MsoNormal"><span class="calibre7">Sonra da öfkelerini alamadılar, taşlarla, sopalarla biribirlerine giriştiler. Kiminin kolu, kiminin bacağı, kiminin başı kırıldı. Kıyasıya bir dövüş oldu. Önüne gelen önüne gelene vuruyordu. Dost, arkadaş, ana kız, baba oğul, kimsenin gözü kimseyi görmüyordu.</span></p>

    <p class="MsoNormal"><span class="calibre7">Candarmalar, Hamza Ağa bir köşeye sinmişler, korkuyla köylünün kudurmuş öfkesine bakıyorlar, onlara yaklaşmaya bir türlü cesaret edemiyorlardı.</span></p>

    <p class="MsoNormal"><span class="calibre7">Dövüş gece yarısına kadar sürdü. Kırılmadık dökülmedik bir şey kalmadı köyde. Dayak yemedik, yaralanmadık da kimse kalmadı.</span></p>

    <p class="MsoNormal"><span class="calibre7">Gece yarısı dövüş nasıl bitti, bunu kimse bilemedi.</span></p>

    <p class="MsoNormal"><span class="calibre7">O gece yataklarına giren köylüler, yıllardır uyuyamadıklan rahat, deliksiz bir uykuyu uyudular.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_34" style="text-align: center;"><span class="calibre7">34</span></h1>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;"><br /></span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;"><br /></span></p>

    <p class="MsoNormal" style="text-indent: 12px;"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">İkindiüstü değirmeni Kara İbrahimin çeteleriyle candarmalar sardılar. Memede teslim</span><span style="text-indent: 1em;">&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">ol diye bağırdılar, Memed bir kurşunla karşılık verdi. Memede güldüler. Bu sefer kötü yakalanmıştı, artık hiçbir kurtuluşu yoktu. Az sonra bu yakınlarda ne kadar köylü varsa gelecek, değirmeni saracaktı. Memed düşünüyor düşünüyor, bir çare bulamıyordu. Değirmene sağdan soldan yağmur gibi kurşun yağıyordu. Kara İbrahim ikide bir gür sesiyle bağırıyordu: "Boşuna kurşun yakma İnce Memed, değirmenden sağ çıkamazsın."</span></p>

    <p class="MsoNormal"><span class="calibre7">Memed hiç karşılık vermiyor, değirmenin penceresinin yanına sinmiş, duman çıkan yerleri o da kurşunluyordu. Değirmen toprak bir damdı, acaba üstünü delip içeriye yukardan ateş edebilirler miydi? Akıl ederlerse, buradan gerçekten de Memed sağ çıkamazdı.</span></p>

    <p class="MsoNormal"><span class="calibre7">Arka pencere, yan pencere, kapı arasında mekik dokuyordu. Bir ön pencereden beş on kurşun, bir arka pencereden, bir kapıdan... Bu dövüşü ne kadar sürdürebilirdi.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Önce bir umutsuzluğa düştü. Sonra mütevekkil, kendi kendine güldü. "Kurtuluş yok," dedi birkaç kez. "Bize artık kurtuluş yok..."</span></p>

    <p class="MsoNormal"><span class="calibre7">Kulaksız İsmail değirmenin kuytusuna gitmiş, tam köşeye çökmüş oturmuş, sanki olandan bitenden hiç haberi yokmuş gibi, sessiz, telaşsız orada oturup duruyordu. Dizlerini göğsüne dayamış, iki koluyla da dizlerini kucaklamış, başını da dizinin üstüne koymuştu. Gözlerini kırpıştırıyordu.</span></p>

    <p class="MsoNormal"><span class="calibre7">Kara İbrahim bir ara kızdı:</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Bombalayalım şu değirmeni, eğer kaçmazsa, taşların altında kalsın ölsün acemi deyyus, dedi. "Böyle eşkıyacılık mı yapılır, eşkıya dediğin eşkıya böyle de bir kafese sıkışır da kendi kendini öldürtür mü?"</span></p>

    <p class="MsoNormal"><span class="calibre7">Memed onun bu konuştuklarını duyuyordu. Hemen kurşunu kesti, bekledi. O kurşunu kesince nedense hemen ötekiler de kestiler.</span></p>

    <p class="MsoNormal"><span class="calibre7">Memed bu pencereden o pencereye mekik dokurken dışarıya da bakıyordu. Taşın arkasındaki Kara İbrahimi gördü. O da durmuş, dört bir yanı dinliyor, Memedin ne hazırladığını bulmaya çalışıyor, düşünüyordu. Çok esmer, avurdu avurduna geçmiş, dişsiz çenesi iyice içeriye göçmüş birisiydi. Yaşlanmıştı artık. Memed onu çok eskilerden, onun eşkıyalık yaptığı zamanlardan tanırdı. Kara İbrahim o zaman Torosun astığı astık, kestiği kestik en namlı eşkıyasıydı. Sonra bir afta düze inmiş, eşkıyalığı bırakmıştı. Geçimini dağdaki ağalara düşman eşkıyaları avlamakla sağlıyordu.</span></p>

    <p class="MsoNormal"><span class="calibre7">Memed İbrahimi görünce yüreği hop etti. Bir yanlışlık olmasın diye düşündü. İyice baktı. İbrahim bir bombayı eline almış evirip çeviriyor, kuşkulu kuşkulu yanına yönüne bakınıyordu. Memed, bu adam beni hiçbir şey saymıyor, dedi. Yoksa bu kadar usta bir eşkıya böyle bir açıklıkta çarpışmaz, dedi. Belki de Kara İbrahim değildir. Sonra baktı baktı, sarkık bıyıklarıyla oydu. Bu aralarda sarkık bıyıklı adamlar azdı.</span></p>

    <p class="MsoNormal"><span class="calibre7">Memed tüfeğini doğrulttu, bu sıra ötekilerin de değirmene ateşleri başlamıştı, Kara İbrahim solundan sağına dönüp değirmene ateş etmek isterken tetiğe bastı. Kara İbrahim, gerilmiş yay üstündeymiş gibi havaya fırladı, düştü. Memed o anda birkaç kurşun daha yapıştırdı. Kara İbrahim korkunç, yeri göğü inleten bir bağırtıyla toprakları, kayaları çırmalamaya, otları, ağaçları dişlemeye başladı sonra da, az bir süre sonra bir kayanın dibine birden yığılıverdi. Bir an bir sessizlik oldu. Memed birkaç çetenin, candarmaların kaçtığını gördü. Şimdi çıkıp kaçabilir miydi? Kaçamazdı. En korkak bir candarma, çete, onu kaçarken vurabilirdi. En iyisi değirmende kalıp ölümü beklemekti. Karanlık az sonra basacaktı. Basacaktı ama Kesme köyündeki Yüzbaşı Faruk, Asım Çavuş da değirmene karanlık kavuşmadan ulaşacaklardı.</span></p>

    <p class="MsoNormal"><span class="calibre7">Memed hem değirmende dönüp duruyor, hem de pencereden ikide birde Kara İbrahimin kayanın dibine kıvrılmış kalmış ölüsüne bir göz atmaktan kendisini alamıyordu. Az sonra kendisi de şuraya, şu örümcek ağlarıyla bezenmiş, şu isli değirmenin duvarının dibine tıpkı öyle yığılıverecek, her şey bitecekti. Birden aklına, "Abdi gitti, Hamza geldi, Abdi gitti, Hamza geldi," sözü düştü." İçinden ha bire bunu söylemeye başladı. Bunu gerçekten öğrenmek istiyordu. Neydi bu, ne demekti? Hep böyle mi gidecekti? Her şey boş muydu? Hiçbir çıkar yolu yok muydu? Bir ara elleri durdu, kurşun sıkmaz oldu. Öyle kalakaldı. Dalmış gitmişti. Ne acayip, o durulunca dışardakiler de değirmene kurşun sıkmayı kesiyorlardı. Kara İbrahimin ölüsüne bir göz attı. Üstüne gölge düşmüştü. Başı göğsündeydi, şöyle yana doğru savrulmuştu. Sarkık bıyıkları daha da sarkmıştı. Dudaklarının ucunda bir alaylı gülümseme var gibi geldi Memede. Çok terlemişti, teri usul usul soğuyordu. Az sonra bedenini soğuk bir su gibi bir şey sardı, onu üşütmeye başladı. Bedenini inceden de bir titreme aldı. Gözüne Kulaksız İsmail erişti. Yerinden hiç kımıldamamış, karanlık köşede bir baykuş gibi, gözleri yuvalarında hızla dönüyor, ışılıyor. Kulaksız İsmaile gülesi geldi. Birden de şu değirmende sarılı olduğu, belki de az bir süre sonra öldürüleceği aklına düştü, üşüyen bedeninden şimşek gibi bir ürperti geçti. Ölmek istemiyordu. "Abdi gitti, Hamza geldi," diye mırıldandı, pencereye giderken dehşet bir gürültü geldi dışardan. At kişnemeleri kurşun seslerine, kurşun sesi gök gürültüsüne karıştı. Değirmenin altından akan suyun şarıltısı büyüdü. Memed dışarda bir kayanın altına sığınmaya çalışan bir karartıya ateş etti. Bu karartı da, kulakları sağır eden bir çığlıkla top gibi havaya fırladı. Karanlık kavuşuyordu. Gökler gürledi, şimşekler çaktı. Ortalık iyice karardı. Memed, Asım Çavuşun sesiyle birlikte bir de emir duydu:</span></p>

    <p class="MsoNormal"><span class="calibre7">Şu kapıya iki bomba sallayın!</span></p>

    <p class="MsoNormal"><span class="calibre7">Az sonra kapı, kapının duvarları gümbürtüyle çöktü. Orada kocaman bir yarık açıldı. Memed hemen orayı ateşe aldı ama, pencereler, abaranın üstündeki delik boşta kalmıştı.</span></p>

    <p class="MsoNormal"><span class="calibre7">Asım Çavuş:</span></p>

    <p class="MsoNormal"><span class="calibre7">"Sen akıllı adamsın Memed. Yüzbaşım senin ölmeni iste</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">miyor. Yüzlerce kişiyle sardık değirmeni. Kurtuluşun yok. Gel teslim ol! Yüzbaşı senin canını bağışlatacak. Yüzbaşı her şeyi biliyor. Bombalarla değirmeni başına yıkacağız, diye bağırdı."</span></p>

    <p class="MsoNormal"><span class="calibre7">Artık karanlık basmıştı. Yağmur gittikçe artıyor, ortalığı sel sele veriyordu. Atlar durmadan, kaç at varsa yörede Memed kestiremiyordu, kişniyorlardı. Yağmurun altındaki candarmalardan inanılmaz bir kurşun seli akıyordu değirmenin çökmüş kapısına.</span></p>

    <p class="MsoNormal"><span class="calibre7">Asım Çavuş:</span></p>

    <p class="MsoNormal"><span class="calibre7">Suyu değirmenin üstüne çevirin, dedi bağırarak.</span></p>

    <p class="MsoNormal"><span class="calibre7">Böyle bir şey olamazdı. Memed, Çavuşun kendisini korkutmak için bağırdığını anladı. Karanlık olmasa Yüzbaşıyı vurabilirdi. Ya da Yüzbaşıyı bir tutsaklayabilse ona sorardı: Abdi gitti, Hamza geldi. Bu ne demektir? Koskocaman, üç yıldızlı bir yüzbaşıydı. Belki bilebilirdi. Elleri makina gibi işlemeye başladı. Tam bu sırada yıkık kapının çökmüş yerinin yan duvarına bir iki bomba daha atıldı. Duvarla birlikte toprak dam da çöktü. Tam bu sırada da bir el onun omuzunu tuttu, Memed hemen ayağa fırladı. Kulaksız İsmail kısık bir sesle: "Azıcık dur da beni dinle," dedi. Yüzünü hayal meyal seçiyordu. "Kel Eşkıya bundan üç ay önce silahını yüz elli mermiyle bana bıraktı da gitti. Bir hafta sonra gelir alırım, dedi, gelmedi. Şimdi ben o silahı ambardan almaya gidiyorum. Sen teslim olma. Sen teslim olmamalısın Memedim," dedi. "Sen teslim olursan hiç olmaz. Sen ölürsen de olmaz. Şuraya sığın," diye bağırdı. "Eşşek herif, bir de eşkıya olacak! Karşındakiler de senin gibi eşşek olmasalardı bu değirmende seni çoktan avlarlardı."</span></p>

    <p class="MsoNormal"><span class="calibre7">Memedi kolundan tuttu, bir ağaç kemerin altına götürdü.</span></p>

    <p class="MsoNormal"><span class="calibre7">Şimdi istedikleri kadar bomba savursunlar itler, dedi.</span></p>

    <p class="MsoNormal"><span class="calibre7">Memed karanlığa kurşun sıkıyordu artık.</span></p>

    <p class="MsoNormal"><span class="calibre7">Asım Çavuş bir şeyler bağırıyor, konuşuyor, şakır şakır yağan yağmurdan, at kişnemelerinden, vızıldayan kurşun seslerinden hiçbir şey duyulmuyordu.</span></p>

    <p class="MsoNormal"><span class="calibre7">Kulaksız İsmail elindeki yepyeni Alaman filintasıyla geldi, tüfeğin ağzına kurşunu verdi, karanlığa iki el ateş etti:</span></p>

    <p class="MsoNormal"><span class="calibre7">Çir gibi tüfekmiş Kelin tüfeği de, dedi, Memedi gene kolundan tuttu. "Ben burada bu itlerle sabaha kadar dövüşürüm.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Sen şuradan suya gir, korkma bir yere takılmazsın. Bırak kendini akıntıya... Korkma, suyu ben korurum, kimseyi yaklaştırmam. Suyla birlikte ak git. Sen git... Başka türlü kurtulamazsın. Sen gittikten sonra ben teslim olurum."</span></p>

    <p class="MsoNormal"><span class="calibre7">Kulaksız yağmurdaki candarmaların üstüne kurşun döşeniyor, Memed değirmenin ortasında durmuş kalmış, düşünüyor, bazı da bir sevinç dalgası geliyor, tüm bedenini sarıyor, onu uçuruyordu. Bazı bir hüzün geliyor, sızı gibi, ağrı gibi bir hüzün, boğazına bir şeyler gelip tıkanıyordu.</span></p>

    <p class="MsoNormal"><span class="calibre7">Kulaksız:</span></p>

    <p class="MsoNormal"><span class="calibre7">Ne duruyorsun ulan sümüklü? diye bağırdı. "Duracak zaman mı? Yürü git."</span></p>

    <p class="MsoNormal"><span class="calibre7">Duymuyordu. Büyülenmiş, bu hengamenin ortasında kendinden geçmiş dikeliyordu. Kulaksız:</span></p>

    <p class="MsoNormal"><span class="calibre7">Ulan dikilme! Ulan git... Yavrum, oğlum, İnce Memedim, öyle dikilme orada, git! Korkma! diyordu. Bir yandan yağmura, karanlığa kurşun sıkıyor, bir yandan da Memede yalvarıyordu:</span></p>

    <p class="MsoNormal"><span class="calibre7">Gözünü sevdiğim oğlum, yavrum, Memedim, seni yağmur kurtardı. Şu yağmur olmasaydı çoktan bu değirmeni başımıza yıkmışlardı. Nolur git, Kulaksız İsmail sana kurbanlar olsun git! Seni yağmur kurtardı. Allahın bu nimetini tepme, git!</span></p>

    <p class="MsoNormal"><span class="calibre7">Dışarıyı, geceyi kurşunluyor, kurşunluyor, sonra geliyor:</span></p>

    <p class="MsoNormal"><span class="calibre7">Git kardaş, git! Seni yağmur kurtardı, git! Ben onları sabaha kadar burada tutarım, git! Senin ölmeyin sırası değil, git! Bir iyice düşündüm, derin fikirlere daldım, bu sıralar sen ölmemelisin, git! Yağmur yağdı da kurtuldun, git! diyor yalvarıyordu. Hemen koşuyor, iki üç tarak fişek daha sıkıyor, geri geliyor:</span></p>

    <p class="MsoNormal"><span class="calibre7">Git bre ahmak eşkıya, git! Bu ahmaklığından değil midir ki kastın kavurdun bizi, git! diye çıkışıyordu.</span></p>

    <p class="MsoNormal"><span class="calibre7">Baktı ki olmayacak, koluna yapıştı, onu çekmeye, değirmenin alt deliğine götürmeye çalıştı, yerinden kıpırdatamadı bile.</span></p>

    <p class="MsoNormal"><span class="calibre7">Vay ananı avradını herif, dedi. "Amma da zorluymuşsun."</span></p>

    <p class="MsoNormal"><span class="calibre7">Sonra da orada Memedin yanında durdu kaldı:</span></p>

    <p class="MsoNormal"><span class="calibre7">Ben ne yapayım, ben, diye söylenmeye başladı. "Gitmiyor işte. Eşşek olmuş, ahmak olmuş da gitmiyor işte. Göz göre göre de kendini öldürtecek. Ey Ümmeti Muhammet, böyle de bir eşek hiç dünyaya gelmiş mi? Sefil İbrahimin oğlundan da bu kadar adamlık olur işte!"</span></p>

    <p class="MsoNormal"><span class="calibre7">Tam bu sırada yıkık kapıdan giren bir demet kurşun yandaki duvara, ayaklarının az ilerisine yere yapıştı:</span></p>

    <p class="MsoNormal"><span class="calibre7">Al işte, al! Var da gitme! İkimizi de öldürecekler burada. Git yavrum, yazık sana, tabanlarıyın altını öpeyim öldürülme! Yağmur yağdı kurtuldun. Öldürülme, öldürülme. Memedim, elini ayağını öpeyim, öldürülme, git. Ulan anasını eşeğin tepelediği pezevenk deyyus, git, öldürülme!</span></p>

    <p class="MsoNormal"><span class="calibre7">Asım Çavuşun gene sesi duyuldu. Memed duymadı, Kulaksız da ne dediğini anlamadı.</span></p>

    <p class="MsoNormal"><span class="calibre7">Kulaksız kapının yıkılmış iri bir çinke taşının arkasına kendini atmasaydı gelen kurşunlar onu biçiyordu. Dışarda silahların ağzından çıkan ateşler, durmadan yer yer kayalıkları, yağmuru, ağaçları, suları, yıkık değirmeni yalımlıyor, aydınlatıyordu. Yağmur da yavaş yavaş diniyordu.</span></p>

    <p class="MsoNormal"><span class="calibre7">Kulaksız: "Ne yapayım, ne edeyim de şuradan göndereyim şunu? Bu oğlan çok çekti," diye düşünüyordu. "Ben de onu hiç iyi karşılamadım. Ayıp ettim oğlana, köylünün iğvasına kapıldım. Bir de doğrusu açlık aklımı başımdan almıştı."</span></p>

    <p class="MsoNormal"><span class="calibre7">Büyük, gökleri yırtan bir şimşek çaktı. Bir an ortalık gündüz gibi oldu, gün doğmuş gibi. Memed bir sarsıldı, düşecekti, kendini tuttu. Birden tüm bedenini bir ter bastı. Saçlarının ucu bile terledi. Bir anda da ter soğudu, kurudu, titremeye, üşümeye başladı. Dişleri biribirine vuruyordu.</span></p>

    <p class="MsoNormal"><span class="calibre7">Yavrum, Memedim, seni öldürmesinler. Bak yağmur kesiliyor. Yürü git!</span></p>

    <p class="MsoNormal"><span class="calibre7">Memed, Kulaksız İsmaile iki adım attı, onu kucakladı, hüzünlü, sıcak, ağıt söyler gibi bir sesle:</span></p>

    <p class="MsoNormal"><span class="calibre7">Sağ ol, var ol İsmail Emmi, sağlıcakla kal! Gene geleceğim, dedi. "Ben yarım saat içinde buradan uzaklaşırım. Sen fazla kurşun yakma. Hemen kes. Tüfeğini de sakla. Güzel bir tüfek. Sağlıcakla kal..."</span></p>

    <p class="MsoNormal"><span class="calibre7">Daha konuşamadı, deliğe doğru gitti, Kulaksız da arkasın</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">daydı. Memed delikten suya süzülüverdi. Suya inerken hiç mi hiç bir ses, bir çıtırtı çıkarmamıştı.</span></p>

    <p class="MsoNormal"><span class="calibre7">Kulaksız karanlığa ver ediyordu kurşunu, keyifliydi. Memedin kurtuluşu onu ta derinden sevindirmişti. Bir sevinçle dolup dolup taşıyordu. Ver ediyordu kurşunu.</span></p>

    <p class="MsoNormal"><span class="calibre7">Kulaksız, ne olur ne olmaz, diye kurşunu sabaha kadar kesmedi. Yağmur dinmişti. Tanyerleri ışıyordu. Karanlığa alaca gölgeler düşmüştü. Yüzbaşı Faruk elinde ne kadar silah varsa, hepsiyle değirmene saldırdı. Bombalar, kurşunlar yağdı değirmene. Bu, bir on dakika kadar sürdü. Değirmenden ses şada gelmiyordu. Beklediler, ses gelmedi. Uzun, sabırları taşıran bir bekleme oldu. Asım Çavuş değirmene bağırdı. Hiçbir karşılık alamadı. Memedin bir oyunundan korkuyorlardı. Var güçleriyle bir daha saldırdılar değirmene, kurşun, bomba yağdırdılar, değirmenin ön duvarını baştan ayağa yıktılar. Değirmenin bir yanı bir taş toprak yığını oldu, değirmenden çıtçıkmadı. Asım Çavuş konuştu, Yüzbaşı Faruk konuştu, taşta ses var, değirmenin içinden ses yok.</span></p>

    <p class="MsoNormal"><span class="calibre7">Asım Çavuş:</span></p>

    <p class="MsoNormal"><span class="calibre7">Vurduk, dedi. "Çok acıdım bu delikanlıya Yüzbaşım." Yanaklarından boynuna iki iri damla yaş süzüldü aktı. "Yazık!"</span></p>

    <p class="MsoNormal"><span class="calibre7">Yüzbaşı:</span></p>

    <p class="MsoNormal"><span class="calibre7">Bu kadar mı severdin onu? diye sordu.</span></p>

    <p class="MsoNormal"><span class="calibre7">"Bilmem."</span></p>

    <p class="MsoNormal"><span class="calibre7">Gene de sabırsızdılar. Günün doğmasını bekliyorlardı.</span></p>

    <p class="MsoNormal"><span class="calibre7">Gün doğdu. Asım Çavuş bağırdı. Ses gelmedi. Asım Çavuş ayağa kalktı. Bacakları titriyordu. Yürürken yalpalıyordu. Adımlarını korka korka, üzüntüyle attığı ta uzaktan belli oluyordu. Memedin ölüsünü görmeye dayanamayacaktı. Değirmenden ses kesildiğinden bu yana belki on beş yaş kocalmıştı. Yüreğinden kan gidiyordu. Ağı gibi bir hüzün çökmüştü yüreğinin başına. Değirmenin on adım ilerisinde durdu, "Memed" diye bir daha ona seslenmek istedi. Ağzını açamadı. Dişleri kenetlenmişti. Orada durmuş kalmıştı, bir adım atamıyordu ileri. Biliyordu, Memed yalnızdı. Kurşunlar kesildikten sonra da bir yere kaçabilmesinin mümkünü yoktu. Memed ölmese karşılık verirdi. Demek ki vurulmuştu. Asım Çavuş: "İnşallah yaralanmıştır," diye içinden geçirdi.</span></p>

    <p class="MsoNormal"><span class="calibre7">Arkadan Yüzbaşı:</span></p>

    <p class="MsoNormal"><span class="calibre7">Ne o, korkuyor musun Asım Çavuş? Memedin ölüsünden de korkuyoruz, öyle mi? diye sordu.</span></p>

    <p class="MsoNormal"><span class="calibre7">Asım Çavuş ona döndü, sonra değirmene girdi, yüzünde geniş bir kıvanç, bir gülümseme belirdi:</span></p>

    <p class="MsoNormal"><span class="calibre7">Vurulmuş Yüzbaşım, ölmüş, diye seslendi. Yüzbaşı koşarak geldi, "Ama Memed değil vurulan."</span></p>

    <p class="MsoNormal"><span class="calibre7">Kulaksız İsmail yere diz üstü çöküvermişti. Eli tetikteydi. Tüfeğin kundağı sağ göğsüne, namlusu da yere dayanmıştı. Kurşun Kulaksız İsmailin sol göğsünden girmiş, sırtından çıkmıştı. Kulaksız İsmailden çok az kan akmıştı. Az ilerisinde bir yığın boş kovan üst üste yığılmış duruyordu.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_35" style="text-align: center;"><span class="calibre7">35</span></h1>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Anavarza at oynağı</span></p>

    <p class="MsoNormal"><span class="calibre7">Kana bulanmış gömleği</span></p>

    <p class="MsoNormal"><span class="calibre7">Kıyman aşiretler kıyman</span></p>

    <p class="MsoNormal"><span class="calibre7">Kör karının bir değneği</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Atı öldürdüğünden bu yana Adem çiftliğe bir daha gidemedi. Ali Safa Beyle karşılaştığında ona ne söyleyecekti? Karısını da çok özlemişti. Bazı geceler içine dayanılmaz bir sevgi, bir özlem düşüyor, gizliden çiftliğe gidip karısını görmek istiyor, bir türlü yapamıyordu. Yağız atı vurmadan köye nasıl varacak, karısının, Ağasının, insanların yüzüne nasıl bakacaktı? Bunca yılın attığı attık, vurduğu vurduk bir avcısı nasıl olur da Anavarza yazısının ortasında bir atı vuramazdı! Elalem böyle bir avcının, böyle bir,Ademin yüzüne tükürmez miydi? Sanki o bilmiyor muydu ki şimdi Adanadan Mersine, Tarsusa, Ceyhandan Kozana, Kadirliye, Osmaniyeden Dörtyola, Payasa, Gavurdağlarından Aladağa kadar tüm köyler, şehirler onu konuşuyor, Ali Safa Beyin avcılar başı Adem bir atı vuramadı, yazıklar olsun ona, demiyorlar mıydı? Bilmiyordu sanki... İnsanlar bir göz kesilmişler onu gözlüyorlardı. Böyle bir avcı koca bir ovada koşup yürüyen bir atı vuramasın! Olacak iş mi? Bu at afsunlu, bu ata kurşun geçmiyor, bu atı kurşun tutmuyor, millet ne bilsin? Yağız ata attığın kurşun geriye dönüp senin altındaki kır atı vuruyor, millet ne bilsin? Ancak konuşuyorlar, arkandan gülüyorlar. Yüksek ağalar, beyler, Arif Saim Beyler, Ali Safa Beyi&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">aralarına alıp hep Ademi soruyorlar, ondan bir karşılık bekliyorlardı. Ali Safa Bey ne karşılık versin, fıkara hık mık ediyor, bir şeycikler söyleyemiyor, yutkunuyor. Ne desin fıkara, bizim Adem gitti de gelmeyiverdi mi desin? Belki bir şeyler uyduruyordun Çok sıkılgan, yalan dolan beceremeyen bir adamdır. Bela olduk adamın başına.</span></p>

    <p class="MsoNormal"><span class="calibre7">Kendi kendisine kızgınlığı gittikçe de artıyordu. Ya yağız at bulunacak, ya da Adem işte böyle Anavarza ovasında sırtında bir filinta dolaşıp duracak.</span></p>

    <p class="MsoNormal"><span class="calibre7">Yağız at sırrolup gitmişti. Adem günlerdir onu aramadık yer koymamış, bir türlü bir yerde izine rastlayamamıştı. Adem ovanın ortasına, yakan günün alnında saatlarca dikiliyor, terliyor, kavruluyor, düşünüyordu. Sıcağın altında sabahlardan akşamlara kadar öylesine dikiliyor, oradan oraya gün altında öylesine seğirtiyordu ki, giyitleri göğünüyordu. Yer yarılmış yağız at yerin dibine girmişti. Acaba Urfaya, kendi vatanına mı gitti, diye düşünüyordu Adem. Kuş donuna, yılan, böcek, kelebek, tilki donuna girip Ademin burnunun dibinde mi dolaşıyordu? Kırlangıç donuna girip fırt fırt burnunun altından geçen o olmasın? Anavarza kayalıklarında durmadan dönüp duran, iri, tek kartal o olmasın?</span></p>

    <p class="MsoNormal"><span class="calibre7">Bir gece uyanmış bakmıştı ki, bir kocaman hayvan yüzünü yalıyor, domuza, kurda, köpeğe, sığıra, hiçbir hayvana benzemiyor. Apak, iri, bir attan da daha iri bir hayvan. Adem başucundaki tüfeğini kaptığı gibi Anavarza kayalıklarında soluğu almıştı. O acayip hayvan da bir süre arkasından gelmiş, sonra vazgeçmişti. O olmasın?</span></p>

    <p class="MsoNormal"><span class="calibre7">Ovada bir yangın patlamıştı. Yangın çıktığında Adem uyuyordu. Birden düşünde kendisini bir köz harmanının içinde buldu. Hemen sıçradı. Ne görsün, az daha, uyanmasaymış yanıyormuş. Yalımlar bir anda üstüne atıldı. Adem bir oraya koştu, bir bu yana. Her yönden yalımlar saldırıyordu. Bir yalım çemberinde kaldı. Yalım çemberinin içinde dört dönüyordu. Yalımlar ovayı bir uçtan bir uca yalayıp geliyordu. Adem yalım çemberinde kendinden geçmiş, dört bir yanı dinliyordu. Çığlıklar, hayvan, böcek sesleri dolduruyordu ovayı... Kuşlar, yılanlar, böcekler ötüşüyordu, karmakarış. Yalımların örttüğü toprağın sırtı kabarıyor, yanıyor, inliyordu.</span></p>

    <p class="MsoNormal"><span class="calibre7">Birden bir bulut gibi yağız at, bir gölge gibi önüne indi. Önündeki gölgeler çoğaldı, bin türlü biçimde gölgelendi yangın yeri. Gölgeler genişliyor, uzuyor, kısalıyor, yağız atın yöresinde oynuyorlardı. Yağız at da hiç yerinden kıpırdamadan genişliyor, uzuyor, irileşiyor, inceliyordu.</span></p>

    <p class="MsoNormal"><span class="calibre7">Bir yalım dalgası geldi. Ademin üstünden geçti. Adem kendisini o anda az "ötedeki bataklığa atmasaydı yanıp kül olacaktı. Adem bataklığın içinde, yanında yalımlardan kaçıp bataklığı doldurmuş, inleyen, öten, bağıran, yüzen, çırpınan binlerce hayvanın ortasında sabaha kadar dolandı durdu. Göbeğine kadar batağa batmıştı gün ışığında.</span></p>

    <p class="MsoNormal"><span class="calibre7">Adem her şeyi unutur da ömründe bu yangın gecesini unutamaz.</span></p>

    <p class="MsoNormal"><span class="calibre7">Bütün Anavarza kalesinin kayalıklarını delik delik aramıştı. Bütün Akçasazı köşe bucak, sazlık büklük, ormanlık, batak, düzlük bir bir taramış, yağız atla günlerdir karşılaşmamıştı. Bir an umudu kesiliyor, utancından yerin dibine geçiyor, Anavarza yazısına, güneşin alnına gene dikiliyor, atın nerede olabileceğini düşünüp duruyordu.</span></p>

    <p class="MsoNormal"><span class="calibre7">Öğleden bu yana bir sel yatağının içinde dikilmiş kalmıştı. Nerede olabilirdi şu yağız? Eğer ovada olmuş olsaydı, insan ona bir kez olsun rastgelmez miydi? Ulan gideyim, diye düşünüyordu, başımı alayım da gideyim. Karısı da batsın, Ali Safa Beyi de, avcı başılığı da... Başımı alayım şu Yüreğir toprağına gideyim, bir ağanın seyisi olayım. Eskiden benden daha iyi attan anlayan, ata bakan kimse yoktu. Seyis olmam belki de... Bu mendebur yağız yüzünden...</span></p>

    <p class="MsoNormal"><span class="calibre7">Tozlu yoldan arkalarında birer ince bacaklı, güzel gözlü tayla iri iki doru kısrak geçiyordu. Geniş, besili sağrıları güneşte parlıyordu. Taylar ağır ağır tozlu yolda ilerleyen kısrakların yöresinde koşuyorlar, sıçrıyorlar, dönüyorlar, analarıyla oynuyorlardı.</span></p>

    <p class="MsoNormal"><span class="calibre7">Bu sıcakta, şu yağız at, şimdi serin bir kuytuluktadır. Canını çok sever o. Bir de ayağının dibinde soğuk, buz gibi, dibi çakıltaşlı, güneşli akar bir su, ya da bir çaykara olmalı. Nerede olabilir? Adem bütün kuytulukları gözünün önünden geçiriyor, birisine karar veremiyordu.</span></p>

    <p class="MsoNormal"><span class="calibre7">Kaçıp gitmeli. Gitmeli ama, her şeyi bırakmalı ama... Her şeyi, karısını, Ali Safa Beyi, yurdunu yuvasını, Anavarza ovasını, bu ova olmazsa, başka yerde yaşayamam gibi gelirdi ona, her şeyi, her şeyi bırakıp gidiyor, başını alıp gidiyor, Ceyhanbekirlideki sala biniyor, öteki yana geçiyor, sonra gerisin geri Anavarza ovasına dönüyordu. Bir şey onu ayaklarından, ta yüreğinin kökünden tutmuş geriye çekiyordu.</span></p>

    <p class="MsoNormal"><span class="calibre7">Uzun bir süre bu vazgeçemediği şeyin ne olduğunu anlayamadı. Bir gün, gene böyle dikilmiş, sıcağın alnında şakır şakır terler, yağız atın yerini düşünürken, aklına tıp etti. Yağız attan vazgeçemiyordu. Her şeyi bırakıp gidiyor, ele geçiremediği bu yağız atı böyle, Anavarza yazısında koyup gidemiyordu. İçindeki bu duyguyu önceleri anlamadı. Bırakıp giderim ulan, diye bağırdı. Bu at benim anam babam, kolum bacağım, gözüm mü? Bırakıp giderim ulan.</span></p>

    <p class="MsoNormal"><span class="calibre7">Ceyhan ırmağının salına bindi öte geceye geçti, gidemedi, geriye döndü. İki günde bir Ceyhan ırmağının salına binip öteye geçiyor, sonra geri dönüyordu.</span></p>

    <p class="MsoNormal"><span class="calibre7">Yatmaya kaya gölgesi eğer şahmeran olmasa, sevmeye güzel kısası eğer fitnekar olmasa. Atlar şahmerandan korkmazlar ki...</span></p>

    <p class="MsoNormal"><span class="calibre7">Kim demiş korkmazlar diye! Anavarza kayalıklarının dibinden bir yel parladı, bir toz direği dikildi, sonunda da hemen söndü.</span></p>

    <p class="MsoNormal"><span class="calibre7">Çok sıcak var. Bu sıcakta kaya gölgesinde mi olur yağız at, kayalıklarda mı?</span></p>

    <p class="MsoNormal"><span class="calibre7">Kayalar sıcaktı, yanıyor tütüyordu. Kurumuş kekik kokuyor, her bir yan. Kaya kovukları, bodur ağaçlar, çiriş çiçeklerinin kurumuşları, sümüklüböcekler kekik kokuyordu. Her şey kurumuştu. En küçük bir can, bir yeşil yoktu kayalarda. Mor, boz, açık mavi, kırmızı, sarıca kayalar çatlıyordu. Adem bir kayanın dibindeki toprakta bir at izi gördü. İzi sürdü. İlerdeki mağaraya gidiyordu. Umudu yoktu ama, gene de sevindi. İçine bir de korku düştü. Elleri titredi. Ayaklarını kayalıklar yemiş bitirmişti. Kayalar yanıyordu. Üstüne basamazsın. İnsanın ciğerine işler. Adem dişlerini sıkıyordu. Gözlerine ter dolmuş, gözleri yanıyordu. İz onu aldı mağaranın kapısına götürdü. Kaya&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">aralarında keskin dikenler bitmişti. İğne gibi. Mağaraya gelirlerken sağa sola akan boz, ağılı kaya yılanları gördü. Kovuğun kapısında ince, kahverengi yarı tozlanmış toprağın üstünde kuş ayaklarının izleri üst üsteydi. Büyüklü küçüklü bir sürü ayak izi. Kuş izlerinin yanında yöresinde de çakal, tilki izleri... Tam orta yerde de bir atın ayak izleri. At, ayaklarındaki nalın üçünü atmıştı.</span></p>

    <p class="MsoNormal"><span class="calibre7">Adem izlerin üstüne basıp kovuğun kapısına geldi. Kovuğun ağzının yöresinde sakızlık ağaçları bitmişti. Kovuğun içindeki at gölgesi yoğunlaştı, belirlendi, sonra usul usul silindi.</span></p>

    <p class="MsoNormal"><span class="calibre7">Adem oraya, bir taşın üstüne oturdu, tüfeğinin ağzına kurşun verdi. Mekanizma sakırdadı. Adem kovuğun dibine doğru beş el ateş ettikten sonra tüfeğini bir daha doldurdu. Kovuktan dışarıya üç tavşan atladı, yokuştan aşağı indiler, gözden ıradılar. İzlerin üstüne ağır ağır akarak bir yılan geldi, başını kaldırdı, yöresine baktı. Adem onun başını nişan aldı, yılanın başı darmadağın oldu. Bütün Anavarza kayalıkları kurşun sesinden bir kalktı, bir indi. Alacakaranlıkla birlikte bir serinlik de usulcana iniyordu. Garbi yeli çıkmış, sıcak kekik, kurumuş ot, yanmış toprak, kaya kokularını dört bir yana saçıyordu, ağır.</span></p>

    <p class="MsoNormal"><span class="calibre7">Boz bir bulut gibi yağız at çıktı kovuktan. Kovuğun ağzından genişledi, uzadı, Ademin üstünden geçti, Ademin eli daha tetiğe varmadan at dağıldı, inceldi, ortadan silindi. Adem onun arkasından beş el daha ateş etti aşağılara... Kayalıklar yankılandı. Kurşun seslerini kayalıklar kayalıklara iletti. Adem bir süre yankılanmaları dinledi. Esen garbi yeli hızlanmış, kayaları boş küpler gibi öttürüyordu.</span></p>

    <p class="MsoNormal"><span class="calibre7">Ademin yüreğindeki korku azalıyordu. Çok da acıkmıştı. Şimdi buradan Seferin evine gitmeliydi. Ondan da utanıyor, yerin dibine geçiyordu. Geceleri gidip de yorgun insanları uykudan uyandırıp, yemek yaptırmak var mı? Arkadaşın değil, babanın evi olsun...</span></p>

    <p class="MsoNormal"><span class="calibre7">Aaah, dedi, "Aaaah, yağız at, seninle kozumu pay edemeden gideceğim. Gideceğim yağız at, gideceğim. Beni ele aleme, dosta düşmana beş paralık ettin yağız at! Cinsen de, periysen de, insansan, atsan da yıktın beni. Ulan alacağın olsun."</span></p>

    <p class="MsoNormal"><span class="calibre7">Bas bas bağırıyordu da ancak içindeki onulmaz korkuyu&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">atabiliyordu. O da bir anlık... Sonra atın korkusu geliyor, gene yüreğinin başına çörekleniyordu. Elini ayağını kesen, onu çont eden bir korku.</span></p>

    <p class="MsoNormal"><span class="calibre7">Ulan gideceğim, diyor, kayalıklardan aşağı bir adım atıyor, duruyor, sonra da: "Ulan gitmeyeceğim, seni öldüreceğim," diyor, kayalıklara bağırıyor, sesinin gürleşen yankılarını dinliyordu.</span></p>

    <p class="MsoNormal"><span class="calibre7">"Ulan gideceğim, Anavarza kayalıkları sana kalsın. Anavarza, Akçasaz sana kalsın. Ulan, hepsi senin olsun. Beni yurdumdan yuvamdan ettin. Evimden barkımdan, Ağamdan ettin. Ekmeğimden aşımdan, dostumdan düşmanımdan ettin. Kuşlarımdan, arılarımdan ettin. Gideceğim, gideceğim ulan... Aaaah, sana belanı bulduramadım.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Var gönen sonuna kadar. Yendin, bitirdin beni. Yere gelmemiş sırtımı sen yere getirdin. Ver elini Yüreğir toprağı..."</span></p>

    <p class="MsoNormal"><span class="calibre7">Yenilgiyi kabul ediyor, kayalıklardan yönünü güneye dönüyor, ipiltiye boğulmuş ova gözlerini kamaştırıyor, yakıyordu.</span></p>

    <p class="MsoNormal"><span class="calibre7">Sonra birden dönüyor, coşuyor, meydan okuyor, daha gür bir sesle kayalıklara bağırıyor, sesinin yankıları büyüyor, yankılanıyor, onu yüreklendiriyordu:</span></p>

    <p class="MsoNormal"><span class="calibre7">Ulan gitmeyeceğim!</span></p>

    <p class="MsoNormal"><span class="calibre7">Kayadan kayaya çarpa çarpa biten sesini dinliyor, sonra gene:</span></p>

    <p class="MsoNormal"><span class="calibre7">Ulan gitmeyeceğim! diye bağırıyordu.</span></p>

    <p class="MsoNormal"><span class="calibre7">Bu oyunu, sesi kısılıncaya kadar sürdürüyordu. Sonra da durmadan usul usul mırıldanıyordu kendi kendine.</span></p>

    <p class="MsoNormal"><span class="calibre7">Ulan gitmeyeceğim. Ulan ya sen beni öldüreceksin, ya ben seni. Birimizden birimiz, birimizden birimiz... Ulan sen bir peri, cin değil, bir görünmez kimse değil, bir beni hayvan olsaydın, ya da bir beni adem... Birimizden, birimizden birimiz...</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Gün gölgesini batıya doğru uzatıyor. İncecik kambur, yırtık pırtık bir gölge. Adem kendi gölgesini bırakmıyor. Sabahın pusu usuldan buğulanıyor, gün kızdırdıkça da ortadan çekiliyor. Kuşluk vakti Anavarzanın yanmış, kapkara kesilmiş ovası, Anavarza kayalıkları ipileşiyor, göz kamaştırıyor. Güneş buğulanıyor, Anavarza kayalıklarından iplik iplik tütüyor.</span></p>

    <p class="MsoNormal"><span class="calibre7">Adem, ulan, diyor içinden, her yerde ot kurudu. Bir tek Akçasazın ortasındaki çimenlik düzü var. Taze, yemyeşil otlarıyla. At orada olamaz mı? Çimenlik düzü aklına gelince sevindi. Anavarzada, Akçasazda atın bulunabileceği, atı aradığı her belirli yere bir ad takmıştı.</span></p>

    <p class="MsoNormal"><span class="calibre7">Bir sıcak batak suyunu geçti. Altı kumdu. Su dizkapaklarına kadar geliyor, bacaklarını yakıyordu. Kaynamış su gibi. Mandalar yatmış kaynamış suya, hiç kıpırdamıyorlardı. Sıcak suyu geçti. Mor çiçekler açmış, üstü kurumuş, bastıkça kırağı gibi çatır çatır kırılan bir toprağa geldi. Toprak kırıldıkça ayakları cıvık bir çamura gömülüyordu. Kurumuş toprağa yapışmış mor çiçekler silme, karşıdaki kapkara kesilmiş berdiliğe kadar uzanıyordu. Berdiliğe vardı. Bu berdilik tehlikeliydi. Berdi köklerinin arasında su yeşildi. Suyun yüzü yeşil yosundan kaymak bağlamıştı. Kaymağın üstünde renk renk kuş tüyleri uzun kısa, irili ufaklı yüzüyordu. Adem her zaman bu sudan korkmuştu. Derin kuyular vardı içinde. İnsanı çeker götürürdü. Onun için Adem bu suyun içinde yürürken hep berdi köklerine tutunurdu. Berdiliği zor bela öğleye kadar geçebildi. Akçasazın Gökbitiren büküne girdi. Bu adı bu büke Adem mi takmıştı, yoksa eskiden beri buraya Gökbitiren bükü mü derlerdi, bilemiyordu. Gerçekten göğe yukarı bakınca gök gözükmüyordu. Büklüğün içi büyük kaplumbağalar, yılanlar, tilkiler, domuzlar, türlü kuşlarla doluydu. Her dalda, sarmaşıkta bir yuva vardı. Her bir büyük arı peteğinin yanında bir yuva. Burasını da geçti. İkindi olmuştu. Ulu bir çınar ağacına vardı. Ağacın tam tepesinde kocaman bir leylek yuvası vardı. Öteki dallar da büyüklü küçüklü yüzlerce yuvayla bezeliydi. Yuvalardaki yavrular, başlarını dışarı uzatmışlar, büyük sarı ağızlarıyla her daldan budaktan binlerce kıyameti koparıyorlardı. Adem çınara belini verip orada&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">azıcık yornuğunu aldı. Belindeki azık çıkınında göçmen köyünden aldığı kocaman somununa daha dokunmamıştı. Bataklıkta incirler vardı. Bir incir ağacı bulup, sapsarı kesilmiş iri, ballı incirleri ekmeğine katık edecekti. Yuvalardaki civcivler o kadar fazla ses çıkarıyorlardı ki, Ademde baş beyin kalmadı. Gülümseyerek dallara baktı, yüzlerce baş, kocaman açılmış sapsarı ağızlarla basıyorlardı şamatayı.</span></p>

    <p class="MsoNormal"><span class="calibre7">Vay ocağınız bata vay, bu ne biçim bağırma! Yeri göğü biribirine katıyorsunuz, dedi Adem.</span></p>

    <p class="MsoNormal"><span class="calibre7">Çimenlik düzüne yaklaştıkça sabrı tükeniyor, yüreği tatlı bir heyecanla çarpıyordu. Birkaç kere bu çınarı görmüş ama ad koymayı akıl etmemişti. Bu çınarın adını da, "Kuşluk Tarlası" koydu. Burada da kuş bitiyor, diyordu kendi kendine. Burası da Kuşluk Tarlası. Ekin gibi kuş yavrusu bitmiş, kocaman sarı ağızlı. Kuşların açılmış gülünç ağızlan onu ta içten güldürüyordu.</span></p>

    <p class="MsoNormal"><span class="calibre7">Karanlık çukuru geçti. Bir kuytu gibi, kapkara yosun bağlamış küçük bir göldü. Bir seferinde atın kapkara büyük hayalini bu kara suda görmüştü. Su kara, at kara... Biribirlerine karışıp gitmişti. Adem de suyun ortasına ortasına, ürpererek kurşunları sallamıştı. Öyle kalın, yarı çamur bir suydu ki, kurşunlar bir damla su fışkırtmamışlardı dışarıya.</span></p>

    <p class="MsoNormal"><span class="calibre7">Karanlık çukurundan sonra birden karşısına çimenlik düzü çıkıverdi. Taze, yepyeni, gıcır gıcır çimenler, yeşil serilmişti. Hiçbir çiçek, arı, kelebek, kuş yoktu çimenliğin üstünde. Sade, lekesiz bir inceden yeşillik. Çok yorulmuştu, çimenliğin ucuna oturdu. Gün görünmüyordu ama, ışıkların çekilişinden Anavarzanın ardına doğru sarktığı belli oluyordu. Çimenliğin bir kısmına bir ışık düşüyor, bir kısmı da gölgede kalıyordu. Gölgeli alan uzadıkça uzuyor, genişledikçe genişliyordu. Çimenliğin göğünden bir kuş bile uçmuyordu.</span></p>

    <p class="MsoNormal"><span class="calibre7">Burada da yok, diye söylendi. Adem içini çekerek, "Halbuki ata benzer bir at bu çimenliğe gelmemeli mi? Eeeee, kuşlar da gelmiyor, arılar da... Hiçbir yaratık gelmiyor."</span></p>

    <p class="MsoNormal"><span class="calibre7">Yornuğunu alınca ayağa kalktı, çimenliği fırdolayı dolaşmaya başladı. Çimenliğin kıyısından şıkır şıkır, dibi kumlu, aydınlık bir su akıyordu. Aydınlık ayak bileklerine kadar çıkıyordu. Suyun içinden yürüdü. Hiçbir iz yoktu. Ne at izi, ne kuş, ne kaplumbağa, ne herhangi bir hayvan izi. Adem döndü, suyun kıyısındaki kendi izine baktı. Sonra çimenliği bir uçtan bir uca yürüdü geçti. Çimenliği geçerken burnuna keskin bir su püreni kokusu geldi, aradı bulamadı. Öteki kıyıda da oturdu biraz.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Sonra, gün kavuşmadan Kuyruksuz ağacı tutayım, belki yağız at oraya gelmiştir, diye düşündü. Kuyruksuzun altından güzel,&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">soğuk bir çaykara kaynardı. Adem terlemiş, dört yana ekşi bir ter kokusu fışkırtıyor, alışkın olan burnu bile bu ter kokusunu duyuyordu.</span></p>

    <p class="MsoNormal"><span class="calibre7">At Kuyruksuzdadır. Başka türlüsü olamaz. Orada, Kuyruksuzun dibinde iri çiçekli gülün yanında, sağ art ayağını karnına çekmiş duruyordun Yanına yönüne iri gözlerini daha da açmış bakmaktadır. Kuyruksuzda değilse, Kel Mıstıktadır. Kel Mıstıkta değilse, Kürt Kızındadır, orada değilse Kirmen Çiçeğindedir. Hiçbirisinde değilse yağız at göğe çekilmiştir. Bir ömür araşan da bulunmaz. "Ulan bir ömür olsa da arayacağım seni! Ulan yağız at, gözümün feri çekilinceye, ak sakalım dizlerimi dövünceye, dizlerime kara su ininceye kadar, son soluğumu verirken bile seni arayacağım. Ulan seninkisi yiğitlik de, inat da, bizimkisi tavşan boku mu? Bizde de var o kadar adamlık."</span></p>

    <p class="MsoNormal"><span class="calibre7">Gün kavuşuyordu ki Kuyruksuza geldi. Kuyruksuzda ne at, ne de onun gölgesi vardı. Suyun başına yorgun çöktü. Bir iki çökelek kırıntısıyla, somunundan büyük bir parçayı yedi. Büyük bir sivrisinek bulutu içinde kalmış, sinekler başının yöresinde uğulduyordu. Son lokmasını daha yutmamışken orada uyudu kaldı. Uyandığında üstüne gün düşmüş, ter içinde kalmış. Sıcak derin, koyu, ipil ipil, tüten, sapsarı, yapış yapıştı.</span></p>

    <p class="MsoNormal"><span class="calibre7">Gözlerini ovuşturdu. Doğru Kel Mıstığa yollandı. Kel Mıstık her zaman yakasına bir kuru yaprak takardı. Bataklığın ortasındaki bu tepenin yamacında da Kel Mıstık gibi, tepesi kurumuş yapraklı, alt dalları yeşil bir ağaç vardı. Onun için Kel Mıstığa benzetiyordu burasını. Kürt kızı dediği yer karmakarış çiçekli bir yerdi. Orada çiçekler renk renk, boy boydu. Bir Kürt kızı görmüştü eskiden, bu yer gibi nakış nakıştı.</span></p>

    <p class="MsoNormal"><span class="calibre7">Bugün bulacağım diyordu. Tünel gibi uzun büklere, büklerin altına girdi. Nilüferli bir su onu dibine çekti. Suyla birlikte fıkır fıkır kaynadı. Kel Mıstığa, Kürt Kızma uğradı. Deli Ağaca uğradı, Sümbül Tekesine üç kez uğradı. Atın imi timi yoktu. Çok iri, bacakları uzun, kalın, insan boyunda boz yeşili bir kuş gördü Sümbül Tekesinde. Buraya neden Sümbül Tekesi adını koymuş bilmiyordu. O anda aklına o ad gelmiş, söyleyivermişti. Kuşun yanına vardı, kuş uçmadı. Uzun boynuna elini koydu, kuş oralı olmadı. Bir kanadı düşmüştü. Yarasına baktı,&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">kurtlanmıştı. Torbasından tuz çıkardı, kurtlanmış yaraya ekeledi. Kuş can havliyle bir sıçradı elinden kurtuldu, uzağa indi. Tek kanadıyla, sekerek epeyce gitmişti.</span></p>

    <p class="MsoNormal"><span class="calibre7">Ulan bu atı bugün Kurtlar Oymağında bulacağım.</span></p>

    <p class="MsoNormal"><span class="calibre7">İçindeki umut koygunlaştıkça sevinci artıyor, oynar gibi yürüyordu uzaktaki Kurtlar Oymağına doğru. Orada, orada, yağız at orada... Filintasını omuzundan aldı, yokladı, kurşun ağzındaydı. Bıçağına baktı, o da yerli yerinde duruyordu. Bugün yağız atın kellesini kesecek, karısına dönecekti. Öfkeleniyor, seviniyor, Kurtlar Oymağına yaklaştıkça karısını daha çok özlüyor, bir şehvet ateşinde yanıyordu.</span></p>

    <p class="MsoNormal"><span class="calibre7">Orada, diye mırıldanıyordu. "Orada olmasa, içime böylesine doğmazdı. Orada, orada!"</span></p>

    <p class="MsoNormal"><span class="calibre7">Kurtlar Oymağına gelirken gözlerini kapadı. Açtığı zaman da ileriye değil, yere önüne baktı. Çok sıcak vardı. Sıcak gittikçe de koyulaşıyor, dumanlanıyordu. Kurtlar Oymağına gelince ortada durdu, tüfeğini sağ elinde tarttı, yanına yönüne, arkasına baktı. Bir süre kendi yöresinde döndü. Hiçbir şey, bir gölge bile göremedi, güneş buğusunun içinde. Yere çöküverdi:</span></p>

    <p class="MsoNormal"><span class="calibre7">Yüreğir toprağına gitmeliyim, dedi usuldan. "Bu kafirin bulunup bulunacağı yok."</span></p>

    <p class="MsoNormal"><span class="calibre7">Kafir derken de içine bir korku düştü. Kutsal bir şeye sövmüş gibi. Azıcık da rahatladı. "Kafir, kafir," diye içinden geçirirken dişlerini sıktı, dişleri çatırdadı.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Sıçtın çarkıma... Elalemin içine çıkamaz ettin. Kimsenin yüzüne bakamaz ettin. Bir ömür boyu süründüm, bir lokma ekmek buldum, onu da sen aldın elimden. Yerimden ettin, evimden... Gül yüzlü avradımdan ettin.</span></p>

    <p class="MsoNormal"><span class="calibre7">Boğazına bir yumruk geldi tıkandı. Ağlasa, boşansa kurtulacaktı. Bir süre sıcağın alnında kımıldamadan, terleyerek orada uğundu kaldı. Sırtından, yüzünden, bacaklarından su gibi ter akıyordu.</span></p>

    <p class="MsoNormal"><span class="calibre7">Sevinçle ayağa fırladı. "Mutlak Gülfatmadadır!"</span></p>

    <p class="MsoNormal"><span class="calibre7">Bolu dağlarında candarmalık ederken, çok iri, güzel, bir insan boyunda bir çiçeğe rastgelmiş, çiçeğe hayran kalmıştı. Bu kadar iri bir çiçeği Akçasazda da görmemişti. Köylülere bu çiçeğin adını sormuş, gülfatma demişlerdi. Çiçeği bir kucak, sal</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">kımsaçaktı. Gülfatma adını taktığı yerde de o çiçeklere benzer iri, daha da iri salkımsaçak çiçekler görmüştü.</span></p>

    <p class="MsoNormal"><span class="calibre7">Gülfatmada çiçekler boyunu aşıyor, Adem çiçeklerin içinde yitiyordu. Bir gün karanlık çöküyordu. Bir hoş, gün ışırkene benzer bir karanlık... Gecenin bir ucu aydınlanıyor, gecenin bir ucunda aydınlıklar yoğunlaşıyor, öteki ucunda karanlıklar genişliyordu. Adem en çok bu tuhaf karanlıktan korktu, ödü patladı. İşte tam bu anda da atın ayağının tapırtısını duydu. At, çiçeklerin üstünden süzüldü geçti. Bir anda dağıldı, ortadan silindi, bir duman gibi inceldi, Adem tüfeğine davranıncaya kadar, at yitti gitti.</span></p>

    <p class="MsoNormal"><span class="calibre7">Bugün gene gelecek, dedi Adem. "O alıştığı yeri çok sever. Gülfatmaya bayılır o. Bayılır."</span></p>

    <p class="MsoNormal"><span class="calibre7">Sıcak, taş gibi ağır, omuzlarına oturdu. Soluk alamıyordu ama, yürüyordu.</span></p>

    <p class="MsoNormal"><span class="calibre7">Gülfatmadaki iri çiçekler, buğulu sıcağın içinde belli belirsiz daha da güzelleşiyorlardı.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_36" style="text-align: center;"><span class="calibre7">36</span></h1>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Yarı beline kadar çamura batmış Memed, Kürt Keremin kapısında duruyordu. Gavurdağlarınm ardından güneşin yarısı görünmüştü ama, bıçak gibi keskin bir sıcak vardı. Evlerin arasına alaca gölgeler düşmüştü. Memed, Kürt Keremin kapısından ayrıldı. Yalpalıyordu. Köyün ortasındaki yoldan, ayak bileklerine kadar tozlara batarak Selver Gelinin kapısına kadar gitti, bir an orada durdu, sonra geriye döndü. Evleri hayal meyal görüyordu. Burasını, Vayvay köyünü gecenin karanlığında, bu halinde nasıl bulmuş, nereden, hangi yollardan, candarmalara yakalanmadan, kimselere gözükmeden nasıl gelebilmişti? Bunu hiç bilemiyordu. Yoksa değirmenden kendini suya atıp da aktığında ayakları mı, kendinde olmayarak, alınış onu buraya atmıştı? Bir içgüdü mü getirmişti onu buraya? Yoksa Sarı Ümmet mi? Sarı Ümmeti hayal meyal ansıyordu.</span></p>

    <p class="MsoNormal"><span class="calibre7">Seyfalinin evinin kapısında da bir an durdu. Boş gözlerle bakıyordu her şeye, bakıyor görmüyordu. Sonra ulu ağacın yanına geldi durdu. Belinden aşağı bataklık çamurları akıyordu. Tüfeğinin kundağı da çamura batmıştı. Alaca gölgeler çekildi, kızgın güneş bir köz yığını gibi Vayvay köyünün bozarmış otlarına, tozlu yoluna, yanmış, kavrulmuş gibi duran evlerinin üstüne düştü.</span></p>

    <p class="MsoNormal"><span class="calibre7">Tüfeği, dürbünü, kaması, koşar koşar bağlanmış fişeklikleri, başındaki püsküllü kırmızı fesiyle Memed eşkıyacılık oynayan şöyle irice bir çocuğa benziyordu. Önce, Memedi köyde, gün doğmadan az önce birkaç kadın, birkaç erkek görmüş aldırmamış, üstünde durmamışlardı.</span></p>

    <p class="MsoNormal"><span class="calibre7">Ulu ağacın altında duran Memed gene yürüdü. Başıboş, öyle köyün içinde dolanıp duruyordu.</span></p>

    <p class="MsoNormal"><span class="calibre7">Memedi önce İbrahim çocuk gördü. Hüsam gördü. Hüsam, Ferhat Hocaya:</span></p>

    <p class="MsoNormal"><span class="calibre7">Köyün içinde, çocuk gibi, silahlı birisi dolanıp durur, kim ola ki? diye sordu.</span></p>

    <p class="MsoNormal"><span class="calibre7">Ferhat Hoca evinin kapısında duruyor, somurtuyordu. Harmanların yanması onun belini bükmüştü. Ne yapacağını bilemiyordu. Dışarıya şöyle bir göz attı. Silahlı, pusatlı, çamur içindeki, küçücük, kamburu çıkmış, yumularak yalpalayan adamı gördü. Adam toz içindeki ayaklarını ölü gibi sürüklüyordu. Hemen Seyfaliye gitti:</span></p>

    <p class="MsoNormal"><span class="calibre7">"Seyfali, Seyfali çık hele dışarı. Çık hele, bu ne biçim iş... Şu adama baksana!"</span></p>

    <p class="MsoNormal"><span class="calibre7">Ferhat Hocayla birlikte oraya gelen Hüsam:</span></p>

    <p class="MsoNormal"><span class="calibre7">İşte böyle, köyün içindeepeydir dolanıp duruyor. Varıyor, bir kapının orada azıcık duruyor, sonra yürüyor. İşte böyle.</span></p>

    <p class="MsoNormal"><span class="calibre7">Seyfali uzun boynunu kıvırdı kıvırdı, köyün tozları içinde uykuda gibi sallanarak yürüyen adama baktı:</span></p>

    <p class="MsoNormal"><span class="calibre7">Bir hoş, bir tuhaf, dedi. "Adam tam teçhizat. Ne ola ki?"</span></p>

    <p class="MsoNormal"><span class="calibre7">Sonra öteki köylüler duydular, bir anda ağacın altı mahşer oldu. Soluklarını tutup, uyurgezer gibi köyün içini dolanan adama korkuyla, merakla baktılar. Adam gitti geldi, durdu yürüdü. Kendi kendine konuştu, kalabalığın burnunun dibinden birkaç kez geçti. Hiç kimseyi görmedi, hiçbir şeyi duymadı. Ta ki Koca Osman kalabalığı görüp, değneğine çöke çöke ağacın dibine gelene kadar. Koca Osman ağacın dibine geldi, sağ kaşını eliyle tutup yukarı çekti, köylülerin baktığı yöne doğru baktı. "Amanın!" dedi. "Amanın, düş mü, düş mü görüyorum? Düş mü? Hayal mi görüyorum, düş mü?"</span></p>

    <p class="MsoNormal"><span class="calibre7">Elleri ayakları titredi. Değneği elinden düştü. Sağ kaşını yukarı çekti, baktı:&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Amanın, amanın bakın hele, bu adam silahlı mı?</span></p>

    <p class="MsoNormal"><span class="calibre7">Silahlı, diye bağırdılar, heyecanla.</span></p>

    <p class="MsoNormal"><span class="calibre7">Koca Osman topallayarak, soluğu taşarak Memede doğru koştu, vardı ona sarıldı:</span></p>

    <p class="MsoNormal"><span class="calibre7">"Yavrum," dedi, "hoş gelmişsin. Dar günde yetişenim. Bili</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">yordum geleceğini. Bu dar günde bizi yalnız koymayacağını biliyordum. Yaktı," diye inledi Koca Osman. "Yaktı da kül etti. Harmanlarımızı, yiyeceğimizi, tüm Anavarza ovasını cayır cayır yaktı. Bu ne hal?"</span></p>

    <p class="MsoNormal"><span class="calibre7">Bu sırada yanlarına Ferhat Hoca geldi. Koca Osman, Ferhat Hocanın elinden tuttu bir eliyle. Bir koluyla da Memedi kucaklamış tutuyordu:</span></p>

    <p class="MsoNormal"><span class="calibre7">Gel, dedi. "O, şahinim. Gelmiş. Ben sana demedim mi? Demedim mi? O bizi kara günlerimizde tek başına koymaz, demedim mi?"</span></p>

    <p class="MsoNormal"><span class="calibre7">Kalabalık geldi, yanlarını yönlerini sardı. Kadın, genç kız, yaşlı, çocuk kalabalığının ortasında kaldılar bir süre. Ne yapacaklarını bilemediler. Memed donmuş, bomboş&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">gözlerle kalabalığa bakıyor, yüzünden hiçbir şey belli olmuyordu. Yüzünde en küçük bir kıpırtı yoktu.</span></p>

    <p class="MsoNormal"><span class="calibre7">Kalabalık susuyordu. Kimseden çıt çıktığı yoktu.</span></p>

    <p class="MsoNormal"><span class="calibre7">Ferhat Hoca konuştu:</span></p>

    <p class="MsoNormal"><span class="calibre7">Koca Osman, dedi, "Bunun başında bir hal var. Baksana oğlana, çamur içinde. Giyitleri de paramparça olmuş."</span></p>

    <p class="MsoNormal"><span class="calibre7">O zamana kadar Koca Osman, Memedin halinin farkında değildi, bir çığlık attı, onun koluna girdi:</span></p>

    <p class="MsoNormal"><span class="calibre7">Şahinim, yavrum, ne olmuş sana? Bu ne hal? Yiğidim, şahinim... Hocam, kurban olayım sana, iyi bak, yaralı olmasın şahinim...</span></p>

    <p class="MsoNormal"><span class="calibre7">Memedin bir koluna da Ferhat Hoca girdi, onu Koca Osmanın evine sürüklediler.</span></p>

    <p class="MsoNormal"><span class="calibre7">Bundan sonradır ki kalabalığın dili açıldı. Konuşmaya başladılar. Hiç kimse İnce Memed sözünü ağzına almıyor, herkes ya şahin diyor, ya o diyordu. Konuşuyorlar, ne konuştukları üstünde durmuyorlardı. Onu ilk görüşleri büyük bir hayal kırıklığı oldu. Ona bakıyorlar bakıyorlar, içlerinden, bu mu İnce Memed, diyorlardı. Bu küçücük, perişan, kamburu çıkmış, kendinden geçmiş çocuk mu İnce Memed?</span></p>

    <p class="MsoNormal"><span class="calibre7">Kalabalık geldi Koca Osmanın evinin önüne yığılıştı. Gene sustular. Bir süre ayakta dikildikten sonra fırdolayı çitlerin dibine oturuştular, sırtlarını çitlere dayadılar, gene sustular. Çocuklar bile konuşmuyor, bebeler bile ağlamıyorlardı.</span></p>

    <p class="MsoNormal"><span class="calibre7">İçerde İnce Memedi Ferhat Hoca kendi eliyle soydu, çamurlu şalvarını "hemen yıkayın," diye Kamer Anaya verdi. Bütün bedenine bir bir baktı. Sağ baldırında bir kurşun yarası gördü. Yara derinde değildi. Bacakları da yer yer yırtılmıştı. Başka bir şeyi yoktu.</span></p>

    <p class="MsoNormal"><span class="calibre7">Memede boyuna sorular soruyor, karşılık alamıyorlardı. Memedin dişlerinin kenetlendiğinin farkına Ferhat Hoca neden sonra vardı.</span></p>

    <p class="MsoNormal"><span class="calibre7">Yeniden:</span></p>

    <p class="MsoNormal"><span class="calibre7">Osman Ağa, dedi, "bu çocuğun başına büyük işler gelmiş. Gelmiş ki dişleri kenetli. Onu bu hale düşürmüş. Onun başına gelen ölüm korkusu, candarma çatışması değil. Daha beteri gelmiş. Baksana görmüyor, duymuyor."</span></p>

    <p class="MsoNormal"><span class="calibre7">Kamer Ana bir çocuk yıkar gibi onun elini ayaklarını, yüzünü bir güzelce sıcak suyla, sabunla yıkadı. Memede bir yatak serdiler hemen. Ferhat Hoca onu kendi eliyle yatağa yatırdı. Memed başını yastığa koyar koymaz uyudu.</span></p>

    <p class="MsoNormal"><span class="calibre7">Gün öğle olmuş, sıcağın altındaki kalabalıktan çıt çıkmıyordu. Güneş yakıyordu. Koca Osmanın avlusunun tozları fırın külü gibi dokunanı yakıyordu. Güneş tepede kaynıyordu. Birden Deli Muslu ayağa kalktı. Çok uzun boylu, koyu esmerdi. Uzun bacaklarıyla bir tazıya benziyordu. Uzun kollarını sallayarak:</span></p>

    <p class="MsoNormal"><span class="calibre7">Ne demek istiyorsunuz? diye bağırdı. "Akılsızlar! Şahin de küçük ama vermez avını. Dağlarda bir orduyla çarpışmış, bir koca ordunun canına etmiş de oradan geliyor. Ne pustunuz öyle? Ne umudunuzu kırdınız? Geldi ya... Vayvay köyü dedi de geldi ya. Yetişti imdadımıza. Şahin de küçük ama, onunla kartallar dövüşemez.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Ocağı batası umutsuzlar!"</span></p>

    <p class="MsoNormal"><span class="calibre7">Kalabalık kıpırdadı, gene her ağızdan bir ses çıkmaya başladı. Koca Osmanın evinden az sonra bir uğultu yükseldi. Önüne gelen önüne gelenle konuşuyor, içlerindeki umut, sevinç gittikçe büyüyordu. Az sonra, önce kadınlar, sonra erkekler, çocuklar ağız dolusu gülmeye başladılar. Köyün üstündeki yas havası bir anda dağıldı. Üstlerindeki boğucu kara bulut kalktı.</span></p>

    <p class="MsoNormal"><span class="calibre7">Uyumuş, diyorlardı. "Başına büyük bir iş gelmiş de uyumuş. Dağda bir orduylan dövüşmüş, orduyu bozmuş, azıcık&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">bacağından yaralanmış. Başına olmadık işler gelmiş, kimse bilmiyor. İşte bunun için böyleymiş. Uyurgezer olmuş da uyumuş."</span></p>

    <p class="MsoNormal"><span class="calibre7">Yavaş yavaş dağıldılar. Cana geliyordu köy. Usuldan, görülür görülmez cırnağını çıkarmış bir kartala benziyordular. O gün bütün evlerde en güzel yemekler pişti. Evden eve şakalar atıldı. Şakayla karışık, yakası açılmadık küfürler çınlattı ortalığı. Akşama doğru olanı biteni duymuş Abdal Aşır davulunu çekmiş, zurnacı oğluyla birlikte köye düştü. Halaylar başladı hemen. Gece de sinsin oynandı. Yaz gecesinin yapış yapış sıcağında, bir harman yeri büyüklüğündeki ateşin yöresinde sıcaktan terleyip dönerek, bu köyde, belki de ilk oynanan sinsindi bu. Yazın düğün dernek olmaz, olsa da yaz geceleri sinsin oynanmazdı. Narlıkışla, Yalnızdut, Öksüzlü, Akmaşat, Şıhmemetli, Dedefakılı köyleri de duydu Memedin Vayvaya geldiğini. Hemen o gün onlar da atlara, arabalara binip Vayvaya geldiler, şenliğe katıldılar. Gelemeyenler de köylerinde sevindiler.</span></p>

    <p class="MsoNormal"><span class="calibre7">Düğün dernek sevinç bittikten sonra, yediden yetmişe köylülerin içine bir ikircik düştü. Bu ikircik Memedin Vayvayda olduğunu bilen bütün köylülerin de içine düştü.</span></p>

    <p class="MsoNormal"><span class="calibre7">Ne var yani, diyorlardı. "Gece girse de kimse görmeseydi onu. Dalgündüz köye de girmek yiğitlik mi yani? Varsın yiğitlik de geriye kalsın."</span></p>

    <p class="MsoNormal"><span class="calibre7">Ya bir ağa duyarsa?</span></p>

    <p class="MsoNormal"><span class="calibre7">Ya bir ağa iti?</span></p>

    <p class="MsoNormal"><span class="calibre7">Ya bir candarma görürse?</span></p>

    <p class="MsoNormal"><span class="calibre7">Olur mu bu kadar da tedbirsizlik?</span></p>

    <p class="MsoNormal"><span class="calibre7">Olur mu, böyle olur mu?</span></p>

    <p class="MsoNormal"><span class="calibre7">Dalgündüz! Elini kolunu sallaya sallaya...</span></p>

    <p class="MsoNormal"><span class="calibre7">Adam da köye girer mi?</span></p>

    <p class="MsoNormal"><span class="calibre7">İnsan safi yürek olsa, gene de dalgündüz, bir eşkıya bir köye girer mi?</span></p>

    <p class="MsoNormal"><span class="calibre7">Babasının evi de olsa, bir eşkıya bir köye böyle gelir mi?</span></p>

    <p class="MsoNormal"><span class="calibre7">Kurşun geçmese de bir eşkıya Çukurovanın düzünde böyle de gezer mi?</span></p>

    <p class="MsoNormal"><span class="calibre7">İnsan şahin de olsa...</span></p>

    <p class="MsoNormal"><span class="calibre7">Şahin de olsa, Hükümete böylesine meydan okur mu?</span></p>

    <p class="MsoNormal"><span class="calibre7">Böyle konuşuyorlar ama, böyle konuşmalarıyla bir çeşit övünüyorlardı. Memedin dalgündüz köye girmesinden ne kadar kaygılanıyor, ne kadar korkuyorlarsa o kadar da seviniyor, övünüyorlardı.</span></p>

    <p class="MsoNormal"><span class="calibre7">Biraz boyu kısa ama varsın olsun, diyorlardı. "Adamda yürek var ki, nah bu kadar, demircilerin örsü gibi."</span></p>

    <p class="MsoNormal"><span class="calibre7">İnce Memed dediğin de böyle gelir bir köye, dedi Selver Gelin.</span></p>

    <p class="MsoNormal"><span class="calibre7">Bütün köylüler gözlerini belertip öfkeyle Selver Geline baktılar. Selver Gelin anlaşmayı bozduğunu anladı:</span></p>

    <p class="MsoNormal"><span class="calibre7">Yani o, dedi. "Yani şahinimiz de böyle gelir."</span></p>

    <p class="MsoNormal"><span class="calibre7">Baktı ki köylülerin bakışları onu bağışlamadı. "Kocalık batsın," diye yerindi. "Kocalık batsın. Kusuruma kalmayın, bir daha hiç ağzıma almam. O, şahinimiz Çukurovaya böyle dalgündüz girer, kimsecikler de onun kılına dokunamaz. O, şahinimiz."</span></p>

    <p class="MsoNormal"><span class="calibre7">Muslu ortaya atıldı. Ev ev dolaşıyor konuşuyordu:</span></p>

    <p class="MsoNormal"><span class="calibre7">Nereye gitti, Zeynel nereye gitti? diyordu. "Haydi bakalım Zeynel nereye gitti? Geldiğini görmedi mi? Ağacın altında değil miydi biz ona bakarken? Koca Osman onu kucakladığında yanında değil miydi? Boynunu uzatmış, yiyecek gibi bakmıyor muydu?"</span></p>

    <p class="MsoNormal"><span class="calibre7">Deli Muslu, başına altı tane daha askerliğini yapmamış genç topladı, konuşarak Akçasaza doğru yürüdüler. Bir buçuk saat sonra sazlığın kıyısına varıp, büklüğe girip bir kamışlığa oturdular, Zeyneli konuştular. Zeynel onun köyde olduğunu Ali Safa Beye söylerdi. O da emrindeki köylülerini, candarmalarını Vayvayın üstüne çekip onu yakalarlardı. Zeynel hakkında karara varıp büklükten ayrıldılar.</span></p>

    <p class="MsoNormal"><span class="calibre7">Zeynel, Memedi görür görmez bir koşu, yüreği küt küt atarak Ali Safa Beye yollanmıştı. Heyecanından yürürken ayakları ayaklarına dolanıyordu. Hem koşuyor, koştukça da içinde dayanılmaz bir ağırlık duyuyordu. Pişmanlık gibi belli belirsiz bir şey içine dolup dolup geri boşalıyordu. Şu İnce Memed de bir tuhaf adamdı. Canından bezmiş, dünyasından geçmiş bir hali vardı. Anasını, Hatçesini öldürmüşler, çocukcağızı dağlara düşürmüşlerdi. Dediklerine göre onu Asım Çavuş ko</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">ruyormuş. Arkasında Asım Çavuş olmasaymış, onu çoktan öldürürlermiş.</span></p>

    <p class="MsoNormal"><span class="calibre7">Çoktan öldürürlerdi. Bir avuç da adam. Tut boynundan sıkıver. Canı çıkıversin.</span></p>

    <p class="MsoNormal"><span class="calibre7">Konağın avlusuna geldi, orada çakıldı kaldı. İçindeki pişmanlık gittikçe ağırlaşıyordu. Kendini suçlamaya, küçümsemeye başladı. İnce Memedden dolayı onun da içinde küçük de olsa bir umut ışığı yanmıştı. Sevince benzer bir şeyler alıyordu arada pişmanlığının yerini.</span></p>

    <p class="MsoNormal"><span class="calibre7">Hey büyük Allahım, beni bu dertten kurtar, diye mırıldandı Zeynel. "Ne oluyor bana böyle? Söyleyemeyecek miyim?"</span></p>

    <p class="MsoNormal"><span class="calibre7">Ne var bu çocukta? Bir büyü, bir keramet mi var? Şimdiye kadar Zeynelin başına böyle bir iş gelmemişti. Sevdim mi, diye düşündü. Bu piç kurusunu sevdim mi? Hiç de sevmemişti. Peki, içindeki bu olan biten neydi? Acıyor muyum acep ola bu eli bileklerine kadar kızıl kana batmış bir karış boylu oğlana? Kendini yokladı, hiç acımıyordu. Yalnız onun adını andıkça içini usuldan bir sevinç, bir güven dolduruyor, içinde küçücük bir umut ışığı yanıp sönüyordu. Allah Allah, bu da ne ki? Ha? Bu da ne?</span></p>

    <p class="MsoNormal"><span class="calibre7">Zeynel, geri dönsem mi, konağa çıkıp Ali Safa Beyi görsem mi, diye düşünürken, yukardan, konaktan Ali Safa Beyin sesi geldi:</span></p>

    <p class="MsoNormal"><span class="calibre7">Ne o Zeynel? diye gülüyordu. "Ne durdun kaldın öyle? Amma da uzun düşündün! Gel bakalım yukarı."</span></p>

    <p class="MsoNormal"><span class="calibre7">Zeynel başını yukarı kaldırdı. Karmakarış bir yüzle Ali Safa Beyine gülümsedi. Ali Safa Bey Zeynelin yüzünü hiç böyle görmemişti, ürktü. Eli sedef saplı nagant tabancasına gitti:</span></p>

    <p class="MsoNormal"><span class="calibre7">Ne var, ne oldu Zeynel? diye onu merdiven başında karşıladı.</span></p>

    <p class="MsoNormal"><span class="calibre7">Zeynelin içinden bir an söylemeliyim diye geçti. Şimdi köyü sarar yakalarlar, İnce Memed belası insanların başından böylece kalkar. Sonra, olmaz olmaz olmaz, diye bağırırcasına içinden geçirdi, olmaz olmaz!</span></p>

    <p class="MsoNormal"><span class="calibre7">Zeynel geldi, Beyin karşısındaki sedire çöktü, gülümsüyor, konuşuyor, kendini toparlamaya çabalıyordu.</span></p>

    <p class="MsoNormal"><span class="calibre7">Harman yangınından sonra köylünün beli bıkını kırıldı. Bittiler, dedi. "Bir sabah baktım, köylü nesi var nesi yok torlamış toplamış gidiyor. Evlere de köyden çıktıktan sonra ateş verip yakacaklar. Aralarında öyle konuşuyorlar. Ben de evi topladım, denkleri kapının ağzına koydum. Nereden çıktıysa Ferhat Hoca çıktı geldi, köylünün ağzından girdi burnundan çıktı. Burnundan girdî ağzından çıktı, millet öğleye doğru denkleri içeri taşıyıp çözdü, vazgeçtiler. Bu Ferhat Hoca bir bela. Koca Osman bile kapısının önünde denklerin üstüne oturmuş, boynunu bükmüş, dualar okuyor, kader böyle imiş, diye söyleniyor, Narlıkışladan arabayla gelip kendisini alacak akrabalarını bekliyordu. Bu adamda şeytan tüyü var. Herkese, her istediğini yaptırıyor."</span></p>

    <p class="MsoNormal"><span class="calibre7">Ali Safa Bey, Zeynel konuşurken kıpkırmızı kesilmiş, yay gibi gerilmişti. Fırladı ayağa kalktı:</span></p>

    <p class="MsoNormal"><span class="calibre7">Ben, diye gürledi, "ben, ben..." Ayaklarını yere vurarak delice bir yürüyüşe geçti. Ayağının altındaki taban tahtaları zelzeleye tutulmuş gibi titriyordu. "Ben, ben yaparsam yaparım ona. Bir imam parçası! Nereden geldiği, ne olduğu ne idüğü belirsiz bir hoca parçası... Bana, bana... Ben de o köylüyü anasından emdiği süte pişman ederim. Anasından doğduğuna, doğacağına pişman ederim. Dinle beni Zeynel, ya bu kış buradan bu köy kalkmış olacak, ya da onların başına yeryüzünün görmediği bir belayı getireceğim. Satın aldığım, en değerli şeyimi uğruna verdiğim, atımı vererek aldığım topraklarımda daha fazla oturamazlar o köylüler. Buna müsaade edemem. Bu dünyada hak, hukuk, insanlık kalmamış. Şu hükümet, şu Kaymakam da çok zayıf... Bir insanın hakkını koruyamıyorsa hükümetlik yapmasınlar, yapmasınlar, onları zorlayanlar mı var efendim?"</span></p>

    <p class="MsoNormal"><span class="calibre7">Dişlerini gıcırdatıyor, yüzünün etleri geriliyor, kulağının altı seğiriyordu. Çipil gözleri açılıp açılıp kapanıyordu. Çizmelerini elindeki boğa aleti kamçıyla dövüyordu.</span></p>

    <p class="MsoNormal"><span class="calibre7">"Onlar beni bilmiyorlar. Benim daha neler yapabileceğimi akıllarına bile getiremiyorlar. O hükümet olacak Hükümet benim hukukumu müdafaa etmezse...&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Ben, ben, ben kendi hukukumu müdafaa eylemeyi çok iyi, çok güzel bilirim. Ben&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">gölge</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">mi bile adama çiğnetmem, gölgemi, gölgemi bile. Ben o köyü... O köyü... Az beklesinler..."</span></p>

    <p class="MsoNormal"><span class="calibre7">Konuştu, köpürdü, gitti geldi, Koca Osmana, Ferhat Hocaya sövdü. Köylüyü topraklarından tez günde nasıl atacağını binbir kez söyledi. Yerine ter içinde yorulmuş çökerken, can çekişir gibiydi.</span></p>

    <p class="MsoNormal"><span class="calibre7">Kan kusturacağım onlara, kan kusturacağım, diyordu. "Kan, kan, kan kusturacağım, kan kan, kan kan... Fitil fitil burunlarından getireceğim o Vayvaylılarm... Fitil fitil, fitil fitil... Bana yaptıkları kötülüklerin bedelini çok ağır ödeyecekler. Ağır, ağır, ağır ödeyecekler. Kan kan, kan kan kusturacağım!"</span></p>

    <p class="MsoNormal"><span class="calibre7">Cebinden sigarasını çıkardı, itinayla sarı kehribar ağızlığına taktı, Zeynel hemen gitti, küçük bir maşayla ocaktan köz aldı getirdi, Bey gelen köze bastıra bastıra sigarasını yaktı.</span></p>

    <p class="MsoNormal"><span class="calibre7">Eee, Zeynel, dedi, "aslan kardeşim, sen de başa çıkamadın o akılsızlarla... Değil mi? Halbuki senin düşünceni kabul etseler de köyü boşaltsalardı, şimdiye köy sahibi, ev bark sahibi olmuş gitmişlerdi. Ne var ne yok? Dün gece sizin köyün oralardan, uzaklardan koygun koygun davul sesleri geliyordu. Harmanları yandı diye düğün bayram mı ediyorlar, bu utanmaz alçaklar? Ne o?"</span></p>

    <p class="MsoNormal"><span class="calibre7">Zeynel:</span></p>

    <p class="MsoNormal"><span class="calibre7">Bizim köydeki dağlılar var ya, onların oğlu mu gelmiş askerden, ne olmuş, şöyle bir duydum, ona düğün kurmuşlar herhalde. Bir şey değil... diye önemsemez konuştu. Üstünde sanki hiç durmuyordu.</span></p>

    <p class="MsoNormal"><span class="calibre7">Ben, ben, dedi gene Ali Safa Bey, "o dağlılara da göstereceğim. Benimle birlik olun dedim o köpeklere, tekmil ovayı zapt edelim. Akılsız deyyuslar, akılsız deyyuslar, akılsız... Aldırmadılar bile. Ben, ben onlara... Bana dört beş gün sonra gel Zeynel. Şu işe bir son verelim artık. Bir ömür boyu şu sümsük heriflerle uğraşamam. Kati darbeyi bu günlerde Vayvaya indireceğim."</span></p>

    <p class="MsoNormal"><span class="calibre7">Baş üstüne Beyim.</span></p>

    <p class="MsoNormal"><span class="calibre7">Sen de kurtulursun, ben de.</span></p>

    <p class="MsoNormal"><span class="calibre7">Baş üstüne Beyim.</span></p>

    <p class="MsoNormal"><span class="calibre7">"Vayvay köyüne bugünlerde biraz daha göz kulak ol. Oralarda bana bir şeyler dönüyor gibi geliyor. Harman yangınından sonra durmayıp gitmelilerdi. İyi dayandılar. Yalnız Ferhat Hoca değil... Başka şeyler de var. Dehşet diretiyorlar. Bir araştır. Köylü korkaktır, böyle diretmez sonuna kadar. Anla bakalım neymiş. Göz kulak ol. Şimdiki aldığım tedbirleri iki üç yıl önce almış olsaydım, ya da alabilseydim, malum ya, Hükümet o zaman şimdiki gibi değildi, bizi daha çok sıkıyor, elimizi kolumuzu bağlıyordu, bu hayvanlara efendimiz diyordu, bunlar da şişin ha şişin ediyorlardı, onun için yalnız rahmetli Kalaycı eşkıya bunlarla uğraşıyordu. Bir tek Kalaycı eşkıya bunların yarısını köyden uğrattı. Şaşılacak iş, şimdi bu kadar tedbire bana mısın demiyorlar! Atları alınıyor, köyleri kurşunlanıyor, harmanları yanıyor, candarmalar onları öldürünceye kadar dövüyorlar gene bana&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">mısın demiyorlar. Bir göz kulak ol Zeynel... Nereden geliyor bunların bu direnmeleri? Bu yılgınların, korkakların?"</span></p>

    <p class="MsoNormal"><span class="calibre7">Baş üstüne Beyim. "</span></p>

    <p class="MsoNormal"><span class="calibre7">Ben çok araştırdım, bulamadım Zeynel. Kim kışkırtıyor onları?</span></p>

    <p class="MsoNormal"><span class="calibre7">Ben bulurum Beyim.</span></p>

    <p class="MsoNormal"><span class="calibre7">İçerden kızarmış av etleri, tarhana, kavrulmuş soğan kokusu geliyordu.</span></p>

    <p class="MsoNormal"><span class="calibre7">Bir iki kadeh atalım mı Zeynel?</span></p>

    <p class="MsoNormal"><span class="calibre7">Baş üstüne Beyim.</span></p>

    <p class="MsoNormal"><span class="calibre7">Zeynel daha belalı bir ikircik cehenneminde yanıyordu. Söylesem mi, söylemesem mi? Başkası gelir de Beye söylerse? O zaman Bey ne derdi? Bunca emeciklerim gözüne dizine dursun Zeynel demez miydi? Beyim, derim, köy benden kuşkulandı. Köydeki olan biten her şeyi benden saklıyorlar. İnce Memedi de sakladılar. Ben ne yapayım, ben!</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_37" style="text-align: center;"><span class="calibre7">37</span></h1>

    <p class="MsoNormal"><br /></p>

    <p class="MsoNormal"><br /></p>

    <p class="MsoNormal"><span class="calibre7">Muslu, bir de Sarı Süleyman, bir de Ahmet, üç kişi karaçalılıktaki sel çukurunun üst başındaki ağacın altına oturmuşlar alçak sesle konuşuyorlardı. Muslu askerlikte çavuş olmuştu. Yirmi sekiz yaşlarındaydı. Geniş omuzlu, ince uzun, çarpık bacaklıydı. Bir tazıya benziyordu. Gözleri bir tazının uzun, çekik gözleriydi. Kadife pantolon, körüklü çizme giyerdi. Köydeki atlar çalınmadan önce güzel, yarım kan al bir Arap ata binerdi. Hali vakti yerinde bir ana babanın tek çocuğuydu. Arap atına biner, köy köy Anavarza ovasını dolaşırdı. Evlenmemişti, köyün bu yaşa gelmiş tek bekar erkeğiydi. Sert huylu, kırıcı bir adamdı. Gözüpek bir adam olarak Anavarza ovasında nam salmıştı. Ali Safa Beyin işlerine, köye yaptığı zulümlere hiç karışmamış, şimdiye kadar Ali Safa Bey ne yapmışsa, "cık cık" yapmış geçmişti. Al atı çalınınca birkaç gün kızdı, sövdü saydı, sonra da vazgeçti. Muslu umutsuzdu. Nasıl olsa Ali Safa Vayvay köyünü buradan çıkaracaktı. Uğraşmak boşunaydı. Bu yüzden de hiçbir şeye karışmıyor, yalnızca olanı biteni uzaktan, hiçbir şeyi kaçırmadan izliyordu</span></p>

    <p class="MsoNormal"><span class="calibre7">Sarı Süleymanla Ahmet yirmi, yirmi bir yaşlarındaydılar. Onlar da şimdiye kadar hiçbir şeye karışmamışlar, köyü boşaltacakları günü sabırsızlıkla beklemişlerdi. Onlar da Muslu gibi düşünüyorlardı. Ali Safa Beyin arkasında koskocaman bir Hükümet vardı. Bütün candarmalar emrindeydi. Bir de Ali Safa bir sürü silahlı it besliyordu evinde. Bir de Çıkçıklar köyü gibi hırsızlık, eşkıyalıkla geçinen bir köy vardı yanında. Ali Safa Be</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">yin akrabaları oluyordu Çıkçıklar köyü. Bütün bunlarla nasıl başa çıkılırdı? Erinde geçinde nasıl olsa boşaltacaklardı köyü. Bu üç kişinin karışmaz tutumları onun köye geldiği güne kadar sürdü. Memedi görür görmez Muslu kendinden utandı ve ilk olarak, Koca Osmanın avlusunda kendi umutsuzluğuna karşı çıktı.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Sarı kardeş dedi Süleymana. "Sarı kardeş, arkamızı vereceğimiz, dayanacağımız bir kale bulduk. O geldi işte. Çukurovanın ortasına yüce dağlardan düştü. O, orada dursun. Sırasını beklesin."</span></p>

    <p class="MsoNormal"><span class="calibre7">Ahmet:</span></p>

    <p class="MsoNormal"><span class="calibre7">Beklesin, dedi.</span></p>

    <p class="MsoNormal"><span class="calibre7">Süleyman:</span></p>

    <p class="MsoNormal"><span class="calibre7">O, orada beklesin, dedi.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Önce onun başını sağlama bağlamalıyız. Ağalar, bir de Hükümet onun bizim köyde olduğunu duymamalı.</span></p>

    <p class="MsoNormal"><span class="calibre7">Ahmet:</span></p>

    <p class="MsoNormal"><span class="calibre7">Nasıl duymaz? Dalgündüz bizim köye geldi.</span></p>

    <p class="MsoNormal"><span class="calibre7">Süleyman:</span></p>

    <p class="MsoNormal"><span class="calibre7">Dalgündüz.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">İyi yaptı. Hiçbir köylünün ağzından, çoluğun çocuğun, yüz yaşında kocanın ağzından, etlerini kesseler, hiç kimsecikler bir söz alabilirler mi?</span></p>

    <p class="MsoNormal"><span class="calibre7">Süleyman:</span></p>

    <p class="MsoNormal"><span class="calibre7">Alamazlar.</span></p>

    <p class="MsoNormal"><span class="calibre7">Kıyık kıyık kıysalar bütün köyü, kimse, o bizim köyde demez.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Bir tek kişiden başka.</span></p>

    <p class="MsoNormal"><span class="calibre7">Ahmet:</span></p>

    <p class="MsoNormal"><span class="calibre7">Zeynelden başka...</span></p>

    <p class="MsoNormal"><span class="calibre7">Süleyman:</span></p>

    <p class="MsoNormal"><span class="calibre7">Zeynelden...</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Şimdi biz burada üç kişiyiz. Önce onu kurtaralım. O bize gerek.</span></p>

    <p class="MsoNormal"><span class="calibre7">O bize çok gerek, dedi Ahmet.</span></p>

    <p class="MsoNormal"><span class="calibre7">Süleyman:</span></p>

    <p class="MsoNormal"><span class="calibre7">Ne aslan o!</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Aslan, dedi, güldü. "İşte onu kurtarmak gerek. Zeynel onu gördü mü?"</span></p>

    <p class="MsoNormal"><span class="calibre7">Süleyman:</span></p>

    <p class="MsoNormal"><span class="calibre7">O, köyün içinde dolanıp dururken Zeynel yanımdaydı. Koca Osman gelip de köyün içinde dört dönen adamın kim olduğunu söyleyince... yüzü sapsarı kesildi Zeynelin. Bir baktım Zeynel yok. Yer yarılmış da yerin dibine gitmiş.</span></p>

    <p class="MsoNormal"><span class="calibre7">Söyledi mi dersiniz Ali Safaya?</span></p>

    <p class="MsoNormal"><span class="calibre7">Söylemez mi?</span></p>

    <p class="MsoNormal"><span class="calibre7">İşi söylemek.</span></p>

    <p class="MsoNormal"><span class="calibre7">Belki daha söylememiştir, söyleyecek.</span></p>

    <p class="MsoNormal"><span class="calibre7">Ali Safayı belki bulamamıştır, bulacak.</span></p>

    <p class="MsoNormal"><span class="calibre7">Söyleseydi, şimdiye bizim köyü candarmalar sarardı.</span></p>

    <p class="MsoNormal"><span class="calibre7">Ali Safa kasabaya gitmiştir.</span></p>

    <p class="MsoNormal"><span class="calibre7">Dönecek.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Candarmalar sarmadan, onu bulmadan...</span></p>

    <p class="MsoNormal"><span class="calibre7">Süleyman:</span></p>

    <p class="MsoNormal"><span class="calibre7">Onu bulmadan.</span></p>

    <p class="MsoNormal"><span class="calibre7">Biz Zeyneli bulmalıyız.</span></p>

    <p class="MsoNormal"><span class="calibre7">Söylememişse...?</span></p>

    <p class="MsoNormal"><span class="calibre7">Bugün söylemez, yarın söylemez. Günün birisinde...</span></p>

    <p class="MsoNormal"><span class="calibre7">Söyler.</span></p>

    <p class="MsoNormal"><span class="calibre7">Biz Zeyneli bulmalıyız.</span></p>

    <p class="MsoNormal"><span class="calibre7">Musluya çok sert huyundan, bir de çok az konuşmasından, her şeyi açık açık söylemesinden, her kusurunu konuştuğu adamın yüzüne yekten vurmasından ötürü deli diyorlardı. Deli Muslu ince, uzun bacaklı bir tazıya benziyordu. Yüzü de bir tazının uzun yüzü gibiydi. Koşunca da çok hızlı, tazı gibi koşardı.</span></p>

    <p class="MsoNormal"><span class="calibre7">Sağlam karar verdiler. Bir hançer çıkarıp hançerin üstüne el&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">koyup ant içtiler. Sonra ayağa kalktılar, Çıkçıklar deresinin ovaya inen ucuna yollandılar. Orada Zeynelin yolunu bekleyeceklerdi. Zeynel nasıl olsa bu yoldan geçecekti. Ali Safaya giderken, ondan dönerken derenin ucundaki yoldan mutlaka geçecekti.</span></p>

    <p class="MsoNormal"><span class="calibre7">Derenin ucunda geniş bir kamışlık vardı, uçsuz bucaksız. Uzun uzun kamışlardı her birisi... Bir orman gibi.</span></p>

    <p class="MsoNormal"><span class="calibre7">Öğleüstü kamışlığa girdiler yolun üç dört adım yukarısına, bir kamış oylumunun içine saklandılar.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Seyfali Ferhat Hocaya geldi:</span></p>

    <p class="MsoNormal"><span class="calibre7">Zeynel köyde yok, dedi. "Zeynel gitmiş."</span></p>

    <p class="MsoNormal"><span class="calibre7">Ferhat Hoca:</span></p>

    <p class="MsoNormal"><span class="calibre7">İşte bu kötü, diye içini çekti. "Onun da hali hal değil. Hastalanmış fıkara. Vurgun yemiş gibi. Parmağını tetiğe değdirecek gücü yok. Nasıl çarpışır candarmalarla? O kadar candarmayla?"</span></p>

    <p class="MsoNormal"><span class="calibre7">Seyfali:</span></p>

    <p class="MsoNormal"><span class="calibre7">Nasıl saklarız?</span></p>

    <p class="MsoNormal"><span class="calibre7">Ferhat Hoca:</span></p>

    <p class="MsoNormal"><span class="calibre7">Kötü zamanı seçti. Bu sıralar Çukura inilecek sıralar değil. Değil ama, fıkara insanlıktan çıkmış. Dişleri kenetlenmiş. Daha yeni açıldı. Ne yiyor, ne içiyor. Nasıl saklarız onu dersin?</span></p>

    <p class="MsoNormal"><span class="calibre7">Nasıl saklarız?</span></p>

    <p class="MsoNormal"><span class="calibre7">Koca Osman da duydu, Seyran da... Köyde, Zeynelin ortadan hemen yittiğini bir anda herkes duydu. Onun yitince nereye gideceğini de herkes biliyordu. Köyü bir telaş aldı:</span></p>

    <p class="MsoNormal"><span class="calibre7">Nereye saklarız? "Nereye?"</span></p>

    <p class="MsoNormal"><span class="calibre7">Candarmalar geldi gelecek...</span></p>

    <p class="MsoNormal"><span class="calibre7">Köyü bastı basacaklar.</span></p>

    <p class="MsoNormal"><span class="calibre7">Vay şahinim vay!</span></p>

    <p class="MsoNormal"><span class="calibre7">Vay kadersizim vay!</span></p>

    <p class="MsoNormal"><span class="calibre7">Doya doya yüzünü bile seyredemediğimiz...</span></p>

    <p class="MsoNormal"><span class="calibre7">Kim bilir nasıl konuşur?</span></p>

    <p class="MsoNormal"><span class="calibre7">Tatlı dilini bir kez olsun duyamadığımız...</span></p>

    <p class="MsoNormal"><span class="calibre7">Kara günlerimiz...</span></p>

    <p class="MsoNormal"><span class="calibre7">Bir kuşcağız da gelmiş bir çalıya sığınmış.</span></p>

    <p class="MsoNormal"><span class="calibre7">Alıcı kuşların cırnağından yavruyu alamadığımız.</span></p>

    <p class="MsoNormal"><span class="calibre7">Beraber ağlayıp, beraber gülemediğimiz.</span></p>

    <p class="MsoNormal"><span class="calibre7">Nereye saklarız?</span></p>

    <p class="MsoNormal"><span class="calibre7">Nereye?</span></p>

    <p class="MsoNormal"><span class="calibre7">Nerede bulamazlar?</span></p>

    <p class="MsoNormal"><span class="calibre7">Nerede?</span></p>

    <p class="MsoNormal"><span class="calibre7">Hiç mi insanlık yoktu yüreğinde Zeynel?</span></p>

    <p class="MsoNormal"><span class="calibre7">Hiç mi adamlık?</span></p>

    <p class="MsoNormal"><span class="calibre7">Koca bir köy bir baş olmuş düşünüyor, üzülüyor, kahroluyor, gelecek candarmayı bekliyordu, şaşırmış. Ona bir sığınacak yer arıyor, bulamıyor, umutsuzlanıyor, umuda düşüyor, kırılıyor, bozuluyor, yüreklenip karşı koyuyor, korkup siniyordu.</span></p>

    <p class="MsoNormal"><span class="calibre7">"Nereye saklamak, nereye?"</span></p>

    <p class="MsoNormal"><span class="calibre7">Nereye?</span></p>

    <p class="MsoNormal"><span class="calibre7">Koca Osman:</span></p>

    <p class="MsoNormal"><span class="calibre7">Durun bre ocağı batasılar, durun hele... dedi, başka bir şey demedi.</span></p>

    <p class="MsoNormal"><span class="calibre7">Candarma ne bilir hangi evde olduğunu?</span></p>

    <p class="MsoNormal"><span class="calibre7">Bu evi ararlarsa ötekine kaçırırız.</span></p>

    <p class="MsoNormal"><span class="calibre7">Bu evi...</span></p>

    <p class="MsoNormal"><span class="calibre7">Durun bre ocağı batasılar, durun hele...</span></p>

    <p class="MsoNormal"><span class="calibre7">Kemiklerimizi kırsınlar...</span></p>

    <p class="MsoNormal"><span class="calibre7">Un ufak eylesinler...</span></p>

    <p class="MsoNormal"><span class="calibre7">Dövsünler öldürsünler...</span></p>

    <p class="MsoNormal"><span class="calibre7">Onun yerini kimse söylemez.</span></p>

    <p class="MsoNormal"><span class="calibre7">Dilsiz kesilir bütün köy.</span></p>

    <p class="MsoNormal"><span class="calibre7">Atı iti, kurdu kuşu...</span></p>

    <p class="MsoNormal"><span class="calibre7">Atı yok.</span></p>

    <p class="MsoNormal"><span class="calibre7">Kuşu karıncası...</span></p>

    <p class="MsoNormal"><span class="calibre7">Durun bre ocağı batası, durun hele...</span></p>

    <p class="MsoNormal"><span class="calibre7">Akçasaza saklayalım.</span></p>

    <p class="MsoNormal"><span class="calibre7">Anavarza kalesine götürelim.</span></p>

    <p class="MsoNormal"><span class="calibre7">Öksüzlünün adamı iyi olur.</span></p>

    <p class="MsoNormal"><span class="calibre7">Dost olur.</span></p>

    <p class="MsoNormal"><span class="calibre7">"Anavarza kalesinin arkası Hacılar."</span></p>

    <p class="MsoNormal"><span class="calibre7">Anavarza kalesinin arkası Lek Kürtlerinin yurdu.</span></p>

    <p class="MsoNormal"><span class="calibre7">Lek Kürtleri kartallara benzerlerdi.</span></p>

    <p class="MsoNormal"><span class="calibre7">Lek Kürtleri türkülerde kaldı.</span></p>

    <p class="MsoNormal"><span class="calibre7">Nasıl saklarız?</span></p>

    <p class="MsoNormal"><span class="calibre7">Nereye?</span></p>

    <p class="MsoNormal"><span class="calibre7">Eşkıya Kürt Reşit vardı. Girerdi Anavarza kayalıklarının içine, kimse bulamazdı onu.</span></p>

    <p class="MsoNormal"><span class="calibre7">Bir ormandı bu yöreler eskiden, bir ordu girse içine kaybolurdu.</span></p>

    <p class="MsoNormal"><span class="calibre7">Netsek neylesek?</span></p>

    <p class="MsoNormal"><span class="calibre7">Bin arayıp da bir bulduğumuz.</span></p>

    <p class="MsoNormal"><span class="calibre7">Yoluna kurban olduğumuz.</span></p>

    <p class="MsoNormal"><span class="calibre7">Durun hele, durun ocağı batasılar. Durun hele, her tepeden bir gün doğacak. Durun hele, azıcık sabırlı olun hele.</span></p>

    <p class="MsoNormal"><span class="calibre7">Öbek öbek toplanıyorlar, Zeynelin üstüne konuşuyorlar. Zeynelin karısını kadınlar aralarına almışlar, ona ha bire sorular soruyorlar. Onu Ali Safi Beye söyleyecek mi, söylemeyecek mi?</span></p>

    <p class="MsoNormal"><span class="calibre7">O, kıvrılmış ocağın yanındaki yatağın içinde, uyuyor. Hiç kıpırdamadan, dudaklarını sündüre sündüre uyuyor.</span></p>

    <p class="MsoNormal"><span class="calibre7">Evden eve gitmeler gelmeler. Çocuklarda, yaşlılarda bir keder, bir bekleme, bir telaş. Herkes sinirli, herkes ateş üstünde oturuyor.</span></p>

    <p class="MsoNormal"><span class="calibre7">O gece köylüler sabaha kadar gözlerini kırpmadan, köye gelecek candarmayı, kurşun seslerini beklediler, gerilmiş. Ne gelen oldu, ne giden. Sabaha yorgun, mutlu çıktılar.</span></p>

    <p class="MsoNormal"><span class="calibre7">Bütün gün, bütün gece beklediler. Hiçbir yerden çıt çıkmadı. Zeynelin nerede olduğunu, nerede olabileceğini araştırdılar. Zeynel ortalıkta yoktu. Candarmalar gelmediklerine göre Zeynel nerede?</span></p>

    <p class="MsoNormal"><span class="calibre7">Ona bir yer bulmalı.</span></p>

    <p class="MsoNormal"><span class="calibre7">Bütün Çukurovada, Anavarza ovasında, şu düz yazının yüzünde ona bir sığınacak yer arıyorlar, bulamıyorlardı. Buluyor, güvenemiyorlardı. Onu gözlerine, kardeşlerine, analarına, babalarına, güvenemiyorlardı.</span></p>

    <p class="MsoNormal"><span class="calibre7">Deli Muslu ince, uzun bacaklarıyla bir tazıya benziyordu. Uzun yüzü, basık burnu, çekik gözleriyle toprağı koklayan bir tazı gibiydi. Yoldan beş atlı, yedi yaya geçti.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Bir çoban kamışlık</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">tan sürüsünü geçirdi. Zeynel gelmedi. Gün indi, gölgeler uzadı. Zeynel gelmedi. İçlerinden birisini nöbetçi bırakıp uyudular, uyandılar Zeynel gelmedi. Sonra yoldan geçen bir ayak sesi onları yerlerinden sıçrattı:</span></p>

    <p class="MsoNormal"><span class="calibre7">Dur yolcu, diye yolun ortasına dikildiler. Yolcu durdu.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Merhaba Zeynel, dedi.</span></p>

    <p class="MsoNormal"><span class="calibre7">Zeynel:</span></p>

    <p class="MsoNormal"><span class="calibre7">Merhaba!</span></p>

    <p class="MsoNormal"><span class="calibre7">Seni bekliyorduk Zeynel, geç kaldın.</span></p>

    <p class="MsoNormal"><span class="calibre7">Zeynel:</span></p>

    <p class="MsoNormal"><span class="calibre7">Hah? dedi.</span></p>

    <p class="MsoNormal"><span class="calibre7">Geç kaldın.</span></p>

    <p class="MsoNormal"><span class="calibre7">Zeynel yere yığılıverdi.</span></p>

    <p class="MsoNormal"><span class="calibre7">Kalk Zeynel bizimle gel, dedi Muslu.</span></p>

    <p class="MsoNormal"><span class="calibre7">Zeynel gün ışıyıncaya kadar toparlanıp ayağa kalkamadı. Gün doğarken Muslu:</span></p>

    <p class="MsoNormal"><span class="calibre7">"Kalk Zeynel, kalk," dedi. "Sana bir şey yapmayacağız. Kalk Zeynel kalk."</span></p>

    <p class="MsoNormal"><span class="calibre7">Süleymanla Ahmet onun koluna girdiler, kaldırdılar. Zeynelin ayakları ayaklarına dolanıyor, zor yürüyordu.</span></p>

    <p class="MsoNormal"><span class="calibre7">Zeynel korkma, dedi Muslu. "Başa gelen çekilir. Her insan ettiğini bulur. Hiç korkma. Olur mu? Korkunun bir faydası olmaz ki..."</span></p>

    <p class="MsoNormal"><span class="calibre7">Öğleye doğru Akçasazı tuttular. Karanlık zıncar büküne girdiler. Zıncardan gök gözükmüyordu.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Yoruldun mu, otur Zeynel, dedi, bir sigara sardı ağzına tutuşturdu. Zeynelin dudakları titriyordu. Yere oturdu.</span></p>

    <p class="MsoNormal"><span class="calibre7">Öldürmeyin beni, dedi. "Ben çok şey biliyorum. Bundan sonra size faydam olacak. Beni buraya öldürmeye getirdiniz, biliyorum. Nolur öldürmeyin."</span></p>

    <p class="MsoNormal"><span class="calibre7">Öldürmeye getirdik, dedi Muslu.</span></p>

    <p class="MsoNormal"><span class="calibre7">Zıncarlar, gök, batak, çiçek, Muslu, ötekiler hep biribirine karıştı. Kocaman turuncu bir kelebek bir böğürtlen dalına konmuş, kanatlarını dikip biribirine yapıştırmış, ayaklarıyla kocaman mavi başını, pörtlek gözlerini sıvazlıyor. Zeynel yalnız tu</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">runcu kelebeği, onun gözlerini sıvazlamasını, ince ayaklarını görüyordu. Kelebek de hiç uçmuyordu. Rahat, orada öyle duruyordu. Kelebek de bir ara silindi. Her şey karman çorman oldu. Pembe bir böğürtlen çiçeğinde arıya benzer, uzun, çelik yeşili, sokan bir sinek kaldı. Sineğin mavisi gittikçe çelikleşiyor, parlıyordu.</span></p>

    <p class="MsoNormal"><span class="calibre7">Öldürmeyin beni.</span></p>

    <p class="MsoNormal"><span class="calibre7">Muslu tabancasını çekti, Zeynelin kafasına iki el ateş etti. Zeynel olduğu yere devriliverdi. Süleyman da Ahmet de ikişer el ateş ettiler.</span></p>

    <p class="MsoNormal"><span class="calibre7">Turuncu kelebek tabancaların sesinden havalanmış, bir sığırkuyruğuna konmuş, oradan da kalkıyordu. Konuyor kalkıyor, konuyor kalkıyordu. Sonra iyice havalandı, yükseğe, büklüğün üstüne çıktı, yükselip alçalarak günbatıya doğru uçtu gitti.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Geberdi, dedi.</span></p>

    <p class="MsoNormal"><span class="calibre7">Ahmet:</span></p>

    <p class="MsoNormal"><span class="calibre7">İstediği buydu.</span></p>

    <p class="MsoNormal"><span class="calibre7">Süleyman:</span></p>

    <p class="MsoNormal"><span class="calibre7">Yolcu yolunda gerek.</span></p>

    <p class="MsoNormal"><span class="calibre7">Bataklığın ucuna, çamurlu suyun kaynadığı yerin az ötesine bir derin çukur kazdılar, Zeyneli olduğu gibi çukurun dibine atıp üstünü toprakladılar.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Önümüzdeki, bahara biz bile bulamayız Zeyneli. Kaynar sular örter onu. Yorgundular. Köye girdiklerinde ayakta duracak halleri kalmamıştı.</span></p>

    <p class="MsoNormal"><span class="calibre7">Muslu ince, uzun bir tazıya benziyordu. Azıcık kamburu çıkmış...</span></p>

    <p class="MsoNormal"><span class="calibre7">Süleyman Musluyu uyandırdı:</span></p>

    <p class="MsoNormal"><span class="calibre7">Zorlu bir garbi esiyor, haydi geç kaldık Muslu, dedi.</span></p>

    <p class="MsoNormal"><span class="calibre7">Ahmet nerede?</span></p>

    <p class="MsoNormal"><span class="calibre7">Burada, çardağın altında bekliyor, dedi Süleyman.</span></p>

    <p class="MsoNormal"><span class="calibre7">Muslu hemen uyandı, giyindi, yola düştüler.</span></p>

    <p class="MsoNormal"><span class="calibre7">Ali Safanın harmanları daha çekilmemişti. Ancak, dünden beri birisinde batos çalışıyordu.</span></p>

    <p class="MsoNormal"><span class="calibre7">Muslu:</span></p>

    <p class="MsoNormal"><span class="calibre7">Sen yukarıki tarlaları yakacaksın Süleyman. Önce harmanları, sonra firezleri ateşleyeceksin. Sen de Ahmet, Mıstıkölene doğru inecek, oradaki harmanlara, firezlere ateş vereceksin. Ben de batosu yakacağım.</span></p>

    <p class="MsoNormal"><span class="calibre7">Gece yarısına doğru Ali Safa Beyin çiftliğinin harmanlarında yalımlar patladı.&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Akşam sert başlayan garbi yeli durmamıştı. Harmanlardaki yalımları aldı tarlalara serpti. O gece sabaha karşı Ali Safa Beyin bütün tarlaları yalıma kesmiş, yanıyordu. Ovanın düzünde bir yalım gölü çalkanıyordu.</span></p>

    <p class="MsoNormal"><span class="calibre7">Vayvay köyü, öteki yakın köyler:</span></p>

    <p class="MsoNormal"><span class="calibre7">Ali Safanın harmanları yanıyor, diye uykularından fırladılar. Kimi çardaklardan, kimi damlardan, kimisi de ağaçlara çıkıp gün ışıyıncaya kadar yanan tarlaları seyrettiler.</span></p>

    <p class="MsoNormal"><span class="calibre7">Koca Osman kabına sığmıyor, içeri giriyor, dışarı çıkıyor, dolma tabancasını dolduruyor, beline sokuyor, geri çıkarıyor:</span></p>

    <p class="MsoNormal"><span class="calibre7">İşte böyle Ferhat Hocam, diyordu. "Allahın güzel adamı, sen doğru söylüyorsun. Eden bulmalı. İşte böyle Ferhat Hocam, şahinim geldi böyle oldu. İşte böyle eli top ışıklım, Hocam, ermişim, işte böyle... Daha neler, neler olacak şahinim burada uykudayken. Yeter ki onun gölgesi eksik olmasın Çukurova düzünün üstünden. İsterse kıyamete kadar böylece, sümüğünü çeke çeke uyusun. Onun gölgesi bize yeter. Eden bulacak. Yeter ki toprağımıza bir şahin gölgesi düşsün. Bir gölge... Yeter ki millet, onun ayağının Çukurova düzüne bastığını bilsin. Yeter. Dağları deler yol eyler. Köylü milleti ne kadar korkaksa, o kadar yiğittir. Yeter ki sırtını dayayacak bir şey bulsun, çavdar sapı da olsa olur. Eden bulur."</span></p>

    <p class="MsoNormal"><span class="calibre7">Gün kuşluğa gelirken başka bir haber de yayıldı köylere. Bu gece, harmanlar yanarken Ali Safa Beyin konağını da kurşuna tutmuşlar, tavlasında da ne kadar atı varsa alıp gitmişler. Haber doğruydu. Ali Safa bu geceki başına gelenleri hiç beklemiyor, kuduruyor, "Ben, ben, ben," diyor. "Hanım ben, ben, ben ne yaptım bu insanlara, bu nankörlere iyilikten başka?" diyor, saçını başını yoluyordu.</span></p>

    <p class="MsoNormal"><span class="calibre7">Hanım yarı ağlamsı:</span></p>

    <p class="MsoNormal"><span class="calibre7">Ne gelir bizim elimizden iyilikten başka... Ne gelir, ne gelir, diye kocasına karşılık yetiştiriyor, köylülere beddualar ediyordu.</span></p>

    <p class="MsoNormal"><span class="calibre7">Koymayacağım bunu onlara. O Vayvay köylüsüne, o kudurmuşlara... Ben de bensem, ben de bensem, koymayacağım.</span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <h1 class="MsoNormal" id="sigil_toc_id_38" style="text-align: center;"><span class="calibre7">38</span></h1>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7"><br /></span></p>

    <p class="MsoNormal"><span class="calibre7">Ali Safa Bey gördüklerine, duyduklarına bir türlü inanamıyor: "Benim," diyordu. "Benim harmanlarımı nasıl yakar, atlarımı nasıl çalarlar? Nasıl, nasıl, nasıl olur? Kimden alıyorlar bu cesareti?"</span></p>

    <p class="MsoNormal"><span class="calibre7">Karısı:</span></p>

    <p class="MsoNormal"><span class="calibre7">Kimden alacaklar, diye ona yardım etmeye çalışarak konuşuyordu. "Kimden alacaklar? Var bir güvendikleri, var bir arka verip oturdukları çınarları. Var bir..."</span></p>

    <p class="MsoNormal"><span class="calibre7">"Düşünüyorum, düşünüyorum bulamıyorum. Kim var arkalarında? Bir korkup siniyor, köyü bırakıp gidecek oluyorlar, derken, bitmiş yılmışken, ne oluyor ne olmuyor, hemen ayağa kalkıveriyorlar, cana geliyorlar. Dikiliyorlar karşıma, hem de nasıl bir dikilme! Harmanlarımı yakıyorlar. Neredeyse konağımı kurşunlayıp beni öldürecekler. Bunlar, bu alçaklar, nankörler, ekmek bilmezler, ekmek yediği sofraya bıçak sokanlar, bir gün de utanmadan beni öldürmeye kalkarlarsa şaşmayacağım."</span></p>

    <p class="MsoNormal"><span class="calibre7">"Öldürürler bu gavurlar, iyilik bilmezler. Sen olmasan bu ovada Arif Saim Bey Akmezar köylüsü gibi ederdi hepsini. Vara edeydi, vara önüne geçmeyeydin. Aaah, iyilik! Aaah, insanın insana iyiliği..."</span></p>

    <p class="MsoNormal"><span class="calibre7">"Zeynel de gelmedi. Ne oldu adama? Zeynel böyle günlerde beni bırakmaz, bana bir haber getirirdi. Ne oldu acaba adama, korkuyorum. Kim, kim, kim yapar bunu bana? Bu alçakları kim kışkırtır? Atlarımı çalacak, harmanlarımı yakacak kadar&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">kimden alırlar bu cesareti? Ferhat Hoca dedikleri Allahsızın, dinsizin buna gücü yetmez. Koca Osman bunağı da bir araba laftan ibaret. Kim, kim, kim?"</span></p>

    <p class="MsoNormal"><span class="calibre7">Birisi olacak, dedi karısı gerdan kırıp, ciddileşerek. "Birisi olacak. Bizi kimse çekemiyor Bey. Keski bu ovaya düşmeyeydik. Kimse ne çektiklerimizi, burada sıtmanın, sıcağın, sivrisineğin içinde nasıl ölüp ölüp dirildiğimizi, süründüğümüzü kimse bilmiyor. Çekemiyorlar, gözleriyle yiyecekler bizi. Ali Safa Beyin çiftliği diyorlar da başka bir şey demiyorlar, demiyorlar, aaah, demiyorlar. Unutuyorlar, sen adını değiştirip Tayfun Bey olurken, çelik göğsünü Toros kayalıklarında Fransıza siper ederken, düşmanı denize dökerken, kırk kişilik çakmaklı tüfekli çetenle Karboğazında Menil taburunu esir alırken, o günleri unutuyorlar, unutuyorlar aaah... Sen, sürerim sürerim gitmez kadana, Fransız kurşunu geçmez adama derken, canını bir çöp kadar bile nazara almazken, onlar neredeydiler? İki dönüm toprağı sana çok görüyorlar, sen koskoca vatan toprağını kanınla kurtarmışken... Aaah, canınla kurtarmışken... Onlar, bizi çekemeyenler, Fransızlar bu vatanın harimi ismetine yürürken dağlara kaçıyorlar, deliklere giriyorlar, çalıların içine yatıyorlardı... Hepsi, hepsi, hepsi öyleydi. Geçen gün kasabada, Fincancıların kızı gene mi çiftliğe, diye imalı sordu. Gene çiftliğe dedim. Yaaa, gene çiftliğe... Sonra açtım ağzımı yumdum gözümü, kızım kızım, dedim, senin baban Adanada Fransız bayrağı altında Fransız kumandanına göbek atıp, onun önünde kalça kıvırırken, benim Ali, Safa Beyim, koskocaman Tayfun Beyim Fransız askerlerine kurşun atıyordu. Kurşun atıp kan döküyordu. İki dönümlük toprağı çok mu görüyorsunuz bir İstiklal kahramanına, bir&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Tayfun Beye? Kızım kızım... Bir sustu, o kadar hanımın içinde kuyruğunu, o kocaman bacaklarının arasına kıstırıp bir dişi köpek gibi gitti. İyi yapmış mıyım?"</span></p>

    <p class="MsoNormal"><span class="calibre7">Ali Safa Bey dalıp gitmişti. Onu duymuyordu bile.</span></p>

    <p class="MsoNormal"><span class="calibre7">Kadın:</span></p>

    <p class="MsoNormal"><span class="calibre7">İyi yapmış mıyım? diye üst üste birkaç kez daha sordu. "Bey, Tayfun Bey, iyi yapmış mıyım?"</span></p>

    <p class="MsoNormal"><span class="calibre7">Kendine gelen Bey, çabuk çabuk:</span></p>

    <p class="MsoNormal"><span class="calibre7">İyi yapmışsın Hanım, dedi. "İyi, çok iyi yapmışsın."</span></p>

    <p class="MsoNormal"><span class="calibre7">Herkes bize düşman. Bizim çiftlik mızrak olmuş da bütün Çukurovanın gözüne batıyor. Suç sende zaten. O kadar söyledim sana. Yaz Mustafa Kemal Paşaya, olup bitenleri anlat ona. Ama bir bir anlat. O da onları, asker kaçaklarını da vatan hainlerini, gözü yemezleri, istiklal düşmanlarını çeksin ipe, çeksin ipe... Sana o kadar söyledim, İstiklal Harbi günlerinde bize, senin Tayfununa bir şey yapamayanlar şimdi dişlerini çıkardılar, çıkardılar Paşam, diye yaz dedim. Aaaah, sen iyisin, yumuşak yüreklisin, dağdaki kurdun, yerdeki karıncanın, sürünen ağılı yılanın incinmesini istemezsin, aaah, istemezsin.</span></p>

    <p class="MsoNormal"><span class="calibre7">Ağlamaya başladı. Kalın pembe beyaz bacağını kasığına kadar açıp kocasına gösterdi:</span></p>

    <p class="MsoNormal"><span class="calibre7">Bak şu halime. Baksınlar halime. Şu bacaklarıma, şu gül gibi tenime baksınlar. İnsanın yüreği dayanır mı buna! İnsan olup da şu halimi görüp de yürecikleri parça parça olmaz mı? Sinekler yediler, yediler, paraladılar beni.</span></p>

    <p class="MsoNormal"><span class="calibre7">Bacak pütür pütür olmuş, sinek yeniği içindeydi. Sinekler Meliha Hanımı yemişler, bütün bedenini yara bere içinde koymuşlardı.</span></p>

    <p class="MsoNormal"><span class="calibre7">Ali Safa Bey vardı, karısını saçlarından öptü:</span></p>

    <p class="MsoNormal"><span class="calibre7">Ağlama Meliha, dedi. "Ben bunun da altından kalkarım. Fransızı bu topraklarda nasıl perişan ettimse, düşmanlarımı da öyle, hem de bin misli perişan edeceğim. Hakkımız olan bu ova, bu topraklar bizim olacak."</span></p>

    <p class="MsoNormal"><span class="calibre7">Meliha Hanım, iri çekik gözlerini silerken:</span></p>

    <p class="MsoNormal"><span class="calibre7">Arif Saim Bey yağdan kıl çeker gibi Çerkeş köyünü nasıl sürdü çıkardı çiftliğinden! Yaşasın Arif Saim Bey. Biz şu Vayvay köyünün laf anlamaz alçaklarına takıldık da takıldık. Şimdiye kadar vatanımız bir çiftlik kazanacaktı ki aleme numune olacaktı.</span></p>

    <p class="MsoNormal"><span class="calibre7">"Ağlama Meliha," dedi Ali Safa Bey. "Ben eski bir savaşçıyım. Ben zorlukları severim. Arif Saim Bey gibi de arkamda Türkiye Cumhuriyeti yok. Ben tenezzül etmem, hükümeti kendi işlerime karıştırmaya... Biz İstiklal Harbimizi kendimiz için yapmadık. Bir bulabilsem... Bu köylüleri kışkırtanı bir... Çok tesirli, köylülerin güvendiği, inandığı birisi var bu işin arkasında. Ama kim? Kim, kim, kim, kimdir bu adam Meliha?"</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Herkes, dedi Meliha. "Kimse bize acımıyor. Kimse şu halimizi bilmiyor. Ben böyle mi olacaktım? Babam beni Anavarza ovasında sineklere yensin, pis, beş paralık&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">köylüleri her akşam her sabah karşısında görsün, onlarla konuşsun diye mi bu kadar okuttu? Şu halime bakın, bunun için mi?"</span></p>

    <p class="MsoNormal"><span class="calibre7">Yine bacağını kasığına kadar açtı, kocasına gösterdi.</span></p>

    <p class="MsoNormal"><span class="calibre7">Ağlama Meliham ağlama, ben onlara yapacağımı bilirim.</span></p>

    <p class="MsoNormal"><span class="calibre7">Salonu bir uçtan bir uca gene yürümeye başladı. Meliha Hanım onun huyunu bilir, o yürümeye başlayınca susar, hayran gözlerle bıkmadan yorulmadan kocasının gidip gelmelerine bakar, yalnız o sorular sorunca konuşurdu.</span></p>

    <p class="MsoNormal"><span class="calibre7">Sarı çizmeleri tozlanmıştı. Çizgili kahverengi külot pantolonu çizmenin ağzını kapatıyordu. Kırbacını küçük küçük, üst üste çizmesine vuruyor, hafif bir davul sesine benzer bir ses çıkarıyordu. Yıllar yılı yürüyerekten, bu sesi çıkararaktan düşünmeye alışmıştı.</span></p>

    <p class="MsoNormal"><span class="calibre7">Bir de İnce Memedin gene Toroslarda göründüğü söyleniyordu. Geçenlerde Zeynel köyde genç bir kızın İnce Memed üstüne çıkarılmış bir türküyü söylediğini duymuş. Sahi Zeynele ne oldu? Bir aratmah.</span></p>

    <p class="MsoNormal"><span class="calibre7">Murtaza!</span></p>

    <p class="MsoNormal"><span class="calibre7">Merdivenin altından bir ses:</span></p>

    <p class="MsoNormal"><span class="calibre7">Buyur Beyim.</span></p>

    <p class="MsoNormal"><span class="calibre7">Yukarı çık.</span></p>

    <p class="MsoNormal"><span class="calibre7">Murtaza, koşar koşar kuşandığı fişekliklerin ağırlığı altında yüzünü buruşturarak, şimdiye kadar hiç bu kadar kurşun taşımamıştı, yukarıya çıktı:</span></p>

    <p class="MsoNormal"><span class="calibre7">Buyur Beyim.</span></p>

    <p class="MsoNormal"><span class="calibre7">Murtaza yavrum, bak kaç gündür Zeynel gelmedi. Ne oldu acaba adama? Başına bir hal gelmesin! Zeynel arayı bu kadar açmazdı. Bir şey yapmış olmasınlar zavallıya? Git de Vayvay köyüne bir bakıver bakalım, ne olmuş. Belki de hastalanmıştır.</span></p>

    <p class="MsoNormal"><span class="calibre7">"Silahlı mı gideyim, silahımı bırakayım mı?"</span></p>

    <p class="MsoNormal"><span class="calibre7">Bırak silahını.</span></p>

    <p class="MsoNormal"><span class="calibre7">Murtaza gitti.</span></p>

    <p class="MsoNormal"><span class="calibre7">İnce Memed Toroslarda görününce bu köylüler cana geli</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">yorlar. İnce Memed ne zaman namlanmışsa Torosta, burada bunlar kudurmuşlardır. Bu geceki ayaklanmanın sebebi bu olmasın? Atları İnce Memed sürmesin?</span></p>

    <p class="MsoNormal"><span class="calibre7">Ali Safa Beyin is sürülmüş gibi esmerlenen yüzü bir açılıp bir kapanıyordu.</span></p>

    <p class="MsoNormal"><span class="calibre7">Dağdaki bir adamın verdiği güç bunlara bu rezaleti yaptırabilir mi? Bu insanoğlu, bu reziller belli olmaz ki... Bir yaprak kıpırdasa korkarlar da, üstlerine top güllesi yağsa korkmazlar... Şu İnce Memedi Arif Saim Bey tutuyor. Yoksa çoktan öldürürlerdi onu. Candarmalar yakalayıp yakalayıp geri bırakıyorlar.</span></p>

    <p class="MsoNormal"><span class="calibre7">Arif Saim Beye çok içerliyordu. O, istese koca Çukurovanın bütün toprağını alabilir, bir tanesi karşısına dikilip de, ne yapıyorsun Bey, diyemezdi. Dağlarda eşkıyaların dolaşması, düzenin bozuk olması onun işine yarıyor. Arif Saim Bey gibi kurtlara bulanık hava gerek. Bulanık hava yoksa, Arif Saim Bey gibi güçlü kurtlar bulanık hava yaratırlar. Ve Arif Saim Beyi çok da kıskanıyordu.</span></p>

    <p class="MsoNormal"><span class="calibre7">Döndü, karısına vardı, eğildi, onu alnından öptü:</span></p>

    <p class="MsoNormal"><span class="calibre7">Üzülme Meliha, dedi. "Ben bunun da üstesinden gelirim. Şimdi bizim Çıkçıklar köyüne, akrabalara gidiyorum. İnsanlarsa insanlıklarını göstersinler varsınlar. Bu karanlık günlerde de günlerini görmezsem, ne zaman göreceğim, değil mi?"</span></p>

    <p class="MsoNormal"><span class="calibre7">Meliha Hanım gülerek dolgun yüzünde gamzeleri çukurlaşarak:</span></p>

    <p class="MsoNormal"><span class="calibre7">Başka ne zaman günlerini... dedi gülümsedi. İçten, aydınlık. "Kurban olayım Tayfun Bey, yanına çok adam al. Bu alçaklar sana her şeyi yapabilirler. Harmanımızı yakanlar, insanların rızkını, rızkımızı, atlarımızı çalacak kadar alçalanlar, tarlalarımızdan çıkmayanlar bize her bir alçaklığı, kötülüğü yaparlar. Kurban olayım Tayfun Bey kendine dikkat..."</span></p>

    <p class="MsoNormal"><span class="calibre7">Ali Safa Bey baş salladı, koşarak merdivenleri indi, avluda beklemedi, atını çekmişler, tutuyorlardı. O ata binerken, onunla birlikte üç kişi de atlara bindiler.</span></p>

    <p class="MsoNormal"><span class="calibre7">Çıkçıklar Ali Safa Beyi daha köyün dışında karşıladılar. Ali Safa Beyin babası Hacı Kahya onların büyüğü, fıkara bir ağaydı. Oğlunu borç harç içinde ancak okutabilmişti. Ali Safa Beyinse Hükümette Çıkçıklara çok yardımı dokunuyordu. Katillerini&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Hükümetin elinden çekip almıştı. Bu yüzden onu çok severler, onunla övünürler, onun bir dediğini iki etmezlerdi.</span></p>

    <p class="MsoNormal"><span class="calibre7">Daha merhaba demeden:</span></p>

    <p class="MsoNormal"><span class="calibre7">Geçmiş olsun Bey, dediler. "Allah kerim. Bizim de elimiz kolumuz armut toplamıyor ya..."</span></p>

    <p class="MsoNormal"><span class="calibre7">Ali Safa:</span></p>

    <p class="MsoNormal"><span class="calibre7">Sağ olun, var olun, sizden, siz akrabalarımdan çok memnunum. Musa Kahyayı göndermişsiniz, geldi, gönlümüzü hoş eyledi. Onun yangın sabahı hemen gelmesi bana dünyaları bağışladı. Şimdi iş daha da ciddileşiyor. Fakat arkamda dağ gibi sizler varken..."</span></p>

    <p class="MsoNormal"><span class="calibre7">Çıkçıklar:</span></p>

    <p class="MsoNormal"><span class="calibre7">Evelallah, dediler.</span></p>

    <p class="MsoNormal"><span class="calibre7">Çıkçıklar, Torosun eteğinde, Çıkçıklar koyağının içinde, yalnız hırsızlıkla, eşkıyalıkla uğraşan bir köydü. Kadınları bile at hırsızlardı. İnsanları yedi yaşında tüfek kullanmaya başlarlardı.</span></p>

    <p class="MsoNormal"><span class="calibre7">Sen hiç küsüm çekme Bey, dediler.</span></p>

    <p class="MsoNormal"><span class="calibre7">Çukurovada atının ayağının bastığı yer senin olacak.</span></p>

    <p class="MsoNormal"><span class="calibre7">Allah seni başımızdan eksik etmesin.</span></p>

    <p class="MsoNormal"><span class="calibre7">Canımız da malımız da sana kurban Ağamızın oğlu.</span></p>

    <p class="MsoNormal"><span class="calibre7">Senin tırnağına değen taş, bizim yüreğimizi parçalar.</span></p>

    <p class="MsoNormal"><span class="calibre7">Ali Safa Bey kıvanca batmış, ağzı kulaklarında ellerini ovuşturuyor, "sağ olun, var olun" dan başka söz söyleyemiyordu.</span></p>

    <p class="MsoNormal"><span class="calibre7">Bir yaşlı:</span></p>

    <p class="MsoNormal"><span class="calibre7">Ne oldu böyle sana Ali? diye çıkıştı. "Seni Vayvay köyünün ağzına atıp da biz yukardan seyir mi edecektik? Ne bozuldun öyle? Bütün bu köyü senin ayaklarının tırnağına kurban ederim. Var git konağına, rahatına bak. Bu yıl Vayvay köyü senin topraklarını bırakıp gidecektir. Vayvay köyü senin topraklarını bırakıp gitmezse, biz bu köyü bırakır gideriz. Bir daha insan içine de çıkmayız. Anladın mı dediklerimi, duydun mu Ağamızın oğlu? Var git işine. Bize bırak Vayvaylıları. Hemi de canını hiç sıkma."</span></p>

    <p class="MsoNormal"><span class="calibre7">Ali Safa Bey gözleri yaş içinde, sesi boğularak:</span></p>

    <p class="MsoNormal"><span class="calibre7">Sağ ol Hacı Veli Emmi, dedi. "Beni mesrur eyledin."</span></p>

    <p class="MsoNormal"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Hacı Veli:</span></p>

    <p class="MsoNormal"><span class="calibre7">Öyle ol da, rahat ol, dedi.</span></p>

    <p class="MsoNormal"><span class="calibre7">Ali Safa Beyin şerefine hemen bir keçi kestiler. Büyük bir ateş yaktılar, közde et kızarttılar. Rakı da buldular. Ali Safa Bey öğle yemeğini köyde yedi. Yemekten sonra da Dursun Durmuşu çağırdı:</span></p>

    <p class="MsoNormal"><span class="calibre7">Oğlum Dursun Durmuş, dedi. "Gün bugündür. Ne yapacaksın Vayvaya?"</span></p>

    <p class="MsoNormal"><span class="calibre7">Ne dersen.</span></p>

    <p class="MsoNormal"><span class="calibre7">Ellerinde hiçbir şeyleri kalmadı. Atları gitti, harmanları yandı. Sığırları, öküzleri, inekleri kaldı. Bir de ördekleri, kazları, tavukları... Dursun Durmuş, Vayvayda hayvan namına hiçbir canlı kalmayacak. Hepsini öldürüp fırdolayı Vayvay köyünün yöresine dizeceksiniz.</span></p>

    <p class="MsoNormal"><span class="calibre7">Baş üstüne Ağam.</span></p>

    <p class="MsoNormal"><span class="calibre7">Öteki işler sonra...</span></p>

    <p class="MsoNormal"><span class="calibre7">Vayvaylar çok korkak. Ellerine vur, lokmalarını ağızlarından al!</span></p>

    <p class="MsoNormal"><span class="calibre7">Ali Safa Beyin aklını şu İnce Memed işi hep kurcalıyor ama çok önem veriyor görünmemek için bir türlü kimseye soramıyor, köylünün İnce Memed konusunu açmasını bekliyordu.</span></p>

    <p class="MsoNormal"><span class="calibre7">Bekledi, oturdu, konuştu, hiç kimse bir türlü İnce Memedin sözünü etmiyordu. Ali Safa Bey sonunda, kendisi İnce Memedi sormak zorunda kaldı, şöyle tepeden: "Hani," dedi, "bir zamanlar dağlara bir eşkıya çıkmıştı. Bir çocuk, adı neydi hele? Hani bizim Abdi Ağanın katili."</span></p>

    <p class="MsoNormal"><span class="calibre7">İnce Memed, dediler.</span></p>

    <p class="MsoNormal"><span class="calibre7">Duydum ki gene dağlarda görünmüş.</span></p>

    <p class="MsoNormal"><span class="calibre7">Hacı Veli:</span></p>

    <p class="MsoNormal"><span class="calibre7">Aslan o, dedi. "Kara İbrahimi de geçenlerde vurmuş. Bir candarma ordusuyla üç gün üç gece çarpışmış da sonunda orduyu yarmış çıkmış. Yaman adam o, yaman. Sonra da..."</span></p>

    <p class="MsoNormal"><span class="calibre7">Bütün başlar öfkeyle Hacı Veliye döndü... Hacı Veli içine düştüğü hatayı hemen anladı:</span></p>

    <p class="MsoNormal"><span class="calibre7">Sonra da, dedi, düzeltmeye çalıştı. "Sonra da Mustafa Kemal Paşaya tel çekmiş, bu fakir fıkarayı başıma gönderme, yiğitsen sen gel karşıma," demiş.</span></p>

    <p class="MsoNormal"><span class="calibre7">Ali Safa Bey sorduğuna pişman oldu. Bu köylülerde, bu eşkıya çocuğa karşı derin bir sevgi, saygı vardı. Nereden geliyordu bu? Anlaşılmaz. Bıraksaydı eğer Hacı Veliyi, İnce Memedi bir anda bir efsane kahramanı yapıp çıkacaktı.</span></p>

    <p class="MsoNormal"><span class="calibre7">Herkes, herkes için tehlikeli bir adamdı İnce Memed. Vayvayı kışkırtsa da kışkırtmasa da çok tehlikeli bir adamdı. Vücudunun ortadan kalkması elzemdi.</span></p>

    <p class="MsoNormal"><span class="calibre7">İnce Memed hakkında çok deli şeyler düşünüyor, korkuyor, ürperiyordu. Acaba bu oğlan bir halk kahramanı mıydı? Bir halk kahramanı olabilmek için zavallı, yaşlı bir küçük köy ağasını öldürmekten başka ne yapmıştı? Bu çocuğu bu hale getirmelerinin asıl sebebi neydi acaba? İnce Memed sözü geçince, kendi akrabaları, kanı ciğeri, köylüleri bile nasıl susmuşlardı? Hacı Veli, geveze yaşlı, o da konuşmasa kimse konuşmayacaktı. Bir büyü, bir keramet mi?</span></p>

    <p class="MsoNormal"><span class="calibre7">Korkuyor muyum? Diye kendi kendine sorarken ayağa kalktı:</span></p>

    <p class="MsoNormal"><span class="calibre7">Kasabaya yetişmeliyim.</span></p>

    <p class="MsoNormal"><span class="calibre7">Atını getirdiler, bindi.</span></p>

    <p class="MsoNormal"><span class="calibre7">Korkuyor muyum? Ben onların atlarını çaldırdım, onlar da benimkini... Ben onların harmanlarını yaktım, onlar da benim... Ben onların sığırlarını kestireceğim, onlar da... Ben onları öldürteceğini... Ferhat Hocayı belki de... Onlar da beni?.. Olabilir mi?..</span></p>

    <p class="MsoNormal"><span class="calibre7">Ürperdi. İlk defa ölümü çok derinden, yüreğinin başında duyuyordu. Bu köylüler acaba onu öldürecekler miydi? Buna cesaret edebilecekler miydi? Bu mümkün müydü?</span></p>

    <p class="MsoNormal"><span class="calibre7">Kendi kendine gülmeye başladı. Korkuyorum, dedi. Bütün gece harmanların yanması sinirlerimi bozdu. Harmanlan yakabilirler, anladık. Ama atları çalacak adam yok ki Vayvayda...</span></p>

    <p class="MsoNormal"><span class="calibre7">Gelip gelip İnce Memed takılıyordu aklına. Bütün bu işler İnce Memed yüzünden olmasın? Haa! Yok canım. Bugün gözükür dağlarda, yarın kaybolur, on yıl ortadan silinir... Bir acayip bir eşkıyadır bu. Belki de Hamzayı öldürmeye gelmiştir. Onu öldürecek, gene kaybolup gidecektir. Gene köylüler onun şerefine Dikenli ovasına ateş verecekler, gene dağların tepesinde ateşler yanacak. Ne garip! Bu köylüye çok zulmediyormuş... Ağasının öcü falan ama, ortaçağda değiliz ki! Böyle şiddet, işte&nbsp;</span><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">böylesi bir neticeyi doğurur. Tatlı canını kurtarsın bakalım Hamza.</span></p>
  </div>
</body>
</html>
