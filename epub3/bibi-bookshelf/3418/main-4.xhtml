<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Unbekannt</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre"><h3 class="calibre5">Başımı Seccadeye Koydum; Ağlamaya Başladım</h3><h4 class="calibre7">İlk namaz ve gözyaşları</h4>
<p class="calibre1">Benim dünyamı altüst eden, âdeta bana sil baştan yeni bir ufuk açan bu doyumsuz sohbet, sabaha kadar sürmüştü.</p>
<p class="calibre1">Anlatılan hakikatler ruhumda öylesine nurlu ve huzurlu bir yankı bulmuştu ki bu yüzden kimsede en ufak bir bıkkınlık alameti olmamıştı. Benim âdeta dünyamı değiştiriyor, yıllardır büyük bir elem ve hüzün içinde çile doldurduğum manevî dünyam, doyumsuz bir lezzete ulaşıyordu. Demek ki gerçek mutluluk ve huzur dedikleri buydu. “Huzur ve mutluluk” diye nelere ve kimlere sarılmıştım da farkında değildim.</p>
<p class="calibre1">Minarelerden sabah ezanları duyulmaya başladı. Bugüne kadar binlerce ezan sesi dinlemiştim; ama hiçbiri kalbimi bu denli heyecanla ayağa kaldırmamıştı. Sanki artık ezanlar da bir başkaydı. O seslerin tesiri bambaşkaydı.</p>
<p class="calibre1">Erkut Bey, Hacer Teyze ve Çiğdem namaz kılmak için hazırlığa başlamışlardı.</p>
<p class="calibre1">Ben oturduğum yerde müthiş bir mücadele içindeydim. “Onlar da insan, ben de” diyordum içimden. “Onlar da yaşıyor, ben de yaşıyorum. Onlar da ölecek, ben de öleceğim. Hepimiz de o büyük Rabb’imin huzuruna çıkıp yaptıklarımızdan dolayı hesap vereceğiz.”</p>
<p class="calibre1">Evet, bu, kafama kaçınılmaz bir gerçek olarak yerleşmişti. Öyleyse yarın geç olabilirdi. Kalktım, ürkek ve biraz da mahcup bir tavırla, Çiğdem’e yaklaştım.</p>
<p class="calibre1">-    Ben de namaz kılsam, dedim.</p>
<p class="calibre1">Çiğdem’in gözleri sevinçle parladı.</p>
<p class="calibre1">-    Ah Sevda’cığım, dedi. Bu ne güzel bir haber... Büyük bir sevinçle bana sarıldı, candan, içten ve tertemiz duygularıyla kokladı.</p><h4 class="calibre7">Kendimi kaybetmiştim</h4>
<p class="calibre1">O an tutamadım kendimi. Belki de biriken hüzünler, elemler bir anda patlayıverdi.</p>
<p class="calibre1">-    Ne olur Çiğdem, dedim. Bırakma beni. Ben artık eski hayata dönemem bu nurlu dünyada yaşamak istiyorum, tövbe etmek istiyorum. Sizin gibi Allah’a kul olmak istiyorum. Ne olur bana yardım et.</p>
<p class="calibre1">Çiğdem de benim duygularımı anlıyor ve yaşadığım mutluluğu hissediyordu. O da sevinç gözyaşları döküyordu. Hacer Teyze de yanıma gelerek başımı göğsüne bastırdı ve:</p>
<p class="calibre1">-    Canım evladım, dedi. Üzülme sen... Seni bırakmayacağım artık. Sen benim öz evladımsın. Seni heder eden, hayatını zehre çeviren o günler bitti. Sen bütün kalbinle Allah’a yöneldin, tövbe ettin. O seni bırakır mı sanıyorsun?</p>
<p class="calibre1">O çirkin hayatımdan sonra ilk namazımdı benim. Yanımda melekler gibi tertemiz insanlarla birlikte Allah’ın huzuruna çıkmıştım.</p>
<p class="calibre1">Aman Allah’ım bu ne müthiş bir huşu bu ne müthiş bir heyecan ve bu ne müthiş manevî bir hazdı. Sanki bütün zerrelerim ayağa kalkmış, bir koro halinde Rabb’imden af diliyordu.</p>
<p class="calibre1">Kalbim durmak üzereydi. Namaz boyunca hıçkırığımı tutamadım. Âdeta içimdeki bütün günahlar, bütün kirler, su gibi akıp gidiyordu. Sanki yüreğime oturan tonlarca ağırlık bir bir eriyordu.</p>
<p class="calibre1">Hücrelerimle haykırıyordum; Allah’ım ne olur ömrümün sonuna kadar beni huzurundan ayırma, beni kabul et. Sana layık bir kul eyle... Başka kapım yok benim. Artık kimseye sığmamam...</p>
<p class="calibre1">Namazı zor bitirmiştim. Başımı secdeye koydum, içimdeki manevî zehri ve günahları dökercesine ağlamaya başladım. Meğer Rabb’im hakiki mutluluğu seccadeye dökülen yaşlarıyla veriyormuş insana. Bu gözyaşları ne kadar da rahatlatıyordu içimi...</p>
<p class="calibre1">Yıllardır mutluluğu başka yerlerde aramıştım. Hâlbuki dünyanın en büyük mutluluğu önümde duruyormuş.</p>
<p class="calibre1">Çiğdem hemen beni kucakladı, kaldırdı. Şefkatle mendiliyle gözyaşlarımı sildi.</p>
<p class="calibre1">Ne güzel dostlar yollamıştı Rabb’im bana. Bu dünyanın iyi insanlarını gördükçe bin kere, milyon kere kendime kızıyordum; ama Rabb’im bu günleri de göstermişti. Hacer Teyze beni bırakmıyordu artık... Bir hafta kadar misafiri oldum. Tabii ki buna misafir denmezdi. Bu, öz evladına yaptığı muameleden, sevgi ve şefkatten farksızdı. Sanki beni o doğurmuştu da yıllardır hasret çektikten sonra yeniden kavuşmuştu. Kelimenin tam anlamıyla el üstünde tutuluyordum.</p>
<p class="calibre1">“Şöyle otur kızım, şunu da ye kızım, şunu da iç kızım, yat da istirahat et kızım, sakin ol kızım, Allah’a yönel kızım, ben yanındayım kızım...”</p>
<p class="calibre1">Neler, neler...</p>
<p class="calibre1">Ya Rabb’i bu nasıl bir iyilikti? Bu nasıl bir temizlikti? Bu nasıl bir dürüstlüktü?</p>
<p class="calibre1">Çok iyi biliyordum ki Hacer Teyze ve ailesi Rabb’imin bana en büyük ikramı ve en büyük yardımıydı. Sanki Rabb’im beni, bu kadar hata ve günahlara rağmen mucizelerle kurtarıp Hacer Teyze’ye teslim etmişti. Yoksa çoktan Sevda, diye bir hanım yaşamıyor olacaktı. Hem dünyasını hem de ahiretini zindan edecekti...</p>
<p class="calibre1">Ah, ya Rabb’i! Sana binlerce şükür. Tam intiharın eşiğin-deyken çekip aldın beni. Ömrünün sonuna kadar sana şükür secdesi yapsam yine de bu ikramı ödeyemem...</p><h4 class="calibre7">Yeniden hayata dönüyordum</h4>
<p class="calibre1">Hacer Teyze’nin evinde engin bir huzur, doyumsuz bir rahatlık ve sonsuz bir mutluluk hissediyordum. Sanki Cehennem hayatından kurtulup Cennete girmiştim.</p>
<p class="calibre1">Bu melek hanımın sohbetleri, nasihatleri, tesellisi ve manevî desteği beni yeniden kendime getirmiş, yıllar sonra insan olduğumun ve bu dünyada yaşadığımın farkına varmıştım.</p>
<p class="calibre1">Bir zamanlar evimize gelip bizden bir bardak su içerek giden o esrarengiz teyzenin söyledikleri çıkıyordu. Çünkü bana dönüp “Allah sonunu hayretsin!” demişti.</p>
<p class="calibre1">Yeniden kendime geldiğim, yemden hayat bulduğum, yeniden Allah’a yöneldiğim, O’na secde edip gözyaşı döktüğüm bu ev, yine de bir yabancıya aitti. Beni devamlı bir şekilde burada banndıramazlardı. Banndırsalar da bunu kimseye izah edemezlerdi. Belki de benim yüzümden sıkıntıya girerler, çevreye mahcup olurlardı. Yani artık bana yol gözüküyordu. Ama nereye? Ben o eski defteri kapamıştım. Oraya dönemezdim. Yani halimi de kimseye inandıramazdım. Beni tanıyanların, benimle ilgili haberleri duyanların, beni gördükçe mideleri bulanmaya devam ederdi.</p>
<p class="calibre1">Ya Rabb’i! Ben ne yapacaktım? Yine çözümsüzlüğe, çaresizliğe doğru yuvarlanıyordum. Ama bu fikir gittikçe kafamı kemiriyor, huzurumu kaçırıyordu. Çünkü her ne kadar bana hissettirmeseler de gerek Hacer Teyze gerekse kızı Çiğdem benimle ilgili her şeyin farkındalardı. Buna rağmen beni kucaklamışlar, âdeta bağırlarına basmışlardı.</p>
<p class="calibre1">Bu insanlara benim yüzümden söz gelsin istemiyordum.</p><h4 class="calibre7">Bu evde yabancıydım</h4>
<p class="calibre1">Hacer Teyze ile konuşma zamanım gelmişti. O sabah birlikte kahvaltı yaptıktan sonra:</p>
<p class="calibre1">- Hacer Teyze, dedim. Sen bana gerçek bir anne oldun. Senin o kadar iyiliğini gördüm ki bunu anlatamam. Ben burada bir Cennet hayatı yaşıyorum. Beni yeniden hayata döndürdün, yemden can verdin. Benim Rabb’ime yönelmeme vesile oldun. Bana kul olma hazzını ve lezzetini yaşattın.</p>
<p class="calibre1">Huşu içinde gözyaşlanmla kıldığım namazlarımda bugüne kadar asla tatmadığım bir hazzı yaşıyorum. Sabahlara kadar Rabb’ime dua edip ondan af dilemenin doyumsuz mutluluğu içindeyim. Bütün bunlar sizin sayenizde oldu. Allah ebediyen sizden razı olsun. Ama bütün bu güzelliklere rağmen ben bu evin yabancısıyım, daha fazla size yük olmaya hakkım yok. Benim yüzümden üzülmenizi istemem. Onun için artık sizden izin isteyeceğim.</p>
<p class="calibre1">Karşımda beni büyük bir dikkatle dinleyen Hacer Teyze, bir anda heyecanla ayağa fırladı.</p>
<p class="calibre1">- Sen neler diyorsun, kızım, dedi gözleri dolu dolu. Sen benim yüreğime indirmek mi istiyorsun? Sen benim kucağımdan en tatlı bebeğimi, en sevdiğim çocuğumu almak mı istiyorsun? Senin benim yanımdaki yerin kalbimde, yüreğimde saklı...</p>
<p class="calibre1">Ben senin sadece Hacer Teyze’n değilim annenin de ahiret yoldaşıyım. Sen bana ondan yadigârsın. Yani benim öz be öz kızım gibisin. Buradan gidersen sana dayanamam. Bana dünyanın en büyük kötülüğünü etmiş olursun.</p>
<p class="calibre1">Ölene kadar anne-kız gibi bu evde beraber kalacağız, diye sevincimden Rabb’ime şükrediyordum. Sen de kalkmış, benden izin istiyorsun. Bu yapılır mı Allah aşkına! Eğer yanında en ufak bir değerim varsa sil o düşünceleri aklından.</p>
<p class="calibre1">Bu iyiliğe, bu inanılmaz sevgiye ve bu ölçülmez şefkate daha fazla dayanmak mümkün müydü?</p>
<p class="calibre1">Ana-kız gibi sarıldık birbirimize... Yine gözyaşlanmız birbirine karıştı. Onun doyumsuz sevgisini ta içimde hissediyordum. Onun engin, tertemiz duygulan sanki başımı döndürüyordu.</p><h4 class="calibre7">Artık o evin kızıydım</h4>
<p class="calibre1">Kaldım o evde... Hacer Teyze’yi annem bilerek... O evi kendi evim sayarak...</p>
<p class="calibre1">Bir taraftan Çiğdem’in bir taraftan da Hacer Teyze’nin ve bir taraftan da haftada bir gün eve gelen hanımların o doyumsuz sohbetleri, ufkumu açıyor, kalbimi temizliyor ve imanımı artırıyordu. Sanki o ev, sıradan bir ev değil, bir medrese gibiydi. O evde eğitiliyorduk.</p>
<p class="calibre1">Altı ayı geçmişti, Hacer Teyze’nin yanma geleli... O altı ay, Rabb’ime binlerce şükür ki çok şeyi değiştirmişti. Tamamen kendime gelmiştim. Beynimi kemiren şüpheler, isyanlar kalbimde beni yiyip bitiren çirkin geçmişim bir buz gibi erimişti. Tamamen kendimi Rabb’imin huzuruna bırakmış, O’nun rahmeti ve merhameti ile umut bulmuştum.</p>
<p class="calibre1">Bütün bu harika günlere rağmen geçmiş defterlerin pislikleri zaman zaman uykularımı da kaçmıyor değildi. Ama bu korkulu saplantı ve takıntı, gün geçtikçe azalıyordu.</p>
<p class="calibre1">YEDİNCİ ®Ö£SÖM</p>
<p class="calibre1">KfiçüBlüğûmden Beri tozpembe hayalleriyle yaşadığım Bir olay gerçekleşti; Bern de Biç umut etmediğim Bir anda... ‘Evleniyordum. ÇiirültiLsüz, patırtısız, sessiz ve sedasız... Jfayatımda iû^ defa mutluluğun sihrini yakalamıştım. <sup class="calibre12">&lt;</sup>Ya^<sup class="calibre12">e</sup>Rfl66'i ne olursun, sonunu da getir...</p><h3 class="calibre5">Hiç Beklemediğim Bir Anda İnanılmaz Bir Olay Gerçekleşti</h3><h4 class="calibre7">Büyük sürpriz olmuştu</h4>
<p class="calibre1">Çiğdem’in düğün günü yaklaşıyordu. Evler, Hacer Teyze’nin oturduğu dairenin bir üstünde olduğu için, biz de kendimizi bu düğün hazırlığı içinde bulmuştuk. Çiğdem babasıyla birlikte kaldığı için, her akşam ya o aşağıya iner ya da biz yukan çıkardık, böyle birbirimize destek olurduk. Bu yüzden onun düğün işlerini de birlikte takip ediyorduk.</p>
<p class="calibre1">O gece Çiğdem’in davetlisiydik.</p>
<p class="calibre1">- Size bu akşam özel yemek yapacağım, babam da evde yok. Baş başa bir yemek yiyelim, dedi ve Hacer Teyze ile beni çağırdı.</p>
<p class="calibre1">Yemeklerimizi yedik, masadan kalktık, çaylarımızı içiyorduk. Baktım ki Hacer Teyze ile Çiğdem birbirine işaretlerde bulunuyor. Sanki benden sakladıkları veya bana söylemek istedikleri önemli bir şey vardı.</p>
<p class="calibre1">Önemli, diyorum; çünkü kolay kolay benden bir şey giz-lemezlerdi. Eğer benden gizledikleri bir şey varsa bu çok önemli bir konu olmabydı.</p>
<p class="calibre1">Önce benim geçmişimle ilgili taze bir haber mi ulaştı, diye çok korktum. Ama yüzlerinde bunu belli eden olumsuz bir ifade de yoktu.</p>
<p class="calibre1">Çok sürmedi bu durum. Tam karşımda oturan Hacer Teyze, ezilip büzülerek sanki çok mahcup bir eda ile:</p>
<p class="calibre1">-    Sevda kızım, dedi. Biz Çiğdemle senin için önemli bir konu düşünüyoruz. Bir de sana soralım, fikrini alalım, dedik. Bilmem ki sen ne dersin?</p>
<p class="calibre1">Doğrusu çok merak ettim.</p>
<p class="calibre1">-    Hayırdır inşallah, diye atıldım biraz korku, biraz da endişe duyarak...</p>
<p class="calibre1">Yine Hacer Teyze binbir şekilde eğilip bükülmeye devam etti. “Kırarım, üzerim!” diye bir türlü konuya giremiyordu.</p>
<p class="calibre1">-    Hacer Teyze, dedim. Beni çok heyecanlandırdın. Neyse söyleyin Allah aşkına!</p>
<p class="calibre1">-    Yavrum, dedi o şefkat dolu sesiyle... Sen gençsin, güzelsin, hayatın başındasın. Çok güzel günlere, çok iyi yerlere layıksın.</p>
<p class="calibre1">Seni burada hapsettik diye kendi kendimize üzülüyoruz. Bunun için de Çiğdemle düşündük, taşındık sana münasip bir talipli bulmaya karar verdik</p>
<p class="calibre1">Önce bu inceliği anlayamamıştım.</p>
<p class="calibre1">-    Yani beni uğurlamak istiyorsunuz öyle mi, dedim.</p>
<p class="calibre1">Hassas ve pırlanta gibi bir ruha sahip olan Hacer Teyze ve yanı başında oturan Çiğdem, birden telaşla atıldılar.</p>
<p class="calibre1">-    Hayır! Asla!.. Sakın böyle bir şey aklına gelmesin. Senin başımızın üstünde yerin var. Bizim niyetimiz bu değil. Senin daha mutlu, daha huzurlu olman için düşündük bunlan... İstedik ki kendine ait mutlu bir yuvan olsun.</p>
<p class="calibre1">Anlamıştım...</p>
<p class="calibre1">. Hacer Teyze devam etti:</p>
<p class="calibre1">-    Bir de talipli bulduk, dedi.</p>
<p class="calibre1">İşte buna çok şaşırdım.</p>
<p class="calibre1">-    Bana talipli buldunuz ha?</p>
<p class="calibre1">-    Evet, kızım.</p>
<p class="calibre1">İçimden geldiği gibi, atıldım bu sefer:</p>
<p class="calibre1">-    Hacer Teyze, bana talipli olan ya beni tanımıyordur ya da biraz yanm akıllıdır.</p>
<p class="calibre1">-    Hayır, kızım ikisi de değil. Hem seni çok iyi tanıyor hem de dünya iyisi bir beyefendi. Tek kusuru yaşı biraz senden büyük.</p>
<p class="calibre1">Ne diyeceğimi bilemedim. Kendimi evliliğe hazır hissetmiyordum. Bu kadar kötü bir hayattan sonra evliliği becereceğimi hiç sanmıyordum. Bu benim için çok zor olacaktı.</p>
<p class="calibre1">İkincisi de her an geçmiş hayatım yüzüme vurulacak diye korku içinde asla mutlu olamazdım.</p>
<p class="calibre1">Ama yine de sordum:</p>
<p class="calibre1">-    Kim bu bey?</p>
<p class="calibre1">Hacer Teyze ile Çiğdem bir an baktılar, tebessüm ettiler. Cevap Hacer Teyze’den geldi.</p>
<p class="calibre1">-    Çiğdem’in babası; yani benim oğlum, Yusuf...</p>
<p class="calibre1">Allah’ım!..</p>
<p class="calibre1">Utancımdan yüzüm kızardı bir an. Bu nasıl olabilirdi? Beni bilen, tanıyan, onurlu, kültürlü ve mutlu bir erkek, buna nasıl teşebbüs ederdi? Yoksa çok acıdığı için mi bunu yapıyordu?</p>
<p class="calibre1">İçimde müthiş bir çelişki çukuruna düştüm. Bu aileye “Hayır” diyemezdim. “Hayır” demek aptallık olurdu. Ama “Evet” de diyemezdim. Çünkü bu insanlann iyiliği altında ezilmekten korkuyordum. Sustum bir müddet...</p>
<p class="calibre1">Çiğdem heyecan içinde:</p>
<p class="calibre1">-    Ne dersin Sevda, dedi.</p>
<p class="calibre1">Başımı yere eğdim. Yüzüm kızararak, kalbim çarparak bir şeyler söylemek zorunda kaldım.</p>
<p class="calibre1">-    Size gelin olmak, benim için en büyük şereftir; ama benim kim olduğumu da çok iyi bilmeniz lazım. Eğer beni biliyorsanız nasıl bu halimle beni kabul edebilirsiniz? İçinize bunu nasıl sindirebilirsiniz? Şimdi sindirseniz de yann, öbür gün bu iş bozulabilir, asla yürümez.</p>
<p class="calibre1">-    Korkma yavrum, dedi Hacer Teyze. Biz her şeyi konuştuk Gerek ben gerek oğlum Yusuf gerekse Çiğdem seni istiyoruz, seni seviyoruz ve senin bir gelin olarak evimizde kalmanı istiyoruz.</p>
<p class="calibre1">Bu inanılmaz iyilik, bu görülmedik şefkat ve sevgi karşısında daha fazla dayanamadan ağlamaya başladım.</p>
<p class="calibre1">-    Siz razı da olsanız, siz beni isteseniz de ben bu temiz evde, sizin gibi temiz insanlarla kirli geçmişimi nasıl paylaşabilirim? Günahlarımla size nasıl gelin olabilirim? Yusuf Bey’e karşı nasıl masum rolü oynayabilirim?</p>
<p class="calibre1">Hacer Teyze, yine o sımsıcak annelik şefkatiyle kollarını boynuma sardı, beni öptü, kokladı.</p>
<p class="calibre1">-    Benim talihsiz yavrum, dedi. Sen bu günahlara isteyerek girmedin. İsteyerek o pisliğe bulaşmadın. Ama isteyerek o pislikten kurtulmak için çırpındın. O günahlara tövbe etmek için sabahlara kadar gözyaşı döktün. Biz senin saflığından, iyi niyetinden ve dürüstlüğünden faydalanıldığmı, kandırılarak tuzaklara düşürüldüğünü biliyoruz.</p>
<p class="calibre1">Günahlar ne kadar çok olursa olsun, Allah’ın rahmeti, affı ve merhameti her günahı temizlemeye yeter. O kendisine dönen, pişman olan hiçbir kulunu kapı dışarı etmez. Yeter ki bir daha aynı hatalar ve günahlar işlenmesin. Zaten sen de bunun için çırpınıp duruyorsun.</p><h4 class="calibre7">Mutlu bir dünyaya ilk adımımı attım</h4>
<p class="calibre1">Bu kapı bana Allah’ın yeni bir ikramıydı. Bu inanılmaz bir şeydi. Beni o ailenin kabul etmesini hayal bile edemezdim. Ama Rabb’im isterse her şey yerli yerine oturur ve düzene girerdi.</p>
<p class="calibre1">Allah’ın işine bakın ki bana küçüklüğümden beri bir anne sıcaklığı ve bir anne sevgisi gösteren Hacer Teyze kayınvalidem oldu. Yani onun gelini oldum.</p>
<p class="calibre1">Yusuf Bey, tam bir Allah adamı...</p>
<p class="calibre1">Saf, temiz ve dürüst...</p>
<p class="calibre1">Özü sözü bir...</p>
<p class="calibre1">Hayatını Allah’a layık bir Müslüman olarak yaşamak için planlamış...</p>
<p class="calibre1">O, bütün ömrünü iman ve Kur’an hizmetlerine adamış... Onun en büyük derdi, fakir talebeler, kimsesiz gençler ve yardıma muhtaç insanlar...</p>
<p class="calibre1">Beni umduğumdan daha iyi karşıladı, kabullendi. Onun sevgisi ve desteğiyle mutlu bir yuva kurduk.</p><h4 class="calibre7">Evimiz bir medrese oldu</h4>
<p class="calibre1">Evimiz bir medrese oldu âdeta. Namazlarımızı cemaatle kılıyoruz. Namaz sonunda tesbihatı birlikte yapıyoruz ve mutlaka her namazın ardından da Kur’an tefsiri okuyoruz. Yani Yusuf Be/in sayesinde evimiz okula döndü.</p>
<p class="calibre1">Yeni yuvamızda bereket var, huzur var, ümit var. Rabb’im bu düzenimizi ve bu Cennet misal mekânımızı bozmaz.</p>
<p class="calibre1">Şimdi Yusuf Beyle aramızda yalımzca bir nikâh var. Çünkü o beni yalımzca çevreye kaşı korumak ve çaresizliğime çare olmak için kabullendi yoksa onun başka bir beklentisi yoktu. Ama bunu ne Hacer Teyze ne de Çiğdem bilmiyor. Meselenin aslını da asla kimse bilmeyecek. Zaten evimizdeki huzur her şeyi gölgede bırakıyor.</p>
<p class="calibre1">Bütün bu ağır tecrübelerden sonra anladım ki hakiki huzur, hakiki lezzet ve hakiki mutluluk, iman ve Kur’an ile mümkünmüş. Allah’a layık bir kul olmanın huzurunu hiçbir şey vermiyormuş. Onun önünde secde edip gözyaşı dökmek kadar ruhu temizleyen, rahatlatan ve pak eden hiçbir şey yokmuş. Allah bizleri Kendisinden ayırmasın.</p><h4 class="calibre7">Annemi rüyamda gördüm</h4>
<p class="calibre1">Evlendikten sonra annemi rüyamda görmüştüm.</p>
<p class="calibre1">-    Nasılsın anne, dedim.</p>
<p class="calibre1">-    Çok iyiyim yavrum, dedi. Ben ve ağabeyin çok iyiyiz. Ama babandan haber yok.</p>
<p class="calibre1">İçimdeki korkuyu anneme açtım.</p>
<p class="calibre1">-    Günah işleyenlere ne yapıyorlar anneciğim, diye sordum.</p>
<p class="calibre1">Rahmetli annem ne öğrenmek istediğimi çok iyi anlamış gibi cevap verdi.</p>
<p class="calibre1">-    Korkma kızım, dedi. Günahsız kul olmaz. Yaptıklarından pişman olup tövbe eden ve bir daha işlemeyen kullara Allah rahmet ediyor. O’nun rahmeti bütün âlemi kaplamıştır. O’ndan ümit kesme. Tövbe etmeye, O’na layık kul olmaya devam et. Seni çok özledik. Yanımızda sana da yer ayırdık, bekliyoruz.</p>
<p class="calibre1">Uyandım... Evet... Her an kapımızı çalacak olan ölüme hazırlanmak lazım. Eğer hazırlıksız yakalanırsak çok pişman oluruz. Bunun dönüşü ve telafisi de yoktur.</p>
<p class="calibre1">Mevla’m ölüm gelmeden ölüme hazırlıklı olan kullarından eylesin! Rabb’im bizi kendine layık bir kul eylesin!</p>
<p class="calibre1">Şimdi beynimde durmadan yankılanan bir yalvarış çığlığı var:</p>
<p class="calibre1">Rabb’im! Gençleri benim gibi hatalarının kurbanı etme! Onlara akıl ve duygu gözü ver de kendilerini ateşe atmasınlar! Hacer Teyze ve Yusuf Bey gibi insanların da sayılarım artır!.. Âmin...</p>
</body>
</html>
