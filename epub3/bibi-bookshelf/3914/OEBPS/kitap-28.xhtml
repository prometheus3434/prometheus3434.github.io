<html xmlns="http://www.w3.org/1999/xhtml">
	<head>
		<title>kitap-28</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik para-style-override-12" id="toc_marker-4-4" xml:lang="tr-TR">Gözlerini Seni Sevmeyenlere Değil Sevenlere Çevir</p>
			<p class="Basic-Paragraph para-style-override-8"><span class="char-style-override-1">Bazen farkında olmadan hepimiz bizi seven ve bize hak ettiğimiz değeri veren insanları cepte görmeye başlarız ve sanki onlar her zaman orada bir yerlerde bizi sevmeye devam edecekler gibi düşünüp, bizi sevmeyen insanlara çeviririz gözlerimizi. Böyle olunca her daim bir endişe hali olur içimizde. Çünkü gözümüz ve odak noktamız her daim bizi sevmeyenlerde ya da bize değer vermeyenlerde olur. Bunun sonucunda, zihnimiz hesap yaparken bizi sevenleri çok az hesaba katar ve sanki şu koskoca dünyada hiçbir insan bize hak ettiğimiz değeri vermiyormuş gibi hissederiz. Biraz önce söylediğim gibi, hayatımızın her aşamasında bizi seven ve sevmeyen insanlar olacak, bu kaçınılmaz. Elbette ki, bazı sorunlu durumlarda, aslında iyi olabilecekken problemlerin baş göstermeye başladığı ilişkilerimizi düzeltmeye çalışabiliriz, bu durumda hiçbir sorun yok. Ancak bazen ne yaparsan yap, bazı insanlarla uyum sağlayamazsın. Böyle durumlarda var olan iyi ilişkilerine dönmek, onlarla vakit geçirmek yerine, enerjini uzun zamandır umut vermeyen ilişkilere verirsen hem elindeki güzel olan ve daha iyi yerlere gelebilecek ilişkileri ihmal etmiş hem de enerjini boşa harcayarak kendini huzursuz bir ruh haline sokmuş olursun.</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="italik">Bazı insanlar vardır ki, enerjisiyle, içinin güzelliğiyle girdiği ortamı, dokunduğu insanı güzelleştirir. Birçok insanın hayatı boyunca en azından bir kez böyle bir kişiyle yolu kesişir ama fark edemez. Güzel insanları fark etmek için dikkatini onlara doğru çevirmelisin.</p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-1">Maalesef ki hayatımızın büyük bir bölümünde insanları önce kafamızda biçimlendiriyoruz, sonrasında gerçekleri kafamızda biçimlendirdiğimiz haline uydurmak istiyoruz. Durum böyle olunca, aslında hiç olmayacak insanlara sırf kafamızdaki haline olur da uydurabilirsek diye, çok fazla emek harcıyoruz. Bunun başlangıç noktasını neredeyse bütün insanlar yaşıyor ama önemli olan kısmı sonrasında olmayacağını anlamak. Yıllar</span><span class="char-style-override-1"> geçmesine rağmen hâlâ zihnindeki hayalin peşinden koşan o kadar çok insanla karşılaştım ki; böyle insanlar karşısındaki insan pek çok farklı yolla aslında “Ben senin için iyi değilim” dese bile, bunu görmezden gelip, kayıp diyarlarda altın peşinde koşan eski maceracılar gibi hayatlarını hayallerinin içinde eritiyorlar.</span></p>
			<p class="Basic-Paragraph para-style-override-8"><span class="char-style-override-1">Olur da fark edebilirsen ve gözlerini gerçekten seni seven insanlara çevirebilirsen, ilk başta sana biraz sıkıcı gelmesine rağmen, enerjini gerçekten seni seven insanlara harcayabilirsen, ruhsal dengenin daha iyiye doğru gittiğini fark edeceksin. Zamanını böyle insanlarla geçirdikçe, benlik değerin ve kendine olan inancın yükselecektir. Bunu bir yenilgi gibi düşünmemeni öneririm sana, başta söylediğim gibi bazen bazı insanlar sen ne yaparsan yap seni sevmeyeceklerdir. Hem kendimde hem de danışanlarımda gözlediğim bir durum var, iyi olan ilişkilere, seni seven insanlara daha çok zaman ayırdıkça ve önem verdikçe, bu ilişkiler çok daha iyi yerlere geliyor ve insanın ruhunu besleyen en önemli kaynaklardan biri oluyor. Ama sen elinde olanları ihmal edersen, bir süre sonra iyi de olsa her ilişki sıradanlaşma eğilimi gösteriyor.</span></p>
		</div>
	</body>
</html>