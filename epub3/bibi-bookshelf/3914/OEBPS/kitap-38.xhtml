<html xmlns="http://www.w3.org/1999/xhtml">
	<head>
		<title>kitap-38</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik para-style-override-11" id="toc_marker-4-14" xml:lang="tr-TR">Taç Utangaçlığı: Doğanın Bize Sınırlar Konusunda Verdiği Mesaj</p>
			<p class="Basic-Paragraph para-style-override-8"><span class="char-style-override-1">Taç utangaçlığı 1920’li yıllarda gözlemlenmiş ve nedeni tam olarak belirlenmese de bazı ağaç türlerinin hem kendini korumak hem de yanı başında bulunan diğer ağaçlara zarar vermemek amacıyla; birbirine yaklaştıkları noktalarda aralarında boşluklar, sınırlar oluşturarak şekil almasıdır. Bunun nedenlerine kafa yoran bilim insanları özellikle şu 3 neden üzerinde durmuşlar:</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-3">1</span><span class="char-style-override-1">. Bunu zararlı böceklerin birbirlerine geçişlerini engellemek amacıyla yaptıkları</span></p>
			<p class="Basic-Paragraph para-style-override-8"><span class="char-style-override-3">2.</span><span class="char-style-override-1"> Uygun boşluklar bırakılarak güneş erişimini sağlamak ve birbirlerinin güneş kaynaklı gelişimine engel olmamak amacıyla yaptıkları</span></p>
			<p class="Basic-Paragraph para-style-override-8"><span class="char-style-override-3">3.</span><span class="char-style-override-1"> Dalların sağlığını korumak (boşluk olmaksızın büyüyen dallar çakışacak, kırılmalara ve yaprak dökülmelerine sebep olacaktır) için yaptıkları</span></p>
			<p class="resim para-style-override-2"><span><img alt="8.jpg" class="frame-13" src="image/8_fmt.png"/></span> </p>
			<p class="Basic-Paragraph para-style-override-8"><span class="char-style-override-1">Taç Utangaçlığı Gösteren Bir Fotoğraf</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-1">Hayatımızda bize ait olan ve korumamız gereken, ayrıca mevzu bizim dışımızdakiler olduğunda da korumasına özen göstermemiz, saygı duymamız gereken alanlar var. Diğer insanlarla –partnerimiz, ailemiz, çocuklarımız, arkadaş çevremiz veya herhangi bir zamanda ve mekânda karşılaştığımız kişilerle– aramızda ihlal edilmemesi gereken sınırlar var yani bir bakıma bizim insan türü olarak sahip olduğumuz taç utangaçlığımız</span><span class="char-style-override-1">. Bunlar bizim duygularımız, düşünce yapımız, inancımız, karakterimiz, tercihlerimiz, felsefemiz, hayat tarzımız, kıyafet seçimimiz, yeme içmemiz, takıldığımız mekânlar gibi şeyler olabilir. Biz tercihlerimizi yaşarken tıpkı ağaçların yaptığı gibi bir diğerinin alanına müdahale etmeden ve kendi alanımıza her önümüze geleni müdahale ettirmeden yaşamalıyız.</span></p>
			<p class="Basic-Paragraph para-style-override-8"><span class="char-style-override-1">Bu durumda belki de aklına şöyle bir soru gelebilir: Bireyselleşmenin olanca hızıyla yaygınlaştığı bir zamanda, bu bizi birbirimizden daha kopuk bireyler haline getirmez mi? Aslında durum tam olarak böyle değil, kişisel alanımızı korumak ve tercihlerimiz konusunda sınırlar çizebilmek sağlıklı bireyler olmamız açısından çok önemli.</span></p>
			<p class="Basic-Paragraph para-style-override-8"><span class="char-style-override-1">Kendi gelişimimizi, hayat tarzımızı yaşarken başkalarına müdahale ettirmemek, duygu ve düşüncelerimizi dış faktörlerin eline vermemek tıpkı ağaçlardaki zararlı böcek geçişlerini engelleme amacı gibi bizde de zararlı duygu ve düşüncelerin transferini minimize edecektir. Böyle olunca zihinsel anlamda çok daha sağlıklı gelişip, kendi kişiliğimizi ve potansiyelimizi daha sağlıklı bir şekilde ortaya koyabiliriz.</span></p>
			<p class="Basic-Paragraph para-style-override-8"><span class="char-style-override-1">Aramızda belirli seviye ve sınırlar olduğu zaman birbirimizin gelişimini engellememiş oluyoruz. Gereksiz ve zarar verici veya insanı duygusal ve düşünsel olarak yavaşlatıcı müdahalelerden belirli oranda uzak durmuş oluruz. Bu da bizim, tıpkı ağaçların güneş enerjisinin o boşluklarla engellenmemesi gibi, faydalı sınırlar çizerek kişisel alanlarımızı korumamızı ve gelişimimizi pozitif yönde etkilememizi sağlar. İnsanlar birbirlerine geçtikçe kapasitelerini daraltırlar, potansiyellerini göz ardı edebilirler. Aile ya da kadın-erkek ilişkileri buna en güzel örneği oluşturabilir. Partnerini çok kısıtlayan birisi onun kendi gelişimi için atabileceği adımları kendisi için tehdit görebilir ve bu konuda onu engellemeye çalışabilir. Ya da oğluna bağımlılık derecesinde aşırı düşkün bir anne, oğlunun kendi ilişkisini kendisine rakip görebilir ve ilişkiyi sabote edebilir.</span></p>
			<p class="Basic-Paragraph para-style-override-8"><span class="char-style-override-1">Eğer sınırlar olmazsa bu bizim hem psikolojimize zarar verecek hem de fizyolojik olarak bizi etkileyecektir. Sınırsız, seviyesiz insani ilişkiler mutlaka kırılmalara, dökülmelere sebep olacaktır ve böyle bir dünyada zedelenmemek için sen zedeleyeceksin, böylece bir rekabet ortamı oluşacak ve her iki açıdan da hep fazlaca çaba sarf ederek ya kazanacak ya kaybedeceksin. Ama sınırların olmadığı yerde </span><span class="char-style-override-1">kazananın neyi kazandığına da dikkat</span><span class="char-style-override-1"> etmek gerekir. Çoğu zaman kişisel egoların tatmin edildiğini fark edebilirsin bu rekabet ortamında.</span></p>
			<p class="Basic-Paragraph para-style-override-8"><span class="char-style-override-1">Her insan benzersizdir. Hissettikleri, düşündükleri ve deneyimleri onu benzersiz bir insana dönüştürür. Ancak insanların arasında sağlıklı sınırlar olmadığı zaman, bir kişi diğerinin adına da düşündüğünü, hissettiğini ve karar verdiğini iddia edebilir. Eğer adına karar verilen kişi kendi sınırlarını koruyamıyorsa, bir bakar ki diğeri onun yerini almış ve ona hiç uygun olmayan şeyleri yapıyor. Her insanın benzersiz olması dolayısıyla, kendi duruşunu da kendisine göre kişinin kendisinin ayarlaması gerekir. Elbette diğer insanların da bu süreçte katkısı olmalıdır ancak bu belirli sınırlar dahilindedir. Başkasının senin için hazırladığı kıyafet senin için uygun olmadığı gibi, mutsuz hissetmene de neden olacaktır.</span></p>
			<p class="Basic-Paragraph para-style-override-8"><span class="char-style-override-1">Sınır koyamayan insanlarda dikkat ettiğim bir özellik var, birçok insana kendisi için özel olan şeyleri anlatabiliyorlar. Aile hayatı, kararları, düşünceleri, planları ve hayalleri konusunda herkese her şeyi anlattığın zaman, anlattığın insanların bir kısmı senin bunları anlatıyor olmanı, hayatın konusunda yorum yapmak ve kararlar vermek için izin vermişsin gibi yorumluyorlar. Ve bir süre sonra bir bakmışsın ki, bir sürü insan senin hayatın ve kararların hakkında yorum yapıyor, seni eleştiriyorlar. Bu nedenle kime, neyi ne kadar anlattığına dikkat etmelisin.</span></p>
		</div>
	</body>
</html>