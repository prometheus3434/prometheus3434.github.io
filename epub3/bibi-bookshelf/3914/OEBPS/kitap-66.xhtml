<html xmlns="http://www.w3.org/1999/xhtml">
	<head>
		<title>kitap-66</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik" id="toc_marker-7-9" xml:lang="tr-TR">Arka Bahçen Var mı?</p>
			<p class="Basic-Paragraph para-style-override-8"><span class="char-style-override-1">Sen de muhtemelen birçok diğer insan gibi sadece hayatın gerekliliklerini ciddiye alıyorsun. İşin, ailen, toplumsal gerekliliklerin... Yani yaptığın birçok şeyin bir gerekliliğe ihtiyacı var, somut olarak sana direkt katkısı olmayan bir şeyi yapmayalı uzun zaman olmuş. Her geçen zamanla beraber yaptığın her şey ciddileşmeye başlıyor ve yetişkin dünyana hapsoluyorsun. Zorunluluk haline gelen her şey seni zorlamaya ve ruhunu yormaya başlıyor. Ama yapacak bir şey yok bu konuda, hayatını idame ettirebilmek için bunlar yapılması gereken şeyler. Peki zorunlulukların haricinde yani hayatını devam ettirmek için yaptığın şeyler haricinde, bir sonuç ya da çıkar beklemeksizin kendin için en son ne zaman bir şey yaptın? Bu soruya hemen cevap vermemeni istiyorum, lütfen biraz düşün; en son, sadece kendin için, bir sonuç beklemeksizin ne zaman bir şey yaptın?</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="italik">“Zevklerimi ciddiye alırım, sıkı çalışır iyi eğlenirim; hayatta dengeye inanırım.”<span class="char-style-override-1"> </span><span class="char-style-override-6">Oprah Winfrey</span><span class="char-style-override-1"/></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-1">Hayatın bir yol olduğunu bu kitap boyunca sıklıkla vurguladım. Yol örneğinden devam edersek, bu yol süresince, rüzgâra, yağmura, toza, soğuğa ve sıcağa maruz kaldın ve kalmaya devam edeceksin. Doğal olarak yorulacaksın, yıpranacaksın. İnsan olmak böyle bir şey. Peki yorgunluk esnasında zorlandığın zamanlar için, kendini toparlayacağın, enerjini yenileyeceğin bir alan iyi gelmez miydi sana? Düşünsene çöl gibi bir yerdesin ve bir vahayla karşılaşıyorsun. Yemyeşil ağaçlar ve soğuk su var. Çölün yakıcı güneşinden uzaklaşıp, ağaçların gölgesinde dinleneceksin ve kana kana soğuk sudan içeceksin. Hayal etmesi bile güzel. Çölde yol almak, hayattaki zorunlulukların ve zorluklarla yaşamaya çalışmak. O hayal etmesi güzel vaha ise, senin gerçek hayattan uzaklaşıp kendin için bir şeyler yaptığın arka bahçen olacak. Yolda yoruldukça arka bahçende kendini tazeleyeceksin. Tazelendikçe yolda daha enerjik ve hevesli olacaksın.</span></p>
			<p class="Basic-Paragraph para-style-override-8"><span class="char-style-override-1">Çevremdeki insanları incelemeyi ve onlara soru sormayı çok severim demiştim. Özellikle enerjisi yüksek ve hayata olumlu gözlerle bakan insanların, arka planlarını sorduğumda, çoğunun kendisine özel bir arka bahçesi olduğunu keşfettim. Uzun yıllar kamuya bağlı bir devlet hastanesinde çalıştım. Burada genel olarak iki tip insan vardı, dünyasının tamamı hastane olan insanlar ve hastane dışında da keyif aldıkları bir arka bahçesi olan insanlar. Ruh halini anlamadan ve hatta hiçbir soru sormadan, uzaktan izlediğin zaman bile anlayabilirdin bu iki tip insan arasındaki farkı. Birisinin yüzündeki gerginlik ve mutsuzluk çok uzaktan belli olurken, diğerinin gözleri parlardı. Hayatı sadece hastaneden ibaret olan insanlar, sadece hastaneyi konuşur, hastane içindeki dedikodulardan, işlerden, iş zorluklarından bahsederken, diğer insan tipi hastaneden çıktığı zaman hastaneyi unuturdu. Kendisini yenileyeceği bir arka bahçesi vardı bu insanların.</span></p>
			<p class="Basic-Paragraph para-style-override-8"><span class="char-style-override-1">Belki bu satırları okurken içten içe bana öfkeleniyorsun. Kendin için bir şey yap, arka bahçen olsun demek kolay diyeceksin belki de. Ben de senden çok farklı durumda değilim sevgili dostum. Hepimiz birbirimize benziyoruz. Ben arka bahçen olsun derken, sörf yap ya da golf oyna demiyorum. Ekstrem sporlarla uğraşmana, dünyayı gezmene de gerek yok. Biliyorum çok yoruluyorsun, çok çalışıyorsun, eve bitmiş halde geliyorsun. Bir arka bahçen olması için çok uzun boş zamanlara da gerek yok. Sen bunun sana iyi geleceğini bil ve niyet et gerisi kolay.</span></p>
			<p class="Basic-Paragraph para-style-override-8"><span class="char-style-override-1">Hastanede beraber çalışırken gözlemlediğim arka bahçesi olan insanların neler yaptığını sorguladığım zaman, çok ilginç sonuçlarla karşılaşmıştım. Bir hemşire dostumuz, evindeki çiçekleri o kadar seviyordu ki, orkidelerinden bahsederken yavrularım diyordu. Bir laborant, evdeki eski mobilyalarını boyayıp yeni hale getirmeye çalışıyordu ve çok güzel sonuçlar alınca akrabalarının mobilyalarını bile boyamıştı. Benim de dahil olduğum bir grup, her pazar sabahı Ankara’nın arka sokaklarında fotoğraf çekmeye çıkıyorduk. Hepimiz küçük küçük şeylerden zevk alıyorduk. Arka bahçen olması için kocaman ve pahalı şeylere gerek yok. Kısa zaman dilimlerinde, sana zamanı unutturacak minicik şeyler bile senin arka bahçen olabilir.</span></p>
			<p class="Basic-Paragraph para-style-override-8"><span class="char-style-override-1">Arka bahçeni oluştururken geçmişine bakabilirsin. Eskiden neyi yaparken çok keyif alırdın? Ne ile uğraşırken zamanı unuturdun? Bu soruların cevapları sana rehber olacak. Yorgunum uyumak istiyorum deme. İhtiyacından daha fazla uyumak, TV başında pineklemek, cep telefonunda oyun oynamak seni dinlendirmez. Fiziksel anlamda keyif veren, kâr amacı gütmeden keyif aldığın için yaptığın şeyler bulmalısın ve yapmalısın. Bunları yaparken aktif olarak dinlenirsin. Aktif dinlenmede hem bedenin hem de zihnin dinlenir.</span></p>
		</div>
	</body>
</html>