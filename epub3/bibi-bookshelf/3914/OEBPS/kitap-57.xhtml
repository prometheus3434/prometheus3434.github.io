<html xmlns="http://www.w3.org/1999/xhtml">
	<head>
		<title>kitap-57</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik" id="toc_marker-6-8" xml:lang="tr-TR">İçinde Konuşan Ejderhayı Fark Etmek</p>
			<p class="Basic-Paragraph para-style-override-8"><span class="char-style-override-1">Aslında hepimiz iki kişi gibiyiz kendi içimizde. Bir tarafımız sağlıklı yönümüzü temsil ederken diğer yanımız da geçmişten getirdiğimiz karanlık yanlarımızı temsil ediyor. Eğer içinde konuşup duran seslere kulak verirsen bu seslerin bazılarının sağlıklı taraftan bazılarının ise karanlık taraftan geldiğini fark edebilirsin. Sağlıklı olan taraf seni onarmaya, cesaretlendirmeye ve iyi hissettirmeye çalışırken, karanlık tarafından gelen o ses, sana hep kötü yanlarını, başarısızlıklarını hatırlatır ve sabote etmeye çalışır. İçinin karanlık tarafından gelen bu sesin sahibini bir ejderhaya benzetmek istiyorum. Bu ejderhayı kendi dostun olarak kabul ettiğin zaman, onun söylediklerini yapmaya çalışırsın, bazen ona karşı koyacak olduğun anlar olur. Ama o zaman ejderhanın ağzından çıkan alevleri görüp yine onun sesini dinlemeye başlarsın. Ve sen onu dinledikçe ejderha minik halinden kocaman, korkunç bir noktaya evrilir.</span></p>
			<p class="Basic-Paragraph para-style-override-8"><span class="char-style-override-1">Bu ejderhanın kaynağı, geçmişimizdeki kişiler ve deneyimlerimizdir. Seni durmadan eleştiren, kötü davranan, ihtiyaçlarını karşılamayan ebeveynlerin, yaşadığın küçük ya da büyük travmalar bu ejderhanın ilk tohumlarını atar. Annen ya da baban değişse, hatalarını kabul etse bile, zamanında onların söyledikleri olumsuz şeyleri, içindeki ejderha durmadan sana tekrarlar. Bu ejderha dışarıdan gelen olumsuzlukları kendi içinde klonlar ve o olumsuzluklar geçse bile sana söylemeye devam eder.</span></p>
			<p class="Basic-Paragraph para-style-override-8"><span class="char-style-override-1">Ejderhanın sana söylediği şeyler şunlar olabilir: Neyi başardın ki, kimse seni sevmiyor, başaramayacaksın, otur oturduğun yerde, tek başına yapamazsın, yalnız kalamazsın, çok aptalsın, çok çirkinsin, yetersiz birisin, herkes sana bakıyor, herkes senin hatalarını takip ediyor, hiç hata yapmamalısın, sen suçlusun, kötü bir şey olmuşsa senin yüzünden olmuştur, birisi seni sevmiyorsa senin hatandır, kendini feda etmezsen terk edilirsin, kimseyi reddetmemelisin, kendine hâkim olamıyorsun, herkes seninle dalga geçecek... Buna benzer yüzlerce şey sayabilirim. Yıllardır yolumun kesiştiği danışanların içindeki ejderhaların sık kullandığı repliklerden birkaçı bunlar. Peki senin içindeki ejderha neler söylüyor?</span></p>
			<p class="Basic-Paragraph para-style-override-8"><span class="char-style-override-1">Çoğu insan içinde bir ejderha olduğunun farkına varmaz. İçinden gelen her sesi; iyi ya da kötü, fark etmeksizin tek bir kaynaktan geldiğini varsayar ve doğru kabul eder. Sana dost olduğunu ve senin iyiliğini düşündüğün bir sesi en içten duygularınla has dairene alırsın ancak sonuç sana daha da kötü hissettirir. Özellikle yol ayrımlarında, daha ileri ve iyi noktalara gelmeye çalıştığın zamanlarda, ejderhanın sesi daha çok çıkar. Bir iş başvurusuna gideceksin, bir girişim başlatacaksın, sevdiğin insana açılacaksın, sana zarar veren bir durumdan kurtulmaya çalışacaksın, bir sunum yapacaksın, bir kitap yazacaksın diyelim; böyle durumlarda ejderha ortaya çıkar ve konuşmaya başlar, bazen direkt olarak kötü konuşur senin hakkında, bazen de aslında iyiliğini düşünüyormuş gibi yaklaşır.</span></p>
			<p class="Basic-Paragraph para-style-override-8"><span class="char-style-override-1">Daha önce zehirli insanları anlatırken anlattığım gibi, içindeki bu zehirli canavarı da tamamen susturman ya da yok etmen mümkün değil. Belirli ölçülerde bu ejderhanın konuşması senin için dengeleyici bir unsur olarak da hizmet eder. Ama kontrolden çıktığı anda seni sabote etmeye başlar. İlk olarak bu ejderhanın geçmişinden getirdiğin olumsuzlukları, seni sabote etmek için kullandığını bilmelisin. Bu ejderha bazı durumlarda sana doğru uyarılar da verir. Ancak arada doğru söylüyor olması her zaman doğruyu söylediği anlamına gelmez. İçindeki eleştirel ve olumsuz sesi, ejderha benzetmesiyle etiketlersen daha sağlıklı karar verebilirsin. Ben içimdeki iflah </span><span class="char-style-override-1">olmaz eleştirel ses konuşmaya başladığı zaman, kendi kendime yine geldi bizim ejderha derim. Böylece konuşan eleştirel sesin bana ait olmadığını ve beni sabote etmeye çalışacağını her zaman akılda tutarım. Sen de böyle bir etiketleme yaparsan, içindeki sağlıklı olan sesle karanlık sesi birbirinden ayırabilirsin.</span><span class="char-style-override-1"/></p>
			<p class="Basic-Paragraph para-style-override-8"><span class="char-style-override-1">İçindeki ejderhaya karşı koymaya çalıştığın zaman, ejderha sesini yükseltebilir ve ağzından alevleri görünebilir. Böyle durumlarda tedirgin olman normal, işin daha kötü noktalara gidebileceği konusunda endişeleniyor olabilirsin. Bu endişe, ejderhanın sözünden çıkmamana neden oluyorsa, senin bu uyumlu halin onu daha da güçlendirecektir. Ara sıra onun hırlamalarına ve ateşlerine rağmen, içindeki sağlıklı sesi dinleyip kendini iyi olana doğru zorlamalısın. Evet bu ilerleme esnasında onun çıkardığı seslerden rahatsız olacaksın ama buna rağmen devam etmelisin. Ejderhayı güçsüzleştirmenin tek yolu bu.</span></p>
		</div>
	</body>
</html>