<html xmlns="http://www.w3.org/1999/xhtml">
	<head>
		<title>kitap-21</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik para-style-override-9" id="toc_marker-3-17" xml:lang="tr-TR">Hayatın Kötü Giderken Hatırlaman Gerekenler</p>
			<p class="Basic-Paragraph para-style-override-8"><span class="char-style-override-1">Hayatında birçok olumsuz şeyin bir anda üzerine geldiği oldu mu hiç? Eğer sen de benim gibi ya da diğer herkes gibiysen, senin de böyle bir dönemin olmuştur ya da belki de şu an böyle bir dönemin içindesindir. Böyle zamanlarda insan, ağır bir yükü sırtında taşırken bir yandan da kendinden koşması bekleniyormuş gibi bir hisse kapılır. Üzülürsün, öfkelenirsin ve kendi kendine söylenirsin. “Neden beni buluyor bunlar Allahım, neden hep kötü şeyler yaşamak zorundayım?” dersin. Evet bazı yaşantılar çok zordur, ama kim sana hayatın dertsiz olacağını söyledi? Bu konuda sana bir söz mü verildi? İnsan, yaşadıklarının üzüntüsü bir yana bir de neden diye sorgulamalara girdiği zaman işler daha da</span><span class="char-style-override-1"> zorlaşır. “Neden bunu ben yaşadım? Ben bunu hak edecek ne yaptım?” sorgulamalarına başlayınca olayın kendisi zaten zorluyken, bir de üstüne adaletsizlik hissine kapılır.</span></p>
			<p class="Basic-Paragraph para-style-override-8"><span class="char-style-override-1">Halbuki hayat ne iyidir ne kötü, sadece olduğu gibidir, daha önce de söylediğim gibi, olaylar tek başına anlamsızdır, onları olumlu ya da olumsuz hale getiren bizlerizdir.</span></p>
			<p class="Basic-Paragraph para-style-override-8"><span class="char-style-override-1">Tam olarak nerede öğrendiğimiz belli değil ama nedense hep hayatımızın iyi geçeceğine dair derin bir inancımız var. Belki de önemli bir sorun yaşayana kadar daha önceki sorunsuz dönemin hep devam edeceğine ilişkin bir yanılsama bu. Ve kötü bir olayın nedense bizim başımıza gelmeyeceğini düşünürüz, başımıza kötü bir olay gelene kadar. Ama hayatın bize böyle bir vaadi yoktur, o sadece olduğu gibi gelir.</span></p>
			<p class="Basic-Paragraph para-style-override-8"><span class="char-style-override-1">Tanımadığım insanlarla tanışmayı, hatta ilk kez gördüğüm bir insanla hayata dair derin konular konuşmayı severim, hele de bu insan görmüş geçirmiş birisiyse, benim için çok keyifli bir kitap okuyormuş gibi olur. Hayatımın zorlu bir döneminde, işimin olmadığı bir gün evde oturmaktan bunalmıştım ve dışarı çıkmak istedim. Bir parka gittim ve masa şeklindeki bankta oturan yaşlı amcaya selam verip yanına oturdum. Genel geçer sohbetten sonra ben amcaya dert yanmaya başladım, şunlar oldu bunlar başıma geldi derken bir süre soluksuz konuştum. O güngörmüş insanların huzurlu dinleme halini çok seviyorum. Bu amca da beni bölmeden, sıkılmadan dinledi. Konuşmamı bitirip, onun yorumunu beklercesine gözümü onun üzerine diktim. Onun ağzından sadece bir cümle çıktı: “Allah dertsiz bırakmasın oğlum.” İlk duyduğumda, “Ne kadar da iyi birisine benziyordu, bu da ne şimdi, neden bana beddua ediyor?” dedim. Sonra biraz daha konuştuk ve neden böyle dediğini anlattı bana; dertlerin insanı diri tuttuğunu, bir yaşama amacı sağladığını, mücadelenin insanı ayakta tutan yegâne şey olduğunu söyledi. Eskilerde bana söylediği cümleyi dua niyetine söylerlermiş. Sanırım hayatımda gerçekten bir şeyler öğrendiğimi hissettiğim nadir anlardan biriydi bu sohbet.</span></p>
			<p class="Basic-Paragraph para-style-override-8"><span class="char-style-override-1">Toplumun derinlerinde demlenen bu bilgelik hayatın sorunlu anlarında sihirli bir iksir gibi karşımıza çıkıyor hep. Psikoloji literatüründe yeniden çerçeveleme dediğimiz durumu o kadar güzel ve naif anlatıyor ki, Allah dertsiz bırakmasın duası. Yaşadığımız sorunlu zamanları yeniden çerçeveleyerek, bizi güçlendiren dönemler, zihnimizi canlı tutan yaşantılar olarak yorumladığımız zaman kendimizi kurban olarak değil, yaşadığı olumsuzluklardan da güç alan bir varlık gibi konumlandırıyoruz.</span></p>
		</div>
	</body>
</html>