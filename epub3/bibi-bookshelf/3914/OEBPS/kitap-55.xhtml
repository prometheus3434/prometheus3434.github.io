<html xmlns="http://www.w3.org/1999/xhtml">
	<head>
		<title>kitap-55</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik" id="toc_marker-6-6" xml:lang="tr-TR">Kişiliğinin Kaynak Kodunu Keşfet</p>
			<p class="Basic-Paragraph para-style-override-8"><span class="char-style-override-1">Kendine hayatta birçok şeyi bilerek ve bilinçli yapıyorum diyorsun, ancak birçok kararının senin kontrolünde olmadığını bilmelisin. Sen aksini zannetsen de, eş seçiminden iş seçimine, satın alacağın ürünlerden günlük alışkanlıklarına kadar verdiğin kararlarda birçok şey senin kontrolün dışında. Genetik yatkınlıklarımız, aile yapımız, mizacımız, içinde bulunduğumuz sosyokültürel yapının özellikleri ve geçmiş deneyimlerimiz neticesinde hayata ilişkin temel kurallar oluşuyor zihnimizde. Aslında beynimizin oluşturduğu kısa yollar gibi bu temel kurallar. Hayatın boyunca alman gereken birçok küçük ya da büyük kararda sen farkında olmasan da beynin kendini daha az yormak için bu kısa yolları kullanıyor, işte bu kısa yollar, kişiliğinin kaynak kodunu oluşturuyor.</span></p>
			<p class="Basic-Paragraph para-style-override-8"><span class="char-style-override-1">Hayat düz bir çizgi değil. Hayatın akışı içerisinde birçok aksilik ve kriz bizi bekliyor. Başarısızlıklar, hayal kırıklıkları, ayrılıklar, kayıplar gibi. Bu tür durumların sonrasında da aslında bizim çoğunlukla farkında olmadığımız zihinsel kısa yollar devreye girebiliyor. Kaygı ve gerginlik anlarında genelde sonradan geliştirdiğimiz düşüncelerle değil, refleks haline gelmiş kısa yollarla harekete geçer ve karar alırız. Bu kısa yollar refleks halinde ortaya çıkar ve gerçekliği sorgulanmadan tamamen kabul edilmiş düşünceler gibidir. Ateşin yaktığını, suyun ıslattığını sorgulamazsın, ona göre hareket edersin. Zihnindeki bu kısa yollar yaşadığın olayları yorumlarken taktığın bir gözlüğün camı gibidir. Camın rengine göre olayları farklı değerlendirirsin. Eğer cam koyu renkliyse karanlık, açıksa aydınlık görürsün. Bu kısa yollardan oluşan düşünceler sağlıklı ve mantıklı olabileceği gibi senin hayat krizlerini atlatamamana ya da çok daha ağır yaşamana sebep olabilir.</span></p>
			<p class="Basic-Paragraph para-style-override-8"><span class="char-style-override-1">Zihninin bu kısa yollarını doğal olarak kabul etmeyip sorgulaman gerekir. Çünkü eğer bu düşünce kalıpları zararlıysa biraz önce söylediğim gibi basit yaşam olayları bile seni ağır yaralayabilir. Hayatının dört alanında, zihnindeki bu kısa yolları keşfetmek için minik bir çalışma yapalım seninle.</span></p>
			<p class="Basic-Paragraph para-style-override-8"><span class="char-style-override-1">İlk olarak diğer insanlarla ilişkine bir odaklanalım:</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-3">1</span><span class="char-style-override-1">. İnsan ilişkilerinde tartışmasız kabul ettiğin ve sorgulamadığın temel kurallar var mı?</span></p>
			<p class="Basic-Paragraph para-style-override-8"><span class="char-style-override-3">2.</span><span class="char-style-override-1"> İnsanlarla ilişkini belirleyen, problemli anlarda tepkilerini biçimlendiren kuralların neler?</span></p>
			<p class="Basic-Paragraph para-style-override-8"><span class="char-style-override-3">3</span><span class="char-style-override-1">. Bir arkadaşın hoşuna gitmeyen bir şey yaptığı zaman nasıl tepki verirsin?</span></p>
			<p class="Basic-Paragraph para-style-override-8"><span class="char-style-override-3">4.</span><span class="char-style-override-1"> Birisi seni kullanmaya çalışırsa ne yaparsın?</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-1">Bunun gibi sorularla, diğer insanlarla olan ilişkilerine dair genel kurallarını ve kısa yollarını keşfedebilirsin. Benim karşılaştığım kısa yollara örnek vermek gerekirse, sen iyi olursan herkes iyi olur, insanlarla aramın iyi olması için onları reddetmemeliyim, insanlara yakınlaşırsam bana zarar verirler, birisi beni öfkelendirirse sorunumu konuşmak yerine ona küserim gibi. Eğer bu örneklerdeki gibi düşünüyorsan hayat senin için daha zor olacaktır. Birçok insan bu kısa yolların hayatın gerçekliği olduğunu düşünür ancak bunlar en başta söylediğim şekilde kısa yollardır sadece. Eğer sana zarar veriyorsa bunları keşfetmen ve değiştirmen gerekir. Bu soruları cevaplarken bir kâğıda not alırsan senin için daha verimli olacaktır.</span></p>
			<p class="Basic-Paragraph para-style-override-8"><span class="char-style-override-1">Gelelim hayatta karşılaştığın engellere. Hepimizin hayatında bir duvara toslamışlığı, ne kadar çabalasa da başaramadığı şeyler olmuştur. Böyle zamanlar için kullandığın kısa yolları keşfetmek adına şu soruları kullanabilirsin:</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-3">1.</span><span class="char-style-override-1"> Başarısız olduğun zaman nasıl hissedersin, nasıl davranırsın?</span><span class="char-style-override-1"/></p>
			<p class="Basic-Paragraph para-style-override-8"><span class="char-style-override-3">2.</span><span class="char-style-override-1"> Bir görevi yapmakta zorlandığın zaman neler hissedersin?</span><span class="char-style-override-1"/></p>
			<p class="Basic-Paragraph para-style-override-8"><span class="char-style-override-3">3.</span><span class="char-style-override-1"> Tek başına altından kalkamayacağın bir konuda nasıl çözüm yolları bulursun?</span></p>
			<p class="Basic-Paragraph para-style-override-8"><span class="char-style-override-3">4.</span><span class="char-style-override-1"> Çevrende birisi hata yaptığı zaman ona nasıl davranırsın?</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-1">Sen de hayattaki engeller konusundaki kısa yollarını bulmak için kendi sorularını kullanabilirsin. Benim bu konuda karşılaştığım kısa yollara örnek vermek gerekirse: Başarısız olursam bu benim kötü birisi olduğumu gösterir, hiçbir zaman hata yapmamalıyım, hata yapan insanlara kötü davranırım çünkü bu onların özensiz olduğunu gösterir, her şeye gücüm yeter, eğer yetmiyorsa bende bir sorun vardır gibi cümleleri sıralayabilirim.</span></p>
			<p class="Basic-Paragraph para-style-override-8"><span class="char-style-override-1">Peki yaşamdaki adalet hakkındaki kısa yolların nelerdir? Sana haksızlık yapıldığı zaman nasıl hissedersin? Haksızlığa uğradığında tepkin ne olur? Birisi senin hakkın olan bir şeyi senden aldığı zaman nasıl bir çözüm yöntemi kullanırsın? Benim bu konuda karşılaştığım kısa yollara örnek vermek gerekirse: Sen iyi olursan herkes iyi olur, kötü bir şey yaşıyorsan kötü bir şey yapmış olabilirsin, birisi bana zarar verirse ben ona fazlasıyla zarar veririm, birisi benim hakkım olanı elimden alırsa bir şey yapmam, belki de ona gerçekten ihtiyacı vardır.</span></p>
			<p class="Basic-Paragraph para-style-override-8"><span class="char-style-override-1">Kendini fiziksel ve psikolojik olarak algılayışının arkasındaki kısa yollar neler olabilir? Kendi fiziksel görünümünü nasıl buluyorsun? Fiziksel görünümün sana zarar veriyor olabilir mi? Akıllı biri misin kendine göre? Kendi kişiliğini, hayata karşı verdiğin tepkileri nasıl buluyorsun? Kendini tembel mi çalışkan mı görüyorsun? Kendin hakkındaki kısa yollarını keşfetmek için, sanki başka birinden bahsediyormuş gibi bir “hakkında” yazısı yazabilirsin: Beyhan şunları yapar, kendisi hakkında şöyle düşünür, hayattaki duruşu şu şekildedir gibi. Benim karşılaştığım kısa yollara örnek vermek gerekirse: Zaten aptalın tekisin boşuna uğraşma, kim seni beğenir ki, her zaman en iyisi olmak zorundasın, insanlar seni asla bakımsız görmemeli, her zaman güçlü görünmelisin.</span></p>
			<p class="Basic-Paragraph para-style-override-8"><span class="char-style-override-1">Bu sorulara cevap verirken biraz zorlanacaksın. Çünkü aslında senden istediğim şey şu, yıllardır yaşadığın evde kullandığın bazı eşyaların sana zarar verdiğini söylüyorum. Ama sen bu eşyalara o kadar alışmışsın ki, hepsi sanki hayatının en başından bu yana var gibiler. O yüzden acaba hangisi gerçekten bana zarar veriyor diye tek tek kontrol etmen gerekecek. Bazen böyle kontroller yaparken, çevrende sağduyusuna ve iyi niyetine güvendiğin insanlardan da geribildirim alabilirsin. Kişiliğinin kaynak kodunu keşfetmeye çalışırken amacın ilk etapta sadece fark etmek olmalı. Her keşfettiğin kısa yol zararlı değildir kesinlikle. Çünkü beynimizin karmaşık bir dünyayı kolayca anlamlandırabilmesi için kısa yollara ihtiyacı vardır. Senin dikkat etmen gerekenler, sana zarar verenler. Bu kısa yollar uzun yıllardır orada olduğu ve sık sık kullanıldıkları için değiştirmek zamanını alacak. Sadece onların hayatın gerçeği olmadığını bilmen bile yeterli.</span></p>
		</div>
	</body>
</html>