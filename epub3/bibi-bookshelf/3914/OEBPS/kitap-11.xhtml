<html xmlns="http://www.w3.org/1999/xhtml">
	<head>
		<title>kitap-11</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik" id="toc_marker-3-7" xml:lang="tr-TR">Tercih mi Zorunluluk mu?</p>
			<p class="Basic-Paragraph para-style-override-8"><span class="char-style-override-1">Diğer insanlar için yaptığımız iyi şeylerin bizim tercihimiz olması gerekir. Tercih değil de zorunluluk olarak yaptığımız iyi şeyler de, içimizdeki bardağın dolmasına sebep olabilir. Tercihten kastettiğim şey, aksini de seçebilecekken iyi bir şekilde davranmayı seçmektir. Örneğin, sokakta gördüğün bir dilenci senden para istediği zaman, istesen çok rahatlıkla onu geri çevirebilecekken sen böyle yapmayıp, ona yardım etmeyi tercih edersin. Bir arkadaşın o akşam bir konuda senden yardım etmeni ister, onu reddedebilecekken reddetmeyip yardım etmeyi seçersin</span><span class="char-style-override-1">. Burada dikkat etmen gereken önemli nokta yaptığın iyi şeylerin bir tercih olması gerektiğidir. Şimdi aynı senaryolara farklı bir şekilde bakalım, ne dersin?</span></p>
			<p class="Basic-Paragraph para-style-override-8"><span class="char-style-override-1">Dilenci senden yardım ister, ama sen bazı sebeplerden dolayı onun dolandırıcı olduğunu hissedersin, ancak onu geri çeviremediğinden dolayı ya da birisini geri çevirmenin kötü bir insan olduğun anlamına geleceği korkusu ile ona yardım edersin. Arkadaşın aslında çok da gerekli olmayan bir konuda, seni akşam yardıma çağırdığında, o akşam evde kendine zaman ayırmak istemişsindir ancak hayır demek seni çok rahatsız ettiği için ya da eğer onu reddedersen seni eskisi gibi sevmeyeceğinden korktuğun için yardıma gidersin.</span></p>
			<p class="Basic-Paragraph para-style-override-8"><span class="char-style-override-1">Bir davranışın tercih mi zorunluluk mu olduğunu anlamanın en temel yolu kendine “Yapmak zorunda hissettiğim şeyin aksini de, istesem aynı rahatlıkla yapabilir miydim?” sorusunu sormandır. Eğer ki bu soruya verdiğin cevap hayırsa, sen iyi görünen şeyleri öyle yapman gerektiğini öğrendiğin için ya da başka şekilde davranırsan insanların senin hakkındaki olumsuz düşüncelerinden korktuğun için yapıyorsun demektir. Ve zorunluluk olarak yaptığın şeyler, bazen iyi şeyler de olsa, seni fazlasıyla yoracak ve bardağın hızla dolmasına neden olacaktır.</span></p>
			<p class="Basic-Paragraph para-style-override-8"><span class="char-style-override-1">Diğer insanlar için yaptığın iyi şeyler konusunda dikkatli olmalısın. Çünkü iyi şeyler yapma arzumuz yani merhamet kapasitemiz sonsuz değildir. Eğer bu kapasitemizi olur olmadık yerde ve kişilerde kullanırsak, hem kendimiz hem de çevremizdekiler gerçekten merhametimize ihtiyaç duyduğunda yanıt veremeyebiliriz.</span></p>
		</div>
	</body>
</html>