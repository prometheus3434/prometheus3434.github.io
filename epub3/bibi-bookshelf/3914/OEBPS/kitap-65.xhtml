<html xmlns="http://www.w3.org/1999/xhtml">
	<head>
		<title>kitap-65</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik" id="toc_marker-7-8" xml:lang="tr-TR">Aksini Hissetsen de Gerekeni Yapmalısın</p>
			<p class="Basic-Paragraph para-style-override-8"><span class="char-style-override-1">Kendi dışında olup bitenler konusunda keskin bir gözlemci olan insan, kendi içdünyası söz konusu olduğunda bir körleşme yaşayabiliyor. Çoğu zaman içinde ne olup bittiğini, yaptığı davranışları neden yaptığını, neyin doğru neyin yanlış olduğunu bilmeyebiliyor ya da bildiğini zannediyor. Kendi içsel dünyasına ve davranışlarına dışarıdan bakabilse kendisine dair birçok şeyi fark edebilecekken, sadece anlık olarak kendini değerlendiriyor. Halbuki insanlar, genelde, benzer davranışlar ve düşünceler gösterme eğilimindedirler. Hayatındaki normalden daha iyi ve daha kötü olayları derinlemesine analiz edersen, bu olayların birçok ortak noktası olduğunu fark edebilirsin.</span></p>
			<p class="Basic-Paragraph para-style-override-8"><span class="char-style-override-1">Kendi kendimizi analiz edemememizin en büyük nedenlerinden birisi içimizdeki duyguların ve düşüncelerin rüzgârında kaybolmamızdır. Dünyaya dair hislerimiz bize fikir verse de gerçekleri algılamamız konusunda bazen bizi yanlış yönlendirebilir. Hatırlıyorsan, daha önce kötü hissettiğimiz zamanlarda içinde bulunduğumuz koşulları olduğundan kötü, iyi hissettiğimizde ise olduğundan iyi algılayabildiğimizden bahsetmiştim. Duyguların bizi yönlendiriyor olması değişim konusunda yaşadığımız büyük engellerden birisi oluyor her zaman.</span></p>
			<p class="Basic-Paragraph para-style-override-8"><span class="char-style-override-1">Bugüne kadar ortaya koyduğun davranışlar, uzun süredir yaptığın için bir alışkanlık haline gelmiş ve sana konforlu bir alan sağlamıştır. Bir madde bağımlısını düşünebilirsin: Madde kullanımı ona çok zarar verse de madde kullandığı zaman kısa süreli bir rahatlama yaşar kullanan kişi. Kendinde değiştirmek istediğin bütün her şey, senin içinde uzun zamandır olduğu için, onları değiştirmeye çalıştığında duygular konusunda problem yaşarsın.</span></p>
			<p class="Basic-Paragraph para-style-override-8"><span class="char-style-override-1">Diyelim ki, birlikte olduğun kişiyle her kavga ettiğinde onunla ayrılma kararı alıyorsun ve ondan uzaklaşıyorsun. Ama gerçekte bu kişiyi sevdiğin halde ani bir kararla, sadece duygularını baz alarak hareket ettiğin için, bir süre sonra tekrar geri dönüyorsun. Ancak normal kavgalarda bile, bu terk etme arzusunu yoğun bir şekilde hissettiğin için, sıklıkla ayrılıp barışıyorsunuz ve bundan dolayı ilişki yıpranıyor. Ve sen bunu fark ettiğinde, ne olursa olsun </span><span class="char-style-override-1">eskisi gibi davranmayacağım ve ayrılacağım böyle kavgalarda</span><span class="char-style-override-1"> diye bir karar alıyorsun. O kavga anı geldiğinde, içinde çok yoğun bir his beliriyor, ayrıl, bırak git diye. Bu hissiyatın yoğunluğuna göre, doğru şey o an bırakıp gitmek gibi gelebilir. Ama sen böyle hissetsen de aksi şekilde kendini kalmaya zorlamalısın, yani mantığının söylediğini dinlemelisin.</span></p>
			<p class="Basic-Paragraph para-style-override-8"><span class="char-style-override-1">Diyelim ki mükemmeliyetçi bir yapın var. Ve bu özelliğinden dolayı, ayrıntılarla boğuşuyorsun, en iyiye ulaşmak isterken basit işleri bile tamamlamakta zorlanıyorsun. Bu özelliğini değiştirmek için yola çıktığında, içinde sanki bir şeyleri yanlış yapıyormuşsun gibi bir his belirebilir. Ve bu his seni eski mükemmeliyetçi kişiye dönüştürmeyi ister. Ama sen bu hissiyata karşı koyup, mantıklı bulduğun şekilde davranmalısın.</span></p>
			<p class="Basic-Paragraph para-style-override-8"><span class="char-style-override-1">Bütün değişim çabalarında, var olan konforlu alanın senin değişim çabana direnç gösterecektir. Bu direnci mantıklı bir mazeret olarak görürsen, eski haline çok çabuk dönersin. Değişim ancak bu karşı koyan hislere rağmen ısrarcı olunduğunda elde ediliyor.</span></p>
		</div>
	</body>
</html>