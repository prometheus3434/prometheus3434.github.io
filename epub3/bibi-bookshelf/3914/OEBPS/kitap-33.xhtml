<html xmlns="http://www.w3.org/1999/xhtml">
	<head>
		<title>kitap-33</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik para-style-override-11" id="toc_marker-4-9" xml:lang="tr-TR">İstemezsen İhtiyacın Olduğunu Anlamazlar</p>
			<p class="Basic-Paragraph para-style-override-8"><span class="char-style-override-1">Birisi senden bir şey istediği zaman hep yapmak zorunda mı hissedersin? Bazı durumlarda seni zora sokacağı halde insanları geri çeviremeyenlerden misin? Başkalarının derdini dinleyen hep sensin ama kendi derdini anlatmaya gelince yük olurum korkusu hissedenlerden misin? İşte tam olarak diğer insanlara verici olabilen bazı insanlar mevzubahis kendileri olduğu zaman kendilerini ifade etmekten, herhangi bir şeye çok ihtiyacı olduğu halde istemekten çekinirler. Ve sen istemedikçe insanlar </span><span class="char-style-override-1">senin hiçbir şeye ihtiyacın olmadığını ve hatta çok güçlü olduğunu düşünüp nasıl olduğunu bile sormayı unutabilirler. Halbuki sen de birilerinin sana destek olmasını, seni dinlemesini istiyorsundur, sadece bunu söylemekten çekindiğin için söylemiyor ve çevrendeki insanların bunu kendi kendilerine anlamalarını bekliyorsun. Bu arada bütün gücünle o çevrendeki insanlara yardım etmeye devam ediyorsun. Sana bir danışanımdan bahsetmek istiyorum.</span><span class="char-style-override-1"/></p>
			<p class="Basic-Paragraph para-style-override-8"><span class="char-style-override-1">Nilüfer dört yıllık evliydi. Uzun zamandır evliliğinde mutlu olmadığını hissediyordu ve bir gün dayanamayıp bu durumu eşine açtığında eşinin verdiği tepkiye çok şaşırmıştı. Eşine mutsuz olduğunu söylediğinde, eşi “Ben senin çok mutlu olduğunu zannediyordum hep” demişti Nilüfer’e. Ne olmuştu da Nilüfer bu kadar mutsuz olmasına rağmen en yakınındaki insan olan eşi onun mutsuz olduğunu anlamak bir yana çok mutlu olduğunu düşünmüştü? Nilüfer’le bu durumu analiz ettiğimizde, eşinin onu mutsuz eden davranışlarının hiçbirini ona ifade etmediğini anladım. Her zaman her şey çok güzel gidiyor gibi davranmıştı eşine. İşyerinde sorun yaşadığı, mobbinge maruz kaldığı bir dönemden geçerken eşinin kendisine destek olmasını ummuş ama sessiz bir şekilde beklemişti. Hatta bir gün “Bunalıyorum acaba ayrılsam mı işten?” dediğinde eşi, “Ama çok borcumuz var” demişti. Nilüfer dışarıdan çok mutlu görünse de içeride bütün bu olanların hesabını zihni sıkı bir şekilde tutuyordu. Sadece bunların ifade edilmesi için bardağın taşması gerekiyordu. Sosyal çevresine baktığımız zaman, Nilüfer’in çevresindeki birçok insana destek olduğunu, kimseyi geri çevirmediğini öğrendim. Ama kendisi aslında yardım alsa çok kolay bir şekilde halledebileceği bir sorunu, kimseden yardım isteyemediği için günler boyunca çok zorlanarak çözdüğünü söyledi bana. Neden kimseden yardım istemediğini sorduğumda, insanlara yük olmak istemediğini belirtti. Mesela birisine bir sıkıntısını anlatacak gibi olduğunda içinde hemen bir alarm çalıyordu ve bu alarm ona “Anlatma, karşı tarafı kendi dertlerinle bunaltma, kimse senin dertlerini dinlemek zorunda değil” diyordu. Çevresindeki birçok insan Nilüfer’i çok güçlü, her daim mutlu, canı hiçbir şeye sıkılmayan bir insan olarak tanımlıyordu. Çünkü Nilüfer hiç şikâyet etmiyordu, hiç kimseden yardım istemiyordu, kimseye derdini anlatmıyordu. Ben bunun doğal olduğunu söyledim Nilüfer’e. “Eğer sen istemeyi öğrenmezsen hiçbir zaman insanlar sana umduklarını vermeyecek” dedim. Keşke herkeste bir sensör olsaydı da umduklarımızı anlamalarına yardım etseydi. Keşke olsaydı ama yok.</span></p>
			<p class="Basic-Paragraph para-style-override-8"><span class="char-style-override-1">Özellikle kadın erkek ilişkilerinde bir tarafın böyle olması diğer tarafın yaptığı davranışları değerlendirmesini zorlaştırır. Çünkü taraflardan birisi ne yaparsa yapsın diğer tarafta her şey yolunda gibi bir hava vardır, işin aslı öyle olmadığı halde üstelik. Böyle olunca diğer tarafı üzen ya da beklentileri karşılamayan/karşılayamayan taraf yaptığının sorunlu olduğunu hiç fark etmez bile. Nilüfer bu süreci kendi içinde anlamlandırdıktan sonra ilişkisine bir şans daha verdi ve bildiğim kadarıyla da uzun süredir mutlu. Nilüfer’in kendisinde değiştirdiği şey, istemekten çekinmemesi ve ummak yerine söylemek oldu. İlk başta isteme denemelerimizde çok gergin hissetse de, bu girişimlerinin sonucunda insanların yardımcı olma gayretlerini gördükçe, ihtiyacı oldukça istemeyi hiç bırakmadı.</span></p>
			<p class="Basic-Paragraph para-style-override-8"><span class="char-style-override-1">İstemeyi zorlaştıran şeylerden birisi de reddedilme korkusudur. Reddedilmekten korkarsın çünkü eğer reddedilirsen bunun senin değersiz birisi olduğunun diğer insanlar tarafından da anlaşılmasına sebep olacağını düşünürsün. Yalnızlık konusunda anlattığım gibi, reddedilmeye atfettiğin anlamlar onun öyle olduğu anlamına gelmez, sadece sen öyle düşünüyorsundur. Belki de çocukken istediğin duygusal ihtiyaçlar karşılanmadı ya da çok fazla reddedildin. O çocukluk dünyasında kaldı. Yetişkinlik dünyasında makul isteklerin çoğu zaman karşılanır, olur da reddedilirsen de bununla rahat bir şekilde baş edebilirsin. Reddedilmek birçok insanın her gün karşılaştığı fakat çok da umursamadığı bir şey. Çok fazla anlam vermeye gerek yok bu duruma. Şunu unutmamalısın, sen istemezsen, çok ihtiyacın da olsa vermeyecekler, çünkü haberleri olmayacak senin ihtiyaçlarından.</span></p>
		</div>
	</body>
</html>