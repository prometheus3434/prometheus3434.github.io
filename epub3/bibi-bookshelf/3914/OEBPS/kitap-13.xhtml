<html xmlns="http://www.w3.org/1999/xhtml">
	<head>
		<title>kitap-13</title>
		<link href="css/Book.css" rel="stylesheet" type="text/css"/>
<meta content="urn:uuid:422cae1e-70d3-4e63-8735-6425990ea291" name="Adept.expected.resource"/>
	</head>
	<body id="kitap" xml:lang="en-GB">
		<div>
			<p class="split" xml:lang="tr-TR"> </p>
			<p class="altbaslik" id="toc_marker-3-9" xml:lang="tr-TR">Hayatında Saklanmış Fili Bulmak</p>
			<p class="Basic-Paragraph para-style-override-8"><span class="char-style-override-1">Seni derinden etkileyen en temel sorunu hayatında saklanmış bir file benzetebilirim. Bu temel sorun tıpkı bir fil gibi o kadar büyüktür ki çok uzun zamandır hayatında olduğu halde sen onu hayatının bir parçası zannedersin. Sorunun kaynağının o olacağı hiç aklına gelmez. Bazen tam olarak gözünün önündedir ama sen yine de göremezsin. Hayatındaki fili keşfetmek için yapabileceğin ilk şey hayat alanlarını tek tek kontrol etmektir; çevrendeki insanlardan başlayıp, onlarla kurduğun ilişkilere, yaptığın işten yapmak isteyip de yapamadıklarına, aile ilişkilerinden maddi durumuna, hayallerinden beklentilerine kadar her şeyi gözden geçirmelisin. Bunları gözden geçirirken, uzun zamandır çözüme ulaşmamış olan, üzerine düşündüğün zaman sana rahatsızlık hissettiren konulara özellikle dikkat etmeni, üzerinde fazlaca durmanı öneririm.</span></p>
			<p class="Basic-Paragraph para-style-override-8"><span class="char-style-override-1"> </span></p>
			<p class="italik">Bazen yakınlık körlüğü dediğimiz şey ortaya çıkar, kişi kendine o kadar çok yakındır ki, kendindeki problemlerin farkında değildir. Burada da sağduyusuna ve bize olan yakınlığına güvendiğimiz bir iki insandan geribildirim almak işe yarayabilir.</p>
			<p class="Basic-Paragraph para-style-override-8"><span class="char-style-override-1"> </span></p>
			<p class="Basic-Paragraph para-style-override-8"><span class="char-style-override-1">Fili keşfetmek için bir dedektif gibi çalışman gerekecek ve biraz da yorulacaksın ama yorulmana değecek. Geçmişin değerlendirmesini yaptıktan sonra günceli de değerlendirmelisin. Özellikle tarif edemediğin, sana rahatsızlık veren iç sıkıntıları, gerginlikler ne zaman, nerede ve ne yaparken ortaya çıkıyor? Böyle zamanlarda, bu anları iyi takip etmen ve kendi içine dönmen gerekir. Çünkü her zaman bu tip sıkıntıların çıkmasına neden olan bir tetikleyici vardır. Tetikleyici, sıkıntının çıktığı yer, zaman, kimlerle birlikte olduğunla ve o an ne yaptığınla ilgili olabilir.</span></p>
			<p class="Basic-Paragraph para-style-override-8"><span class="char-style-override-1">Bu bölümde bahsettiğim, hayatındaki fili bulmak konusunda yapacağın zihinsel çalışmaları, kitabın başında almanı istediğim defterde yapman çok daha iyi olacaktır. Düşünceler bulut gibidir, hem dağılır hem de uçar gider, yazmak senin organize düşünmeni sağlayacaktır.</span></p>
		</div>
	</body>
</html>