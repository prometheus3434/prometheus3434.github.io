<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page188" title="188"></span>Ayının Kızması</h1>
		<section class="italik">
			<p>Erciş’ten ve Sivrihisar’dan iki okurumuz, ayıya değgin aynı olayı bize ayrı ayrı yazmışlar. Olay şu:</p>
		</section>
		<p class="unindent">“<span class="first-letter">E</span>skiden yemeklerimizi tahta kaşıkla yerdik. Dedem, kış başında her yıl gezginci kaşıkçılardan, tahta kaşık, tahta kepçe satın alırmış. Bir yıl kaşıkçılar bizim eve uğramamışlar. Ertesi yıl geldiklerinde, dedem neden geçen yıl gelmediklerini sormuş. Kaşıkçı da dedeme başından geçen şu olayı anlatmış:</p>
		<p>‘Her güzün olduğu gibi geçen güz de kaşık yapmak için ormana gitmiştik. Uygun biyerde tezgâhımızı kurmuştuk. Yırtıcı hayvanlardan korunmak için dört ağaç arasına kurduğumuz iskele üstünde kendimize yer yapmıştık, geceleri orda yatardık.</p>
		<p>Bizim tezgâhımızın az ötesinde ayı ini vardı. Bir tilkinin, bu indeki ayı yavrularına tebelleş olduğunu biliyorduk. Bir akşamüzeri, tezgâhın yanında ateş yakmış, çay içiyorduk. Bir inilti duyduk. Bir de baktık, ayı, yavrularına tebelleş olan tilkiyi yakalamış geliyor. Biz hemen, ağaçların üstüne kurduğumuz iskeledeki çardağımıza çıktık. Ağaca dayalı merdivenimizi de çektik. Ayı, kolları arasındaki tilkiyi ateşin yanına getirdi. Ateşten çekip çıkardığı bir ucu yanmakta olan odunun yanan ucunu, tilkinin gerisine, kuyruk altına sokmaya başladı. Tilki acıdan inleyip bağırıyordu. Ayı, elindeki odunun yalazı sönünce başka bir yanan odunu tilkinin gerisine soktu. Sonunda tilkiyi öldürdü. Biz, çok gülünç olan bu görüntü karşısında kendimizi tutamayıp yukardan gülüştük. Ayı, başını kaldırıp bize baktı. Kendisine gülmemize çok kızmış olacak ki, birden fırlayıp tezgâhtaki bütün bizim tahta kaşıkları, kepçeleri <span epub:type="pagebreak" id="page189" title="189"></span>kucaklayıp kucaklayıp ateşe atmaya başladı. Hepsini ateşe verdikten sonra, ateşin karşısına geçip iki art ayağı üzerine oturup yalazları seyretti. Bütün kaşıklar yanınca, bize bakarak, oraya kakasını da edip çekip gitti. Ağaca çıkmaya kalkmadı; böyle bişey yapmaya kalksa vurup öldürecektik. Binlerce kaşığımızı yaktı. Yeniden kaşık, kepçe yapmaya da vakit kalmadığından geçen kış satış yapmaya buralara gelemedik.’”</p>
	</div>
</body>
</html>