<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page85" title="85"></span>Güzelini Herkes Sever</h1>
		<p class="unindent"><span class="first-letter">1</span>949 yılında bir akşam, dostum matbaacı Osman İlkbasan’la birlikte, onun Osmanbey’deki evine gitmiştik. Eşi Bayan Adriyen kedileri çok seven bir hanımdı. Buyüzden, iki katlı geniş evin içinde yirmiden çok kedi dolaşıyordu. Evin aşçısı, kediler için ayrı yemek pişirirdi.</p>
		<p>O evdeki kedilerin hepsi de dikkati çekecek denli çirkindi. Onca kedinin içinde bitek sevimli, güzel kedi yoktu. Bu denli çirkin kediyi bir araya toplayabilmek için Bayan Adriyen çok uğraşmış olmalıydı. </p>
		<p>Merakımı yenemeyip yemekte kendisine sordum:</p>
		<p>–Bu kadar çirkin, bu kadar da çok kediyi nasıl bir araya toplayabildiniz?</p>
		<p>Bayan Adriyen,</p>
		<p>–Kolay olmuyor, dedi, sokak sokak arayıp ancak böylelerini bulabiliyorum.</p>
		<p>Ortalıkta dolaşan kedilerin kimisi kör, kimisi topal, hastalıklı, eciş bücüş, yampiri, çirkin şeylerdi. Çirkin kedi koleksiyoncusu Bayan Adriyen’e,</p>
		<p>–Neden içlerinde bitek bile güzeli yok? dedim.</p>
		<p>Bayan Adriyen,</p>
		<p>–Çünkü, dedi, güzel kediyi kim olsa sever, evine alır, bakar. Bu çirkin zavallıları seven, evine alıp bakan olmaz. Onun için ben, sokak sokak dolaşıp en çirkinlerini arayıp buluyorum.</p>
	</div>
</body>
</html>