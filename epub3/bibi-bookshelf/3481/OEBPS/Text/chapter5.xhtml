<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page14" title="14"></span>Gezgin Bir Kedi</h1>
		<p class="unindent"><span class="first-letter">A</span>rkadaşım Enis Olcayto, Kuzguncuk’ta bir evde oturuyordu. Sarı bir kedileri vardı. Bir ay sürecek bir geziye çıkacaklardı. Enis, kediyi bir sepete koyup Şehremini’de oturan bir akrabasının evine götürdü. Aradan uzun zaman geçmişti. Bigün Enis’in evine gitmiştim. Sarı kedi oradaydı.</p>
		<p>–Sizin kedi değil mi bu? diye sordum.</p>
		<p>–Evet, dedi.</p>
		<p>–Şehremini’den mi alıp getirdin geriye?</p>
		<p>–İnanılır gibi değil ama kendisi geldi. Şehremini’ye bıraktıktan iki ay kadar sonraydı. Bigün bahçedeydik. Sarman’ın sesini duyduk. Bir de baktık, duvarda... Mırlayarak geldi, kucağıma çıktı.</p>
		<p>–Şehremini’den ta buraya nasıl gelebilmiş! Hadi yolun uzunluğu neyse, ya Boğaz’ı nasıl geçmiş?</p>
		<p>Sarman, Şehremini’deki evden yirmi gün önce kaybolmuş. Demek, Şehremini’den yirmi günde gelebilmiş. Yolculuğu elbet bu denli uzun sürmezdi ama, herhalde vapura binmekte zorluk çekmiş olacak. Kimbilir kaç kişi, Sarman’ı bindiği vapurdan dışarı attı. Kimbilir kaç kez denedi zavallı Sarman vapur yolculuğunu da sonunda başardı! Eve döndüğünde çok zayıflamış. Yirmi gün hem kara, hem deniz yolculuğu kolay mı!..</p>
	</div>
</body>
</html>