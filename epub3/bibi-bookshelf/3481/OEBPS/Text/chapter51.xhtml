<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page86" title="86"></span>Pastırmaya Düşkün</h1>
		<section class="italik">
			<p>Gümrük komisyoncusu dostum Vahap İyison anlattı:</p>
		</section>
		<p class="unindent">“<span class="first-letter">B</span>ikaç arkadaş, Mehmet Mert adlı bir bekâr arkadaşımıza akşam yemeğine çağrıldıydık. Hep birlikte mezeciden yiyecek öteberi alıp eve geldik. Daha başka şeyler de almamız gerekiyordu. Ellerimizdeki paketleri masanın üstüne koyup Mehmet Mert’le birlikte evden çıktık. Gerekenleri alıp eve döndük. Sofrayı kurarken bir de baktık, ilk gelişimizde getirip masanın üstüne koyduğumuz paketler arasında pastırma paketi yok. Biz aramızda, pastırma paketini biyerde mi unuttuk diye tartışırken ev sahibi Mehmet Mert, bir köşeye sinmiş koca Buldok köpeğine bakarak,</p>
		<p>–Ben o pastırmayı şimdi bulurum... diyordu.</p>
		<p>Buldok suçlu suçlu bize bakarak gözlerini kırpıştırıyordu. </p>
		<p>Mehmet Mert,</p>
		<p>–Bu onun ilk pastırma hırsızlığı değil... dedi.</p>
		<p>Sonra eline baston alıp bir insanmış gibi, Buldok’a bağırarak azarlayarak sormaya başladı:</p>
		<p>–Nerde pastırma? Çabuk söyle!.. Nereye sakladın? Çabuk...</p>
		<p>Buldok, kısacık kuyruğunu bacaklarının arasına sıkıştırmaya çalışarak, Mehmet Mert’in ayaklarının dibinde yuvarlanmaya başladı.</p>
		<p>–Ben sana daha dün ikiyüzelli gram pastırma vermedim mi? Utanmaz! Pis hırsız!.. Söyle, söyle diyorum, ne yaptın pastırmayı?</p>
		<p>Mehmet Mert, Buldok’u bastonla dövüyor, o da mızıldanarak ağlıyordu.</p>
		<p><span epub:type="pagebreak" id="page87" title="87"></span>–Pastırmayı ne yaptığını söyle, yoksa öldürürüm seni...</p>
		<p>Buldok, sine sine mutfağa gitti. Biz de arkasından... Ne yapacak diye onu merakla izliyorduk. Mutfaktaki çöp tenekesini yere devirdi. Çöp tenekesi doluydu. Dişleriyle, pençesiyle çöpleri boşalttı, ta alttan pastırma paketinin kâğıdını çıkardı.</p>
		<p>Biz evden çıkınca pastırma paketini masanın üstünden almış, açmış, içindekini yemiş. Sonra da ortada kalıp hırsızlığı anlaşılmasın diye, pastırma paketinin kâğıdını, çöp tenekesinin hem de en dibine tıkıştırmış.”</p>
	</div>
</body>
</html>