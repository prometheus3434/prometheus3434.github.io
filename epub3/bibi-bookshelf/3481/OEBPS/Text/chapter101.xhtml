<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page160" title="160"></span>Yuva ve Yavru Özlemi</h1>
		<section class="italik">
			<p>Okurlarımızdan Mustafa Çetindağ beslediği tavşana değgin şu olayı anlatıyor:</p>
		</section>
		<p class="unindent">“<span class="first-letter">A</span>nkara’nın Altındağ’ında otururuz. Bundan beş yıl önce, Istanbul’daki ablamgilden bir tavşan getirmiştim. Tavşanı, bahçemizde kullanılmayan kümese koydum. Aradan bisüre geçince tavşan kümesin kuytu köşesine on santim kadar derinlikte bir çukur kazdı. Kendi tüylerini yolup o çukura döşedi. Burasını, doğuracağı yavrularına yuva olarak hazırlamış. Gebe tavşanlar, doğuracakları zaman, kendi tüylerini yolup böyle yumuşak yuva yaparlarmış. Benim tavşanım da dokuz yavru doğurdu. Bunlar fındık faresi yavrusu kadar küçücüktü. O dokuz yavrudan biri, yuvanın dışında kalmıştı. Üşüyordu. Ben de ısınsın diye onu aldım, öbür yavruları elimle tutup yana çekerek yuvanın en altına koydum. Ertesi sabah kümese gidip merakla bir de baktım ki, o dokuz yavru da yuvanın dışına atılmış, hepsi de ölü. Ailece şaşıp kaldık. Tavşan yaşamını bilen birisinin bize söylediğine göre, ana tavşan yavrularını öyle kıskanırmış ki, onlara insan eli değerse, öldürürmüş.</p>
		<p>Aradan zaman geçti. Tavşanım, her doğum zamanı gelince, yine toprağı kazıp bir küçük çukur açıyor. Yine o çukura, yolduğu tüylerini döşeyip yavruları için yuva yapıyor. Ama eşi olmadığı için gebe kalmadığından doğurmuyor. Tavşanıma araya araya bir erkek eş buldum. Bu, beyaz bir tavşandı. Benimki, ondan çok küçük, boz bir tavşandı. İkisini kümese koydum. Önce koklaştılar. Sonra benim boz tavşanım, kendisinin iki büyüklüğündeki beyaz tavşana saldırdı. Öldürücü bir kavgaya girdiler. Art ayaklarıyla birbirlerine vurdukça tüyleri bir metre yukarıya yükseliyor, ortalık tüy bulutu oluyordu. Baktım, <span epub:type="pagebreak" id="page161" title="161"></span>anlaşamayacaklar, erkek tavşanı aldığım yere geri verdim. Yara bere içinde kalan tavşanımı tedavi ettim. Şimdi yapayalnız yaşayan benim zavallı tavşanım, her doğum mevsimi gelince, sanki gebeymiş, sanki doğuracakmış gibi, kümesteki toprağı on santim kadar kazıp açtığı çukura kendi tüylerini yolup yuva yapıyor. Her yıl, onun bu yuva ve yavru özlemini üzüntüyle gözlüyoruz.”</p>
	</div>
</body>
</html>