<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page79" title="79"></span>Siyasi Koğuşun Kedisi</h1>
		<p class="unindent"><span class="first-letter">K</span>öpek için, göçebelik döneminin hayvanıdır, derler. Kedi için de, yerleşik yer hayvanıdır, derler. Çünkü köpek kişiye bağlı, kediyse yere bağlı yaratıktır.</p>
		<p>Kedinin, kişiden çok yere bağlı olduğunu, yaşadığım şu olay da gösteriyor:</p>
		<p>Üsküdar’da, Paşakapısı Cezaevinde siyasi tutuklular koğuşunda, kara bir kedimiz vardı. Olağanüstü güzellikte yeşil gözleri, kısacık tüylerinin parlak karanlığını daha da artırırdı. Cezaevinde doğup büyümüş, hiç cezaevinden dışarı çıkmamış, tam bir cezaevi kedisiydi. Bikez bile ciğer yememişti. Alışık olmadığından, sucuk gibi yiyecekleri pek yemezdi. Peki, ne yerdi bu kedicik? Cezaevinde verilen tayının içini parmaklarımızın arasında iyice ezip yuvarlar, fındık büyüklüğünde topaklar yapardık. İşte bizim siyasi koğuşun kedisinin yediği bunlardı. Ekmeğin içini, sert topak yapmazsak yemezdi.</p>
		<p>Öyle de temizdi ki, kışın, yağmurda çamurda bile, patilerinin kirli olduğunu hiç görmedik. Geceleri, birimizin yatağına girer, başını da yastığa dayar, öyle uyurdu. Çok zaman arka üstü yatardı.</p>
		<p>Genel af oldu. Bütün tutuklular çıktı. Cezaevi bomboş kaldı. Bigün, o cezaevinin bir gardiyanını gördüm yolda. Gardiyana, söz arasında, siyasi koğuştaki kedimizi sordum.</p>
		<p>Gardiyan üzüntüyle,</p>
		<p>–Hiç sorma, dedi, siz gittikten sonra o koğuştan hiç çıkmadı. Kimse de farkında olmamış... Aç açına kalmış koğuşta... Bigün ranzalardan birinde ölüsünü bulduk.</p>
	</div>
</body>
</html>