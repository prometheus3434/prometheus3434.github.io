<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page190" title="190"></span>Deve Kini</h1>
		<section class="italik">
			<p>Eskişehir’den okurumuz Erhan Uçar dinlediği bir olayı bize yazmış:</p>
		</section>
		<p class="unindent">“<span class="first-letter">T</span>atilde gittiğim köyümde, uzun yıllar deve bakıcılığı yapmış, deve kervanlarıyla Anadolu’yu yol yol gezmiş olan bizim köyün yaşlılarından biri bize bir anısını şöyle anlattı:</p>
		<p>Develerle buğday, kil, arpa filan taşırdık. Yine bir yolculuğumuzda, develerimize kil yüklemiştik. Ama benim devem bitürlü yerinden kımıldamıyordu. Öbür develer yola koyuldu, benimki inatla direniyor. Ne yaptımsa yürütemedim. Dövmek zorunda kaldım. Elimdeki değnekle vurmaya başladım. Değnek yüzüne gelmiş olacaktı, burnu kanıyordu hafiften... Dayağın zoruyla kalktı. Öbür develere yetişince, arkadaşlardan birine, devemi nasıl dövdüğümü anlattım. Arkadaşım, ‘Eyvaaah!’ diye bağırdı, ‘Yahu, sen bu deveyi dövmeyi hayatınla ödersin...’ Geceyarısına doğru vardığımız bir handa konakladık. Arkadaşım, ‘Sen bu gece devenin yanında yatma. Yatağına yem torbalarını koy, kendin yatmışsın gibi yorganı da torbaların üzerine ört. Sen de git, ahırın biyanında gizlen, yat!’ dedi.</p>
		<p>Dediğini yaptım. Sabaha karşı büyük bir gürültüyle uyandık. Bir de baktık, benim deve, ısırdığı benim yorganı, havaya kaldırıp savuruyor, sonra üstüne çıkıp çiğneyip tepiniyor. Torbaları parçalamış, yatağı didik didik etmiş. Arkadaşlar toplandı, kızgın deveyi zar zor yatıştırabildik. Ahıra gidip yatmasam, kinci deve o gece beni öldürecekmiş. O gün bugün, bi daha hiç deve dövmedim.”</p>
	</div>
</body>
</html>