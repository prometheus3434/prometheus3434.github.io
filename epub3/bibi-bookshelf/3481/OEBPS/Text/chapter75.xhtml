<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page126" title="126"></span>Tertemiz Yuva</h1>
		<section class="italik">
			<section class="italik">
				<p>Dostum muhasebeci Muzaffer Özkolçak, tanığı olduğu şu olayı anlattı:</p>
			</section>
		</section>
		<p class="unindent">“<span class="first-letter">Y</span>az. Pınarhisar’ın Osmancık köyünde Mehmet’in kahvesinde oturuyoruz. Kahve de evler gibi kerpiçten yapılmış. Duvarlar çamurla sıvalı.</p>
		<p>Bir kuşun kapıdan girmesiyle çıkması bir oldu. Kuş bikaç kez daha girip çıktı. Duvarla tavanın kesiştiği yerdeki yuvaya gidip geliyordu. O köşeye kırlangıçlar çamurdan yuva yapmışlar, yavrularını büyütmüşler, şimdi de yuvadaki yavrularına gagalarında yiyecek taşıyorlardı. Yuvadaki yavrular cıvıl cıvıl sesler çıkarıp kaynaşıyorlardı. Onlara yiyecek getiren anababa kırlangıçlar geldikçe, hep birden ağızlarını açıyorlardı. Ağzındaki yiyeceği yavrulara veren kırlangıç pır diye uçup dışarı gidiyor, sonra yeniden gagasında yiyecekle dönüyordu.</p>
		<p>Ben yavruları seyrederken, yavrulardan biri yer değiştirdi, gerisini yuvadan dışarı çıkarıp kakasını etti. Arkasından başka bir yavru, yine öbürü gibi, gerisini yuva dışına çıkarıp kakasını etti. Bütün yavrular böyle yapıyorlardı.</p>
		<p>Kahveci Mehmet,</p>
		<p>–Kırlangıçlar çok temiz kuşlardır, dedi, yavruları çok küçükken onların kakalarını anababaları gagalarında dışarı taşır. Kesinlikle yuvalarını kirletmezler. Yavrular büyüyünce de işte gördüğün gibi, yine yuvayı kirletmemek için kakalarını dışına ederler. Ama olan bana oluyor, akşama kadar yuvaların altını süpürüp temizlemekten yoruluyorum.</p>
		<p>Ben, kırlangıç yuvasından gözümü alamıyordum. Yine yavrulardan biri gerisini yuva dışına alıp kakasını yapmıştı ki, tam bu sırada hızla kapıdan girip yuvaya doğru uçan bir kırlangıç, yere düşmekte olan kakayı görmesiyle, kakayı havada kaptığı gibi dışarı uçup gitti.”</p>
	</div>
</body>
</html>