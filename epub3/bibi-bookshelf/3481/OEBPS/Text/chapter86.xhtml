<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page142" title="142"></span>Usta Bir Av Köpeği</h1>
		<section class="italik">
			<section class="italik">
				<p>Niğde Avcılar Kulübünden Süleyman Koçtor yazıyor:</p>
			</section>
		</section>
		<p class="unindent">“<span class="first-letter">N</span>iğde’nin Sulucaova köyünde avlanmaya gitmiştik. O köyden, iyi bir avcı olan, Refik Kurucu’ya da uğradık. ‘Tüfeğim olsa ben de gelirdim,’ dedi. Ben de tüfeğimi ona verip, ‘Sen, o cins av köpeğini al yeter, ben de sizin çantacınız olurum,’ dedim. Ava çıktık. Sarıpınar denilen yerde keklikleri bulduk. Arkadaşım bir keklik vurdu. Ölen keklik düştü. Arkadaşımın Uçar adlı cins av köpeği, ölüp düşen kekliğe gitti. Tam bu sırada, bir keklik daha kalkmış, arkadaşım onu da vurmuştu. Ölü kekliğin yanına gelmiş olan Uçar, patlayan tüfek sesiyle başını kaldırdı, havada vurulan ikinci kekliğin düşmekte olduğunu gördü. Ama bu ikincisinin vurulunca ölmeyip kanat kırığı olduğunu anlayınca, ölü kekliği orda bırakıp, düştüğü yerden kaçmaya çalışan kanat kırığı kekliğe koştu. Onu ağzına alıp ölü kekliğin yanına getirdi. Sonra, kanat kırığı kekliğin üzerine ayağını basıp sahibine bakmaya başladı. İki kekliği de sahibine teslim etti.</p>
		<p>Uçar’ın daha buna benzer avcılıkta çok ustalıkları vardı. Ne yazık ki, Uçar’ı çaldılar. Refik Kurucu heryerde aradı köpeğini. Son olarak birlikte aramaya gittiğimiz bir köyde de Uçar’ı bulamayınca, arkadaşımın gözlerinden yaşlar aktığına tanık oldum.”</p>
	</div>
</body>
</html>