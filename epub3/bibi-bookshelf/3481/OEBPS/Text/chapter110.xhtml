<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page170" title="170"></span>Yuva Savaşı</h1>
		<section class="italik">
			<p>Okurlarımızdan Reha Çuhadaroğlu, tanık olduğu bir olayı şöyle yazmış:</p>
		</section>
		<p class="unindent">“<span class="first-letter">B</span>izim evin yanında eski, yıkık bir ev vardı. Bu yıkıntının içi, serçe yuvalarıyla doluydu. Yaz geldi, yazla birlikte göçmen kırlangıçlar da geldi. Kırlangıçlar, kendilerine yuva aramaya başladılar.</p>
		<p>Bigün, yuva yapmaya çalışan kırlangıçları seyrediyordum. İki kırlangıç birden, saçak altındaki bir serçe yuvasına saldırdılar. Serçenin yuvası, serçe yavrularıyla doluydu. Ana serçe, yuvasına saldıran kırlangıçlara karşı koydu. Tek başına, iki kırlangıçla birden, gaga gagaya, pençe pençeye dövüşüyordu. Kırlangıçların tırnakları, gagaları arasında, zavallı ana serçenin tüyleri uçuşuyordu. Ama ne olursa olsun, yavrularının barındığı yuvasını bırakmıyordu. Savaş epiy uzun sürdü. Sonunda iki kırlangıç, ana serçeyi yuvasından atıp hazır yuvaya konamayacaklarını anlamış olmalılar ki, serçe yuvasının dolayında bikaç kez dolanıp uçup gittiler.</p>
		<p>Ertesi sabah yine aynı saatlerdeydi. Kırlangıçların gürültüleri üzerine dışarı baktım. Bu kez, otuz kırk kırlangıç birden gelmişti. Hiç durmadan serçe, yuvasına gidip gidip geliyorlardı. Yuvaya her gelişlerinde, gagalarındaki çamuru oraya bırakıyorlardı. Sonunda yuva tepeleme çamurla doldu, koca bir öbek oldu. Yarım saat kadar bu iş için çalışan kırlangıçlar hep birlikte uçup gittiler.</p>
		<p>İşin ne olduğunu merak ettim. Ancak akşama doğru vakit bulup yuvanın olduğu yere merdiven dayadım, çıkıp baktım. Heryanı çamurla sıvanmış olan yuvanın hiçbir deliği kalmamıştı. Çamur sıvayı zorlukla söktüm; bi de baktım, ana serçeyle yavru serçeler havasızlıktan içerde boğulup ölmüşler. Kırlangıçlar, ana serçeden öçlerini böyle almışlardı. Ama ana serçe de ölümü göze alıp, yavrularını, yuvasını bırakıp kaçmamıştı.”</p>
	</div>
</body>
</html>