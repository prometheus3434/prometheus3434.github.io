<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page187" title="187"></span>İyiliğe İyilik</h1>
		<section class="italik">
			<p>Zonguldak’tan okurumuz İsmet Fırıncı yazıyor:</p>
		</section>
		<p class="unindent">“<span class="first-letter">O</span>tuz yıl önce Hopa ortaokulu son sınıfındaydım. Sınıfı geçeceğimizi anlayınca iki arkadaş bigün okuldan kaçıp kırlara gittik. Yanımızda yiyeceğimiz de vardı. Acı acı köpek uluması duyduk. Aradık, bir de baktık, beş altı metre derinlikte bir kayalığa bir köpek düşmüş. En yakındaki bir evden halat aldık. Arkadaşım halatı beline bağlayıp o kayalığa indi, köpeği çıkardı. Hayvanı kurtardık. Yemeğimizden verdik. İkimiz de köpeği sevdiğimizden hangimizin olacak diye yazı-tura attık. Köpek benim oldu. Arkamdan eve geldi. Benden hiç ayrılmaz oldu. İncir zamanı bıldırcın avına giderdim. Bigün yine köpeğim yanımda ava çıkmıştım. Bir ağaca konan kuşa ateş edeceğim sırada, köpeğim bacaklarıma dolanıp beni geriletmeye çalışıyordu. Bana kuşu kaçırtacağı için kızdım, köpeğimi tekmelemeye başladım. Ama o yine de beni bırakmıyordu. Ayaklarımdan çekilince bir de baktım, bir yılanla boğuşuyor. Yılan onu sarmaya çalışıyor, o da yılanı boğmaya... Elimdeki tüfekle yılana ateş edeceğim ama, köpeğimi yaralarım diye korkuyorum. Sonunda köpeğim yılanı parçaladı. Ama zehirli yılan da onu sokmuş olacaktı ki, az sonra cansız yere yığıldı. Onun canını kurtarmış olmamı, benim canımı kurtararak canıyla ödedi.”</p>
	</div>
</body>
</html>