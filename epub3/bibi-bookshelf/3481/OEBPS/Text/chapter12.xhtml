<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page24" title="24"></span>İdol Branski</h1>
		<section class="italik">
			<p>Müşerref Hekimoğlu şöyle anlattı:</p>
		</section>
		<p class="unindent">“<span class="first-letter">A</span>rabayla Avrupa’dan Türkiye’ye dönüyor, Yugoslavya’dan geçiyorduk. Belgrat’a yaklaşırken, yolumuz üstünde bir köpek çiftliği gördük. Osmanlılar zamanından kalma çiftliğin adı Raşit Paşa Çiftliğiydi. Çiftliği gezdik. Köpek eğitim uzmanı olan bir Yugoslav yönetiyordu. Çiftlikte her türden yüzlerce köpek vardı. Bir köpek yavrusunu çok sevmiştik. Satın almak istedik. Çiftliğin yönetmeni, yirmi günlük bir yavru olan bu köpeğin İdol Branski Jr. olduğunu söyledi. Sonra da açıkladı. Bu yavrunun babası olan Birinci İdol Branski, Londra’da düzenlenen Dünya Köpek Yarışmasının birincisiymiş. Biz de İkinci İdol Branski’yi satın aldık. Bize İdol Branski Jr.’un, çiftlik yönetmenliğince onaylanmış soyağacını gösterir kimliğini de verdiler.</p>
		<p>Yavruyu Göztepe’deki evimize getirdik. Annem, köpeğin evin içinde kalmasını istemedi. Küçük yavruyu, evin bahçesindeki köpek kulübesine koyduk. Biz yanından ayrılır ayrılmaz İdol Branski de ağlamaya başladı. Öyle mızıldandı, öyle havladı ki, sabaha dek ne bizi, ne komşuları uyuttu, ne de kendi uyudu. Uykusuz geçen o gecenin ertesi günü, yavru köpeği ne yapacağımızı bilemedik. Gündüz yanında durup oyalansak, gece yine bizi uyutmayacaktı.</p>
		<p>Bir dostumuz şöyle salık verdi:</p>
		<p>–Bir masa saatini bir çuvala sarıp yanına koyun, o zaman havlamaz.</p>
		<p>Dostumuzun dediğini yaptık. Çuvala sarılı masa saatini kulübesine koyduktan sonra İdol Branski’nin de ağlaması kesildi. Bütün gece havlamadı. Sabahleyin uyandığımızda, <span epub:type="pagebreak" id="page25" title="25"></span>sesinin çıkmamasından kuşkulanıp hayvanı ölmüş sandık. Yavaşça kulübesine gidip kapısından baktık. Masa saati sarılı çuvala başını dayamış uyuyordu.</p>
		<p>Her gece, çuvala sarılı masa saatini kulübesine koyuyorduk. O da buna başını dayayıp uyuyordu. Gündüzleri de, çuvalı dişleyip didikleyerek oynuyordu.</p>
		<p>İdol Branski büyüdü. Artık saat olmadan da uyumaya alıştı.</p>
		<p>Bize, yanına masa saati koymamızı salık veren dostumuza, nasıl olup da saat yanındayken köpeğin havlamadığını sorduk. Dostumuz, daha önce böyle bir deneme yapmadığını, ama bu yöntemi hayvanlara değgin bir kitapta okuduğunu söyledi. O kitabın yazarının yorumuna göre, yavru köpek, saatin tik taklarını, anasının yürek atışları sanırmış. Nasıl encikler, analarının göğsüne başlarını koyup uyurlarsa, İdol Branski de, çuvala sarılı masa saatine başını dayayıp uyuyormuş.”</p>
	</div>
</body>
</html>