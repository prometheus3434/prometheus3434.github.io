<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page93" title="93"></span>Suçlu Değil ki</h1>
		<p class="unindent"><span class="first-letter">G</span>üngör Dilmen, bir gece bizi yemeğe çağırmıştı. Sofraya bir tencere getirip benim açmamı istedi. Tencerenin kapağını açıp da, içinden birden tavşan fırlayınca korkmuştum, sofradakiler de gülüşmüşlerdi. Güngör, canlı tavşanı tencereye kapamış; tencereden fırlayan tavşan bizi eğlendirmişti.</p>
		<p>Pıtrak iyi bir kediydi ama, arasıra evin mutfağına kakasını yapıyor, buyüzden de Güngör’den dayak yiyordu. Güngör, herzaman evde bulunmadığı için Pıtrak’ı dışarıya kakasını etmeye alıştıramıyordu. Bu suçu yüzünden dayak yiyeceğini anlayınca, Pıtrak hemen kaçardı.</p>
		<p>Bigün yine Güngör, mutfakta Pıtrak’ın kakasını gördü. Çok kızdı. Pıtrak’ı dövmeye başladı. Şaşılacak şey, Pıtrak dayak yiyor ama kaçmıyordu. Kaçmadıktan başka, bir kakaya bakıyor, bir başını kaldırıp Güngör’e bakıyordu. Pıtrak, neden dövüldüğünü anlamamış gibiydi. Güngör, eğilip yerdeki şeye baktı: Yerdeki şey, Pıtrak’ın kakası değil, Güngör’ün dün gece yağda kızarttığı uzun biberlerden biriydi.</p>
	</div>
</body>
</html>