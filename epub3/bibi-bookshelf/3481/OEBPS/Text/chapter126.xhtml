<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page191" title="191"></span>Köpeğin de Yiğidi Olur</h1>
		<section class="italik">
			<p>Okurlarımızdan İbrahim Aktaş, bir anısını mektubunda şöyle anlatıyor:</p>
		</section>
		<p class="unindent">“<span class="first-letter">O</span>nsekiz yaşımdayken Çanakkale’nin Ayvacık ilçesinin bir köyünde dedemin keçilerine çobanlık ederdim. Çok yaman bir çoban köpeğimiz vardı. Saldıran kurtları, tilkileri parçalar, sürüyü çok iyi korurdu. Keçileri yaydığım bigün, gece keçilerden biri kayboldu. Aradım, bulamadım. Bisüre sonra köpek de kayboldu. Keçileri akşam eve getirdim, ahıra soktum. Ne köpek, ne keçi göründü. Bigün, iki gün, beş gün, tam yirmiiki gün ne keçi, ne köpek göründü. Biz artık keçiyi de kurtların parçaladığını sanmıştık. Bir sabah yine keçileri yaymaya götürürken, sesimizi duyan köpeğim sürüne sürüne gelip ayaklarıma kapandı. Zavallının açlıktan karnı kasıklarına yapışmıştı. Bir de baktım, o sıskalaşmış köpeğim fırladı, yolun dönemecindeki keçiyle yavrusunu iteleye iteleye bana doğru sürdü. O zaman, gebe keçi doğurunca, köpeğimin onun başında beklediğini, onları dağ başında bırakıp eve dönmediğini, ancak yavru keçi biraz büyüyüp yürümeye başlayınca, anasıyla yavruyu önüne katıp bize getirdiğini anladım. Hemen koşup köyden iki köy ekmeği getirdim, köpeğime yedirdim. Zamanla yine eskisi gibi oldu. Dört yıl sonra yel dediğimiz bir hastalığa tutuldu. Pınar başında yattı, ordan hiç kalkmadı. Ayakları tutmuyordu. Evden oraya ekmek getirir, yedirirdim. Dördüncü gün geldiğimde ölmüştü.”</p>
	</div>
</body>
</html>