<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page62" title="62"></span>Ako</h1>
		<p class="unindent"><span class="first-letter">B</span>ir evde, birlikte yaşayıp büyümüş kedilerle köpeklerin arkadaş oldukları çok görülmüştür. Ama bizim bir kedimizle köpeğimizin dostlukları pek öyle görülüp duyulanlardan değildir.</p>
		<p>Rahmetli Doktor Yusuf Balkan’dan bir yavru kedi almıştık. Kısacık tüyleri apaktı. O yüzden adını Akoğlan koymuştuk. Zamanla da Akoğlan adı Ako olmuştu. Ako, uzun gövdeli, karnı çekik, yüksek bacaklı, kasları yaylı bir kediydi. Kartpostal güzeli kedilere hiç benzemezdi. Yemyeşil çimenli bahçede, kasları gerilip yaylanarak atlaya atlaya koşuşu, ak renkli bir küçük parsı andırırdı.</p>
		<p>Erkek kediler, genellikle kedi yavrularına düşmandırlar. Onları boğarlar. Ama bizim Ako, kışın sokaklardan bakımsız küçük kedi yavrularını toplar, eve getirirdi. Bir de bakarız, dişleriyle ensesinden tuttuğu bir sıska kedi yavrusunu eve taşımış. Bu yavruları yalar, kurutur, arıtır, bacaklarının arasına alıp ısıtırdı.</p>
		<p>Ako bir yaşındayken eve bir köpek yavrusu aldık. Çok küçük olduğundan adını Nokta koyduk. Nokta gelince, Ako çok belli ettiği bir kıskançlıkla hepimize darıldı. Adıyla çağırsak bile gelmiyordu. İlkin Nokta’ya aldırış etmedi. Onu evde yok saydı. Küskünlüğü onbeş gün kadar sürdü. Sonra, bu küskünlüğünün bir işe yaramadığını sezmiş olacak, yavaş yavaş Nokta’ya sokuldu. Derken oynaşmaya, arkadaşlığa başladılar.</p>
		<p>Çok küçük olduğu için adını Nokta koyduğumuz köpek, zamanla büyüyüp iri bir köpek oldu. Ama adı yine Nokta’ydı.</p>
		<p>Bigün Nokta’yı yıkamak için banyo küvetine soktuk. Banyonun kapısını kapadık. Ilık suya sokup sabunlamaya başlayınca, Nokta acı acı havlamaya başladı. Nokta’nın havlamalarını <span epub:type="pagebreak" id="page63" title="63"></span>duyan Ako, banyonun kapısına geldi. Hem miyavlıyor, hem de açmamız için kapıyı tırmalıyordu. Öyle miyavladı, öyle tırmaladı ki, kapıyı açmak zorunda kaldık. İki ayağını küvete dayayıp, yıkamakta olduğumuz Nokta’ya baktı, durdu.</p>
		<p>Nokta’yı banyodan çıkardık. Hayvan silkelene silkelene kaçtı. Sonra biyana çekilip büzüldü. Titriyordu. Ako koştu, kocaman Nokta’nın üstüne yattı. Başını, bacaklarının arasına aldı. Nokta’nın ıslak tüylerini yalamaya başladı. Nokta kuruyana dek ondan ayrılmadı. Nokta kuruyunca da koşup oynamaya başladılar.</p>
	</div>
</body>
</html>