<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page80" title="80"></span>Kanun Kaçağı Köpek</h1>
		<section class="italik">
			<p>Meral Çelen şöyle anlattı:</p>
		</section>
		<p class="unindent">“<span class="first-letter">B</span>abam, Köy Enstitüsünde öğretmenken, Boncuk adlı ufak tefek bir dişi köpeğimiz vardı. Köpeklerin kızışma döneminde, çok iri bir çoban köpeği çıktı ortaya. Boynunda dikenli demirden tasma vardı. Bir gözü de kördü. Boncuk’tan hiç ayrılmıyordu. Boncuk’u çok kıskanıyor, onun yanına yaklaşan köpekleri boğuyordu. Hemen hergün biriki köpek öldürüyordu. Onun bu cinayetlerini biz de gördük. Köpekleri enselerinden dişleriyle yakalayıp biriki silkeliyor, boyunlarını kırıp yere fırlatıyordu. Boynu kırılan köpek, biraz debelendikten sonra ölüyordu. Bu yırtıcı köpeğin yanına biz de sokulamıyorduk. Ondan herkes korkardı.</p>
		<p>Bir sabah kalktık, boynu dikenli demir tasmalı koca köpek yok. Büyük bir beladan kurtulduk diye sevindik.</p>
		<p>Boncuk’un yavruları oldu. Ne babaları kadar iri, ne anaları kadar ufaktılar. Baba soyuna çekmiş çoban köpekleri olduklarından kapışıldılar.</p>
		<p>Ertesi yıl yine köpeklerin kızışma döneminde o çoban köpeği, Boncuk’un yanına geldi. İşte o zaman bilenlerden bu köpeğin serüvenini öğrendik. Bikaç kilometre ötedeki bir köyün ağasının köpeğiymiş. Adı Karabaş’mış. Sahibi olan ağanın karısını parçalamış. Kadın uzun zaman hastanede yatmış da ölümden zor kurtulmuş. Karabaş’ın, sahibinin karısını neden parçaladığı merak ediliyor, ama bilinmiyordu.</p>
		<p>Bunun üzerine köylüler ellerinde silah, Karabaş’ı kovalamışlar. Çok kurşun sıkmışlar ama öldürememişler. Yalnız kurşunlardan biri Karabaş’ın gözüne gelmiş, bir gözü o yüzden kör olmuş. O olaydan sonra Karabaş, ne o köye, ne de başka köye uğramış. Tam bir kanun kaçağı gibi dağlarda, bellerde <span epub:type="pagebreak" id="page81" title="81"></span>kaçak gezer, yaz-kış avlanarak yaşarmış. Yalnız kızışma dönemlerinde bizim Boncuk’un yanına geliyor, bikaç gün onunla kalıp, yine gidiyordu.</p>
		<p>Üç dört yıl üst üste böyle oldu.</p>
		<p>Günün birinde bizim Boncuk’u yanlışlıkla zehirlediler.</p>
		<p>Kızışma döneminde yine gelmişti Karabaş. Boncuk’u çok aradı. Bulamayınca bizim evin önünden gitmedi. Belki de, gelir diye Boncuk’u bekliyordu.</p>
		<p>Evimizin, yerden ancak iki metre yükseklikte bir cumbası vardı. Bigün annemle cumbada otururken, baktık, Karabaş da önümüzde, yere yatmış.</p>
		<p>Sözde Boncuk’a sesleniyormuşum gibi,</p>
		<p>–Boncuk, Boncuk, Boncuk! diye bağırdım.</p>
		<p>Karabaş fırladı, kulaklarını dikti, o yanı bu yanı gözledi, oralarda dolandı. Bir umut çıkmayınca eski yerine uzandı.</p>
		<p>Sevgilisi Boncuk’un adını bilip bilmediğini iyice anlamak için bi daha,</p>
		<p>–Boncuk, Boncuk! diye seslendim.</p>
		<p>Karabaş yine fırladı, çevreyi gözledi, yine umutsuzlukla yere uzandı.</p>
		<p>Ben üçüncü kez,</p>
		<p>–Boncuk! diye bağırınca, Karabaş yine fırladı, ama bu kez birden bize atıldı. Pencereyi zor kapatıp içeri kaçtık. Kendisini kandırdığımızı anlamış mıydı?</p>
		<p>Bu olayın ertesi günü, elimde bir dilim tereyağlı ekmek, evden çıkmış, okula gidiyordum. Birden sırtımda iki elin ağırlığını duydum. Dönüp baktım: Karabaş... Çığlık atarken, ekmeği de elimden fırlattım. Karabaş ekmek dilimini havada kapıp yuttu. Bu kez önden üstüme atlayıp iki koca pençesiyle omuzlarıma abandı. Kuyruğunu sallıyordu. Kötü niyeti olmadığını anlayınca sevip okşadım.</p>
		<p>Karabaş bi daha bizim evden ayrılmadı. Ama yırtıcılığı, canavarlığı hiç geçmedi. Buyüzden de düşmanı çoktu. Günün birinde bilmediğimiz birisi tüfekle vurup Karabaş’ı öldürdü.”</p>
	</div>
</body>
</html>