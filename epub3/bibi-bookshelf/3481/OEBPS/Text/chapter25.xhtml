<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page47" title="47"></span>Marifetli Kedi</h1>
		<section class="italik">
			<p>Öğretmen Mediha Esenel şöyle anlatmıştı:</p>
		</section>
		<p class="unindent">“<span class="first-letter">B</span>ir toplantıdaki arkadaşlar, hepimiz kendi kedimizin, köpeğimizin marifetlerini anlatıyorduk. Musluktan damlayan suyu içen kedi... Helaya kakasını eden kedi... Arkadaş olmuş kediyle köpek... Köpeğin başına konmaya alışık kanarya... Daha böyle olaylar işte.</p>
		<p>Susmakta olan bir hanım da, en sonunda, tek cümleyle kedisinin marifetini söyledi. Sanki çok önemsiz bişeymiş gibi,</p>
		<p>–Benim kedim, sokak kapımızın zilini çalar! dedi.</p>
		<p>Şaka yapıyor diye gülüşüp geçtik, inanmadık. Ama ben sonradan, bu hanımın kedisinin gerçekten sokak kapısının zilini çaldığına tanık oldum. Üç katlı, bir eski Istanbul eviydi. Sokak kapısının hemen yanında kafesli bir pencere vardı. Kedi, bu pencereye sıçrıyor. Ön ayağının birini, yakındaki zile uzatıyor. Patisini zile bastırıyor, zili çalıyor. Kapı açılana dek, zili bikaç kez çalıyor. Bu olayı görüp şaştım.</p>
		<p>Kedinin sahibi,</p>
		<p>–Hem de, dedi, öyle bir çalışı var ki, onun zil sesini hemen tanırım.”</p>
	</div>
</body>
</html>