<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page174" title="174"></span>Okumasını Bilen Köpek</h1>
		<section class="italik">
			<p>Okurlarımızdan Dr. Temel Erkal, köpeğiyle ilgili şu olayı anlatıyor:</p>
		</section>
		<p class="unindent">“<span class="first-letter">G</span>erze Sağlık Merkezi hekimiydim. Ana sütünden ayırıp biberonla beslediğimiz Kop adında bir köpeğimiz vardı. Ufak tefek, çok tüylü bir köpekti, uzun tüyleri arasında gözleri görünmezdi. Evimizin altında bakkallık eden bir Emin Amca vardı. Emin Amca, Kop’u çok severdi. Onu bisküviyle beslerdi. Kop öyle şımarmıştı ki, her bisküviyi yemez, seçer, yalnız bir marka bisküviyi yerdi. Ne kadar aç olursa olsun, beğendiği marka bisküviden başkasını yediremezdik.</p>
		<p>Gerze kaymakamının ayrılışı nedeniyle bir ziyafetteydik. Sofrada söz köpeklerden açılmıştı. Herkes kendi köpeğini överken, ben de köpeğimin okumayı bildiğini, bisküvi markalarını okuyup, içlerinden yalnız bir marka bisküviyi seçip yediğini söyledim. </p>
		<p>Sofradakilerden bir arkadaş,</p>
		<p>–Olmaz öyle şey! dedi.</p>
		<p>Elli lirasına bahse girdik.</p>
		<p>Hep birlikte bakkal Emin Amcanın dükkânına gittik. Emin Amca, yedi sekiz marka bisküviyi, Kop’un önüne koydu. Her bisküvinin üzerinde markası yazılıydı. Kop, markalarını okur gibi bisküvilere bakıp beğenmediklerini ayırıyordu. Sonunda, o beğendiği marka bisküviyi buldu, yedi.</p>
		<p>Hakemler,</p>
		<p>–Evet, bu köpek bisküvi markalarını okuyor! deyince, ben elli lirayı kazandım.”</p>
	</div>
</body>
</html>