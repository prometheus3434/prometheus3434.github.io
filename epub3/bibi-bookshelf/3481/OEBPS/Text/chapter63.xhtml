<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page112" title="112"></span>Ahtapot’la Pina</h1>
		<section class="italik">
			<p>Dr. Tahir Çorbacı, <span class="normal">Köpekler</span> adlı kitabında Pina’yı yemek için Ahtapot’un hilesini şöyle anlatıyor:</p>
		</section>
		<p class="unindent">“<span class="first-letter">P</span>ina denilen bu kabuklu deniz hayvanı midye gibi olup, yalnız kabukları daha beyaz, boyu da yirmi otuz santim uzunluğundadır. Denizin çok derin olmayan yerlerinde yaşar. Dip yanından denizin dibine tutunur. Üst kısmında iki kabuğu açık olarak görülür. Bu kabuğun alt bölümünde Pina oturur. Üst bölümündeyse Teke denilen ayrı dört hayvancık vardır. Alt bölümdeki Pina kral gibi saltanatlı yaşar. Dışarıyla işi azdır, dalgalar ne getirirse onları yer, dipte oturur.</p>
		<p>Pina’nın düşmanı Ahtapot’tur. Ahtapot, Pina’yı yemek için, denizin dibinde yavaşça sürünerek Pina’nın yanına gelir. Pina’nın açık olan iki kabuğu arasına ayaklarından birisini sokar. Bu durum karşısında, Pina ile aynı kabuk içinde ortaklaşa yaşayan yukardaki Tekeler, Pina’ya durumu bildirirler. Pina da kabuklarını birleştirip Ahtapot’un ayağını koparır.</p>
		<p>Kimileyin Tekeler dalgın olur, Ahtapot’un ayağını kabuktan içeri soktuğunu sezip tehlikeyi Pina’ya bildiremez. İşte o zaman Ahtapot, kabuğun dibindeki Pina’yı yer.</p>
		<p>Ahtapot, Pina’nın ayağını koparmasını önlemek için şöyle bir plan da yapar. Denizin dibinden ufak, ama sert bir cisim alır. Pina’nın açık duran iki kabuğu arasına bu sert cismi sıkıştırır. Tekeler, Ahtapot’un geldiğini, kabuğun dibinde oturan Pina’ya bildirince Pina, Ahtapot’un ayağını koparmak için açık duran iki kabuğunu birleştirmek isterse de, aradaki sert cisimden ötürü, iki kapak birleşemez. İşte böylece, Ahtapot’la, Pina ve Tekeler arasında savaş başlar. Teke, yaşam ortağı olan Pina’yla birlikte Ahtapot’a karşı savaşır ama, sonunda Ahtapot her ikisini de yer.”</p>
	</div>
</body>
</html>