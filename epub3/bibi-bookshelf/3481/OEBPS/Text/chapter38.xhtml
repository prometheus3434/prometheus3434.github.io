<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page66" title="66"></span>Aktör Keçi</h1>
		<section class="italik">
			<p>Bu dizide anlatılanların hepsi de hayvanlara değgin gerçek olaylardır. Yalnız bu anlatacağım olay, gerçek olmayıp, gerçekmiş gibi anlatılmıştır. Olayı sanki yaşamış gibi anlatan Mücap Ofluoğlu, bu olayın kahramanı keçi aracılığıyla, tiyatro oyuncularının alkışa düşkünlüğünü göstermek istemiştir.</p>
			<p>Tiyatro oyuncusu Mücap Ofluoğlu, ordaki Türklere temsiller vermek üzere Amerika’ya gitmişti. Şimdi olayı onun ağzından dinleyelim:</p>
		</section>
		<p class="unindent">“<span class="first-letter">B</span>igün bir arkadaşımla Broadway’den geçerken, bir tiyatronun kapısı üstünde satılık keçi ilanı gördük. Bir tiyatroda keçi satılması ilgimizi çekti. Tiyatroya girip sorduk. Tiyatronun müdürü şöyle açıkladı:</p>
		<p>–Bundan önce <em>Çayhane </em>adlı oyunu oynamıştık. Bilirsiniz, <em>Çayhane </em>oyununda bir de keçi vardır. İşte <em>Çayhane</em>’deki o rol için biz bu keçiyi almıştık. Şimdi <em>Çayhane</em>’yi sahneden kaldırdık. Keçiyi de satıyoruz.</p>
		<p>Aktör keçiyi satın alıp evimize getirdik. İyiydi, hoştu ama, keçinin, insanın içine işleyen, durgun, üzgün, içli bir duruşu vardı. İnsana öyle geliyordu ki hani nerdeyse zavallı keçicik insan gibi ağlayacak... Yem verdik, taze ot verdik, su verdik. Ne yaptıksa zavallı keçiyi avutamadık, hep öyle acılı duruyordu.</p>
		<p>Düşüne düşüne, zavallı keçinin neden mutsuz olduğunu anladık. Anlayınca da keçiyi iyileştirmemiz kolay oldu. Akşamları, tiyatroların perdelerini açtığı saatlerde, keçiyi karşımıza alıp on dakika kadar var gücümüzle alkışlıyorduk. Alkışlanınca keçinin üzüntüsü gidiyor, sanki yüzü gülüyordu. Sıçrayıp oynamaya başlıyordu. Zavallı aktör keçi, <em>Çayhane </em>oyununda oynaya oynaya alkışlanmaya öyle alışmıştı ki, alkışsız duramıyor, çok mutsuz oluyordu.”</p>
	</div>
</body>
</html>