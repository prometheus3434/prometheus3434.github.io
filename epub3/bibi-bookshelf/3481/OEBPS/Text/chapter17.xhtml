<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page33" title="33"></span>Kana Susamış Tavuklar</h1>
		<section class="italik">
			<p>Istanbul İli Fidanlık Müdürlüğünden emekli Fazıl Dalar şöyle anlatmıştı:</p>
		</section>
		<p class="unindent">“<span class="first-letter">E</span>mekli oluşumdan bisüre sonra bir özel çiftlikte yönetmen olmuştum. Çiftlik çok büyüktü. Dörder beşer yüz tavuklu, yedi sekiz kümes vardı.</p>
		<p>Bigün çiftlikteki işçilerden biri gelip,</p>
		<p>–Kümesteki tavuklar günden güne eksiliyor, dedi.</p>
		<p>Çok olduklarından tavukların sayılması zor.</p>
		<p>–Eksildiklerini nasıl anladın? diye sordum.</p>
		<p>–Kümeslerin önündeki telle çevrili tavuk bahçesinde hergün biriki tavuğun kemikleriyle tüylerini görüyorum... dedi.</p>
		<p>Ben de gidip baktım. Gerçekten de, telle çevrili tavuk bahçesinde tavuk kemikleri, tüyleri yığılıydı. Tavuk kemiklerinin üstünde bir gıdım et, bir küçük et parçası kalmamıştı. Kemiklerdeki etler iyice sıyrılmıştı.</p>
		<p>Ertesi günler, öbür kümeslerde de tavuklar eksilmeye, yığın yığın tavuk kemikleri, tüyleri görülmeye başlandı. Tavukların nasıl öldürüldüğünü anlayamıyorduk. Kümesler çok sağlamdı. Tilki, çakal, sansar gibi tavuk yiyen hayvanlar giremezdi. Girseler de, girip çıktıkları yerler belli olurdu. Hiçbir iz bırakmadan kümese girseler bile, parçalayıp, boğup yedikleri tavuklardan biraz et, kan gibi bir artık kalırdı. Oysa ölen tavuklardan, kemik, tüy, gaga, pençeden başka geriye hiçbişey kalmıyordu.</p>
		<p>Günlerce izledik, kolladık, tavukların nasıl yok olduklarını bitürlü öğrenemedik. Haftalarca gözledikten sonra bu bilmeceyi çözümleyebildik. Durum şuydu: Tavuklar, sabahleyin kümeslerinden, telle çevrili bahçelerine çıkarılıyor. İçlerinde en güçsüz, en zayıfı hangisiyse, öbür tavuklar onu kovalamaya başlıyor. O güçsüz tavuğun kuyruk altındaki yumuşak yeri <span epub:type="pagebreak" id="page34" title="34"></span>boyuna gagalıyorlar. Vücudunun en yumuşak, en savunmasız yeri gagalanan zayıf tavuk kaçıyor, öbürleri kovalıyor. Gagalana gagalana, o tavuğun kuyruk altındaki bütün tüyler kopuyor, dökülüyor. Bu kez, tavuğun tüysüz kalan gerisini gagalıyorlar. Gagalayan tavuklardan biri, arkasını gagaladığı tavuğun bağırsağının ucunu gagasına alıp çekiştirmeye başlıyor. Bağırsak, makaradan sökülen iplik gibi tavuğun içinden çıkmaya başlayınca artık tavuk da kaçamıyor, yere yıkılıyor. Bütün tavuklar, bayram töreni çığlıklarıyla yıkılan tavuğun üstüne üşüşüyorlar. Gagalayan gagalayana... Yarım saate kalmadan, ortada tavuktan yalnız kemik, tüy, gaga, pençe yığını kalıyor. Kemiklerin üstünde bir parçacık et kalmamacasına gagalıyorlar.</p>
		<p>Baktık ki, kümesteki tavuklar canavarlaşmış, birbirlerini yiyorlar. Bunun neden olduğunu anlayamadım. Bir veterinere danıştım. </p>
		<p>Veteriner,</p>
		<p>–Tavuklarda bu canavarlık sık sık görülür, önemli değil... dedi.</p>
		<p>Buna <em>cannibalisme</em> denilirmiş. Yani kaniçicilik hastalığı, demekmiş.</p>
		<p>Tavuklar kansız kaldıkça, kana acıktıkça, kan içmeyi gereksiniyorlar. Geniş bahçelerde, kırlarda dolaşan tavuklar böcek, kurt yiyerek gerekli kana doyuyorlarmış. Ama kapalı yerdeki tavuklar içecek kan bulamayınca işte böyle birbirlerini yerlermiş. Bunu önlemek için köylerde, tavukların kuyruk altlarına katran sürerlermiş.</p>
		<p>Veteriner,</p>
		<p>–Tavukların su kaplarına bol bol kan koyun, kan içsinler... dedi.</p>
		<p>Mezbahadan, arabayla bir fıçı kan getirttik. Tavuk bahçelerindeki geniş kaplara kan doldurduk. Tavuklar sevinçle koştular, kaplara gire çıka, kana kana kan içtiler. O günden sonra da, içlerinden en güçsüzünü seçip gagalaya gagalaya öldürüp yemediler.”</p>
	</div>
</body>
</html>