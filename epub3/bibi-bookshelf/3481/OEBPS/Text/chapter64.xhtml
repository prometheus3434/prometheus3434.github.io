<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page113" title="113"></span>Tavşanı Kıskanan Kedi</h1>
		<p class="unindent"><span class="first-letter">B</span>ir gece, oyun yazarımız Güngör Dilmen’in evine gitmiştik. Geç vakit dönerken Güngör Dilmen de bizi uğurlamak için sokağa çıkmıştı. Sokakta gördüğü bir küçücük kara kedi yavrusunu aldı, evine götürdü. Pıtrak adını verdiği bu kedi yavrusu, anasının memesini hiç emmediğinden, ana özlemini gidermek için kendi memesini emer, yavrunun bu davranışı da Güngör’e çok dokunurdu.</p>
		<p>Güngör bir arkadaşından bir tavşan alıp evine getirdi. Kedi, tavşanın can düşmanı olduğundan, Güngör tavşanı getirdiği gün, elinde sopayla Pıtrak’ın başında bekliyormuş ki, tavşana saldıracak olursa onu döverek eğitsin ve kediyle tavşanı birbirine alıştırsın. İki hayvan önce birbiriyle kapışmışlar. Ama sonuç umulanın tersine olmuş, tavşan, kediyi dövüp kaçırtmış. Zamanla kediyle tavşan birbirlerine alışmışlar, oynamaya başlamışlar.</p>
		<p>Güngör, kedinin önüne ciğer koyunca, onu kıskanan tavşan koşar, kedinin yediğini kendisi yemek ister, ama koklar koklar, ciğeri yiyemezmiş. Tavşanın önüne de havuç koyduğunda, onu kıskanan kedi koşar, tavşanın önündeki havuçları kapar, yermiş.</p>
		<p>Biz ikinci kez Güngör Dilmen’in evine gittiğimizde, gerçekten de kıskanç kedinin, tavşanın önünden kaptığı havuçları kemire kemire yediğini gördük.</p>
	</div>
</body>
</html>