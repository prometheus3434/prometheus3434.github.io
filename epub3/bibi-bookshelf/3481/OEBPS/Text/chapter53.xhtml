<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page90" title="90"></span>Güvercin</h1>
		<section class="italik">
			<p>F. Celâlettin’in (Dr. Fahri Celâl Göktulga) Yeni İstanbul gazetesindeki bir yazısını sunuyorum. Ne yazık ki, bu gazete kesiğine, tarihini yazmayı unutmuşum.</p>
		</section>
		<p class="unindent">“<span class="first-letter">S</span>özüne inanılır dost ağzından dinledim:</p>
		<p>‘Bilmem beş altı yıl oldu mu?.. Belki daha yakındır. Üsküdar’da, Valideiatik civarında dolaşırken hapisane olan eski tımarhanenin pencerelerinden birinde bir güvercin gördüm. Yufka yüreğim ufalıverdi. Hicret’te Peygamberimiz bir mağaraya sığındığı zaman, o mağaranın kapısında çarçabuk yuva kuran kuşu hatırladım. O zaman Resulullah’ı, peşindeki düşmanlarının gözünden korumuş olan mübarek hayvan bu sefer de, bir mihnethanede bitakım bahtsızları teselli ediyor, dedim. Yanımda yalınayaklı ve tüylü kafalı, onbeş yaşlarında bir çocuk peyda oldu... Bir küçük küstah... Dur yavrum, yapma yavrum demeye kalmadı, aynı pencereye ikinci bir güvercin gelirken çatala bağlı lastiği ile nişan aldı ve bir çakıl taşını narin hayvanın ta kalbine sapladı. Güvercin çırpına çırpına az ötemize düştü... Oğlan, kuşu almak için, ben de oğlanı pataklamak için koştuk. Bir de ne görelim?.. Güvercinin her iki kanadının altında birer küçük paket bağlı. Birinde esrar, öbüründe eroin...’</p>
		<p>Ne günlerdeyiz? Güvercinin, o mübarek hayvanın mapushaneye esrar ve eroin sokan kaçakçı olduğunu kim tahmin edebilir?.. Şimdi anlıyorum ki kuş bize sulhun defne dalını niçin getiremiyor... Temiz mahlukları baştan çıkaranlara lanet...</p>
		<p>Sözgelimi ekliyorum: Meçhul haytaların zehir kaçakçılığında kullandığı güvercin, asırlardanberi postacılık edegelmiştir. <span epub:type="pagebreak" id="page91" title="91"></span>Garibi şu, uçak devrinden asırlarca önce küçücük beyaz kanatlarının kudreti yettiği kadar mektuptan başka şeyler de taşımış, havayolu ile ilk nakil vasıtası olmuştur. Mesela, Hicret’in dördüncü asrında Mısır hükümdarlarından Sultan Aziz’in canı, mevsiminde Şam kirazı ister ve kiraz yemek için Şam’a gitmeğe karar verir. Seyahat muhakkak ki çok ağır masraflara mal olacaktır. Veziri Yakub, ‘Seyahatinize sebep başka bir madde var mı?’ diye sorar. Sultan da, ‘Hayır... Sadece kiraz yiyeceğim...’ der. Vezir Yakub, Şam Valisine hemen bir güvercin uçurur, kuşun ayağında bir name bağlıdır ve namede şu emir yazılıdır: ‘Yüzyirmi güvercini ikişer çatal kirazla Mısır’a uçurun...’ Bikaç gün sonra önünde bir tabak Şam kirazını bulan Sultan Aziz, seyahatten vazgeçer.”</p>
	</div>
</body>
</html>