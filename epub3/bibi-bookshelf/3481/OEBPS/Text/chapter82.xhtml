<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page137" title="137"></span>Ana Kirpi</h1>
		<section class="italik">
			<p>Bayrampaşa’dan Vehbi Çelebi, tanığı olduğu bir olayı, bize yazdığı mektubunda şöyle anlatmış:</p>
		</section>
		<p class="unindent">“<span class="first-letter">K</span>ırkbeş yıl önce, memleketim olan Trakya’nın Saray ilçesindeki Galata deresi üstünde Hasan Basri’nin un fabrikası, bu fabrikanın yanında bikaç dönümlük üzüm bağı vardı. Üzüm zamanı, üzüm yemek için bağa gitmiştim. Bağda dolaşırken, bir üzüm kütüğünde, salkımların arasında kuşa benzer bişey gördüm. Nedir diye yaklaşıp bakınca kirpi olduğunu anladım. Durup kirpiyi izlemeye başladım. Kirpi, bir salkımın üzerine çıkmış, ön ayaklarıyla küçük dallara tutunarak salkımın üzerinde tepiniyor, olgun üzüm tanelerini salkımdan yere düşürüyordu. Yere epiyce üzüm düşmüştü. Kirpi, ağır ağır üzüm kütüğünden indi, yerdeki üzüm tanelerinin üstünde yuvarlanmaya başladı. Üzüm taneleri, kirpinin sırtındaki dikenlere geçti. Kirpi yürüdü, bağdan uzaklaştı. Ben de merakla onu izledim. Yüz metre kadar ilerdeki yuvasına gitti. Yuvasındaki yavrular göründü. Ana kirpi yere yatınca, yavruları da üstüne atılıp, analarının dikenlerindeki üzümleri kolaylıkla yediler.”</p>
	</div>
</body>
</html>