<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page163" title="163"></span>Koç Hırsızı Ağa</h1>
		<section class="italik">
			<p>Okurlarımızdan Aliyar Soy (Kars-Posof) başından geçen bir olayı şöyle yazmış:</p>
		</section>
		<p class="unindent">“<span class="first-letter">O</span>nüç ondört yaşlarımdaydım. Düzde koyun otlatıyordum. Benim az ötemde, 250 kadar koyunu olan, yani bizim buralara göre zengin sayılan bir adam da koyunlarını otlatıyordu. Benim otlattığım topu toplamı onbeş kadar koyun. Bu zengin adam, benim koçuma göz dikmiş, onu çalmaya karar vermiş. Az sonra beni yanına sesledi. Gittim. ‘Otur Aliyar,’ dedi. Oturdum. Biraz sağdan soldan konuştuk. Ben küçüğüm, o büyük, ne dese, ‘Evet ağabey, öyle ağabey,’ diyorum. Sonunda, ‘Yahu, şu senin koç çok yaman bir koç, aman dikkat et, çalarlar,’ dedi. Ben de, ‘Kim çalacak, çalmazlar,’ dedim. ‘Aliyar, al şu kabı da su doldur,’ dedi. Elime su kabını tutuşturdu. Su kaynağı da olduğumuz yere 15-20 dakika uzaklıkta. Aldım kabı, su başına gittim. Köpeğim havlayarak koşa koşa yanıma geldi. Köpek havlayıp, geriye, bizim sürünün olduğu yana doğru biraz koşuyor, sonra yine havlayarak bana doğru geliyordu. Köpeğin bir gidip gelmesinden, havlamasından koyunlarıma bişey olduğunu anladım. Koşarak geri döndüm. Koyunlarımın yanına vardım. Baktım, koç yok. Köpek, yine havlayarak ileri geri koşarak, çalıların arasına girdi. Ben de onu izledim. Bir de baktım –adı gerekmez– o büyük sürünün sahibi olan zengin adam, benim koçu yatırmış yere, kuyruğunu iç yanından bıçakla kesiyor. Ancak bir bıçak atabilmişti. Elimdeki sopayla üstüne yürüdüm. Ama ben çocuğum o zaman, adam beni dövmeye başladı. Ben yediğim dayakla ağlayıp bağırmaya başlayınca, köpeğim adama öyle bir saldırdı ki, adamı parçalayacak. Adamı yıktı, ısırmaya başladı. O koca adam, ‘Aman Aliyar oğlum, beni kurtar bu köpekten, öldürecek beni!’ diye yalvarmaya başladı. Ben de köpeğimi tutup, adamın üstünden zorla çektim. Adam kalktı, süklüm püklüm gitti. Bi daha da yanıma uğramadı.”</p>
	</div>
</body>
</html>