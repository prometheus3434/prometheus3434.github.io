<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page38" title="38"></span>Ayının Tilki Avı</h1>
		<section class="italik">
			<p>Yahya Benekay “Ayıların Dünyası” başlıklı yazısında bir de şu olayı anlatıyor:</p>
		</section>
		<p class="unindent">“<span class="first-letter">U</span>zun yıllar nahiye müdürlüğü yapmış olan Halil Dündar anlattı.</p>
		<p>Yüksekova’da, Hırvata köyü civarında bir ayı gelir, her gece, sürüden bir koyun kapar, götürür yermiş. Bir, iki, üç, hep sürmüş böyle. Çobanlar tedbir alıyorlarmış ama, boşuna. Bir gece, gene böyle, çobanlar bir koca ateş yakmışlar, ayı gelir diye beklemeye başlamışlar. Bir de çakmaklı, dolma tüfek varmış. Derken ayı gene çıkagelmiş. Çobanlar bağrışarak ürkütmek istemişler, ayı aldırmamış. Bu kez tüfeği almış biri, çakmış çakmış ya, ateş almamış tüfek. O zamana kadar ayı gelince çobanlar tüfeği de atıp kaçmışlar. Ayı yerden tüfeği almış, dizine vurup kırmış. Sonra gene bir koyun tutup parçalamış. Ne var ki, bir de tilki dadanmış oraya. Gelir, ayının artıklarını da o yermiş. Bu kez de görünmüş tilki. Ayı, tilkiyi görmüş. Koyunun bir parçasını tilkiye atmış. Tilki sokulmuş, parçayı almış. Ayı bir parça daha atmış tilkiye. Ama ikinci parçayı, biraz daha beriye düşürmüş. Ayı hep öyle yapmış. Bikaç parça daha ata ata, en sonunda tilkiyi kendi yanına kadar getirmiş. Tam yanına geldiğinde de birden yakalayıvermiş tilkiyi. O zaman, kırdığı tüfeğin harbisini yanındaki ateşe sokmuş, çobanların şaşkınlıktan açılmış gözleri önünde, o harbiyi kızdırıp kızdırıp tilkinin arkasına bastırıyormuş ayı. Öyle yapa yapa tilkiyi öldürüp çobanlara atmış. Sanki çobanlara,</p>
		<p>–İşte yediğim koyunun bedeli! demeye getirmiş.</p>
		<p>Bi daha da o ayı oralara gelmemiş.”</p>
	</div>
</body>
</html>