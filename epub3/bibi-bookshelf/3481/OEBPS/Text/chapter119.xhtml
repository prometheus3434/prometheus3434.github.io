<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page181" title="181"></span>Sevinç Şarkıları</h1>
		<section class="italik">
			<p>Kırklareli’nin Üsküpdere köyünden okurumuz Hasan Engin yazıyor:</p>
		</section>
		<p class="unindent">“<span class="first-letter">B</span>en çok kırcılık yaptığımdan özellikle yılanlara değgin çok olaylara tanık oldum.</p>
		<p>Orak zamanı dere boyundaki arpa tarlamızda oğlumla birlikte arpa biçiyorduk. Tarladaki armut ağacında, sarıasma kuşunun yuvasında dört yavrusu vardı. Ana sarıasma kuşu acı acı öterek başımızın üstünde çırpınıp dönmeye başladı. Bir ağaca gidiyor, bir bize geliyordu. Oğlumla ağacın altına koştuk. Bir de baktık, yerde koca bir emecen yılanı. Emecen yılanı, yavruları yemek için yuvaya çıkmış. Bu sarıasma kuşları, yavrularını yılandan korumak için, yuvasını çok ince dallar üstüne yapar ki, yılan oraya çıkamasın. Bu emecen yılanı da, ağır olduğundan, kırılan dallarla birlikte yere düşmüş. Ama yuva da yere düşmüştü. Biz vardığımızda yılan yavrulardan birini yutmuş, ikincisini de yutmak üzereydi.</p>
		<p>Trakya’daki yılanların en büyüğü bu emecen yılanıdır. Kuş, kurbağa avlayarak yaşar. Bir de, kuzulaç koyunların, ineklerin memelerini emdiği söylenir. Sütlü memeleri emerken, hayvanın art ayaklarına dolandığından, hayvan kaçamazmış. Öyle emermiş ki, memeden kan gelir, sonra körlenirmiş meme.</p>
		<p>Ana sarıasma kuşu tepemizde ötüp çırpınıp duruyordu. Hemen yılanı öldürdük. Kalan iki yavruyla yuvalarını ağacın üst dallarından birine yerleştirdik. Ana sarıasma kuşu, yavrularının yanına koştu.</p>
		<p>O gün biz tarlada akşama dek çalışırken, ana sarıasma kuşu da tepemiz üstünde uçuşup bize sevinç şarkıları söyleyip durdu.”</p>
	</div>
</body>
</html>