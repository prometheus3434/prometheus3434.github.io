<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page53" title="53"></span>Ana Eğitimi</h1>
		<p class="unindent"><span class="first-letter">O</span>n yaşımdaydım. Istanbul’da, Süleymaniye’de iki katlı bir eski evin odalarından birinde kiracıydık. Bir tekir kedimiz vardı. Tekir yavruladı. Yavrularından yalnız biri kaldı.</p>
		<p>Tekir aç bile olsa evde hiç hırsızlık etmezdi. Oysa çok hırsız bir kedi olduğunu biliyorduk. Çünkü sık sık çaldığı et parçalarını ağzında eve taşırdı. Bigün yine bir et parçasını ağzında zorla taşıyarak merdiveni çıktı. Eti sofaya bırakıp mırıl mırıl yavrusunu çağırdı. Yavrusu gelince, eti yerden alıp, herzaman yemek yediği kaba götürüp bıraktı. Yavru, etin üzerine atıldı, yemeye başladı. Tekir de yanına uzanıp yalandı.</p>
		<p>Biz o zamanlar evcek yer sofrasında yemek yerdik. Bigün yine yere bağdaş kurmuş, öğle yemeğimizi yiyorduk. Tekir geldi, annemle aramıza girdi, herzamanki gibi sofra bezi üstüne yattı. Az sonra yavrusu da yanına geldi. Ama anası gibi uslu durmadı. Başını sofraya uzatıp koklamaya başladı. Sonra da bir ön ayağını sofraya uzattı. Yavrusunun hırsızlık edeceğini anlayan Tekir, birden dikildi. Tıpkı, bir annenin yaramaz çocuğunu eğitmek için dövdüğü gibi, bir ayağıyla yavrusunun başına bikaç kez vurdu, onu sofra tahtasının altına sindirdi. O günden sonra yavru kedinin bi daha sofraya uzandığını hiç görmedik.</p>
	</div>
</body>
</html>