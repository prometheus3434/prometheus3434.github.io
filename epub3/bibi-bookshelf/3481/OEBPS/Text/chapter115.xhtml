<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page176" title="176"></span>Berberi Tanıyan Garip</h1>
		<section class="italik">
			<p>Pendik’te berberlik eden okurumuz Hakkı Avunduk, saka kuşuna değgin bir anısını şöyle anlatıyor:</p>
		</section>
		<p class="unindent">“<span class="first-letter">P</span>endik’te bir berber dükkânım var. Bir müşterim, evinde saka besliyormuş. Kedi, kafesteki sakayı kanadından yaralamış. Bu müşterim, saka kuşunu kafesiyle getirdi, bana verdi. Ben de kafesi dükkâna astım. Saka kuşunun yaralı kanadını tedavi ettim. Kafesini temizlerken kapısını açık bırakıyordum. Dükkânın içinde gezer, uçardı. Elimde kenevir yedirmeye alıştırdım. Adını Garip koymuştum. Avucumu açıp da,</p>
		<p>–Gel Garip, gel oğlum! deyince, dükkânın neresinde olsa, uçar gelir, avucuma konar, kenevir yerdi. Avucuma konup da kenevir bulamazsa, kandırılmaktan çok kızar, uzun zaman avucuma gelmezdi. Artık müşterilerim de Garip’e alışmışlardı. Dükkâna gelince hep onu ararlardı.</p>
		<p>–Gel Garip, gel oğlum! diye seslenirdim, biyerlerden çıkardı.</p>
		<p>Bigün yine bir müşterim Garip’i sordu. Çağırdım, çağırdım, gelmedi. O zaman açık kapıdan çıktığını anladım. Sokağa çıkıp seslendim, gelmedi. Görünürlerde yoktu. İki saat sonra öğle yemeği tatilinde yine sokağa çıktım.</p>
		<p>–Gel Garip, gel oğlum! diye bağırmaya başladım.</p>
		<p>Ben önümdeki ağaçlara bakarak, ‘Gel oğlum!’ diye seslendikçe, gelip geçenler meraka kapılıp başıma toplandılar. Kalabalık gittikçe artıyordu.</p>
		<p>Kendi kendime, bu kuş beni dükkânda beyaz berber gömleğiyle görmeye alıştı diye düşündüm. Hemen beyaz berber gömleğimi giyip yine dükkânımın önüne çıktım,</p>
		<p><span epub:type="pagebreak" id="page177" title="177"></span>–Gel Garip, gel oğlum! diye ağaçlara doğru seslendim.</p>
		<p>Herkes halime bakıp bana gülüyordu. Garip gerçekten gelmezse, deli olduğumu sanacaklardı.</p>
		<p>Derken bir saka kuşu, önümdeki ağacın üst dallarına kondu. Kenevir olan avucumu uzatıp,</p>
		<p>–Gel Garip, gel oğlum! diye seslendim.</p>
		<p>Daha aşağıdaki dala kondu.</p>
		<p>Biriki kez daha çağırdım. Avucuma kondu, iki kenevir yedi.</p>
		<p>Ordakiler,</p>
		<p>–Tut, yakala! diye bağırıyorlardı.</p>
		<p>Uçtu. Yeniden çağırdım. Bi daha geldi avucuma, kenevir yedi yine. Tırnakları parmaklarımın arasına geçmişti. Yakaladım, kafesine koydum.</p>
		<p>Herkes Garip’i tanıyordu orda. Garip de, ben de ünlü olmuştuk. Adım, Kuşlu Berber’e çıkmıştı.</p>
		<p>Garip, dört yıl daha dükkânımda kaldı. Günün birinde bir kedi onu parçalayıp yedi. Kafesinde bir yığın tüyü kalmıştı. Bunca zaman geçti, kimi müşterilerim hâlâ,</p>
		<p>–Garip ne oldu? diye onu sorarlar.”</p>
	</div>
</body>
</html>