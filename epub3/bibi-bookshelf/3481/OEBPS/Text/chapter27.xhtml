<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page49" title="49"></span>Telefon Direkleri</h1>
		<section class="italik">
			<p>Yazar Yahya Benekay, bir röportajında ayılara değgin bir olayı şöyle anlatıyordu:</p>
		</section>
		<p class="unindent">“<span class="first-letter">Y</span>üksekova’dan Şemdinli’ye gidiyoruz. Yüksekova’da, hükümet doktorluğu yapan bir dosta rastlamıştım. Doktor Necdet Biltekin, beni almış Türkiye’mizin en güneydoğu köşesini karış karış dolaştırmıştı. Çevre ağaçlık. Gittikçe de sıklaşıyor. Birden bir patırtı kopuyor çevremizde, önümüzden ok hızıyla bir karaltı geçiyor. </p>
		<p>Doktor,</p>
		<p>–Ayı! diyor.</p>
		<p>Doktor az sonra durdurdu jipi. Bana bişey gösterecekmiş. İndik.</p>
		<p>–Bak Benekay, dedi. Şu gördüğün meşe ağacı telefon direği.</p>
		<p>Gerçekten de bir fincan takmışlar o ağaca ve tek de telefon teli sarmışlar.</p>
		<p>Doktor,</p>
		<p>–İşte buna şaş, dedi, çünkü burda ayılara telefon direği dayandıramıyorlar.</p>
		<p>Sebebini öğrenince uzun uzun güldüm.</p>
		<p>Şemdinli bölgesinin balı ünlüdür. Ehlisi ile, yabanı ile dağ taş balarısıyla doludur. Ayı, balı pek sever. Telefon direkleri de hep vınlar, bilirsiniz. Buralarda evcil köpekler gibi köy içinde, sokak arasında dahi dolaşan ayılar, telefon direklerini arı yuvası sanıyorlarmış. Hatta kulak dayayıp dinliyor, vınıltıyı duydukça direği silkeliyor, sonunda da içinde bal olduğuna karar verip, o ayıcıklar tuttukları gibi direkleri çıkarıp kırıyorlar, içine bakıyorlarmış. Buyüzden de telefon konuşmaları sık sık kesiliyormuş.”</p>
	</div>
</body>
</html>