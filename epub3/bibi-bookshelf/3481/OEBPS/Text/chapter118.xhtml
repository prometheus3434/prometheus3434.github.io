<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page180" title="180"></span>Böyle Bir Garip</h1>
		<section class="italik">
			<p>Uzunköprü’nün Kiremitçiler köyünden okurumuz İlyas Özmen, başından geçen bir olayı bize şöyle yazmış:</p>
		</section>
		<p class="unindent">“<span class="first-letter">B</span>igün hayvan otlatırken, atılmış bir köpek yavrusu buldum. Açlıktan ölmek üzereydi. Torbamdan yiyecek verdim. Kenelerini temizledim. Akşam da eve getirdim. Bizimkiler de onu çok sevdiler. Adını Garip koyduk.</p>
		<p>Gün geçtikçe Garip büyüdü, gelişti, koca köpek oldu. Benden hiç ayrılmazdı. Onunla arkadaşlığımızın ikinci yılındaydı. Güzün yaprakların döküm zamanıydı. Sığırlar dut yapraklarını sevdiklerinden dutluktaydı. Ben bir dut ağacına çıkmış, ince bir sopayla dallara vurarak dut yapraklarını silkeliyordum. Körpe bir dala çıkmış olacağım ki, dal kırıldı, yere düştüm. Çok biçimsiz düşmüştüm. Büyük bir acıyla kıvranmaya başladım. Yerimden kımıldayamıyordum. Garip başıma geldi, havlamaya başladı. Sonunda bayılmışım. Gözümü açtığımda evimdeydim. Beni evime nasıl getirdiklerini bilmiyordum.</p>
		<p>Olanları sonradan şöyle anlattılar: Benim düştüğüm yerden iki üç tarla ötedeki tarlada pancar çıkarıyorlarmış. Garip, başımda havlayıp havlayıp benim kalkmadığımı görünce, o pancar tarlasına gidip havlamaya başlamış. Pancar toplayanlar aldırmamışlar. Üstelik kaçsın diye Garip’e taş atmışlar. Bunun üzerine Garip, ağaç altında duran yiyecek çıkınını kapıp kaçmış. Hem çıkın ağzında kaçıyor, hem de dönüp dönüp ikidebir arkasındaki insanlara bakıyormuş. Pancar çıkaranlar, yiyecek çıkınını kaçırdı diye Garip’in arkasına düşüp kovalamaya başlamışlar. Garip, ağzında çıkınla benim başıma gelip, oraya çıkını bırakmış, kendi de az öteye gidip oturmuş. İşte o pancar çıkaran komşularımız, beni baygın olarak alıp köydeki evimize getirmişler.”</p>
	</div>
</body>
</html>