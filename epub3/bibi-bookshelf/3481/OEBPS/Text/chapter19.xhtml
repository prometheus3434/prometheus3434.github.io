<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page36" title="36"></span>Anaların Yürekliliği</h1>
		<p class="unindent"><span class="first-letter">A</span>paydınların Feneryolu’ndaki evlerinin geniş bahçesi vardır. Bahçedeki ağaçlarda saksağanlar yuva yapar. Yuvalarından saksağan yavrularının yere düştüğü olur. Yuvadan düşen yavrular daha uçmasını da beceremedikleri için çimende çırpınıp dururlar. Bu sırada ana saksağan, yavrusunun tepesinde acı acı gaklayarak uçuşur. Onun sesini duyan başka saksağanlar da doluşur. Hep birden gaklayarak, yavrunun tepesinde uçar dururlar. Yavruyu kurtarmak için ellerinden hiçbişey gelmez. Bu sırada bir kedi yerdeki yavruyu kapar, yer. Bu cinayet sırasında, havada dönen saksağanların gaklamaları büsbütün artar.</p>
		<p>Bu acıklı olay Apaydınların bahçesinde sık sık görülür. Ben de tanık olmuştum. Ama Orhan Apaydın’ın anlattığı tüyler ürpertici bir olaydı. Apaydın’ın anlatışıyla olayı aktarıyorum:</p>
		<p>“Bir yavru saksağan daha düşmüştü yere. Büyük bir saksağan, herzamanki gibi yavrunun üstünde gaklayarak uçmaya başladı. Herhalde, yuvadan düşen yavrunun anası olacaktı. Çok geçmeden ana saksağanın bağırmalarına beş altı saksağan daha yetişip geldi.</p>
		<p>Bir tekir kedi çıktı çimenlerin arasından. Fidanların arkasında pusulanarak sine sine saksağan yavrusuna yaklaştı. Hız alıp yavrunun üstüne atlamak için yarı belinden aşağısını sallayıp duruyordu. Art ayakları üzerinde yaylandı. Ha atladı, ha atlayacak... Havadaki saksağanlardan biri, belki de ana saksağan kediyi görmüştü. Tıpkı yerdeki düşmanına dalış yapan savaş uçağı gibi, havadan kedinin üzerine daldı. Öbür saksağanlar da yere düşecek gibi dalıp dalıp havalanıyorlar, biyandan da gaklamalarını artırıyorlardı. Kedi ürküp çekildi, ama gitmedi. Başka iki kedi daha geldi. Şimdi yerde, yavru saksağanı kapmak isteyen üç kedi vardı. Havadaki saksağanlar da gittikçe <span epub:type="pagebreak" id="page37" title="37"></span>artıyordu. Onların gaklamalarını duyan saksağanlar, yardıma koşuyorlardı. Üç kedi birden yavru saksağana, ayrı yönlerden saldırıya geçtiler. Saksağanlar da durmadan kedilerin üstüne dalıp onları korkutuyorlardı. Kediler dörtleşti. Saksağanlar da çoğaldı.</p>
		<p>Saksağanlarla kediler arasındaki savaş gittikçe kızışıyordu. Kediler, ille de yavruyu kapıp yiyecekler. Saksağanlar da, ne uğruna olursa olsun, yavruyu kedilere kaptırmayacaklar. Saksağanların gaklamaları çığlık çığlık arttı.</p>
		<p>Başka zamanlarda yaptığım gibi, çimenlerin üstünden yavru saksağanı alıp kurtarabilirdim. Ama daha önceki denemelerim başarısız olmuştu. Aldığım yavru saksağanları besleyemiyordum. Hepsi de ölmüştü.</p>
		<p>Büyük bir merakla savaşı izledim. İki saatten çok sürdü. Ne kediler yavru saksağanı kapmaktan vazgeçtiler, ne de saksağanlar yavruyu kedilere bıraktılar. İki saat kadar sonra, doğa da kedilerden yana çıktı. Akşam olmuş, hava kararmıştı. Alacakaranlık olunca artık göremeyen saksağanlar, umutsuz gaklamalarla savaş alanından çekilmek zorunda kaldılar. Kedilerden biri yavru saksağanın üzerine atıldı. Dişleri arasına alınca yavruyu, kaçmaya başladı. Dört beş kedi onu kovalıyordu.”</p>
	</div>
</body>
</html>