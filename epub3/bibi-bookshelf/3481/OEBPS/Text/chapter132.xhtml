<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page199" title="199"></span>Katili Ele Veren Kedi</h1>
		<section class="italik">
			<p>Kahramanmaraş’tan başkomiser emeklisi Hızır Kaplan yazıyor:</p>
		</section>
		<p class="unindent">“<span class="first-letter">B</span>undan kırk yıl kadar önce bir dergide, bir gazetecinin cezaevindeki bir mahkûmla yaptığı çok ilginç bir konuşmayı okumuştum. O yazıyı aklımda kaldığı gibi anlatıyorum. Cezaevindeki hükümlü, gazeteciye şöyle anlatır:</p>
		<p>‘Evlendim. Karım, evime gelirken, babasının evindeki çok sevdiği kedisini de birlikte getirdi. Karım bu kediyi o kadar çok seviyordu ki, kedi geceleri karımın koynuna girip yatıyordu. Kediyi, daha yavruluğundanberi karım öyle alıştırmıştı. Karım onu geceleri koynuna almazsa, boyuna bağırıp bizi uyutmuyordu. Her gece, karımla ikimizin arasına girip yatan kediye düşman olmuştum. Kedi yüzünden karıma da çok kızıyordum.</p>
		<p>Evliliğimizin yedinci ayında beni bir düğüne çağırmışlardı. O gece düğünde arkadaşlarla çok içmiştik. Sabaha karşı eve geldiğimde çok sarhoştum. Yatak odamıza girdim. Soyundum. Bir de baktım, kedi herzamanki gibi karımın koynunda. Kediyi yakalayıp fırlatmak istedim. Karım elime yapışıp bırakmadı. Kan beynime sıçradı. Karyolanın başucundaki açık pencere dışına serin dursun diye bırakılmış su destisini yakaladığım gibi karımın başına geçirdim. Karım kanlar içinde yere devrildi. Kediyi, öldürmek için, heryanda aradımsa da bulamadım. O kadar sarhoştum ki, karyolanın dibine sızmışım. Sabahleyin uyandığımda, karımın ölmüş olduğunu gördüm. Cesedi ne yapacağımı düşündüm. Evin avlu bölümünde, duvarın içinde bir yüklük vardı. Bu yüklüğe kanlı yatağı, cesedi koydum. Önünü de, evdeki tuğlalarla ördüm. Sonra da bu duvarı sıvayıp <span epub:type="pagebreak" id="page200" title="200"></span>badanaladım. Duvarı eskiden örülmüş biçime soktum. Evin içinde cinayetten hiçbir iz bırakmadım. Kanları sildim.</p>
		<p>Aradan günler geçti. Konu komşu, karımı sormaya başladılar. </p>
		<p>–Anasının evine gitmişti, hâlâ dönüp gelmedi, diyordum. </p>
		<p>Aradan daha da zaman geçince kuşkuya kapılan komşular, durumu polise bildirmişler. Bir sabah erkenden evime polisler geldi. Karımı sordular. Onlara da, karımın, annesinin evine gittiğini söyledimse de, polisler orda da karımı arayıp bulamamışlar. Dikkatle evi aradılar. Hiçbir iz bulamadıklarından, evden çıkmak üzere avluya indiklerinde bir kedi feryadı duyuldu. Öyle acı acı miyavlıyordu ki, polisler durup kediyi aramaya başladılar. Kedinin sesi derinden duyuluyordu, ama kendisi yoktu. Sonunda kedi sesinin, önünü duvarla ördüğüm avludaki yüklükten geldiği anlaşıldı. Duvarı yıktılar. Önce çok pis bir koku yayıldı. Sonra açılan delikten karımın kedisi ok gibi fırlayıp dışarı kaçtı. Ben, karımın cesedini koyup duvarı örerken, kedinin ne zaman, nerden karımın yanına girdiğini görmemiştim.</p>
		<p>Bu durum karşısında herşeyi itiraf zorunda kaldım. Yargılanmam sonunda onbeş yıl hapis cezasına çarptırıldım.’”</p>
	</div>
</body>
</html>