<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page167" title="167"></span>Manoş</h1>
		<section class="italik">
			<p>Okurlarımızdan Cemal Türksoy şöyle yazıyor:</p>
		</section>
		<p class="unindent">“<span class="first-letter">O</span>n yaşımdaydım. Bulunduğumuz ilçede o zamanlar elektrik yoktu. Geceleri, vakit geçirmek için, komşular birbirlerine konuk giderlerdi. Yollar karanlık olduğu için de, evden eve gidilirken gemici feneri kullanılırdı. Bizim Manoş adlı bir tazımız vardı. Geceleri sokağa çıkacağımız zaman, Manoş, yanan gemici fenerinin sapını ağzına alır, önden giderek yolumuzu aydınlatırdı.</p>
		<p>Bir gece yine, ağzında gemici feneriyle Manoş önde, biz onun arkasında, konuk olduğumuz yerden evimize dönerken, birden Manoş fırladı, yol kıyısındaki büyük su arkına doğru koşmaya başladı. Biz ne olduğunu anlayamadık, arkasından gittik. Manoş, başını suya daldırdı bikaç kez, ama feneri dişleri arasından bırakmıyordu. Sonra, ağzında fenerle koşup yanımıza geldi. İşte o zaman neler olduğunu anladık. Esen rüzgârla, fenerin alevleri fenerin sapını ısıtmış. Manoş’un ağzı, ısınan fenerin sapından yanmaya başlamış. Manoş ne feneri ağzından bırakıyor, ne de acıya dayanabiliyor. Feneri suya sokup söndürmekten başka umar bulamıyor. Ama yine de feneri dişleri arasından bırakmamış, bize getirmişti.</p>
		<p>Zavallı Manoş’u bir kış gecesi dağlardan inen kurtlar parçalamışlardı.”</p>
		<p></p>
	</div>
</body>
</html>