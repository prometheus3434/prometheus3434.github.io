<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page169" title="169"></span>Ana Üveyik</h1>
		<section class="italik">
			<p>Okurlarımızdan Solmaz Pasası yazıyor:</p>
		</section>
		<p class="unindent">“<span class="first-letter">K</span>adirli toprağının yüzde otuzu çeltik tarlasıdır. Çeltikler kaldırıldıktan, tarlanın kuruması beklendikten sonra, tarlalar traktörle sürülür.</p>
		<p>Üveyik denilen kuşlar, tarlayı süren traktörü izlerler. Çünkü, traktörün tarlada açtığı iz içinde kendilerine yiyecek öteberi ararlar. Üveyik, serçeden az iri, kanat ve karın altı ak, boynu daha uzun, cana yakın, sevimli, ama ürkek bir kuştur.</p>
		<p>Ben bigün çeltik tarlasını traktörle sürüyordum. Üveyikler de traktörün çevresinde uçuşup traktörün tarlada açtığı yolda yemleniyorlardı. Birden üveyiklerde bir telaşlı sesler, çırpınmalar başladı. Hele içlerinden biri, benim başımın üstünde acı acı öterek dönenip duruyordu. Traktörü sürdükçe onun da telaşı arttı. Traktörü durdurup indim. Bir de baktım, önümde bir ana üveyikle bir de yavrusu. Herhalde ana üveyik, yavrusuna uçmayı, yemlenmeyi öğretiyordu. Yavruyu aldım. Beslemek için köye götürmeyi düşündüm. Ama yavru elimde köye giderken, anası da bizden ayrılmadı, başımın üstünde acılı sesler çıkararak beni izledi. Anladım ki, ana üveyik, yavrusundan ayrılmayacak, yavruyu geri götürdüm, hendeğe koydum. Anası da yavrunun yanına kondu.”</p>
	</div>
</body>
</html>