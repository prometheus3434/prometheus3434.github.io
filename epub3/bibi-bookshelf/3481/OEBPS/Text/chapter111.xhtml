<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page171" title="171"></span>Bir Yıkanması Eksik</h1>
		<section class="italik">
			<p>Okurlarımızdan, Zonguldak’tan Kudret Orpen yazıyor:</p>
		</section>
		<p class="unindent">“<span class="first-letter">1</span>962 yılında, kocamın atanmasıyla Zonguldak’a geldik. Yolda gelirken, kedimiz eşya kamyonundan atlayıp kaçmış, kaybolmuştu. Oysa evimiz hiç kedisiz kalmazdı.</p>
		<p>Zonguldak’taki evimizde eşyamızı yerleştirdik. Çamaşır yıkadım. Çamaşırları ipe serdim. Az sonra çocuklarım, kapkara bir kedi yavrusunun, çamaşır asılı ip üzerinde cambazlık yaptığını haber verdiler. Bir de baktım, kara, sevimli bir kedi yavrusu, kolye gibi boynunda tüyleri bembeyaz. Kediyi ordan aldım. Kedinin patileriyle kirlettiği çamaşırları bir su daha yıkayıp çalkaladım.</p>
		<p>Yavru kediye evdekiler hep birden sahip çıkmıştık. O günlerde Zonguldak’ın sokak duvarlarında Yunanlı yıldız Aliki Vuyuklaki’nin bir filminin afişleri asılıydı. Biz de kara kedimize Aliki adını koyduk.</p>
		<p>Aliki, evin içinde biyeri kirletti. Temizledim. Onun için özel hela yaptım. Ama Aliki, helasına gitmedi, yine evin içini pisletti. Bitürlü onu kendi helasını kullanmaya alıştıramıyorduk. Sonunda baş edemeyince eşimle konuştuk, Aliki’yi sokağa bırakmaya karar verdik. Konu komşuya karşı ayıp olmaması için Aliki’yi geceleyin sokağa bırakacaktım. Daha akşam olmamıştı. Biz bu kararı daha yeni almıştık ki, Aliki’nin miyavlamalarını duydum. Gidip baktım, bizim helanın kapısı önünde miyavlayıp duruyordu. Ne olacak diye kapıyı açtım. Kedi içeri girdi. Onu sessizce gözetledim. Aliki, alaturka helânın kubur deliğine iyice yaklaştı. Küçücük bacaklarını açabildiği kadar açıp, çukura kakasını etti. Sonra, sanki toprakla örtecekmiş <span epub:type="pagebreak" id="page172" title="172"></span>gibi, ön ayaklarıyla biriki hareket yaptı. O gece, hela kapısını aralık bırakıp Aliki’yi sokağa atmadık.</p>
		<p>Aradan onbir yıl geçti. Hiçkimse, Aliki’nin o gün bugün, bizim heladan başka biyeri kirlettiğini görmedi. Aliki her yıl güzel güzel yavrular doğuruyor. Öyle güzel yavruları oluyor ki, hemen komşular kapışıyorlar.”</p>
	</div>
</body>
</html>