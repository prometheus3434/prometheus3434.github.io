<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page15" title="15"></span>Isırmaya Bile Değmez</h1>
		<section class="italik">
			<p>Başından geçmiş bu olayı da film prodüktörü Hüsnü Cantürk şöyle anlatmış:</p>
		</section>
		<p class="unindent">“<span class="first-letter">F</span>ilm çekimi için arabayla Konya’nın bir ilçesine gidiyorduk. Akşam karanlığı basarken araba bozuldu. Geceyi geçireceğimiz ilçe yakındı. Arabada kadınlar olduğu için, onları bıraktım, ben ilçeye yollandım. İlçeden bir arabayla dönüp kadınları alacaktım.</p>
		<p>Arabadan indikten sonra beş altıyüz metre ancak yürümüştüm ki, birden bisürü köpek havlaması duydum. Dönüp arabaya dek kaçacak zaman yoktu. Birden köpekleri karşımda gördüm, dört iri köpek... Hele biri, öbürlerinden de iriydi. Köpeğin iriliğini anlatmak için ‘sıpa kadar’ denir, bu, sıpadan da iriydi. Ak başlı, kara burunlu bir çoban köpeği... Her köpek beni önce kendisi parçalasın diye, birbirleriyle yarış içinde koşuyordu. Ama o en irileri, benim işimi bitirmeyi öbürlerine bırakmak istemediğinden, önüne geçen köpeği göğüsleyip deviriyordu. Anlaşılan beni ille de o parçalayacak...</p>
		<p>Bilenlerden duymuştum; köpek, insana saldırınca, çöküp kımıldamadan öylece durursan bişey yapmazmış... Ben de olduğum yere çöktüm. Zaten korkudan bacaklarımın bağı çözülmüştü. Çökmekten başka bişey yapamazdım.</p>
		<p>Olduğum yerde büzüldüm, kımıldamadan duruyorum.</p>
		<p>Köpekler soluk soluğa, dilleri dışarda geldiler. O ak başlı, kara burunlu en önde... Hırlayıp, ısırıp öbürlerini geri itti. Yanıma sokuldu. Ben kımıldamayınca o da bana gerçekten bişey yapmadı. Biriki kez çevremde döndü, dolandı. Beni kokladı, kokladı... Sonra art ayağının birini kaldırıp, hem de suratıma işedi. O işerken bile, korkudan kımıldayamadım. İşedikten sonra da çekip gitti. Öbürleri de onu izlediler.</p>
		<p><span epub:type="pagebreak" id="page16" title="16"></span>O ak başlı, kara burunlu çoban köpeği, benim korkudan tir tir titrediğimi görünce, kimbilir belki de, ‘Bu ısırmaya bile değmez,’ deyip ondan suratıma işemiştir...”</p>
	</div>
</body>
</html>