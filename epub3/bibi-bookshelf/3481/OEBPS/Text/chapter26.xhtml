<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page48" title="48"></span>Bit Yarışı</h1>
		<section class="italik">
			<p>Yirmi yirmibeş yıl önceleri cezaevleri, şimdi olduklarından çok daha pisti. O zamanlar, âdembaba koğuşunda bit yarışı yapıldığını görmüştüm. Ama nasıl bit yarıştırıldığını, yakından bakmadığım için bilmiyordum.</p>
			<p>Rahmetli dostum Vâlâ Nurettin (Vâ-Nû), bit yarışının nasıl yapıldığını şöyle anlatmıştı:</p>
		</section>
		<p class="unindent">“<span class="first-letter">Y</span>arış bitleri özel olarak yetiştirilir. Yarış alanı dümdüz olacak. Genellikle düz, parlak bir teneke üstünde bit yarıştırılır. Tenekenin üstüne tebeşirle yada kurşun kalemle bir çember çizerler. Bu çemberin dışına, daha büyük bir çember çizilir. Yarışacak bitler, ortadaki küçük çemberin içine hep birden bırakılır. Bitler yürümeye, kıpırdanmaya başlarlar. Bitlerden hangisi dış çemberi önce aşarsa o bit birinci olur. Dış çemberi geçiş sırasına göre bitler derece alırlar. Bitlerin sahipleri yarıştan önce ortaya para koymuşlardır. Bit başına toplanan paralar, birinci, ikinci, üçüncü gelen bit sahipleri arasında bir orana göre üleştirilir. Üçüncüden sonra gelen bitlerin sahiplerinin paraları yanar. Bitlerini yarışa sokmak için paraları olmayanlar da, tıpkı at yarışlarında olduğu gibi, bir tayınına, bitek cıgarasına bitler üzerine bahse girerler. Yarışan bitler birbirlerine karışmaz. Çünkü her bitin özel işareti vardır. Sahipleri, yüz bit içinde bile kendi bitlerini tanırlar.”</p>
	</div>
</body>
</html>