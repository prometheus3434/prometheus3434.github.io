<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page220" title="220"></span>Bir Eleştiri</h1>
		<p class="unindent"><span class="first-letter">Y</span>aşanmış diye anlatılan hayvan öykülerinden kimisine inanmak zor, hatta olanaksız. Kimi hayvanların aygıt kullandıkları bile anlatılır. Oysa aygıt yapma ve kullanma, insanla hayvanın ayrımlarından en önemlisidir. Bir zekâ ürünü olan aygıt yapma ve kullanma insanlara özgüdür.</p>
		<p>Kimi hayvanlarda çok gelişmiş olan içgüdüsel davranışlar, hayvanlara aşırı sevgisi olanlara bilinçmiş, bilinçli davranışmış gibi görünebiliyor.</p>
		<p>Bütün bunlardan başka, biz insanlar, hayvanlarda, hele beslediğimiz, sahibi olduğumuz hayvanlarda olağanüstülükler ve insana yakınlıklar görmeye eğilimliyiz. Buyüzden hayvanların içgüdüsel bir davranışını kendimize göre yorumladığımız oluyor. Bu kitapta derlediğim hayvan öykülerinde böyle yorumlananlar da var. Bu hayvan öykülerine, uydurulmuş diyemeyiz, ama bir yorum yanılsamasıdır diyebiliriz.</p>
		<p>Hayvanlara sevgisi ve ilgisi olan Ömer Sezer adlı okurum, gönderdiği aşağıdaki eleştirisinde bu tür hayvan öykülerine dikkat çekiyor:</p>
		<p>“... Özellikle kitabın başında ve sonundaki yorumlarınızı ilgi ve beğeniyle okudum. (......) Kitabınızın sonunda bir eleştiri mektubunu yayımlamış ve buna yanıt vermişsiniz. İşte bundan cesaret alarak ve eleştiriye açık bir insan olduğunuzu düşünerek bu eleştiri mektubunu yazıyorum. (......) Kitabınızın başında ve biçok yerinde ‘Hayvanlara değgin gerçek olaylar’ deniliyor. Bu gerçek kelimesi olmasaydı belki de bu mektubu yazmazdım. Ama ‘gerçek’ denilmesine karşın kitabınızdaki kimi olayları söylenti yada uydurma olarak nitelendirebiliriz.</p>
		<p>(......) Genellikle ayılarla ilgili gerçekdışı bilgiler veriliyor.</p>
		<p><span epub:type="pagebreak" id="page221" title="221"></span>Ayının insan gibi alet kullandığı yazılmış. Ayının bir konuşmadığı kalmış.</p>
		<p>Ayının tükürdüğü inanışının yanlış olduğu, ayılarla ilgili araştırma kitaplarında ve hayvanlar ansiklopedilerinde belirtilmiştir.</p>
		<p>Ayının taş atabildiği ve insana kollarıyla sarıldığı inanışına Anadolu’nun biçok yerinde rastlanır. Ama zoologlar bunun olanaksızlığını söylerler.</p>
		<p>(......) Kara dağ keçileri hakkında bilgi veriliyor. Şimdiye kadar hiç kara dağ keçisi görmedim ama, onlar da öteki dağ keçileri gibi geyik türünden yada keçi antilopu ailesinden olması gerekir. Önemli nokta, kara dağ keçilerinin tek boynuzlu olduğu söyleniyor. Oysa hiçbir dağ keçisi, keçi antilopu yada geyik tek boynuzlu olmaz. Bu tür hayvanlar, profilden bakıldığında tek boynuzluymuş gibi görünebilir. Tek boynuzlu at söylencesi de böyle bir yanılgıdan doğmuştur.”<a class="si-noteref" epub:type="noteref" href="#f1" id="backlink-1">*</a></p>
		<p>Bu eleştirilerde bulunan Bay Ömer Sezer, benim başımdan geçmiş ve “Uçan Kazlar” başlığıyla anlattığım olay için de, evcil kazların uçamayacağını söyleyerek yanılmış olabileceğimi yazıyor. Öteki eleştirileri için bişey söyleyemem, ama anlattığım uçan kazlar, tanığı olduğum, yaşadığım gerçek olaydır.</p>
	</div>
	<aside class="si-footnote" epub:type="footnote" id="f1"><a class="si-backref" href="#backlink-1">(*)</a> Kara dağ keçisi (<em>Rupicapra rupicapra</em>) Türkiye’de Doğu Karadeniz Bölgesiyle Doğu Anadolu’nun  kuzeyindeki yüksek kesimlerde yaşayan, 100-130 cm uzunluğunda, 30-35 kg ağırlığında keçiye akraba bir hayvandır. Yaşadığı yerlerde, postu yazın siyaha yakın koyulukta olduğundan kara keçi, kışın kırçıllanmasından ötürü kır keçi adlarıyla da tanınır. – y.n.</aside>
</body>
</html>