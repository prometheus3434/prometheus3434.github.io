<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page109" title="109"></span>Cezaevinin Dostları</h1>
		<p class="unindent"><span class="first-letter">C</span>ezaevlerinde yatanların en yakın dostları, kuş, köpek, kedi gibi evcil hayvanlardır. Özellikle serçe ve güvercin gibi kuşlar, cezaevlerindeki tutukluların en iyi arkadaşları olurlar.</p>
		<p>Bilindiği gibi, 15 Mayıs 1919 günü, tarihimizin bir kara günüdür; o gün düşman ordusu İzmir’e çıkmıştı. Hasan Tahsin adlı bir gazeteci, karaya çıkan düşmana ilk kurşunu sıkmış, hemen orada şehit edilmişti.</p>
		<p>Hasan Tahsin, Romanya’da üstüne aldığı bir görevi yerine getirirken tutuklanmış. Bükreş Cezaevinden kız kardeşlerine yazdığı ilk mektupta, serçeler ve köpekle arkadaşlığını şöyle anlatıyordu:</p>
		<article>
			<p class="date">Bükreş Cezaevi, 13 Şubat 1915 </p>
			<p>“Kız kardeşlerim hanımlar,</p>
			<p>Suskunluğumdan endişe etmeyeceğinizi bilsem, yazacak bişeyim olmadığını söylerim.</p>
			<p>Dört duvar arasında hergün bitevi bir yaşam süren, yağmur ve fırtınayı kaş çatmak, parlak güneşi alkışlamakla vakit geçiren bir mahpusun vereceği havadis ne olabilir... En büyük tanışlarım, bana hergün verilen bir kara ekmekle beslediğim sevimli serçe kuşlarım ve yaman köpeğimdir.</p>
			<p>Sabahları gün doğar doğmaz minnettar serçeciklerim, hücremin önünde konsere başlarlar. Cıvıltılarıyla beni uyandırırlar. Her sabah bu küçük şarkıcılarımın ötüşmeleriyle ruhumda bir genişlik duyarım.</p>
			<p>Serçelerim elimden kırıntıları yiyerek bir toplumsal düzeye yükseldiler. İlk günler çağrıma sekerek, korkarak gelen bu kanatlı çiçekler, şimdi güvenle parmaklarımın ucundan kırıntıyı gagalıyor, yöremde cıvıltılarla uçuşuyorlar.</p>
			<p><span epub:type="pagebreak" id="page110" title="110"></span>Köpeğim muhafızımdır, bir dakika olsun yanımdan ayrılmaz. Hücremin önünde yabancıları havlayarak korkutur, yokluğumda nöbet bekler. Yemek zamanı payını alır. Bin türlü tuhaflıklarla beni güldürür.</p>
			<p>Köpeğim Holtur’un müthiş bir zekâsı vardır. İhtiyacından çok ekmek ve kemikleri, yöresini gözetledikten sonra büyük bir özen ve ustalıkla avlunun biyanına gömer. Gömüsünün üzerini iyice örter. Bu işi yaptıktan sonra sıçrayarak, kuyruk sallayarak efendisinin yanına gelir. Dikkatle yüzüne bakar. Yaptığı işi sezdirmemek için kullandığı tedbirler çoktur.</p>
			<p>Bir ay kadar beslediğim küçük tekir kedimi geçen gün çaldırdım. Bu sevimli hayvanım geceleri bana yararlı bir arkadaş oluyor, bin türlü oyunla beni eğlendiriyordu. Beni zararsız bir arkadaştan yoksun bırakan alçak hırsızları bulsam kemiklerini kıracağım.</p>
			<p>......”</p>
		</article>
	</div>
</body>
</html>