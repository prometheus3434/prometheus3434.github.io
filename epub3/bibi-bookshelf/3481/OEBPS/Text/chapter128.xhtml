<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page194" title="194"></span>Sabıkalıyı Yola Getiren Köpek</h1>
		<section class="italik">
			<p>Urfa’da görevli polis memuru Ali Taçyıldız bir anısını bize şöyle yazmış:</p>
		</section>
		<p class="unindent">“<span class="first-letter">1</span>965 yılının sıcak bir yaz günüydü. Antakya ilinin Kırıkhan ilçesindeki karakolumuzun bahçesinde, havuz kıyısında oturmuş, arkadaşlarla söyleşiyorduk. Karakolun kapısından hızla giren, kapkara, ufacık bir köpek yavrusu, havuzun kıyısında boyuna dönmeye başladı. Yavrunun susuz olduğunu anlayarak, kana kana su içsin diye, yakaladım, içinde üç dört parmak derinliğinde su olan havuza bıraktım. İyice su içen yavru köpek, havuzdan çıktı, yanımızda gölgeye uzandı.</p>
		<p>Bu arada çarşıda kavga olduğunu duyup gittim, kavgacıları karakola getirdim. Karakola girince, arkamdan gelen köpek yavrusu ayaklarıma dolandı. Sonra gidip yine o gölgeye yattı. Ancak bir aylık olan yavru köpek, kendisine su içirttim diye, nereye gitsem ardımdan geliyordu. Ben de aşçılardan artık, kasaplardan kemik alarak, Arap adını koyduğum bu yavruyu beslemeye başladım. Arap büyüdü. Devriye çıkışlarımda benden ayrılmazdı. Karakolun da bekçisi olmuştu. Kış gelince, soğuk havalarda, nezarethanede barınıyordu. Nezarethaneye suçlu koyduğumuz zamanlar da, Arap saçak altlarına sığınırdı.</p>
		<p>Kırıkhan ilçesinde oturur, büyükbaş hayvan hırsızlığından sabıkalı M.K. adında biri, İskenderun Cezaevinden kaçmayı becermiş. Komiser de bana, sabıkalı hırsızı izleyip yakalamamı söyledi. Yağmurlu bir gece, aldığım ihbar üzerine, M.K.’nin dostu olan kadının evini bastım. Evin içinde bulamayınca, samanlığa geldim. Kapıyı ittimse de açılmadı. El feneriyle kapı arkasına bakmak isterken kendimi geriye zor attım; çünkü M.K. elinde palayla kapı arkasında bekliyordu. Başımı uzatsaymışım, beni bitirecekmiş. Tabancama davrandımsa da, <span epub:type="pagebreak" id="page195" title="195"></span>üstüme atıldığından çekemedim. Alt alta üst üste boğuşmaya başladık. Polisliğe ilk girişimizde öğrendiğimiz judonun yardımıyla hırsızı zararsız hale getirip samanlıktaki hayvan ipleriyle bağladım. Karakola getirdim. Nöbetçi arkadaş onu nezarethaneye attı. Biz de olayı tutanağa geçiriyorduk ki ne olduğu anlaşılmaz bir sesle fırladık. Dışarı çıktık. Sesin ne olduğunu bitürlü anlayamıyorduk. O şaşılası sesi duyan, karakola doğru, ne oluyor diye koşuyordu. Bekçiler düdük öttürüyordu. O boğuk ses yankılandığından, nerden geldiği de anlaşılmıyordu. Bir zaman sonra sesin nerden geldiğini anlayabildik.</p>
		<p>Şöyle olmuş. Bizim Arap nezarethanede yatarken, rengi kara olduğundan onu orda göremeyen nöbetçi arkadaş, sabıkalı hırsızı da nezarethaneye kapamış. Sabıkalı suçlu, karanlığa gözü alışıp, köşede bir karaltı yığını görünce, bunu bir eski ceket, palto filan sanıp, başının altına çekip uyumak için elini atınca Arap can havliyle havlayarak, uluyarak hırsızın üstüne atılmış. Neye uğradığını şaşıran hırsız da can korkusuna düşüp bağırıyormuş. Köpeğin uluması, havlaması, hırsızın korkudan bağırması birbirine karışınca, ne olduğu anlaşılmayan bir uğultu, bir gürültü sesi olmuş. Nezarethanenin kapısını açınca, Arap ok gibi karakolun bahçesine fırladı. Hayvan hırsızı da baygın yatıyordu. Rengi uçmuştu. Su verdik. Kolonyayla uğduk. Güçlükle kendine gelince bize şöyle dedi:</p>
		<p>–Namus sözü veriyorum, bıraksanız da kaçmam. Hayvan hırsızlığı da yapmayacağım. Cezaevinden de kaçmam. Cezamı bitirip askerliğimi yapacağım.</p>
		<p>Az sonra candarma komutanı geldi. M.K.’yi alıp cezaevine götürdü.</p>
		<p>1972’de Kırıkhan’a gidince soruşturdum; gerçekten de M.K. cezasını çekip askerliğini yapmış, bi daha da hırsızlık etmemiş.</p>
		<p>İşte bizim Arap, verdiği korkuyla, bir sabıkalıyı böyle yola getirmişti.”</p>
	</div>
</body>
</html>