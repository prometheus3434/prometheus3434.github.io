<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page127" title="127"></span>Sırrı Bey</h1>
		<p class="unindent"><span class="first-letter">B</span>ir gece eşimle birlikte Faruk Erem’in evinde konuktuk. Konuşmamız sırasında, eşimin sınıf arkadaşı olan Faruk Erem’in eşi Günay Erem’in hayvanlara aşırı sevgisi olduğunu öğrendim. Hayvanları koruma derneklerinden birinde gönüllü çalışıyor, hasta ve bakımsız hayvanlar için yardımlarda bulunuyordu.</p>
		<p>O konuşmada sık sık bir Sırrı Bey’den söz ediliyordu. Sırrı Bey aşağı, Sırrı Bey yukarı... Sırrı Bey’in, Erem ailesinden biri olduğunu anlamıştım, ama kimdi? Ortalarda yoktu. Bayağı merak etmiştim Sırrı Bey’i.</p>
		<p>Günay Erem,</p>
		<p>–Sırrı Bey, Sırrı Bey! diye iki kez dışarıya seslendi.</p>
		<p>Oturduğumuz salonun kapısı açıldı. İçeriye babaç bir kedi girdi.</p>
		<p>Kedinin adının Sırrı Bey olduğunu böylece öğrenmiş olduk. Ama bu kedi, kapalı kapıyı açıp da nasıl içeri girebilmişti?.. Bu, Sırrı Bey’in hüneriymiş. Sıçrayıp kapı tokmağını, kulpunu yada kilit kolunu, ön ayaklarıyla aşağıya bastırıyor, kapıyı açıyordu. Kilitli olmayan bütün kapıları açabiliyordu Sırrı Bey. O gece, bunu bikaç kez, başka başka kapılarda denedik. Sırrı Bey her denemede başarılı oldu, bütün kapıları açtı.</p>
		<p>Aradan beş yıl geçmişti. Bir gece yemeğinde yine Eremlerle birlikteydik.</p>
		<p>–Sırrı Bey nasıl? diye sordum.</p>
		<p>Günay Erem üzünçle,</p>
		<p>–Sırrı Bey öldü... dedi.</p>
	</div>
</body>
</html>