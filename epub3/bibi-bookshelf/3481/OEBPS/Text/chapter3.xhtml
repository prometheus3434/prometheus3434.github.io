<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Hayvan Deyip de Geçme</title>
	<link href="../Styles/main.css" rel="stylesheet" type="text/css"/>

</head>
<body class="chapter" epub:type="chapter">
	<div>
		<h1><span epub:type="pagebreak" id="page11" title="11"></span>Yardımsever Sokak Köpeği</h1>
		<section class="italik">
			<p>Ondört yaşındaydım. Çengelköy Askerî Ortaokulunda yedinci sınıf öğrencisiydim. Tabiat Bilgisi öğretmenimiz Doktor Fikri Servet’ti. Bu öğretmenimizin bir derste anlattığı hayvanlara değgin iki olay bende derin iz bıraktı. Unutamadığım o iki olaydan birini, belleğimde nasıl kaldıysa öylece, Fikri Servet Beyin ağzından aktarıyorum:</p>
		</section>
		<p class="unindent">“<span class="first-letter">D</span>ivanyolu’nda, anayol üstünde bir evde oturuyorduk. Bir kış sabahı, evin ikinci katında, yola bakan pencere önünde oturmuş, kahvemi içerek gazete okuyordum. Sokakta bir köpek sürekli olarak havlamaya başladı. Öyle acı, öyle yeğin havlıyordu ki, gazeteyi okuyamadım, tedirgin oldum. Pencereyi açıp dışarı baktım. Bizim evin sokak kapısı önünde bir küçük sokak köpeği havlamaktaydı. Köpeği kovmak için aşağı indim. Kapıyı açıp baktım. Kıvırcık ak tüylü bir sokak köpeği. Beni görünce inlemeye başladı. Canının yandığı belliydi. Çenesini eşiğe dayadı. Yüzüme bakıyordu. Kucağıma alınca bir ayağının kırık olduğunu gördüm. Yarasını yıkayıp arıttım, ilaçladım. Kırık ayağını bir tahtaya bağlayıp sardım. Uzun süre inledi. Neden sonra sustu. Karnını doyurdum. Uyudu.</p>
		<p>Onbeş gün kadar sonra sargısını çözdüm. Bisüre de topallayarak yürüdü. Sonra topallaması da geçti. Cana yakın, sevimli bir köpek oldu. Ama sokağa alışkın olduğu için hiç evde kalmak istemiyordu. Her fırsatta sokağa kaçıyordu. Araya taraya sokakta bulup eve getiriyorduk. Günün birinde yine kaçmış, çok aradık, ama bulamadık. Üzüldük elbet, ama zamanla unuttuk gitti.</p>
		<p>Ertesi kış, yine bir sabah, pencere önünde kahvemi içiyordum. Acı acı havlayan bir köpek sesi duydum. Onun <span epub:type="pagebreak" id="page12" title="12"></span>sesine benziyordu. Aşağı inip sokak kapısını açtım. Evet, ta kendisi... Beni görünce sevinçten kuyruğunu sallamaya başladı. Üzerime atılıyordu. Ama bu kez yalnız değildi. Yanında koskocaman, sarı tüylü bir köpek vardı. O iri köpek boyuna inliyordu. Yakından bakınca, kocaman köpeğin bir ayağının kırık olduğunu gördüm.</p>
		<p>Küçük sokak köpeğimiz, bir yıl sonra, ayağı kırılmış arkadaşını da tedavi etmem için bana getirmişti.”</p>
	</div>
</body>
</html>