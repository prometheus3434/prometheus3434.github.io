<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page71" title="71"></span>Köpeğin İyiliğe Karşılığı</h1>
		<section class="italik">
			<p>Bu olayı, babasından dinlemiş olan oyun yazarı Güngör Dilmen, bize şöyle anlattı:</p>
		</section>
		<p class="unindent">“<span class="first-letter">B</span>irinci Dünya Savaşındaki askerliği sırasında babam, Doğu Anadolu’da biyerdeymiş. Bigün bir köye girmiş. Savaş alanı içindeki köy bomboşmuş. Tek canlısı kalmamış, insanları kaçmış olan yıkık köyün daracık sokaklarında ilerlerken, birden karşısına çok iri bir köpek çıkmış. Babam hemen tabancasını çekmiş. Köpekle bisüre karşı karşıya durmuşlar. Ne köpek kımıldıyor, ne babam adım atıyormuş. Bisüre sonra köpek kuyruk sallamaya başlamış. Köpeğin bu barışçıl davranışına karşılık babam da, tabancasını yerine koyup, torbasındaki ekmeğinden kopardığı parçaları köpeğe atmış. Böylece barışmışlar. Boşalmış köyde tek başına kalan o koca köpek, yüzünü babamın ayaklarına sürmüş, ellerini yalamış. Sonra köpek birden fırlayıp uzaklaşmış, gözden yitmiş. Babam, köpeğin bu davranışına bir anlam verememiş.</p>
		<p>Bisüre sonra köpek, kuyruğunu sallaya sallaya, koşarak babama geliyormuş, ama bu kez ağzında bir tavşanla...”</p>
	</div>
</body>
</html>