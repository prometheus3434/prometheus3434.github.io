<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page78" title="78"></span>Damla’nın Yiğitliği</h1>
		<p class="unindent"><span class="first-letter">B</span>ir yağışlı gündü. Oğlum Ali, yağmurda ıslanmış küçücük bir kedi yavrusu görmüş sokakta. Acımış. Eve getirmiş. O denli küçüktü ki, adını Damla koyduk. O Damla, büyüdü, büyüdü damla olmaktan çıktı, bir göl oldu. Besili, bakımlı, kocaman bir kedi... Üstelik çok yırtıcı, kavgacı bir kedi... Tam bir sokak kedisi. Kulağı kavgadan yırtılmış, herzaman kirli, yaralı, bereli...</p>
		<p>Şu olayı eşim anlattı:</p>
		<p>“Yolda, alçak bahçe duvarının üstünde beş altı kedi vardı. Bizim Damla da karşıdan ağır ağır geliyordu. Komşunun kurt köpeği, birden bahçe kapısından fırlayıp kedilerin üstüne atıldı. Kediler çil yavrusu gibi dağıldılar. Herbiri biyana kaçtı. Kimi ağaçların tepesine, kimi duvarların üstüne, kimi evlerden içeri kaçtı... Kurt köpeği, hem havlıyor, hem kuyruğunu sallayıp duruyordu. Kedilerden birini pençesine geçirse boğup parçalayacak gibiydi.</p>
		<p>Bu arada bizim Damla, oralarda sanki hiç öyle bir olay olmamış gibi kurt köpeğine doğru ilerliyordu. Kurt köpeği, Damla’ya atılır gibi yaptı. Damla ne kaçtı, ne oralı oldu... Şöyle biraz tüylerini kabartıp kabardı, o kadar. Kurt köpeği baktı ki, Damla’ya söktüremeyecek, yiğitlik gene bende kalsın gibilerden, hiçbişey olmamış gibi, durdu. Damla, tam onun karşısına geçip yalanmaya, kuyruk altını yalamaya başladı.</p>
		<p>O günden sonra çok gördüm. Kurt köpeği bütün kedilerin düşmanı. Onları kaçırıp darmaduman ediyor. Ama bizim Damla’yı görünce, cakası bozulmasın diye onu görmezlikten geliyor. Damla da sanki inadınaymış gibi, gidip köpeğin karşısına oturuyor, hiç umursamadan orasını burasını yalıyor.”</p>
	</div>
</body>
</html>