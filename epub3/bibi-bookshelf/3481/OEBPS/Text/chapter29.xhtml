<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page52" title="52"></span>Sarı’yla Hanım</h1>
		<section class="italik">
			<p>Müşerref Hekimoğlıı anlattı:</p>
		</section>
		<p class="unindent">“<span class="first-letter">B</span>üyükbabam hekimdi. Yaşlılığında Bozüyük’e yerleşti. Hastalara bakmak için Bozüyük köylerine gider, hastalara ilaçlar verirdi. Köylere gitmek için bir at arabası vardı. Arabayı çeken kısrağın adı Hanım’dı. Büyükbabamın bir de köpeği vardı. Cins değil, herhangibir köpekti, adı Sarı’ydı.</p>
		<p>Sarı’yla Hanım birbirlerini çok severlerdi. Oynaşırlardı. Büyükbabam arabaya binip yola çıkınca Sarı da arabanın arkasına takılır giderdi. Büyükbabam uzak köylere gidecek olursa, arkalarından gidip yorulmaması için, Sarı’yı daha önceden ahıra kapatır, bağlardık. İki üç saat sonra salıverince, Sarı, Hanım’ın ayak izlerini koklaya koklaya yola düşerdi. Her nereye gitmiş olursa olsun, Hanım’ı bulur, eve hep birlikte dönerlerdi.</p>
		<p>Büyükbabam, artık köylere gidemeyecek denli yaşlanınca, arabayla birlikte Hanım’ı sattı. Satın alan adam Hanım’ı, Denizli’nin ilçesi Buldan’a götürdü. Hanım evden giderken, arkasına düşmesin diye Sarı’yı bağladık, üç gün salmadık. Üç gün sonra çözdüğümüzde Sarı, Hanım’ı aradı durdu. Uzaklara gidip gidip yine eve dönüyordu. Onbeş gün kadar böyle arandı. Çok uzaklara dek gidip döndü. Bigün de gitti, dönmedi. Sarı’yı çok aradık, ama bulamadık. Neden sonra Buldan’dan Sarı’nın haberini aldık. Sarı, araya araya Hanım’ın ayak izlerini buluyor. İzleri koklaya koklaya gidiyor. Evden çıkışından birbuçuk ay sonra, Hanım’ın olduğu evin bahçesinden içeri giriyor. Bozüyük’le Buldan arası 600 km.dir. Sarı, bahçeye girdiğinde öyle yorgun, öyle bitkinmiş ki, Hanım’ın bacaklarının dibine düşüp bi daha kalkamıyor, orda ölüyor.”</p>
	</div>
</body>
</html>