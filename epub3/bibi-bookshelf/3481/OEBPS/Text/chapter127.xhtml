<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page192" title="192"></span>Danayı Kurtaran Köpek</h1>
		<section class="italik">
			<p>Muratlı’dan okurumuz Osman Aygün mektubunda bir anısını şöyle anlatıyor:</p>
		</section>
		<p class="unindent">“<span class="first-letter">Y</span>ıl 1948. O zaman onaltı yaşımdaydım. Koşar köprü karşısı bizim otlak yerimizdi, orda hayvanlarımızı otlatırdım. İki ineğim, sekiz aylık çok sevdiğim bir danam, bir de Karabaş adlı iri bir köpeğim vardı.</p>
		<p>Daha çok mayıs ayında ortaya çıkan büvelek dediğimiz bir sinek vardır; bu sineğin soktuğu hayvan delirmiş gibi sıçrayıp atlayıp kaçar. Bir sabah otlak yerinde, benim danayı da büvelek soktu. Dana, bağıra bağıra var gücüyle kaçmaya başladı. Ondan hiç ayrılmayan Karabaş da, dananın arkasından koşup gitti. Herzamanki gibi döner gelirler diye bekledimse de gelmediler. Akşam oldu. Eve gitmişlerdir diye düşünüp telaşlanmadım. Akşam eve gittim. İkisi de yoktu. Gece olmuştu. Aramaya çıkamadım. Sabaha karşı, kapının, pencere camının vurulur gibi tırmalandığını duyarak uyandım. Sokak kapısını açınca, Karabaş üstüme atıldı. Paçamdan çekip beni sürümeye çalıştı. Evden çıktım. Karabaş önde, bir koşup ileri gidiyor, bir dönüp bana geliyordu. Beni dereye doğru götürmek istiyor, o yana bakıp uluyordu. Dereye geldik. Karabaş, dereden karşıya geçti. Su geniş olduğundan, ben yirmi metre kadar yürüdüm. Benim arkasından gelmediğimi gören Karabaş, derenin karşı kıyısından koşup yanıma geldi. Bacaklarıma sarılarak beni ille de dereden geçirmeye zorladı. Ben de, karşımda insan varmış gibi, derenin dar yerini ona elimle gösterdim. Birlikte o dar yerden karşıya geçtik. Karabaş önde, ben arkasında bir saat kadar dağ bayır yürüdük. Ayvalıdere denilen, yazları kuruyan sazlık biyere vardık. Karabaş’ın kılavuzluğunda yürüdüm. Bir <span epub:type="pagebreak" id="page193" title="193"></span>de baktım, benim dana, ön ayakları dışarda, ama arka ayakları batağa iyice gömülmüş, kımıldamadan duruyor. Belli ki, debelenmekten artık iyice dermanı kesilmiş. Karabaş, dananın yanına varıp, onun çamurlara belenmiş gözlerini yalamaya başladı. Danayı kuyruğundan zorlukla çektim. Ama dana, ayakları tutmaz olduğundan dikilemiyordu. Sonunda bataktan kurtardım. Çevresinde dönen Karabaş, danayı yalıyordu. Ancak bir saat kadar sonra dana yürüyebildi. Üçümüz köye döndük. En sevinçlimiz Karabaş’tı.”</p>
	</div>
</body>
</html>