<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page26" title="26"></span>Balık Avcısı Fareler</h1>
		<p class="unindent"><span class="first-letter">1</span>958 yılında Giresun’a gitmiştim. Bir Giresunlu beni evine öğle yemeğine çağırmıştı. Gittim. Biz odada otururken, kimileyin altımızdan, kimileyin üstümüzden, ne olduğunu anlayamadığım gürültüler, koşuşma sesleri geliyordu. Arada bu gürültüler kesiliyor, sonra yine başlıyordu. Konuk olduğum için bu gürültülerin nerden geldiğini soramıyordum, ama merak ediyordum. Tıpkı, sekiz on yaşlarında iki yaramaz oğlan çocuğu itişiyormuş, koşuşuyormuş gibi gürültüler... Yemekte yine o gürültüler. Yemekten sonra yine o gürültüler... Artık dayanamayıp, gürültülerin nedenini sordum. </p>
		<p>Ev sahibi, çok olağan, önemsiz bişeymiş gibi,</p>
		<p>–Fareler... dedi.</p>
		<p>Büsbütün şaştım.</p>
		<p>–Nasıl fare bunlar? Bu kadar gürültüyü fareler mi çıkarıyor?</p>
		<p>Ev sahibi açıkladı. Giresun’da fındık çok yetişir ya... Hemen her evde fındık dolu... Fare de fındığa bayılır. Fındıkları yer yer, fareler semirirmiş. Durmadan çoğalırlarmış.</p>
		<p>–Peki, evinize neden kedi almıyorsunuz? dedim.</p>
		<p>Ev sahibi gülerek,</p>
		<p>–Kedi mi? dedi, bu bizim farelerle kediler baş edemez. Bunlar bildiğiniz farelerden değil, Giresun fındığıyla besili fare bunlar... Kediden çok daha iri olurlar... Kedileri parçalarlar...</p>
		<p>Sonra bir olay anlattı. Bu kocaman fareler, elinde yiyecekle yolda gidenlere arkadan saldırıp elindekini kapıp kaçarlarmış. </p>
		<p>Ev sahibi,</p>
		<p>–Daha iki gün önceydi, dedi, büyük bir palamutu kuyruğundan tutmuş eve getiriyordum. Arkadan gelen bir fare, balığı elimden kaptığı gibi kaçtı gitti. Burda fareler çok balık kaparlar. Benim bunu düşünüp balığı sıkı tutmam yada bir iple kuyruğundan bağlamam gerekirdi.</p>
	</div>
</body>
</html>