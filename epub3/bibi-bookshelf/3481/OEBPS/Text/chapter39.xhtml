<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page67" title="67"></span>Sevdalı Yılan</h1>
		<section class="italik">
			<section class="italik">
				<p>Kara yılanın güzel kızlara tutulduğunu anlatan biçok masalımız vardır. Masallarda, kara yılanın bir güzel kıza tutkunluğu, daha çok başka bir olayı dolaylı olarak anlatmak için kullanılmıştır. Bu masal motifi, edebiyatımıza da girmiştir. Yaşar Kemal, <span class="normal">Binboğalar Efsanesi </span>adlı romanında, güzel kıza tutulan bir kara yılanı şöyle anlatmaktadır:</p>
			</section>
		</section>
		<p class="unindent">“<span class="first-letter">Y</span>ılanın, kara yılanın sevdası beterdir. Sevdalı yılan kıpkırmızı uzun bir köze keser. Yılan, kızlara sevdalanır. Kara yılan sevdadan kıpkırmızı kesilir. Kız nereye, ne yana gitse yılan kıpkırmızı karşısına dikilir. Kıpkırmızı, mercan kırmızısı, nar zamanı, nar çiçeği kırmızısı... Bir yurtta, bir yolda, bir çalı arkasında, bir ören içinde, çadırda uyurken, koyun sağarken, çocuk uyuturken, yılan kıpkırmızı karşısına dikilir. Yeşil otların, derin suların, ulu ormanların, karanlık bataklıkların içinden karşısına çıkar, kıpkırmızı. Hiçbişey yapmaz. Önce kuyruğunun üstüne dikilir, sonra kızın önüne boylu boyunca kırmızı köz gibi upuzun serilir. Elindeyse, yüreğin varsa öldür sevdalı yılanı. Yılan kırmızıyı, nar çiçeğini sever. Nar çiçeğine, kırmızı giymiş kızlara sevdalanır.</p>
		<p>‘Ak kara yılan, çekil yolumdan.’</p>
		<p>Kara yılan boyun büker, kara yılan soğuk yılan, kırmızı olmuş, daha kıpkırmızı olaraktan yoldan çekilir. Gece gelir koynuna girer, incitmez, dokunmaz. </p>
		<p>‘Kara yılan çık koynumdan!’</p>
		<p>.....”</p>
		<hr/>
		<p>Bir yılanın güzel bir kıza tutkunluğu, belki de böyle düşe, sanıya kapılan kızların kuruntusudur. Genç kızlardaki bu kuruntunun psikolojik bir nedeni vardır.</p>
		<p><span epub:type="pagebreak" id="page68" title="68"></span>Masallardaki, destanlardaki yılanın bir kıza tutkunluğu olayı, gerçek yaşamda da görülür. Böyle bir düşsel kuruntuya kapılan kız, yıllarca bir yılanın kendisine tutkun olduğunu sanır. Bu türlü gazete haberleri de çıkar. 29 Haziran 1972 günü kimi Istanbul gazetelerinde şöyle bir haber çıkmıştı:</p>
		<p>Viranşehir (Özel) — Zehra Aşan (21) adındaki kadın, yedi yıldanberi odasına gelip yatağına giren ve kendisine alıştığını söylediği iki metre uzunluğundaki yılanı keserle başını keserek öldürmüştür.</p>
		<p>Merkeze bağlı Helli köyünde oturan Zehra Aşan, yılanla geçirdiği yedi yılın hikâyesiyle ilgili olarak şöyle konuşmuştur:</p>
		<p>“Yedi yıl önce bu mevsimde evimin damında yatarken yatağıma kara bir yılan girmişti. Çok korkmuştum, fakat kısa zamanda birbirimize alıştık. Yılan artık her gece yatağıma giriyor, şafakla beraber ortalıktan kayboluyordu. Bu durum tam yedi yıl sürdü. Artık bıkmıştım. Sonunda başını keserle keserek öldürdüm.”</p>
	</div>
</body>
</html>