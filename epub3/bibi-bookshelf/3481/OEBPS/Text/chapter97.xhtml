<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page156" title="156"></span>Yavrusunu Emzirsin Diye</h1>
		<section class="italik">
			<p>Okurlarımızdan Vartan Ozinyan, hayvanlara değgin iki anısını şöyle yazıyor:</p>
		</section>
		<p class="unindent">“<span class="first-letter">1</span>917 yılında oniki yaşımdaydım. Bir evde ırgat olarak çalışıyordum. Çobanlık yapardım. Sabahları sığırları otlatmaya götürür, akşamları getirirdim. Yavrulamış bir inek vardı. Yavrusu ahırda kalır, ana ineği otlatmaya götürürdüm. Akşam dönüşünde, yavru memesini emmek için ana ineğin yanına koşar, ben de sağılmadan önce meme emmesin diye, yavruyu yanına bırakmaz, ana ineği ahıra kapardım.</p>
		<p>Bir akşam yine sürüyü otlatmaktan getirmiştim. Ana inek, öbür sığırlardan ayrılıp ahıra, yavrusuna koştu. Yetişmesem, yavrusu memesine asılıp emecekti. Ben herzamanki gibi yavruyu ahırdan çıkarıp ineği ahıra kapamak istedim. Ama ana inek, kapamayayım diye kapıya koştu, beni süserek, kapıyı kapamama bırakmadı. Beni boynuzlaya boynuzlaya ahırın köşesine sıkıştırdı. Avazım çıktığı kadar bağırıyordum, ama evde kimse yoktu. Zaten başkaları varken, inek böyle bişey yapmamıştı. Beni sıkıştırdığı köşede epiy zaman boynuzladıktan sonra, yanına gelen yavrusunu emzirdi.”</p>
	</div>
</body>
</html>