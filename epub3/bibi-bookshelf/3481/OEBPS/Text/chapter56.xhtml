<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page94" title="94"></span>Kanlı Meydanlar</h1>
		<section class="italik">
			<p>Aşağıdaki yazı, Sami N. Özerdim’in <span class="normal">Sevgiye Saygı</span> adlı kitabından alınmıştır:</p>
		</section>
		<p class="unindent">“...... <span class="first-letter">L</span>event’in başıboş bir Bobi’si vardır. Hayvan kendisini sevdirmeyi başarmış ki, sağdan soldan ona bakanlar bulunmaktadır. Ama, evinde köpek besleyen bir bayan, Bobi’yi ‘sarkıntılıktan’ dolayı Belediye’ye şikâyet etmiş. Bigün iki adam çıkagelmiş. Bobi’ye cezasını vermeye girişmişler. Hani akla ilk gelen, adamların köpeği alıp götürmeleri, nerde uygunsa orda öldürmeleridir. Öldürme eylemi güzel bir iş değil, ama onun da uygarcası vardır elbette. Ancak adamlar, yalvaran kadınların, korkulu gözlerle bakan çocukların önünde köpeği bir köşeye sıkıştırmış, sonra da... Güneşte parlayan bir tabanca... Güpegündüz... Gazeteci ailelerinin oturduğu bir semtte... Belediye memuru yada işçileri, boğa güreşi seyrine alışmamış, acıma duyguları pek yumuşak olan bir ülkenin kadınlarıyla çocuklarının gözleri önünde tabancayı köpeğin beynine boşaltmaktan çekinmemişler. Hayvan hemen ölse ne iyi! Kanlarıyla sokağı sulaya sulaya sağa sola koşmuş, duvarlar aşmış; sonunda akılsız avcıların eline geçmiş; henüz canını vermeden, kanlı izler bırakarak sürüklenmiş, arabaya tıkılmış.</p>
		<p>Kadınların haykırışları karşısında yabanıl avcının tepkisi ‘Görevime engel olmayın!’ sözlerinden, homurtulardan öteye geçmemiştir. Bizde memurun, benzerlerinin en büyük silahı budur: ‘Görevime engel olmayın!’</p>
		<p>California’da yalnızlıktan bunaldığım günlerde bir kedi yavrusu edinmiştim. Ev sahibi bunu haber alınca –belki hayvan, ev sahibinin malı olan eşyayı tırmalar da zarar verir diye– kediyi evden çıkarmamı istedi. Oralarda bir hayvanı sokak ortasına <span epub:type="pagebreak" id="page95" title="95"></span>bırakmak da olmazdı. Amerikalı arkadaşlarıma danıştım. Yufka yürekli bir bayan: ‘Öldürülmesini istemiyorsanız kediyi falan yerdeki büroya teslim edersiniz. Öldürülmemesini de söyleyin!’ dedi. Dediği gibi yaptım. Küçük yaratığın yaşamı güven altına alınmış oldu. Öldürülmemesi kaydını koymamış olsaydım kediyi yok edeceklerdi ya, herhalde sokak ortasında tabancayla değil... Bunun yolunu, yöntemini merak etmedim; sormadım. Ama insanlar öldürmek zorunluğu karşısında kaldıkça bunun en ‘insancıl’ yollarını arayacaklardır. Bu, kuşkusuz...</p>
		<p>Hayvanları koruyan dernekler bizde de var. Nasıl çalışır, ne denli ilgi görürler, bilmiyorum. Hayvan sevgimiz de dağınık duygular düzeyinde... Kimimizse, insanların binbir derdini anımsayarak hayvanlar için dernek kurmanın fantezi olduğuna inanır. Oysa, hiç de öyle değildir. Hayvanları koruma isteği, önce uygarca bir düşünüşün ürünüdür. Çocuk eğitimi kitapları, çocukların hayvanlara kötü işlem yapmalarını ilerisi için bir tehlike olarak gösterir, anababayı uyarırlar. Acıma duygusunun bir bütün olduğuna inanmalıyız.</p>
		<p>Uygarlık tarihi insanlığın geleceği, yararı uğruna kendini feda etmiş insanları yazmaz sadece... Tıp deneylerinin kahramanlarına şimdi de uzay yolcularının kahramanları katılıyor. Hem de adsız yiğitler değil bunlar artık... Uzay araştırmalarında insanlara öncülük eden köpeklerin, maymunların adları da var... Hergün gazetelere fotografları dağıtılıyor; bunlar arşivlerde saklanıyor. Hayvancıklar, gördükleri işin büyüklüğünden habersiz; ama onların habersiz olmaları uygarlık tarihine geçmelerine engel olmuyor.</p>
		<p>Geçen gün gazetelerde, uzay maymunlarından birine, bakıcısının elma verdiğini gösteren fotoğraf karşısında hep bunları düşündüm... Bana öyle geldi ki, elmayı almak için elini uzatan zeki bakışlı hayvan, yaptığı işin sorumunu da bilmektedir. Duruşuyla bakışı sanki bunu anlatıyordu. (1961)”</p>
	</div>
</body>
</html>