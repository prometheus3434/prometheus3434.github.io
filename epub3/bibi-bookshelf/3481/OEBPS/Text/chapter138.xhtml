<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page207" title="207"></span>Postacı Cimi</h1>
		<section class="italik">
			<p>Ali Aslan adlı okurum yazıyor:</p>
		</section>
		<p class="unindent">“<span class="first-letter">1</span>945 yılıydı. Kız kardeşim beyaz bir köpek yavrusu getirdi. Adını Cimi koydu. Kız kardeşimin elinden yer, onu çok severdi. Kız kardeşimi, bizim Hacılar köyüne yaya üç saat uzaklıkta Boğazgören köyünden bir gençle evlendirdik. İki köyün arasından Malatya-Sıvas demiryolu geçer ve bir büyük çay akar. Kız kardeşim evimizden gittikten sonra Cimi yemez içmez oldu, havlayıp uluyup durdu. Sonra da ortadan kayboldu. Bikaç gün sonra dönmüş, başı öteki köyden yana havlayıp duruyor.</p>
		<p>Kız kardeşimle eniştem bize geldiklerinde, kaybolduğu günlerde Cimi’nin onlara gittiğini, orda bikaç gün kaldığını söylediler. Çok şaştık, hayvan üç saatlik yolu, demiryolunu, çayı nasıl aşıp da gitmiş dönmüş!</p>
		<p>Bu köpek sürekli olarak bir kız kardeşime gidiyor, bir bize geliyordu.</p>
		<p>Bikaç ay sonra babam hastalandı. Kız kardeşimle enişteme haber göndermek için adam ararken Cimi aklıma geldi. Bir pusula yazıp Cimi’nin boynuna bir iple bağladım. Köyden kovdum. O akşam kız kardeşimle eniştem bize geldiler. Cimi’yle gönderdiğimiz pusulayı almışlar.</p>
		<p>O yılın şubat ayıydı. Soğuk, karlı bir hava... Bir akşam Cimi’yi bitürlü eve sokamadık. Gece Cimi’yi kurtlar parçalayıp yemiş. Ertesi günü babam, Cimi’nin parçalanmış kanlı başını bulmuştu karların arasında... Bir çukur açıp zavallı Cimi’nin başını gömdük...”</p>
	</div>
</body>
</html>