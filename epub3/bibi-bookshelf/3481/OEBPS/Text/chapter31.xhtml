<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page54" title="54"></span>Güçlü Bir Hakem</h1>
		<section class="italik">
			<p>Tarık Buğra şöyle anlattı:</p>
		</section>
		<p class="unindent">“<span class="first-letter">R</span>ahmetli Profesör Mümtaz Turhan bana cins bir köpek hediye etmişti. Dora adlı bu köpek dişiydi. Mümtaz Turhan, köpeği verirken de, ‘Hiç kaygılanma, kısırdır, doğurmaz!’ demişti. Mümtaz Turhan’ın kısır dediği köpek, bizim eve gelince altı yavru birden doğurdu.</p>
		<p>Evimizin iki ev ötesinde, komşumuz Bedirhan Çınar’ın da çok iri bir çoban köpeği vardı. Sıpa büyüklüğünde bir köpekti. Olura olmaza havlamaz, ufak tefek gürültüye başını bile kaldırmaz, sokak köpekleriyle dalaşmaz, –söz yerindeyse– ağırbaşlı, oturaklı bir köpekti.</p>
		<p>Bigün bahçede acı acı havlamalar duydum. Önceleri aldırmadım ama, havlamalar kesilmeyince pencereden baktım. Bahçede, Dora’nın yavruları dolaşıyor. Yavrulardan biri kudurmuş gibi, başka bir yavruyu boynundan kapmış boğuyordu. Öbür yavrular havlıyor, Dora da mırıldanarak dört dönüyor, ama kavgacıları ayıramıyordu. Ben pencereden bağırdım, sokaktan gelip geçenler bağırdı, bir gürültüdür koptu, ama saldırgan yavru, kardeşinin boynundan dişlerini gevşetmedi. Çocuklar da oraya toplandı. Onlar da taş atarak saldıran köpeği kaçırmak istediler, ama olmadı. İşte bu sırada, biraz ötemizdeki evin bahçesinde, başını ön ayaklarının üzerine uzatıp yatmış, uyuklar gibi duran Bedirhan Çınar’ın koca çoban köpeği yerinden doğruldu. Gerinir gibi ayaklarının üstünde yaylandı. Ağır ağır bizim bahçeye doğru yürüdü. Koca çoban köpeğini görenler kaçıştılar. Çoban köpeği, bahçenin açık kapısından girdi. Hâlâ, altındaki köpeği boğmaya çalışan saldırgan köpeği ensesinden kapıp fırlattı. Öyle fırlattı ki, altı aylık yavru <span epub:type="pagebreak" id="page55" title="55"></span>bahçe parmaklıklarının üstünden uçup sokağa düştü. Sonra çoban köpeği, öbür kavgacıyı ensesinden kapıp onu da ters yana fırlattı. O da üç dört metre öteye düştü. Birden ses, gürültü kesilmişti. Ne köpeklerde havlama, uluma, ne orda toplananlarda bir fısıltı... Koca çoban köpeği, barışı sağladıktan sonra, sanki hiçbişey yapmamışçasına, yine geldiği gibi lap lap yürüyüp gitti. Eski yerine gidip yattı. Uzattığı ön ayaklarına başını dayayıp ya uyukladı yada uyuklar gibi yaptı.”</p>
	</div>
</body>
</html>