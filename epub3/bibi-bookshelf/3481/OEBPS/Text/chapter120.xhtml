<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page182" title="182"></span>Boncuk</h1>
		<section class="italik">
			<p>Okurlarımızdan Yağcıoğlu Fehmi Efe, kendisine anlatılan bir olayı bize mektubunda şöyle yazmış:</p>
		</section>
		<p class="unindent">“<span class="first-letter">1</span>927 yılının Ankara’sı... O zaman Ankara’da herkes birbirini tanıyor. Bir yaz akşamıydı. Âkil’in meyhanesinde toplanmıştık. Tahsildar İsmail Efendinin bizden ayrı masada içtiğini görünce, bir derdi olduğunu anlayıp, neden böyle bizden ayrı oturduğunu sorduk. O da bize başından geçen acıklı olayı şöyle anlattı:</p>
		<p>‘Boncuk adlı bir köpeğim var. Atımla vergi almaya gittiğim heryere Boncuk da gelir. Çok duygulu bir köpek. Bu hafta Çubuk’a gitmiştim. Bugün ikindiüzeri işim bitti. Yola düştük. Hava alacalanırken biz Çubuk deresindeydik. Birdenbire Boncuk’a bişeyler oldu. Atlayıp sıçrayıp havlamaya, ulumaya başladı. Atın çevresinde dönüp koşup duruyordu. İlkin aldırmadım. Ama Boncuk’un davranışları öyle oldu ki, atı yolundan alıkoymaya başladı. Bağırdımsa da işe yaramadı. Eve erken dönmek istediğimden, nasıl şeytana uydumsa, tabancamı çekip Boncuk’a ateş ettim. Yaralanan Boncuk, bağıra havlaya geri döndü, geldiğimiz yola doğru gitti. Ben de atı mahmuzlayıp eve geldim. Avluya gelince karım,</p>
		<p>–Aman bu neee? diye bağırdı.</p>
		<p>Paraları koyduğum heybenin bir köşesi sökülmüş. Tam sökülen yere iki para destesi gelip deliği tıkamış. Ama paralar üç desteydi, destenin biri yok. Demek o deste düştükten sonra, bu iki deste deliği tıkanmış.</p>
		<p>İşte o zaman, neden Boncuk’un havlayıp yolumuzu kesmeye çalıştığını anladım. Atladığım gibi atı dörtnala sürdüm. <span epub:type="pagebreak" id="page183" title="183"></span>Karanlıktı ama, Boncuk’u nerde vurduğumu biliyordum. O yere vardığımda Boncuk yoktu. Biraz daha gidip arayınca Boncuk’u buldum. Ölmüştü. Yol ortasında kalmasın diye, kıyıya çekerken, bir de baktım, heybeden düşen para destesi, Boncuk’un altında duruyor.’</p>
		<p>Tahsildar İsmail Efendi, bunları söyleyip ağlamaya başladı.”</p>
	</div>
</body>
</html>