<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page44" title="44"></span>Cinayet</h1>
		<p class="unindent"><span class="first-letter">K</span>ars’ta teğmendim. Çocukluğumdanberi tavukları çok sevdiğim için, evimizin arkasındaki yamaçta kümes yaptırmıştım. Tavuk besliyordum. Tavuklardan ikisi kuluçka oldu. Yumurtaya yatırdım. İki tavuk, yirmiüç civciv çıkardı. Sabah akşam kümese gider, civcivleri sever, yemlerini, sularını kendim verirdim. Civcivler büyüyüp piliç oldular. Önce piliçlerden biri eksildi. Sonra birer ikişer hergün eksilmeye başladılar. Tavukları çalan iri bir sokak köpeğiydi. Onu suçüstü yakalamıştım. Taşlayarak kovaladım. Kümesin önünü, örgü telle çevirip tavukları içeri aldım. Bu kez de köpek, örgü teli paralayıp yine piliçleri çaldı, boğup yedi. Köpek, tavuk etine dadanmıştı. Ondan kurtaramıyordum zavallı tavukları. Sonunda, azalan tavukları büsbütün kümese kapadım. Topu topu beş tavuk kalmıştı. Ben başlarındayken onları kümesten çıkarıyor, az sonra yine kümese kapatıyordum. Yine de canavarlaşan köpekle baş edemedim. Bir gece o köpek, kümesin pek de sağlam olmayan kapısını menteşesinden oynatıp içeri girmiş, tavuklardan birini daha parçalayıp yemiş. Köpeğe düşman kesilmiştim. Hele en sevdiğim, bana çok alışmış, avucumdan yem yiyen, omzuma çıkan bir pilici de parçalayınca, köpeği öldürmeye karar verdim. Bigün köpeği, kümesin yakınında dolanırken gördüm. Yakın olan kışladan gidip bir piyade tüfeği aldım. Tüfeği köpeğe çevirdim. Köpek, kurşunu yedi, ama ölmedi. Yaralanmıştı. Kalçasından kan akıyor, zavallı köpek, inleyerek döne döne yarasından akan kanı yalayıp duruyordu. Yalamak için, başını kalçasına uzatıyor, kendi çevresinde boyuna dönüyordu. Korkunç acılı bir görüntüydü bu. Büyük bir pişmanlık içindeydim. Ne yapacağımı şaşırdım. Piliçleri, tavukları, köpeğin canavarlığını, hepsini unutmuştum <span epub:type="pagebreak" id="page45" title="45"></span>artık. Nasıl tedavi edebilirim diye düşündüm. Köpeğe doğru yürüdüm. Uluyarak kaçtı benden. Tüfeği bi daha köpeğe çevirdim. Hayvanın acı çekmesine dayanamıyordum. Tetiğe bastım. İkinci kurşunda köpek yere cansız yığıldı.</p>
		<p>Aradan otuz yıl geçti. O korkunç olayı hâlâ rüyalarımda görmekteyim. Kan akan yarasını yalamak için dönüp duran köpek gözümün önünde, bitürlü unutamıyorum.</p>
	</div>
</body>
</html>