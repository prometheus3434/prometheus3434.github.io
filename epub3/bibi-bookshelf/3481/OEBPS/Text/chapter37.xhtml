<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page64" title="64"></span>İyiliğe Kötülük</h1>
		<section class="italik">
			<p>Şimdi anlatacağım olaya, ister inanın, ister inanmayın. Çünkü, bu olayı dinleyenlerden kimisi, “Olmaz böyle şey!” dedi. Ama ben bu olayı, sözüne güvenilir bir arkadaşımdan dinledim.</p>
			<p><span class="normal">Altın Zincir</span> ve <span class="normal">Demir Ökçe</span> eserlerini dilimize kazandırmış olan rahmetli Emin Eliçin’in eşi Asiye Eliçin şöyle anlattı:</p>
		</section>
		<p class="unindent">“<span class="first-letter">K</span>ayınbiraderim, sucuk yapımıyla uğraştığından, Erzurum’dan her yıl binlerce sığır alır. Kesimden önce sığırları bisüre besletir. Oğlu Doğu Özdemir tanık olduğu şu olayı anlatmıştı:</p>
		<p>Bir kış, sığır çobanlarından biri dağda tipiye yakalanmış. Tipiden korunacak bir kuytu yer arayıp dururken bir mağara bulup içine girmiş. Gözleri mağaranın loşluğuna alışınca bir de bakmış, mağaranın dibinde bir ayı... Dışarı çıksa tipi var, içerde kalsa ayı var... Kışın ayılar uyuşuk olurlar ya, onu düşünüp içerde kalmış. Ayı, çobanın kendisinden korktuğunu sezmiş olacak, güven vermek için, çobanın önüne bişey atmış. Çoban bakmış, ayının önüne attığı şey bir post... Postun üstüne yatıp uyumuş, geceyi orada geçirmiş. Sabahleyin tipi dinmiş. Çoban da köye dönmüş. Köyde arkadaşlarına başından geçenleri anlatıp,</p>
		<p>–Hadi gelin ayının olduğu mağaraya gidelim, ayıyı vuralım! demiş.</p>
		<p>Sekiz on delikanlı çıkmışlar yola, mağaraya gitmişler. Çok uğraşmışlar ama ayıyı mağaradan çıkaramamışlar. Kâğıt, kuru ot, saman filan yakıp dumanını mağaraya salınca, ayı dumandan boğulmamak için dışarı fırlamış. Dışarı çıkar çıkmaz da <span epub:type="pagebreak" id="page65" title="65"></span>delikanlılar, ayıya ateş etmişler. Yaralanan ayı acı acı bağırıp aranmaya başlamış. Delikanlılar arasında geceyi mağarada birlikte geçirdiği çobanı görünce, yaralarından kanlar akarak birden üstüne atılıp çobanı altına almış. Öbür delikanlılar ayıya ateş yağdıradursunlar, ayı da altına aldığı çobanı boğup parçalamış, orada ölmüş.”</p>
	</div>
</body>
</html>