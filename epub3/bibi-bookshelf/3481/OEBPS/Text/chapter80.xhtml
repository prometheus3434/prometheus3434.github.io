<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page133" title="133"></span>Saygı Duyulan Eşek</h1>
		<section class="italik">
			<p>Yazar Emin Eliçin’in eşi Asiye Eliçin, tanığı olduğu bir olayı şöyle anlattı:</p>
		</section>
		<p class="unindent">“<span class="first-letter">K</span>öyde, teyzemin yirmi yaşında bir eşeği vardı. Yirmi yıldanberi bu yaşlı eşek, teyzeme öyle alışmıştı ki, eşeklerde duyulmamış bitakım sesler, homurtular çıkararak bişeyler anlatmaya çalışırdı. Ne zaman yeni bir başörtüsü örtse, teyzemin başından başörtüyü dişleriyle çekip alır, teyzemin ille de kendisinin görmeye alıştığı eski başörtüsünü örtmesini isterdi. Teyzem, aradabir onu, yük taşısın diye, isteyen komşulara verirdi. Bir komşu ağır yük vurmuşsa, eve dönüşünde kendine özgü sesler çıkararak teyzeme komşudan yakınırdı. Bununla da kalmaz, kendisine ağır yük vuranı, her gördüğü yerde ısırır, çifteler, bi daha da o komşunun yükünü taşımaz, götürmeye kalkarlarsa, sırtından yükü atar kaçardı.</p>
		<p>Bigün teyzemle eşeği de alıp evimizden dört beş kilometre uzaklıktaki bağa gitmiştik. Bağdan armut topladık. Akşamüstü armut sepetini eşeğe yükledik, ben de bindim. Ağır gelmiş olacağım ki, eşek kendi sesiyle yanına gittiği teyzeme bişeyler anlatmaya çalıştı. Teyzem oralı olmayınca, yürümedi, direndi. Zorlayınca da beni üstünden atmaya çalıştı. Ben de ister istemez inmek zorunda kaldım. Ben inince, zıplayarak, hoplayarak köye doğru koşarken armut dolu sepeti de sırtından attı. Bu kez teyzem arkasından seslendi:</p>
		<p>–İyi, aldın başını gidiyorsun... Peki, ne olacak böyle? Söyle bakalım, ben ne yapacağım... İyi ya, salına salına sen git eve hiç utanmadan... Ben de armut dolu bu koca sepeti yüklenir, gelirim arkandan...</p>
		<p>Teyzem ona seslenince, koşmakta olan eşek birden durdu. Söz dinleyen bir insan gibi, başını döndürüp teyzemi dinledi. <span epub:type="pagebreak" id="page134" title="134"></span>Sonra da geri dönüp yavaş yavaş teyzemin yanına geldi, suçlu suçlu başını eğdi. Teyzem, armut sepetini yükledi, kendi de bindi. Eşek, hiç huysuzlanmadan köye doğru yürüdü.</p>
		<p>O zaman dayanamadım, teyzeme,</p>
		<p>–Böyle eşeğe saygı duyulur, dedim.”</p>
	</div>
</body>
</html>