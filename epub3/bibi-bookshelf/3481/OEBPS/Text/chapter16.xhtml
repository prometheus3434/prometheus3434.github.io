<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page32" title="32"></span>Keseden Giden Köpekler</h1>
		<section class="italik">
			<p>Basın İlân Kurumu eski Genel Müdürü Sabahattin Selek şöyle anlattı:</p>
		</section>
		<p class="unindent">“<span class="first-letter">A</span>rabayla Bursa’dan Yalova’ya geliyorduk. Şoför, arabayı eski yola sürdü. Ama eski yola girdiğimizi epiy sonra anladık. Geri dönmektense, eski yoldan gidelim diye düşündüm.</p>
		<p>Bir tepenin üstünden iki çoban köpeği çıktı. İkisi birden arabaya saldırdı. Arabada olmasak bizi parçalayacaklar. Şoför arabayı hızlı sürdü. Bisüre arabanın arkasından havlayarak koştular. Ama araba hızlanınca geride kaldılar.</p>
		<p>Biz o iki köpekten kurtulduğumuzu sanıyorduk. Beş on kilometre ancak gitmiştik ki, yine o iki köpek arabanın önüne çıktı. Kese bir yoldan dolaşıp yolumuzu kestiklerini anladık. Yine şoför arabayı hızlandırdı. Köpeklerden kurtulduk.</p>
		<p>Biz şoförle, nasıl olup da iki köpeğin kese yoldan koşarak önümüze çıktıklarını, bunu nasıl akıl ettiklerini konuşuyorduk ki, bir de baktık, o iki köpek yine tepeden arabaya doğru koşuyor... Demek, yine kese yoldan koşup yolumuzu kesmişlerdi.</p>
		<p>Yalova’ya gelene dek o iki köpek, beş on kilometre aralarla dört kez kese yoldan koşup arabamızın önüne çıktılar.”</p>
	</div>
</body>
</html>