<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page72" title="72"></span>Zorla Kuluçka</h1>
		<p class="unindent"><span class="first-letter">H</span>eybeliada’da otururken tavuklarımız, hindilerimiz vardı. Kışın son günleriydi. Bigün evimize konuk gelen bir köylü kadın, hindileri görünce,</p>
		<p>–Niçin bunları kuluçkaya yatırıp civciv çıkarmıyorsunuz? diye sordu.</p>
		<p>Babam,</p>
		<p>–Kuluçka olmadılar ki, dedi, hem bu mevsimde hindi kuluçka olmaz.</p>
		<p>Yaşlıca olan köylü kadın,</p>
		<p>–O senin dediğin tavuktur, dedi, tavuk kuluçka olmadan yumurta üstüne oturmaz. Ama hindi öyle değil... Ne zaman istersen, sen kendin hindiyi zorla kuluçka edip yumurta üstüne yatırabilirsin.</p>
		<p>Babam, inanmadı,</p>
		<p>–Yok canım, olmaz öyle şey... dedi.</p>
		<p>Kadın,</p>
		<p>–Biz hindileri ne zaman istersek kuluçka yaparız, dedi.</p>
		<p>–Nasıl?</p>
		<p>Kadın anlattı:</p>
		<p>–Hindiyi yakalarız. Ayaklarından tutup baş aşağı çeviririz. Ondan sonra başlarız döndürmeye. Olduğumuz yerde döne döne, baş aşağı duran hindiyi öyle çeviririz ki, hayvanın başı iyice döner. Ondan sonra, önceden hazırladığımız folluktaki yumurtaların üstüne yatırız. Başı döndüğü için hindi aptallaşmıştır, yumurtaların üstünden kalkamaz. Öylece kalır. Bir zaman sonra da yumurtaları iyice ısıtmış olduğundan kendini artık gerçekten kuluçka sanır. Yumurtadan civcivler çıkana dek yumurtaların üstünden kalkmaz.</p>
		<p><span epub:type="pagebreak" id="page73" title="73"></span>Böyle söyleyip kadın yerinden fırladı, önündeki hindilerden birini kaptı.</p>
		<p>–Siz hemen koyun folluğa yumurtaları. Ben şimdi bu hindiyi zorla kuluçka yapar, yatırırım yumurtaların üstüne... dedi.</p>
		<p>Babam,</p>
		<p>–Dur kadın, dedi, o tuttuğun erkek hindidir...</p>
		<p>Kadın,</p>
		<p>–Varsın olsun, dedi, hindinin erkeği daha aptal olur, biz erkek hindiyi de kuluçkaya yatırırız. Baktın kuluçkaya yatmakta zorluk çıkarıyor, o zaman, ters çevirip döndürmeden önce biraz konyak içir hindiye...</p>
		<p>Sonradan başkalarından da duydum. Kimi köylerde, kuluçka olmayan hindiyi baş aşağı döndüre döndüre sersemletip kuluçka diye yumurtaya yatırırlarmış.</p>
	</div>
</body>
</html>