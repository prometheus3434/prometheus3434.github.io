<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page205" title="205"></span>Köpeğin Teşekkürü</h1>
		<section class="italik">
			<p>Kalp hastalıkları uzmanı Dr. Mustafa Türker, Meliha Gülenay’a şu olayı anlatmış:</p>
		</section>
		<p class="unindent">“<span class="first-letter">S</span>ağnak yağışlı bigün, arabamla Karaköy’den geçerken, yağmurda ıslanarak bekleşenlerden iki kadını arabama aldım. Onlarla birlikte köpek de arabaya girdi. Bikez kadınları arabama almış bulunduğum için, köpeği bırakmalarını söyleyemezdim. Köpekle iki kadın arkadaydı. Köpek ensemi yalamaya başladı. Çok tedirgin oldum, başımı sağa sola çevirmeye başladım. Bu kez köpek, işi daha da ileri götürüp yanaklarımı, yüzümü de yalıyordu. Ne yapacağımı şaşırdım. Köpek belli ki teşekkür ediyordu ama, beni salya içinde bırakmıştı. Kadınların, köpeklerine engel olmamasına da pek şaşmıştım. O kadar şiddetli yağmur yağıyordu ki, köpekleri yüzünden kadınları da yarı yolda indiremezdim. Cağaloğlu’na gelince kadınlar arabadan inmek istediler. Artık iki söz söylemenin sırası gelmişti.</p>
		<p>–Hanımefendi, köpeğiniz olduğunu bilseydim, doğrusu sizi arabama almazdım. Köpeği hiç sevmem. Üstelik köpeğiniz yalaya yalaya beni salya içinde bıraktı da, hiç engel olmadınız... dedim.</p>
		<p>Kadının biri,</p>
		<p>–Aman efendim, dedi, köpek bizim değil ki... Üstelik biz köpekten çok korkarız. Sizin köpeğiniz diye sesimizi bile çıkaramadık...</p>
		<p>Öyle hızlı yağmur yağıyordu ki, zavallı köpeğin, yağmurdan kurtulmak için, o iki kadının arabaya binişlerini fırsat bilerek içeri daldığını, kendisini arabadan atmayayım diye de beni yaladığını anlamıştım.”</p>
	</div>
</body>
</html>