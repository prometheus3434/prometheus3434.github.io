<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Hayvan Deyip de Geçme</title>
	<link href="../Styles/main.css" rel="stylesheet" type="text/css"/>

</head>
<body class="chapter small" epub:type="chapter">
	<div>
		<h1 class="f-subtitle"><span epub:type="pagebreak" id="page209" title="209"></span>Kargaların İntikamı</h1>
		<section class="italik">
			<p>3 Haziran 1974 günlü Hürriyet gazetesinden:</p>
		</section>
		<p class="unindent"><span class="first-letter">S</span><span class="small">TOCKHOLM</span> – Arkadaşlarını öldüren köpeği yolda sahibinin yanında giderken gören binlerce karga, hayvana ve sahibine saldırmaya başlamışlar, olay yerine yetişen polisler de kızgın kargaların hücumuna uğrayınca, çareyi silah kullanmakta bulmuşlardır.</p>
		<p>Yanında köpeği olduğu halde, yağmurlu havada gezinmeye çıkan kırk yaşlarında bir İsveçli kadın, birdenbire binlerce siyah karganın üstlerine geldiğini, acayip çığlıklar atarak üstlerindeki elbiseleri parçaladıklarını, köpeğine saldırdıklarını görünce, neye uğradığını şaşırmıştır. Son hızla olay yerine yetişen polisler de kızgın hayvanların elinden kurtulamayınca kurşunlar sıkmış, yanlarındaki şemsiyeleri açarak onları kovmaya çalışmışlardır.</p>
		<p>Sağ salim kurtulabilen kadın, daha sonra köpeğinin iki gün önce bir kargayı öldürdüğünü açıklayınca, polisler durumu anlamışlardır.</p>
		<section>
			<h1 class="subtitle">Katır Deyip Geçmeyin</h1>
			<section class="italik">
				<p>9 <em>Eylül 1979 günlü Günaydın gazetesinden:</em></p>
			</section>
			<p class="unindent">Maden ocaklarında hayvan gücünden hâlâ önemli ölçüde yararlanılır. Küçük lokomotiflerin giremediği nispeten dar yollarda malzemeyi ve kömürü katırlar çeker. Yeraltında katırların özel ahırları ve seyisleri vardır.</p>
			<p>Asansöre bindirilip gidecekleri yere götürülen ve tekrar geri getirilen katırlar da vardiyalı çalışır. Kandilli’de yerin 200 metre altındaki bu ahırda 13 tane katır bulunuyor... Alçaksağrı, Beyazburun gibi isimleri de var...</p>
			<p>Katırlar uyanık ve dirençli hayvanlar. Biçok madenciden dinledik bunu. Bir katır kaç vagon çekeceğini bilirmiş... Genellikle 8 vagon çekermiş... Vagonlar birbiri ardına “tak-tak” vurup koşulurken kulaklarını dikip beklermiş hayvan. 9 vagon olursa katiyen yürü<span epub:type="pagebreak" id="page210" title="210"></span>mezmiş... Ancak fazladan yüklenen o vagonu çözdüklerini sezince, çeker götürürmüş ötekileri... Katır deyip geçmeyin o bile hakkını korumasını, direnmesini biliyor...</p>
			<p>Bayramdan bayrama yeryüzüne çıkarılan bu katırlar çok yaşlanıp yük çekemez hale gelince ne olur diye merak ettik... Bu konuda rivayet muhtelif...</p>
			<section>
				<h1 class="subtitle1">Emekli Katırlar Ne Olur?</h1>
				<p>Kimileri yeryüzüne çıkarılıp evlere küfeyle odun taşıtıldığını söylediler... Seyislerden bazısı Gülhane Parkına yem olarak gönderildiklerini belirtti... Bir madenci de, “İş yapamaz hale gelince daha fazla çekmesin diye karnına dinamit bağlayıp uçururuz,” dedi. Herhalde hepsi doğru. Çünkü EKİ’de katırlara bakan merkezi bir merci yok. Ulaştırma Müdürlüğüne sorduk. “Katırlar bölgelere bağlıdır biz bilmeyiz,” dediler. Buyüzden EKİ’deki katırların toplam sayısını da öğrenemedik.</p>
				<p>Ama şurası gerçek, dört ayaklı katırların hiçbiri EKİ’deki bazı iki ayaklılar gibi çalışmadan, ter dökmeden yan gelip para almıyor... Yeminin suyunun karşılığını fazlasıyla ödüyor...</p>
			</section>
		</section>
		<section>
			<h1 class="subtitle">Analık</h1>
			<section class="italik">
				<p>Aşağıdaki haber, 3 Temmuz 1974 günlü Günaydın gazetesinde çıktı. Gazetede, ölü tayın başında bekleyen ana atın resmi de yayımlanmıştı.</p>
			</section>
			<p class="unindent"><span class="small">BARTIN (THA)</span> – Tomruk yüklü bir kamyon Bartın yolunda, daha on gün önce dünyaya gelen bir tayı ezerek öldürmüştür. Yavrusunun öldüğünü gören ana at saatlerce tayın başından ayrılmamış, acı acı kişneyerek adeta insan gibi ağlamış, yas tutmuştur. Ana atın, ölü tayın çevresinde dolaşarak kişnemesini, ayağıyla yerleri eşeleyerek dövünmesini, zaman zaman gidip onu hazin hazin koklamasını görenler, “Bir hayvanın bu kadar ıstırap çekeceğini tahmin etmezdik,” <span epub:type="pagebreak" id="page211" title="211"></span>demişlerdir. Sahibi bile duygulu atı çekip götürememiştir. Tayı ezen kamyon şoförü olaydan sonra, “Önüme çıkmasaydın hayvan,” diye bağırarak hiç durmadan yoluna devam etmiştir.</p>
		</section>
		<section>
			<h1 class="subtitle">Sahibini Kurtarmak İçin Canını Verdi</h1>
			<section class="italik">
				<p>21 Temmuz 1972 günlü Hürriyet gazetesinden:</p>
			</section>
			<p class="unindent"><span class="small">MARDİN (HA)</span> – Kızıltepe ilçesinin Yedikardeş köyünde Nuri Kaya adlı şahıs, tarlada çalışırken hasımlarının silahlı saldırısına uğramış, öldürüleceği sırada köpeği tarafından kurtarılmıştır.</p>
			<p>Mehdi ve Emin Aslan isimli kardeşler, aralarında eski bir anlaşmazlık bulunan Nuri Kaya’nın üzerine saldırmışlar, kıyasıya dövmeye başlamışlardı. Yerde yatan Nuri’ye tam ateş edecekleri sırada araya sadık köpeği girmiş, kurşunu yiyerek sahibinin üzerinde can vermiştir. Etraftan yetişenlerin yardımı ile mutlak bir ölümden kurtulan Nuri Kaya, köpeği için bir mezar yaptırmış, üzerini çiçeklerle süslemiştir.</p>
		</section>
		<section>
			<h1 class="subtitle">O Hâlâ Bekliyor</h1>
			<p class="unindent">Tanış, arkadaş, dost, gerçek dost... Her insanın tanışı çoktur, ama arkadaşı azdır. Dostu daha azdır. Gerçek dostuysa, dostundan da azdır.</p>
			<p>Moskova’da yaşayan ve çalışan Türkolog Ekber Babayef, benim sayıları az olan gerçek dostlarımdan biriydi. Ölümüyle derin acı duydum.</p>
			<p>8 Ekim 1976 tarihli bir mektup göndermişti bana. Mektubun bulunduğu zarfın içinden iki gazetenin kesiği çıktı. Kesiklerden biri 19 Eylül 1976, öbürü de 3 Ekim 1976 tarihli. İkisi de “Komsomolskaya Pravda” gazetesinden kesilmiş. Kesiklerden birinde yere yatıp sinmiş bir köpek resmi, öbüründeyse yine o köpek, bir uçağın iniş merdiveni önünde yolculara bakıyor.</p>
			<p>Şimdi Babayef’in mektubunu okuyalım:</p>
			<p><span epub:type="pagebreak" id="page212" title="212"></span>“Sevgili Aziz Bey,</p>
			<p>Murat Belge bugün Istanbul’a dönüyor. Onunla size çok ilginç bulduğum bir gazete yazısını ‘Komsomolskaya Pravda’ gazetesinden kesip gönderiyorum. Sizin <em>Hayvan Deyip de Geçme</em> kitabınıza benim de bir katkım olsun.</p>
			<p>Yazının özeti şu: İki yıl önce Moskova’nın ‘Vunkovo’ havaalanında bir yolcu, kurt köpeğiyle birlikte uçağa binmek istiyor. Ama hostes, veterinerden sağlık belgesi olmadığı için köpeği uçağa almıyor. Yolcunun çok ivedi işi var, uçak da beş dakika sonra kalkacak... Köpek için veterinerden belge almaya zaman yok. Adam, uçağı kaçıramayacağı için tasmasını boynundan çıkardığı köpeğini öpüp salıyor, hayvanı alanda bırakıp uçağa biniyor.</p>
			<p>Köpek, sahibinin arkasından bakakalıyor. Merdiven alınıyor, uçağın kapısı kapanıyor. Uçak yürümeye başlıyor, köpek de uçağın arkasından koşuyor, koşuyor, sonra uçak havalanınca başını göğe kaldırıp bakıyor.</p>
			<p>Havaalanında kalan köpek bikaç gün her kalkışa geçen uçağın arkasından koşuyor, uçak kalkınca da başını göklere çeviriyor.</p>
			<p>İnişe geçecek uçakların pilotları alanda bir köpek görünce, ezilir diye köpeği almaları için telsizle haber veriyorlar. Köpeği, alan çalışanlarından birinin sanıyorlar. Ama köpeği yakalamak, tutmak olanağı yok.</p>
			<p>Havalanan uçaklarda sahibini bulmaktan umudunu kesen köpek, bu kez havaalanına inen uçaklarda sahibini aramaya başlıyor. Uçak kapısına dayanan merdiveni görür görmez yaklaşıyor ve merdivenden inen yolcular arasında sahibini araştırıyor.</p>
			<p>Daha sonraları büsbütün şaşılası bişey oluyor. Sahibi ‘İl-18’ uçağıyla uçmuş olduğu için, köpek sonradan bunu nasıl anımsıyorsa, bu kez salt İl-18 uçaklarının iniş merdivenine yaklaşıp yolculara bakıyor.</p>
			<p>Bu olay iki yıl böylece sürüyor. Köpek havaalanından ayrılmıyor. Bir merdiven altına sığınıp orda yaşıyor. Kimseye yaklaşmıyor ve kimseyi yanına yaklaştırmıyor. Hayvana uzaktan yiyecek atıyorlar. Ama ne de olsa aç ve bakımsız kalıyor. Kışın karda üşüyor, titriyor. Başka köpekler saldırıp kulağını parçalıyor. Ama o, alandan ayrılmıyor ve alana inen her İl-18’in yolcuları arasında sahibini arıyor.</p>
			<p><span epub:type="pagebreak" id="page213" title="213"></span>19 Eylül 1976 tarihli ‘Komsomolskaya Pravda’ gazetesinin bu yazısı şöyle bitiyor:</p>
			<p>‘Bu yazımızı belki köpeğin sahibi de okur. Okursa şunu bilsin ki, Moskova Vunkovo havaalanında kendisini birisi beklemektedir.’</p>
			<p>Bu yazının çıkışından iki hafta sonraki 3 Ekim 1976 tarihli ‘Komsomolskaya Pravda’ gazetesinde bu konuda bir yazı daha çıktı. Yazıda, ilk yazıdan sonra havaalanına bu konuyla ilişkili binlerce mektup geldiği bildiriliyor. Herkes o köpeği merak ediyormuş. ‘Sahibi geldi mi?’ diye soruyorlarmış ve ‘Sahibi gelmediyse bana verin, ben bakarım,’ diyorlarmış. Hemen hergün havaalanına ülkenin dört biyanında postayla mektup yağıyormuş ve köpeğin beslenmesine harcansın diye paralar gönderiliyormuş.</p>
			<p>Bigün Donetik kentinden gelen bir uçaktan yaşlı bir kadın iniyor. Ama yaşlı kadın kente gitmiyor, alanda birini arıyor. Kimi aradığı sorulunca da, ‘Köpeği,’ diyor, ‘O bana gelir, ben bakarım ona...’</p>
			<p>Elbette köpeği yaşlı kadına vermiyorlar, belki günün birinde sahibi çıkıp gelir diye... Yaşlı kadının da Moskova’da kimsesi yokmuş, havaalanının görevlileri biletini alıp yaşlı kadını geri gönderiyorlar.</p>
			<p>Bu ikinci yazı da şöyle bitiyor:</p>
			<p>‘Ve köpek hâlâ bekliyor.’</p>
			<p>.....”</p>
			<hr/>
			<p>Bana bunları yazan Babayef, mektubuna şunları ekliyor:</p>
			<p>“Bu olay beni çok etkiledi, çok duygulandım. Hemen sizin <em>Hayvan Deyip de Geçme</em> kitabınız aklıma geldi. Haaa, şunu da ekleyeyim, ‘Komsomolskaya Pravda’ çok okunan, 5 milyon tirajlı çok ciddi bir gazetedir.”</p>
		</section>
		<section>
			<h1 class="subtitle"><span epub:type="pagebreak" id="page214" title="214"></span>Ormanda Kaybolan 3 Yaşındaki Kızı Dağ Aslanları Isıtarak Donmaktan Kurtardı</h1>
			<section class="italik">
				<p>26 Aralık 1976 günlü Hürriyet gazetesinden:</p>
			</section>
			<p class="unindent"><span class="small">BUENOS AIRES (A.A.)</span> – Çiçek toplamak amacıyla gittiği ormanda kaybolan 3 yaşındaki Arjantinli bir kız, dağ aslanları olarak bilinen pumalar tarafından ısıtılarak donmaktan kurtarıldı ve babası 3 gün sonra kızını bir ağaç dibinde ağlarken buldu.</p>
			<p>Olay Arjantin’in kuzeybatısındaki ormanlık bölgede cereyan etti. “La Razon” gazetesinin yazdığına göre, Rosalia Guzman adındaki 3 yaşındaki kızın kaybolmasından sonra çevre halkı ormanda geniş çaplı aramalar yaptılar. Ancak küçük kızı bulamadılar. 3 gün sonra kızın kaybolduğuna hükmedilerek arama çalışmalarına son verildi.</p>
			<p>Ancak küçük Rosalia’nın babası, olayın üzerinden <em>3 </em>gün geçmesine rağmen ormanda son bir arama daha yapmaya karar verdi ve tek başına ormana daldı. Ormanda pumaların taze ayak izlerini gören baba, önce çok korktu ve kızının pumalar tarafından parçalandığını sandı.</p>
			<p>Bu sırada bir ağacın arkasından hıçkırık sesleri duyan genç adam, oraya yönelince kızını bir ağacın dibinde oturmuş, ağlar durumda buldu.</p>
			<p>Hastaneye kaldırılan küçük Rosalia, pumaların dişleriyle elbisesini parçaladıklarını, ancak daha sonra vücutlarını kendi vücuduna yapıştırarak, sıcaklıklarıyla kendisini donmaktan kurtardıklarını söyledi.</p>
		</section>
		<section>
			<h1 class="subtitle">Aygır Kamalpour, Seyisinin Hayatını Kurtardı</h1>
			<section class="italik">
				<p>5 <em>Şubat 1977 günlü Hürriyet gazetesinden:</em></p>
			</section>
			<p class="unindent">Evet, sadece filmlerde rastlanır böylesine “duygusal” bir hikâyeye. Seyisi Cevdet Balık bir şafak vakti onu eyerlemiş, yürüyüşe çıkarmıştı. Biçimsiz yerinden bir sinek ısırınca huylandı soylu at birden. <span epub:type="pagebreak" id="page215" title="215"></span>Taşa takıldı, toparlanamadı. Üzerindeki seyisi ile yuvarlandı. Çukura düşen seyis Cevdet Balık bayılmıştı. At kalktı yerden. Yaralıydı ama seyisini baygın görünce gitti haraya diğer seyisin uyuduğu evin önüne dikildi. Burnu ile kapıya vura vura uyandırdı seyisi... Sanki “İşte orada” dercesine yaptığı hareketlerle onu peşine taktı... Ve baygın seyisin başına getirdi. Cevdet Balık hastanede açtı gözlerini... 10 gün yattı... Ve hayatta kalışını İngiliz soylu, bir zamanların fırtına atı, şimdi jokey kulüp harasının aygırı, meşhur koşu atlarından “Tatlım”ın babası Kamalpour’a borçlu olduğunu anladı... Şimdi ikisinin arasından su sızmıyor.</p>
		</section>
		<section>
			<h1 class="subtitle">Generalin Köpeği Hastanenin Kapısından Bir An Ayrılmıyor</h1>
			<section class="italik">
				<p>21 Ekim 1981 günlü Günaydın gazetesinden:</p>
			</section>
			<p class="unindent"><span class="small">LONDRA</span> – Geçtiğimiz cumartesi günü otomobiline konan bombayla ağır yaralanan İngiliz generali Sir Steuart Pringle’nin Bella adındaki sadık köpeği, olay günündenberi hastanenin önünden ayrılmıyor. Siyah labrador cinsi Bella, olay günü generalle birlikte otomobile binmiş ve biriki dakika sonra bomba patlamıştı. Otomobilin arkasında duran Bella mucize kabilinden hiç yara almadan suikast olayından kurtulurken şoför yerinde oturan generalin iki bacağı birden feci şekilde parçalanmıştı. Olaya şahit olan genç bir memur, damı havaya fırlayan otomobilin yanına yaklaştığında ağır yaralı generalin ilk sözü “Köpeğim nasıl?” diye sormak olmuştu.</p>
			<p>Halen Londra’nın King’s College Hastanesinde tedavi görmekte olan 53 yaşındaki generalin bir bacağı dizinden itibaren kesilmiş bulunuyor, doktorlar diğer bacağı ise kurtarma çabası içindeler. Sadık köpek Bella’yı ise olay günündenberi hastane kapısından ayırmak mümkün olmadı.</p>
		</section>
		<section>
			<h1 class="subtitle"><span epub:type="pagebreak" id="page216" title="216"></span>100 Yunusbalığı Topluca İntihar Etti</h1>
			<section class="italik">
				<p>8 Ocak 1982 günlü Günaydın gazetesinden:</p>
			</section>
			<p class="unindent"><span class="small">TOKYO (A.A.)</span> – Japonya’nın güneyindeki Kiyuşiyu adasındaki bir plajda son 48 saat içinde l00’den fazla yunusbalığı kendilerini karaya atarak intihar ettiler.</p>
			<p>30 kadarı çok güçsüz görünen balıkların plajın sığ yerlerine kadar sokulduğunu gören balıkçılar büyük güçlükle bunları yeniden sulara sürükledi, ancak 40 kadarının kısa bisüre sonra yeniden kıyıya gelerek sudan çıktığı görüldü.</p>
			<p>Bu sabah ise intihar eden yunusların 100’ü aştığı görüldü. Balıklardan biçoğu öldü ve bir kısmının da can çekiştiği belirtildi.</p>
		</section>
		<section>
			<h1 class="subtitle">Toplu İntihar</h1>
			<section class="italik">
				<p>10 Ocak 1982 günlü Günaydın gazetesinden:</p>
			</section>
			<p class="unindent"><span class="small">TOKYO</span> – Japonya’nın Miyazaki kıyısında 100 kadar yunusbalığının başlattığı toplu intihar olayı dün de devam etti ve böylece kendilerini kıyıya atarak yaşamlarına son veren yunusların sayısı 150’ye yükseldi.</p>
			<p>Kasabadaki balıkçılar yunusların bir kısmını yeniden denize göndermeyi denedilerse de yunusbalıkları inanılmaz bir inatla yeniden kıyıya döndüler ve can çekişerek intihar ettiler. Bir iddiaya göre erkek bir yunusbalığı henüz belirlenemeyen bir nedenle karaya çıktığında, sürüdeki diğer yunuslar bağlılık gösterisi olarak, onun hareketini izleyerek kendilerini karaya atıyorlar. Balinalar arasında ise toplu intihar olaylarına daha sık rastlanıyor.</p>
		</section>
		<section>
			<h1 class="subtitle"><span epub:type="pagebreak" id="page217" title="217"></span>Cadde Ortasında İki Gün Ölümü Bekledi...</h1>
			<section class="italik">
				<p>2 Aralık 1980 günlü Cumhuriyet gazetesinden:</p>
			</section>
			<p class="unindent">Kimse nereden, nasıl geldiğini bilmiyor. Hasta mıydı, sakat mı o da bilinmiyor. 25 Kasım 1980 günü Antalya Bahçelievler Nuri Teoman Caddesinde yürürken kaldırım kenarına yığıldı kaldı. Çocuklar üşüştü başına, önce çekindiler, uzaktan kolladılar yerinden kalkmayınca yanaştılar, kimi kalkması için tekmeledi, kimi yazık dedi, kimi de yesin diye önüne portakal, elma attı. Kimsesiz ve çaresizdi. Ve iki gün sonra başı bir daha kalkmamak üzere soğuk kaldırım taşının üstüne düştü. Daha sonra Belediye Temizlik İşleri kamyonuna yüklenip götürüldü.</p>
		</section>
		<section>
			<h1 class="subtitle">“Minnoş” Alman Gazetelerine Konu Oldu</h1>
			<section class="italik">
				<p>8 Aralık 1980 günlü Günaydın gazetesinden:</p>
			</section>
			<p class="unindent">Selahattin Kaya, <span class="small">MÜNİH</span> (Özel) – Türk işçisi Mehmet Tunç’un kedisi “Minnoş” izinden dönen sahibiyle gittiği Almanya’dan 61 gün yol yürüyerek Türkiye’deki evine geri döndü.</p>
			<p>Almanya’da çalışan Mehmet Tunç, tatilini bitirdikten sonra ailesiyle birlikte yanına “Minnoş”u da aldı ve Istanbul’dan yola çıktı. Üç günlük bir yolculuktan sonra Almanya’daki evine ulaşan Mehmet Tunç, kedisini kafesinden çıkararak evinin içinde serbest bıraktı. Ancak iki gün sonra “Minnoş”un kaybolduğunu gören Mehmet Tunç, bulunması için Alman makamlarına başvurdu. Alman makamları kediyi heryerde ararken, “Minnoş”un kaybolmasından iki buçuk ay sonra Mehmet Tunç’a Türkiye’deki akrabalarından bir mektup geldi. Mektubu okuyan Mehmet Tunç az daha şaşkınlıktan küçük dilini yutacaktı. Çünkü akrabaları “Minnoş”un Türkiye’deki evinde bulunduğunu yazmışlardı. Mehmet Tunç Alman makamlarını arayarak kedinin Türkiye’de bulunduğunu bildirdi. Olayı haber alan Alman basını “Minnoş”un 2 bin 500 kilometrelik yolu 61 günde yürüyerek Istanbul’a ulaştığı haberini yayımladı. Konu ile <span epub:type="pagebreak" id="page218" title="218"></span>ilgili olarak konuşan Hamburg Veteriner Fakültesinin bir öğretim üyesi, “Kedi, köpek ve bazı kuşlar mesafe ne kadar uzak olursa olsun, alıştıkları yere götürüldükleri yerden geri dönebilirler,” dedi.</p>
		</section>
		<section>
			<h1 class="subtitle">Cava’daki Deniz Kazasında 3 Çocuğu Yunuslar Kurtarmış</h1>
			<section class="italik">
				<p>3 <em>Şubat 1981 günlü Hürriyet gazetesinden:</em></p>
			</section>
			<p class="unindent"><span class="small">CAKARTA (A.A.)</span> – Endonezya bandıralı taşıt gemisi “Tampomas-2”nin Cava Denizinde yanarak batmasından bir hafta sonra denizde ve çevresindeki adalarda hâlâ kurtulanlara rastlanmakta.</p>
			<p>Dün de en büyüğü 12 yaşında olan 3 çocuk bir tahlisiye sandalında sağ bulundu. Haberi veren yerel gazete, alevler içindeki gemiden babaları tarafından denize atılan 3 çocuğu yakındaki tahlisiye sandalına kadar yunusbalıklarının götürdüğünü bildirdi. Endonezya Hükümeti, cumartesi günü durdurduğu kurtarma çalışmalarını, Doang-Deangan adasında 109 kazazedenin daha bulunması üzerine yeniden başlattı.</p>
			<section>
				<h1 class="subtitle1">İnsanlara En Yakın Deniz Hayvanı: Yunus</h1>
				<p class="unindent">Yunusbalıkları ötedenberi insanlara yakınlıklarıyla tanınan memeli bir deniz hayvanıdır. Yunuslar için anlatılan biçok öyküde bu ilginç yaratıkların gemilere yol gösterdikleri, onların peşlerinden gittikleri ve biçok olayda da insanlara yardımcılıkları, yakınlıkları vurgulanır. Buyüzden de yunuslar da biçok hayvan gibi özellikle insan dostu bilinirler.</p>
				<p>Yunus (<em>Delphinus</em>), boyu 3 metreyi aşmayan, sırtı kara, karnı beyaz ve domuzbalıkları gibi sürüler halinde yaşayan bir memeli hayvandır. Ilık ve tropikal bölgelerde daha çok görülür. Ağzı gaga şeklinde uzamıştır. Küçük büyük bütün balinalar gibi bu hayvan da yağı için büyük ölçüde avlanır.</p>
				<p>Yunus saatte 3 kilometre hızla yüzebilir ve 7 metre yukarı sıçrayabilir. Ayırt edilebilen sesötesi bir dil kullanır ve çok gelişmiş bir ruhi yapı gösterir. Yavru yunus doğduğu zaman 1 metre uzunluğunda, 12 kilo ağırlığındadır, onsekiz ay meme emer.</p>
			</section>
		</section>
		<section>
			<h1 class="subtitle"><span epub:type="pagebreak" id="page219" title="219"></span>Bir Buçuk Aydır Kayıp Olan Kadının Cesedi Köpeğinin Yardımıyla Bulundu</h1>
			<section class="italik">
				<p>21 Mart 1982 günlü Günaydın gazetesinden:</p>
			</section>
			<p class="unindent"><span class="small">İZMİT (A.A.)</span> – İzmit’e bağlı Gebze’nin Güzeltepe köyünde oturan ve bundan bir buçuk ay önce kaybolan bir kadının cesedi köpeği tarafından evinin yakınındaki içi su dolu bir çukurda bulundu.</p>
			<p>Makbule Kılıç bir buçuk ay önce evinden alışveriş etmek için çıktı ve bir daha dönmedi. Makbule Kılıç tüm aramalara rağmen bulunamadı. Önceki gün kadının köpeği evin 30 metre uzağındaki bir çukur önünde durarak uzun uzun ulumaya başladı. Bunun üzerine söz konusu yere koşan köylüler Makbule Kılıç’ın cesediyle karşılaştılar.</p>
		</section>
		<section>
			<h1 class="subtitle">Güvercinlerin Minsk Şehrini İstilası Sürüyor</h1>
			<section class="italik">
				<p>16 Mart 1982 günlü Cumhuriyet gazetesinden:</p>
			</section>
			<p class="unindent"><span class="small">MOSKOVA</span> (Akajans-<span class="small">UPI</span>) – Kışı geçirmek için Sovyetler Birliği’nin Karadeniz kıyısındaki Minsk şehrine toplanan güvercinler, bölge için tehlikeli oluyor. Moskova Radyosu yoğun kar yağışı yüzünden bulundukları yerden hareket edemeyen güvercinlere karşı motorlu araçları uyardı.</p>
			<p>Radyo haberinde, Minsk şehri sakinlerinin, yiyecek bulamayan güvercinlerin beslenebilmeleri için 20 bin kadar yemlik hazırladıklarını ve bunları belirli noktalara yerleştirdiklerini de bildirdi. Üç hafta kadar önce güvercinlerin istilası yüzünden Minsk şehri havaalanı trafiğe kapatılmıştı.</p>
		</section>
	</div>
</body>
</html>