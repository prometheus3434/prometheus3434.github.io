<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page107" title="107"></span>Kuşlarda Gelenek</h1>
		<section class="italik">
			<p>Kuşların yaşamı üzerine araştırmalar yapmış olan Hyatt Werrill’in <span class="normal">Les Moers Etranges des Oiseaux</span> adlı kitabında anlattığı kuşlara değgin olaylar arasında birini çok ilginç bulduğumdan, onu sizlere iletiyorum:</p>
		</section>
		<p class="unindent">“<span class="first-letter">B</span>üyük gezgin Kaptan Cook’un (1728-1799) Büyük Okyanustaki gemi seferlerinde seyir defterinde yazdığına göre, şöyle bir şaşılası olaya tanık olmuş. Annam ve dolaylarında serçeden az daha küçük bir tür kuş varmış. Bu kuşların milyonlarcası, yılın belli bir zamanında hep birden havalanır, göç yoluna düzülürlermiş. Pasifik üstünde sürülerle uçarlarmış. Sonsuz denizin üstünde belli biyere gelince, o yerin çevresinde saatlerce çığlık sesleri çıkararak uçuşurlar, orda yorgunluktan bitik, denize düşüp boğulurlarmış; ancak pekazı geriye döner, Annam’a canlarını atabilirlermiş. Bunlar da ürer, çoğalır, ertesi yıl bu ölüm yolculuğuna çıkarlarmış.</p>
		<p>Kaptan Cook’un da dikkatini çekip, seyir defterine yazdığı bu şaşılası olay, hiçbir yıl aksamadan günümüze dek sürmekteymiş.</p>
		<p>Çağımızın coğrafyacıları, kuşlarla uğraşan bilginleri bu olayla da ilgilenmişler. Toplu intihar gibi millerce süren deniz üstü uçuşundan sonra denize düşen o kuşları incelemeye başlamışlar. Gözlemlerinin sonucu hiç değişmiyor: Her yıl milyonlarca küçücük kuş, denizin üstünde dörtbin kilometre yolculuktan sonra yorulup sulara düşüyorlar. Denize düşecekleri yere gelince, havada sıklaşıp birbirlerine sokulup yoğunlaşıyorlar, kara bulut gibi alçalıp yükseliyorlarmış, çığlıklar atıyorlarmış. Güçleri tükenen kanatlarını bile çırpamaz olunca patır patır denize düşüyor, kalanlar geri dönüyor.</p>
		<p><span epub:type="pagebreak" id="page108" title="108"></span>Amerikalı bir genç coğrafyacı, bu olayın gizini çözümlemeye karar vermiş. Bir dernekten, araştırma yapmak için gereken parayı sağlayıp, bikaç yılını bu kuşların serüvenini incelemeye vermiş. Genç coğrafyacı yıllar süren araştırmasından şu sonuca varmış. O milyonlarca kuşun dönüp dönüp döküldükleri yerde, denizin dibinde bir büyük batık ada varmış. Binlerce yıl önce, o büyük ada denizin dibine batmadan, o göçmen kuşlar her yıl bir mevsimi orda geçirirlermiş, sonra geldikleri Annam’a göçerlermiş. Deprem, kayma, çökme gibi bir doğa olayıyla ada, denizin dibine çökünce, adanın battığından habersiz olan kuşlar, yüzlerce, belki binlerce yıldanberi, onca yolu uçup adayı bulmak için gelirlermiş. Denizin üstünde döne döne aranır, adayı bulamayınca, güçleri tükenenler düşer boğulurmuş.”</p>
	</div>
</body>
</html>