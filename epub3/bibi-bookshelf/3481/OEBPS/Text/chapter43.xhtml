<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page74" title="74"></span>Delifişek</h1>
		<p class="unindent"><span class="first-letter">H</span>arbiyede’ki bir evde oturuyordum. Çok büyük bir kavanozu akvaryum olarak kullanıyordum. Dayanıklı türünden dört tane süs balığım vardı kavanozda. Üçü kırmızı, biri gümüş parıltılıydı.</p>
		<p>O dört balığı seyretmek beni çok dinlendirirdi. Çalışmaktan yorulduğum zaman, kavanozun önüne oturur, balıklara dalar giderdim. Üç kırmızı balık tombuldu, gümüş parıltılı olanı ince uzundu. Kavanoza balık yemi attığım zaman, yemleri ilk kapan gümüş parıltılı balık olurdu. Atik, çevik, yerinde duramaz bir balıktı. Öbürleri zaman zaman suda dinginleşirler, ama gümüş parıltılı balık hiç mi hiç durmaz, boyuna devinirdi. Dalış yapar, perendeler atar, tersyüz döner, türlü cambazlık gösterileri yapardı. Bunlarla da yetinmez, o üç kırmızı balığa sataşırdı. Altlarından, üstlerinden onlara vurur, başlarından, kuyruklarından dürter, onları da oynamaya, hızlanmaya zorlardı. Öyle devingen bir balıktı ki, buyüzden onun adını Delifişek koymuştum. Delifişek olmasa, öbürleri suda sünepe sünepe dolaşacaklardı. Ama Delifişek, yaramaz bir çocuk gibi onları dürter, zorla oyuna sokardı.</p>
		<p>Bayılırdım Delifişek’e... Capcanlı, dipdiri bir küçücük balıktı.</p>
		<p>Harbiye’deki evden Erenköy’de bir eve taşındık. Dört balığı, su dolu bir konserve kutusuna koyup getirdim Erenköy’deki eve. İlk işim, kavanoza su doldurup balıkları içine atmak oldu. Kavanoza koyduğum, çok duru-arı bir suydu.</p>
		<p>Yeni taşındığımız evde balıklar bisüre kavanozlarında oynaştılar. Ama sonra durgunlaştılar. Delifişek bile dingin, durgun olmuştu. Bir de baktım, kırmızı balıklardan biri ters dönmüş, suyun yüzüne çıkmış. Zavallı balık ölmüştü... Onun ölüsünü <span epub:type="pagebreak" id="page75" title="75"></span>çıkarıp attım. Az sonra kırmızı balıklardan biri daha suyun üstünde cansız duruyordu. İşte ancak o zaman, taşındığımız evde, kavanoza koyduğum suyun, kuyu suyu olduğunu öğrendim. Kireçli kuyu suyu balıklara dokunmuştu. Gözüm, sevgilim Delifişek’teydi. O hepsinin en canlısı olduğundan ölmemek için direniyordu. Yine oynayıp zıplamak istiyor, ama yapamıyordu. Üçüncü kırmızı balık da öldü... Ah, Delifişek kurtulsa diye yakarıp boyuna ona bakıyordum. Ona baktıkça ağlayasım geliyordu. Bikaç ay beni dinlendiren, eğlendiren Delifişek olsun yaşasaydı. Ama görüyordum ki o da yavaş yavaş ölüme gidiyor. Kımıldamaları büsbütün yavaşladı. O Delifişek’e hiç yaraşmayan biçimde yalvarır gibi ağzını açıp kapıyordu. Az sonra o da öbürleri gibi ters dönüp suyun yüzüne çıkacaktı. Delifişek’in ölüsünü görmeye dayanamadım. Suyun içinden kaptığım gibi, açık pencereden karşı evin damına fırlattım. Sonra sokağa çıktım, uzun uzun yürüdüm.</p>
	</div>
</body>
</html>