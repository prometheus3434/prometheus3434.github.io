<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page56" title="56"></span>Sevdalı Katır</h1>
		<p class="unindent"><span class="first-letter">S</span>ınıf arkadaşım rahmetli Albay Nihat Aytek anlatmıştı. Askeri liseyi bitirince Harp Okuluna gönderilmeden önce, altı ay erlik yapmak için birliklere verilmiştik. Nihat’ın gönderildiği bir makineli tüfek bölüğünde çok huylu bir katır varmış. Önüne geleni kapar, ardına geleni tepermiş. Bu katıra yular, ip, bağ, zincir dayandıramazlarmış. Sırtına hiç yük vurdurmazmış. Zorla yük vururlarsa, ya çifteler atarak yükten boşanır yada sırtındaki yükü düşürene dek dağ bayır koşarmış.</p>
		<p>Bu huylu katır günün birinde birdenbire dingin, uysal bir hayvan oluvermiş. Herkes şaşmış buna. Nedenini araştırmışlar. Tavlacı er, bu huylu katırın yanına bir kısrak bağlamış. İşte bu kısrak yanına geldi geleli huylu katır da dinginleşmiş, üstelik yemeden içmeden de kesilmiş. Yemliğine konulan kuru otlardan bir tutam bile yemiyormuş. Ancak yanındaki kısrak otunu yiyip bitirince, katır da yemeye başlarmış.</p>
		<p>Hayvanları sulamaya götürünce, katır, kısrağın yanı başında durur, onun su içişini seyredermiş. Ancak kısrak suyunu içip kandıktan sonra katır da su içermiş.</p>
		<p>O zamana dek sırtına yük vurdurmayan katır, gözü önünde kısrağa yük vurulunca, kendi sırtına yük vurulmasına da yanaşırmış. Durumu görenlerin yorumuna göre, katır kendini kısrağın yükünü bölüşüyor sanırmış. Kısrağın yükü azalsın, ona yardım etsin diye sırtına yük vurdururmuş. Kısrağa yük vurulmadan, öldürsen katır sırtına yük vurdurmazmış.</p>
		<p>Bütün bu belirtilerden katırın kısrağa sevdalandığı sonucunu çıkarmışlar. Katırda cinsellik olmadığından, onun bu tutkunluğu tam saf aşkmış.</p>
		<p>Gel zaman git zaman, o kısrağı başka bir birliğe mi göndermişler, satmışlar mı, yoksa hayvan ölmüş mü, her ne olmuşsa <span epub:type="pagebreak" id="page57" title="57"></span>katır kısraksız kalmış. Bu ayrılıktan sonra katır eskisinden daha çok azmış. Tutmanın, durdurmanın olanağı yok... Aradan çok zaman geçmeden, bigün katır çok yüksek bir uçurumdan düşüp parçalanmış, ölmüş.</p>
		<p>Katırın, kısrağa tutulduğuna inananlar, uçuruma yuvarlanmasından sonra, umutsuz aşka düşen katırın intihar ettiğini söylemişler.</p>
		<p>Elbet bu insanların yorumu. Katırın sevdalanması, sonra aşk yüzünden intiharı inanılır şey değildir. Ama bilenler de, katırların hiçbir zaman uçurumdan, yardan yuvarlanıp düşmeyeceğini söylüyorlar.</p>
	</div>
</body>
</html>