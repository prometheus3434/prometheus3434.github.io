<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page168" title="168"></span>Mavi Sansar Avcısı Yeriş</h1>
		<section class="italik">
			<p>Okurlarımızdan Fahrettin Güzel, bir anısını şöyle yazmış:</p>
		</section>
		<p class="unindent">“<span class="first-letter">K</span>ars’ın Ani köyünde babam bakkallık yapardı. Yeriş adında bir çoban köpeğimiz vardı. Çok kurtçul bir köpekti. Kış geceleri, köyün içerilerine dek giren kurtlarla boğuşur, bunlardan birini boğar, sürüye sürüye ölüsünü kapımızın önüne dek getirirdi. Köyün ağası olan Daşdemir Ağa, her kurt boğuşunda Yeriş’e taze et verirdi.</p>
		<p>Bigün, keklik tuzağı kurmak için, yanıma Yeriş’i de alıp Ani harabelerine gittim. Şirli Kilise denilen yıkıntılar arasında biyere, keklik için tuzak kurdum. Ama kekliğin tuzağa girmesi için gerekli olan yemi getirmeyi unutmuştum. Evden çıkarken yolda yemek için yanıma ekmek peynir almıştım, hem ben yemiştim, hem Yeriş’e vermiştim. Tuzağa yem olarak koyacak arpa olmayınca, yediğimizden artan ekmekle peyniri tuzağa koydum, Yeriş’le birlikte eve döndük.</p>
		<p>Sabah erkenden evimizin kapısı dışardan tırmıklanıyordu. Kapıyı açtım, bir de baktım, Yeriş’in ağzında kedi ölüsü gibi bişey. Babası avcı olan annem, Yeriş’in ağzından aldığı hayvanın mavi sansar olduğunu anladı. ‘Bu çok değerli bir sansar,’ dedi. Ama mavi sansar ağır bişeyin altında ezilmişti.</p>
		<p>Ben keklik tuzağı kurduğum yere gittim. Şirli Kilisesi’nin yıkıntılarına girdim. Tuzak yerinde, ama kapanmıştı, içinde ne ekmek, ne peynir vardı. O zaman olanları anladım. Yeriş, tuzaktaki ekmekle peyniri yemek için tuzağa gitmiş. Mavi sansarın tuzağa yakalandığını görmüş. Ayaklarından çeke çeke sansarı çıkarırken, tuzağın taşı üstüne düşüp sansarı ezmiş. Boğduğu kurt ölüsünü evimizin kapısına getirmeye alışık olan Yeriş de, tuzaktaki ekmekle peyniri yedikten sonra, mavi sansarı bizim eve getirmişti.”</p>
	</div>
</body>
</html>