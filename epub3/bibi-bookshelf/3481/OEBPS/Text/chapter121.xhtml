<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page184" title="184"></span>İnsandan İmdat Bekleyen Yaban Domuzu</h1>
		<section class="italik">
			<p>Mersin’den okurumuz Ahmet Yalçın, tanığı olduğu bir olayı bize gönderdiği mektupta şöyle anlatmış:</p>
		</section>
		<p class="unindent">“<span class="first-letter">İ</span>şim şoförlük olduğu için yollarda pekçok olayla karşılaşıyorum. Bigün yolum, Kozan ilçesinin Ayşehoca köyüne düştü. Kulağıma bağırmalar, yüksek sesler geldi. Karşıdan gelen birine,</p>
		<p>‘Ne oluyor?’ diye sorduğumda, adam gülerekten olup biteni anlattı. İki köy delikanlısı otlakta atları otlatırlarken bakmışlar ki, iki yaban domuzu, pamuk tarlasına girmiş, toprağı dürterek heryanı bozuyorlar. İki delikanlı atlarına atlayıp iki yaban domuzunu önlerine katmışlar, dümdüz ovadan kovalaya kovalaya köye dek sürmüşler. Kaça kaça yorulan iki yaban domuzu köye varınca canlarını kurtarmak için, kendilerini üstü açık bir dam yıkıntısına atmışlar. Koşuşan köylü o yıkıntının kapısını, penceresini kapayıp domuzları içeri hapsetmişler. Köylü kadını, yaşlısı, çocuğu bunları seyre gelmiş. Duvarın üstüne yığılıp domuzları seyrediyorlarmış. </p>
		<p>Köyün yaşlısı Mustafa dayı,</p>
		<p>–Çocuklar, köyün başıboş itlerinden birini tutup getirin de domuzların yanına salalım, şunları boğsun... demiş.</p>
		<p>Köyden bir iri köpek tutup getirmişler, içeriye koymuşlar. Köpek, yaban domuzlarını görünce, cıyak cıyak bağırıp kaçmaya çalışmış. İki yaban domuzu da, daha çok korkup, duvarın dibine sıkışmışlar, birbirlerine sokulmuşlar, fok fok sesler çıkarıyorlarmış. Yılgın köpeğe çok kızan Mustafa dayı, eline bir sopa alıp, duvarın üstünden aşağı doğru sopayı savurup savurup köpeği hem dövüyor, hem de ‘Ulan, beleşten ekmek <span epub:type="pagebreak" id="page185" title="185"></span>yersin... İşte sana iki domuz, parçala ye! Yoksa defol, köyden git!’ diye bağırıyormuş.</p>
		<p>Korkak köpeği dışarı atmışlar. Bu sırada atlı gönderip Anavarza Kalesi dolaylarında davar otlatan Yörüklere haber salıp iyi iki çoban köpeği getirmişler.</p>
		<p>Bana bunları anlatan köylü,</p>
		<p>–Eğer seyir istersen, sen de git bak, şurda... Eğlenirsin... dedi.</p>
		<p>Ben de arabamı gazlayıp denilen yere gittim. Ben gittiğimde, Yörüklerden getirilen çoban köpeklerini daha yeni içeri koymuşlardı. Koskoca iki çoban köpeğini gören iki domuz, Mustafa dayıdan yana koşarak, başlarını ona çevirip fok fok diye sesler çıkarmaya başladılar, ön ayaklarını da duvara dayayıp Mustafa dayıya bakıyorlardı. Mustafa dayı, duvarın üstünde yer değiştirdikçe, domuzlar da yardım ister gibi ardından gidip onu izliyorlardı. O zaman Mustafa dayı duvar üzerine yığılmış insanlara şöyle seslendi:</p>
		<p>–Şu iki domuza iyi bakın, yaban domuzundaki şu duyguya bakın! Deminki yılgın köpeği dövdüğüm için, kendilerine arka çıktığımı sanıp, şu dar zamanlarında benden aman diliyorlar. İyi bakın, tanık olun. Biyerde lafını edersem, bana inanmayıp alay ederler. İşte siz de görün!</p>
		<p>Böyle deyip, duvarların üstünde dönüp dolaşmaya başladı. O nereye giderse, iki yaban domuzu da ondan yana gidip, iki ön ayaklarını duvara dayayarak, acı sesler çıkarıp Mustafa dayıya bakıyorlardı.</p>
		<p>Sonunda iki çoban köpeği, iki domuzu da parçalayıp öldürdü.”</p>
	</div>
</body>
</html>