<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page111" title="111"></span>Tarihe Geçecek Hırsız</h1>
		<p class="unindent"><span class="first-letter">1</span>947 yılında cezaevindeyken, biçok hırsızla koğuş arkadaşlığı yapmıştım. Hırsızlığın bütün türlerini onlardan öğrenmiştim: Yolbağcılık, yankesicilik, dızdızcılık, babacımcılık, üçkağıtçılık, papelcilik, şemsiyecilik, tırnakçılık, kapkaççılık vb. gibi hırsızlığın biçok türü vardı. Günün birinde Kedici Tahsin denilen bir hırsız geldi cezaevine. Kediciliğin nasıl bir hırsızlık olduğunu bilmiyordum. Bigün Kedici Tahsin’e kediciliğin nasıl yapıldığını sordum.</p>
		<p>–Ağbicim, kedicilik, bu hırsızlık zenatında bizzat benim keşfimdir. Günün birinde hırsızlık tarihi yazılırsa, kediciliği keşfeden insan olarak, benim de adım tarihe geçecek.</p>
		<p>Kedici Tahsin kediciliği şöyle anlattı: Evinde üç dört kedi besliyormuş. Bunları özel olarak eğitmiş; öyle ki, kedilerden birini kucağına alır yola çıkarmış, sokak sokak gezermiş. Apartmanlardan birinin balkonunda, temizlik için asılmış halı, kilim, elbise gibi bişey görünce, kucağındaki kediyi oraya fırlatırmış. Kedi, balkona asılı o şeyi –kilim, halı yada palto– tırnaklarıyla aşağı çekince, yere düşürürmüş. Tahsin, yere düşen halıyı, kilimi kapıp kaçar, kedi de sonradan eve dönermiş.</p>
		<p>Yalnız birinci kat balkonlarından değil, ikinci kat balkonlarından bile kediye eşya çaldırtırmış.</p>
		<p>Tahsin,</p>
		<p>–Hele bir Sarman’ım vardı, üçüncü kat balkonlarına bile fırlatırdım onu... diyordu.</p>
		<p>Hırsızlıkta öyle ustalaşmış kedileri varmış ki Kedici Tahsin’in, ağır halılar balkon parmaklığından kaymazsa, tırnaklarıyla çeke çeke halıyı yere düşürürlermiş.</p>
	</div>
</body>
</html>