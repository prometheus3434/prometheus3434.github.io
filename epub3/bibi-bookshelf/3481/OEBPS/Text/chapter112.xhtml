<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page173" title="173"></span>Ayının Yavruları</h1>
		<section class="italik">
			<p>Rize’den Celâl Yılmaz, tanığı olduğu bir olayı bize şöyle yazmış:</p>
		</section>
		<p class="unindent">“<span class="first-letter">G</span>ümüşhane’nin Güngören köyündeydik. Bir ilkyaz sabahı odun kesmek için dağda ormana gitmiştim. Ben tepedeydim. Düzlükte duran bir ayı ile iki yavrusunu gördüm. Orda bir çay vardı. Yağan yağmurlardan çay, hızlı ve bulanık akıyordu. Ayının, çay boyunca aşağı yukarı gidip gelişinden, çayı geçmek istediğini anladım. Onu gözledim.</p>
		<p>Ayı, araya taraya, karşıya geçeceği, çayın sığ yerini buldu. Yavrularından birini yere yatırıp üstüne çalı çırpı yığdı, bunların üstüne de ağırca iki taş koydu. Ayı yavrusu bunların altında kıpırdayamıyordu. Ayı öbür yavrusunu kucağına alıp çayı geçti. Karşıya varınca kucağındakini bırakıp bu yakadaki yavrusunu almak için çayı yine geçti. Ama karşı kıyıya geçirip bıraktığı yavrusu, ana ayının arkasından geldi, çaya daldı. Çay öyle hızlı akıyordu ki, yavruyu yıkıp sürüklemeye başladı. Ana ayı bu durumu görünce acıklı seslerle bağırmaya, çırpınmaya başladı. Çay kıyısından aşağı koşuyor, ama suların içinde yuvarlanan yavrusunu kurtaramıyordu. Biyandan da, çalı ve taş altına koyduğu öbür yavrusuna bakıyor, onu bırakıp daha aşağılara gidemiyordu. Sonunda yavru, hızlı akan çayda sürüklene yuvarlana gitti, gözden yitti. Ana ayı, ağlar gibi sesler çıkarak iki ayağı üzerine dikildi, yerden aldığı taşları, tıpkı düşmanına fırlatır gibi çaya atmaya başladı. Yarım saatten daha uzun çayı taşladı. Sonra, arkasından gelmesin diye çalı ve taşlar altına gizlediği yavrusunun yanına gitti. Onu gizlediği yerden çıkardı. Kucağına alıp karşıya geçirdi. Birlikte gittiler, ormana daldılar.”</p>
	</div>
</body>
</html>