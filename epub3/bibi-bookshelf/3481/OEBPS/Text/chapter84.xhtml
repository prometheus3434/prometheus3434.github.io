<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page139" title="139"></span>Küçük, Büyüğü Yendi ve Yedi</h1>
		<section class="italik">
			<p>Zonguldak’tan Abdurrahman Çakmak, tanığı olduğu, örümcekle osurukböceği arasındaki savaşı, bize gönderdiği mektubunda şöyle yazmış:</p>
		</section>
		<p class="unindent">“<span class="first-letter">H</span>alkın osurukböceği adını verdiği böcek, üzerinde gezindiği yemişlerde, özellikle dutta, pis bir koku bırakan, yeşil renkli, parlak kabuklu bir böcektir.</p>
		<p>Bigün penceremin önünde oturmuş, dışarıya bakıyordum. Az ilerdeki ağacın gövdesinden bir osurukböceğinin tırmanmakta olduğunu gördüm. Biraz daha yukarı çıkınca, oradaki örümcek ağının içine girdi. Birden ağdan çıkan bir küçücük örümcek, osurukböceğinin üzerine atıldı. Osurukböceği, örümceğin on katı büyüklüğündeydi. Örümcek, osurukböceğinin yöresinde fır dönerek, onu ağlarıyla sarıp sarmalamaya başladı. Böcek büyük olduğu için, örümceğin ördüğü ağın iplerini koparıyordu. Örümcek hiç durmadan, hiç yılmadan kopan ipleri onarıp, yeniden ağlar örüp, büyük bir çabayla osurukböceğini kıpırdayamaz duruma getirmek istiyordu. Örümcek mi itti, yoksa kendisi mi düştü, osurukböceği, ağ iplerine asılı olarak, birden on santim kadar aşağı düştü, boşlukta sallandı. Ayakları biyere değmiyordu. Örümcekse, durmadan onu ipleriyle sarıp ağının içine alıyordu. Böcek, ağla iyice sarılınca, örümcek başını, böceğin arka ayaklarının dibine doğru soktu, onu ısırıp emmeye başladı. Osurukböceğinin canı çok yanmış olacak ki, böcek birden çırpınmaya başladı. Bu çırpınışla kaçan örümcek, az sonra yine o yere geldi. Bu arada, böceğin debelenmesinden kopan ağ iplerini de onarıyordu. Sonunda, böceğin art ayağının dibine gömüldü. Böceği bir titreme aldı. Bu kez, örümcek, karşısına geçip <span epub:type="pagebreak" id="page140" title="140"></span>böceğin titremesini seyretti. Sonra, böceğin ön ayaklarının arasına girip ısırdı. Böceğin canı yarı yarıya çekilmiş, örümcek de yorulmuş gibiydi, eskisi kadar çevik dönüp dolanmıyordu. Akşam oldu. Ertesi sabah ilk işim, oraya bakmak oldu. Örümcek, böceği ağaca çekip ağ ipleriyle bağlamış, başından onu yemeye çoktan başlamıştı bile. Karnı doyduğu için, böceğin bir karış kadar uzağında dinleniyordu.</p>
		<p>Eve her geliş gidişimde onlara bakardım. Dört gün içinde örümcek, böceğin içini boşalttı. Örümcek o dört gün içinde bir kat daha büyümüştü. Bir kabuk kalan böcek olduğu yerden düşünce, örümcek oraya yeni bir ağ daha kurdu.”</p>
	</div>
</body>
</html>