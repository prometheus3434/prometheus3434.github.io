<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page83" title="83"></span>Arkadaşlarım Farecikler</h1>
		<p class="unindent"><span class="first-letter">B</span>ize sevimsiz gelen, soğuk gelen hayvanlar vardır; yılan, fare gibi... Kimi kadınlar gibi fareden korkmam ama, sevmem fareyi, tiksinirim. Tiksindiğimi söylediğim farelerle, günün birinde arkadaşlık edeceğim, o zor günlerimde yalnız farelerin bana yakınlık gösterecekleri, nerden aklıma gelirdi.</p>
		<p>Harbiye Askerî Cezaevinin kapalı odalarında tutukluydum. Bir karyolanın giremeyeceği büyüklükteki o daracık yerin penceresi de yoktu. Çok yüksekte kör ışıklı bir lamba vardı. İşte o dar yerde ben günlerce, haftalarca kaldım. Hiç insan yüzü görmemecesine... Yalnız insan değil, hiçbir canlı yüzü görmemecesine günlerim geçiyordu.</p>
		<p>Kitap, gazete, hiçbişey yoktu.</p>
		<p>İşte o zor koşullarda bana en büyük iyiliği fareler yaptı. Beni hiç yalnız bırakmadılar. Bana arkadaşlık ettiler.</p>
		<p>Bigün, belki de bir geceydi... Dizlerimin üstüne battaniye örtmüş, oturuyordum. Yerden battaniyeye bir fare çıktı, küçücük, kül rengi tüylü bir fındık faresi... Arkasından, biriki fare daha... Ürküp kaçmasınlar diye hiç kımıldamıyordum. Bir öksürük, bir hızlı soluk alışla hemen kaçıyorlardı.</p>
		<p>Fareleri, o yere alıştırmayı düşündüm. Yere ekmek kırıntıları serptim. Fareler gelip bu kırıntıları yiyorlardı. Ekmek kırıntılarını yerlerken bıyıklarının oynayışı pek eğlenceli oluyordu.</p>
		<p>Sonra sonra, ekmek kırıntılarını yerden battaniyenin üstüne doğru dizerdim. Fareler, kırıntıları yemek için ta dizlerimin üstüne kadar çıkarlardı. Yakından görüp incelediniz mi hiç fındık farelerini? Bu denli sevimli hayvancık az bulunur. Küçücük boncuk boncuk kapkara gözleri pırıl pırıldır. En hoşuma giden, o ürkek bakışlarıyla, bişey yerken çenelerinin, bıyıklarının durmadan kıpırdayışıydı.</p>
		<p><span epub:type="pagebreak" id="page84" title="84"></span>Dizlerimin bir karış yukarısına dek çıkarlardı. Daha yukarı çıktıkları hiç olmadı. Çünkü soluk alışımdan bile ürküp kaçarlardı. Belki de avucuma gelecek kadar onları kendime alıştıracaktım, ama vakit olmadı, o daracık yerden çıkardılar.</p>
		<p>En zor günlerimde bana yakınlık gösteren, kuru ekmek kırıntıları için bile olsa, benden arkadaşlıklarını esirgemeyen o sevimli fındık farelerine teşekkür ederim.</p>
	</div>
</body>
</html>