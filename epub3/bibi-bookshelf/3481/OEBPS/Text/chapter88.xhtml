<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page144" title="144"></span>Zavallı Şeyda</h1>
		<section class="italik">
			<section class="italik">
				<p>Samsun Vezirköprü’sünden Mustafa Şahbaz yazıyor:</p>
			</section>
		</section>
		<p class="unindent">“<span class="first-letter">V</span>akıflar Bankası Müdürü Satılmış Tankut, kuş besler, ötücü kuşları da çok severdi. Ondan dinlediğim bir olayı, anlattığı gibi iletiyorum:</p>
		<p>Kanaryalarım içinde en sevdiğim Şeyda adlı olanıydı. Şeyda, güzel ve uzun ötüşleriyle kanaryalarımın hepsinden üstündü. Onu gözüm gibi severdim. Bir kanarya ötmeye başlayınca, Şeyda ille de onunla ötüş yarışına girer, her yarışmasında da baskın çıkardı. Bir akşam işimden dönüşte Şeyda’nın yanına gittim. Beni tanırdı. Beni görünce sevinçten kafesin içinde zıplayarak ötmeye başlardı. Bir arkadaşımda, kanarya seslerinden bir plak vardı; ben o plağı ses bandına almıştım. Şeyda, teypteki kanarya seslerini duyunca, deliye döndü, onlarla yarışa girdi. İlle de bu yarışmayı kazanmak tutkusundaydı. Rakiplerini bastırmak için sesini yükseltti, ötüşünü artırdı, tüm çabasını harcıyordu. Ama ne yapsa boşuna... Teypten gelen kanarya sesleri ne tükeniyor, ne kesiliyor, ne azalıyordu. Ne olacak diye sonucu merakla izliyordum. Şeyda, kafeste ordan oraya çılgınca sekerek şakıyordu. Bitürlü sesi kesilmeyen rakibini yenemeyeceğini anladı da bozguna mı uğradı, yoksa çatladı mı, nasıl olduysa birden kendini tepe üstü kafesin ortasına bıraktı. Hemen koşup kafesin kapısını açtım. Şeyda biriki çırpındı. Soğuk su getirip üstüne serptim, ama boşuna, Şeyda ölmüştü, belki de yarışmada yenildiği için, kendisini öldürmüştü...”</p>
	</div>
</body>
</html>