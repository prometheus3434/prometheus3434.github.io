<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page153" title="153"></span>Yolunu Bilen At</h1>
		<section class="italik">
			<p>Ortaokul öğrencisi olan bir okurum, hem babasının atını, hem de özyaşamını anlatan bir olayı yazmış mektubunda. Genç okurumun adını açıklamadan, mektubunu olduğu gibi aktarıyorum:</p>
		</section>
		<p class="unindent">“<span class="first-letter">2</span>4 Eylül günü köydeki evimizde iyice yıkandım. İlkokul diplomamı, nüfus cüzdanımı hazırladım. Evde değerli neyim varsa, hepsini torbaya koydum. Akşam erkenden yatıp uyudum. Geceleyin babam beni uyandırdı. Ata odun yükledi.</p>
		<p>–At hazır, dedi.</p>
		<p>Torbamı yanıma aldım. Geceleyin yola çıktık.</p>
		<p>Akkuş köyünden Niksar’a ortaokula okumaya gidiyordum.</p>
		<p>Babam yolda,</p>
		<p>–Şu odunları satıp parasıyla sana okul için bir elbise alaydım, başka bişey istemezdim, dedi.</p>
		<p>Sesimi çıkarmadım. Az sonra babam,</p>
		<p>–Sana haftada beş lira versem, yeter mi? diye sordu.</p>
		<p>–Ne bileyim baba, daha önce hiç Niksar’a gitmedim ki... dedim.</p>
		<p>Bir ağabeyim var. O da böyle okumuş. Ticaret lisesini bitirmişti. Ankara’ya iş aramaya gitmişti.</p>
		<p>Konuşa konuşa yolda giderken, sesler, konuşmalar duyduk.</p>
		<p>Babam,</p>
		<p>–Eyvah, yandık, ormancılar geliyor... dedi.</p>
		<p>Kaçmaya kalmadı, ormancılar önümüzü kesti. Babamı tanıdılar.</p>
		<p>–Yık atı! dediler.</p>
		<p><span epub:type="pagebreak" id="page154" title="154"></span>Babam,</p>
		<p>–Etme Saffet ağa, beş param yok, bu ağaçları satıp da, parasıyla aha bu çocuğu yarın okula yazdıracağım. Ne olursunuz, koyverin! diye yalvardı.</p>
		<p>Babamı koyvermezlerse, ben elbise giyemeyecek, okula yazılamayacaktım.</p>
		<p>Ormancılar, odunları indirmek için ata sarıldılar. Babam karşı koydu. O zaman ormancılardan biri babama vurmaya başladı. Babamın dayak yediğini görünce, demek babam ağabeyimle beni bu zorluklarla para kazanıp da okutuyormuş diye düşünüp, ağlamaya başladım.</p>
		<p>Babam da ormancılara vurmaya başladı. Ama onlar üç kişiydiler. Bu sırada at, elimdeki dizginini çekip duruyordu. Çeke çeke, dizgini elimden kurtardı. Aldı başını gece karanlığında ormanın içine gitti.</p>
		<p>Ormancılar, babamı bırakıp atın arkasından gittiler. Babam elimden tutup koştu. Ormancılar arkamızdan bağırdılarsa da bizi tutamadılar.</p>
		<p>Sabah ezanı okunurken Niksar’a vardık. Babama,</p>
		<p>–Acaba at ne oldu? diye sordum.</p>
		<p>Babam,</p>
		<p>–Sen onun için hiç kaygılanma, o yolunu bilir... dedi.</p>
		<p>Evlerin sıklaştığı bir mahalleye girdik. Bir de baktık ki, bizim at, sırtında odunlar, bir evin kapısı önünde duruyor.</p>
		<p>Babam, herzaman kaçak odunları, bu evin sahibine sattığından, at da kendi başına ormancılardan kaçıp bu evin kapısı önünde durmaya alışmış. Atın bu alışkanlığına şaşıp kaldım.</p>
		<p>Babam odunları sattı. Beni de o gün Niksar ortaokuluna yazdırdı.”</p>
	</div>
</body>
</html>