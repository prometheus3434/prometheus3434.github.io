<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page76" title="76"></span>Kedi, Fare, İnsan</h1>
		<p class="unindent"><span class="first-letter">T</span>utuklular can sıkıntılarını gidermek için olacak, olmadık şeyden, en önemsiz olaydan kendilerine eğlence çıkarmaya çalışırlar.</p>
		<p>Bigün Harbiyede’ki cezaevinde bir tutuklu, iri bir lağım sıçanını bir boş gaz tenekesinin altına kapatarak yakalamıştı. Bir koğuş dolusu tutuklu, mapus sıçanın başına toplandı. İçlerinden biri şöyle bir oyun önerdi:</p>
		<p>–Sıçanın kuyruğuna bir boş konserve kutusu bağlayalım. Kedilerden birinin de kuyruğuna teneke bağlayalım. Sonra ikisini birden orta bahçeye salalım. Bakalım ne olacak?</p>
		<p>Öneri, hepsine pek eğlenceli geldi. Hemen bu oyunu uyguladılar. Orta bahçenin biyanında kuyruğuna konserve kutusu bağlı fare, onun karşı yanında da yine kuyruğuna konserve kutusu bağlı kedi, karşı karşıya duruyorlar. Orta bahçenin karşılıklı iki kapısı kapalı olduğundan, sıçan da, kedi de başka yere kaçıp gidemezdi. Kediyle sıçanı, ikisini birden bıraktılar. Kedi, sıçanı görünce üstüne atıldı. Sıçan da kediyi görünce kaçtı. İşte o zaman orta bahçede bir kıyamettir koptu. Sıçana atılan kedi, kendisiyle birlikte gelen arkasındaki tıngırtıyı duyunca ürktü. Sıçan, kendi çıkardığı tangırtıdan büsbütün korktu. Orta bahçede bir cehennem yarışı başladı. Kimin kimden kaçtığı belli değildi. Kedi, kendi gürültüsünden kaçıyor, sıçan hem kendi gürültüsünden, hem kediden, hem kedinin çıkardığı gürültüden kaçıyordu. İki hayvan dik duvarlara da atılarak, orta bahçede dört dönüyorlardı. Bu, olmadık, görülmedik bişeydi. Öyle gürültü vardı ki, sıçan kediyi, kedi sıçanı unutmuştu. İkisi de kendi dertlerine düşmüşlerdi. Sıçan çıldırmış gibi, kedi deli, kuduz gibi koşuyordu.</p>
		<p><span epub:type="pagebreak" id="page77" title="77"></span>Orta bahçenin duvarları dibine dizilmiş tutuklular da kahkahadan kırılıyorlardı. İşte bu sırada bir sert ses duyuldu:</p>
		<p>–Nedir bu rezillik!.. Sizde hiç acıma yok mu be!..</p>
		<p>Böyle bağıran, idam cezası yemiş, cezasını Yargıtay’ın da onayladığı bir hükümlüydü. Ona “İdamlık” lakabı takılmıştı.</p>
		<p>En geç bir ay içinde asılacak olan İdamlık,</p>
		<p>–Çabuk çözün şu tenekeleri! diye bağırdı.</p>
		<p>O ne derse hemen yapılırdı.</p>
		<p>Kediyi tutup kuyruğuna bağlı tenekeyi çıkardılar. Bu sırada bu işi yapanların ellerini tırmaladı kedi. Birisi, sıçanın kuyruğuna bağlı tenekeye basmıştı.</p>
		<p>Orta bahçeyi bir sessizlik kapladı. İdamlık, kalabalığa bakıp,</p>
		<p>–Hiç acımadınız mı hayvanlara? diye bi daha sordu. </p>
		<p>Bana İdamlık’ın gözleri buğulanmış gibi geldi.</p>
	</div>
</body>
</html>