<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page203" title="203"></span>Tombik</h1>
		<section class="italik">
			<p>Mersin, Çavuşlu köyünden B. Fatih Metin mektubunda şu olayı anlatıyor:</p>
		</section>
		<p class="unindent">“<span class="first-letter">B</span>igün okuldan eve geliyordum. Bir tüfek sesi duydum. Arkasından da acı acı köpek uluması duyuldu. Bekçi bir köpeği vurmuştu. Bikaç yüz metre gidince, çalıların arasından encik iniltileri duydum. Çalıların arasında beş köpek yavrusu vardı. Öldürülen köpeğin yavruları olmalıydı. Çok üzüldüm. İçlerinden birini aldım, evin yolunu tuttum. Üç kilometrelik yolu, bir elimde okul çantam, bir elimde köpek yavrusuyla yürüdüm. Soluk soluğa eve geldim. </p>
		<p>Annem görünce,</p>
		<p>–Nerden buldun o ayı yavrusunu? diye çıkıştı.</p>
		<p>Gerçekten de ayı yavrusuna benziyordu. İyi ki babam geldi de, köpek yavrusunu kümese koydu. Altı kardeşiz, altımız da köpeği çok seviyorduk. Ağabeyim, köpeğin adını Tombik koymuştu. Annem, Tombik’i sevmiyordu ama, biz hepimiz çok seviyorduk. Tombik büyüdü, kocaman bir çoban köpeği oldu. Şekeri çok seviyordu, ben de ona bol bol şeker veriyordum. Çok şeker yiyince salyaları akıyordu.</p>
		<p>Annemden başka hiçkimseden korkmaz, hiçbirimizin sözünü dinlemezdi. Oturduğu yerden bile kaldıramazdık. Ama annem, yüzüne bakar bakmaz, hemen kuyruğunu kısar, ordan kalkar giderdi. Tombik, bizim sözümüzü dinlemezse,</p>
		<p>–Anne, Tombik’e bak! diye seslenirdik.</p>
		<p>Biz böyle der demez, hemen kaçardı.</p>
		<p>Evimize gelen konuklar, Tombik’i kapı önünde görüp de ordan kaldıramazlarsa, onlar da tıpkı bizim gibi,</p>
		<p>–Anne, Tombik’e bak! diye bağırırlar, Tombik de hemen kalkar giderdi.</p>
		<p><span epub:type="pagebreak" id="page204" title="204"></span>Küçük kardeşim bir arkadaşıyla kavga ederken Tombik onu kurtarmıştı. Kimse küçük kardeşime sataşamazdı. Bir de, nerde görürse görsün, ailemizden birinin ayakkabısını gördüğü yerden alır, eve getirirdi. Geceleri konuk gittiğimiz komşu evlerinde ayakkabımızı dışarda bırakırsak, o gece evimize yalınayak dönerdik. Çünkü Tombik ayakkabımızı alıp götürürdü eve. Eve gelince ayakkabımızı bulurduk.</p>
		<p>Babam, kooperatif müdürüydü. Kasada paranın çok olduğu günler, kapı önüne koyduğu sandalyeye Tombik’i oturturdu. </p>
		<p>Babam ona,</p>
		<p>–Burda yat Tombik! derdi.</p>
		<p>Babam ordan indirmeyince kesinlikle inmez, bizi bile kapıya yaklaştırmazdı.</p>
		<p>Bir tanıdığımız bize bir tavşan yavrusu hediye etti. Tombik’le tavşan çabuk arkadaş oldular. Tavşan bahçede otlarken, onun başından hiç ayrılmazdı. Bigün eve konuk gelecek diye Tombik’i bağlamıştık, tavşanı da salmıştık. O gün tavşan kayboldu. Tombik’in gece ipini çözdük. Tombik o gece eve gelmedi. Bigün sonra sabahleyin, ağzında tavşan derisiyle Tombik eve geldi. Biz önce, tavşanı Tombik’in parçaladığını sandık. Ama deriyi inceleyince, bıçakla kesilip yüzülmüş olduğunu gördük. Tombik, arayıp tarayıp tavşanın derisini bulmuş, eve getirmişti.</p>
		<p>Bigün annem yemek yapacakmış. Masanın üstüne eti koyup içerden bişey getirmeye gitmiş. Gelmiş ki et yok masanın üstünde. Tombik’in bahçede havladığını duymuş. Çıkıp bakmış. Et yerdeymiş. Tombik etin yanındaymış. Komşumuzun kedisi de ağacın tepesindeymiş. Tombik, eti kapan kediyi kovalamış. Ağaca tırmanan kediye havlayıp duruyormuş.</p>
		<p>Şeker bayramıydı. Tombik’e o kadar çok şeker vermiştim ki, Tombik’in salyaları akmaya başlamıştı. Babam, Tombik’in kuduz olduğunu söyledi. Ben, şeker yüzünden salyasının aktığını söyledimse de sözümü dinletemedim. Babam, Tombik’i tüfekle vurdurdu. Hem babam, hem de biz altı kardeş, Tombik’in ölüsü başında ağlaştık.”</p>
	</div>
</body>
</html>