<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page151" title="151"></span>Kurt Kurtken</h1>
		<section class="italik">
			<p>Rize Cezaevi Jandarma Karakolundan Muharrem Aras, yaşadığı bir olayı bize şöyle yazmış:</p>
		</section>
		<p class="unindent">“<span class="first-letter">O</span>nbeş gün izinle köyüme gelmiştim. Babamgile yardım olsun diye, yirmi baş hayvanımızı sulamak için dereye götürmüştüm. Hayvanlar arasında iki de eşek vardı. O iki eşek, dereyi geçip karşıda otlamaya başladılar. İlkyazın ilk günleriydi. İki eşek karşıda karlar arasından yeni biten otları yoluyorlardı. Eşekleri almak için soyunup dereyi geçmeye üşendim. Sığırları alıp döndüm. Aradan biriki saat geçince, bir komşu kadın, eşekleri kurt parçalıyor diye çığlığı bastı. O sırada yemekteydim. Sofradan fırladım. Dereye koştum. Bir de baktım, bizim iki eşeği kurtlar çevirmiş. Eşekler direniyor. Tabancamı çekip kurtlara ateş ettim. Kurtlar kaçtı. Eşekleri yaralı olarak kurtardım. İki eşeği, önüme katıp sudan geçirirken bir de baktım, bir yavru kurt, suyun batak olduğu yere gömülmüş, çırpınıyor. Demek, öbürleri kaçarken, bu yavru olduğundan batağı geçememiş. Bikaç iri taş atıp batağa, taşların üstüne basa basa bataktaki kurt yavrusunun yanına gittim. Onu kurtarınca belki bana salar diye, önce mendilimle ağzını sıkı sıkı bağladım. Bataktan çıkardım. Bir de baktım, bir ayağı kırılmış. Belki bizim eşeklerden biri çifteleyerek ayağını kırmış. Kucağıma alıp köye getirdim. Komşular, bırakmamı, köpeklerin parçalamasını söyledilerse de bırakmadım. Kırık ayağını sarıp sarmaladım. Bu arada iznim bitti. Babam, kurdun evde kalmasını istemedi. Ben de kurdu yanıma alıp çalıştığım yer olan Karabük’e götürdüm. Ayağı iyi olan kurt bana alışmıştı. Ama bu kez de komşular, kurttan korkuyor, onu istemiyorlardı. Bikaç ay sonra tekrar köye götürdüm. Yine babam istemedi. <span epub:type="pagebreak" id="page152" title="152"></span>Kurdu ormana bırakmak zorunda kaldım. Arkamdan köpek gibi geliyordu. Kaçıp köye geldim.</p>
		<p>Aradan iki yıl geçti. Bir kıştı. Kurtların azgınlık zamanıydı. İki saatlik yolda olan başka bir köydeki akrabamızdan eve dönüyordum. Ormanda beş on kurt bana saldırdı. Hemen tabancamı çektimse de tabancam tutukluk yaptı. En yakınımdaki çam ağacına çıktım, ama çam genç, küçük bir ağaçtı. Korkudan, hiçbir yararı da olmasa, şaşırıp bağırmaya başladım. Ben bağırınca, altımda dolanan kurtlar arasında bir boğuşmadır başladı. Tutukluk yapan tabancamı kurcaladım, onardım. Altımdaki kurtlara bikaç el ateş ettim. Kimisi yaralandı, kimisi de tabanca sesinden ürküp kaçtı gittiler. Yalnız o kurt sürüsünden biri, gitmedi. Üstelik ağacın ince gövdesi çevresinde ince sesler çıkararak dönüp duruyordu. Tabancamda mermi bittiğinden ateş edemiyordum. Bataktan kurtardığım kurt aklıma geldi. Odur diye yavaş yavaş ağaçtan indim. Kurt, ön ayaklarıyla beni sardı. O kırık ayağına baktım, kırık yeri belliydi. Benim beslediğim kurt, ben ağaçta bağırınca beni sesimden tanımıştı. Evcilleşmez denilen kurdun bu davranışına şaştım kaldım. Bisüre arkamdan geldi. Karanlık basınca gözden yitti.”</p>
	</div>
</body>
</html>