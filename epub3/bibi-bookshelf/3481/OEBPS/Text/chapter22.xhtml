<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page43" title="43"></span>Kedi mi İnsan İçin, İnsan mı Kedi İçin?</h1>
		<section class="italik">
			<p>Çevirmen Nihal Yeğinobalı, başından geçmiş şu olayı anlatmıştı:</p>
		</section>
		<p class="unindent">“<span class="first-letter">A</span>merika’daydım, gebeydim. Artık yurt özleminden mi, yoksa gebeliğin verdiği bunalımdan mı, nedenini bilemiyorum, sinirlerim çok bozulmuştu. Böyle bunalımlı bir gece,</p>
		<p>–Kedi isterim! diye tutturdum.</p>
		<p>İlle de bir yavru kediyi sevmek istiyordum, bir tuhaf duygu bu...</p>
		<p>Bulunduğumuz kentte büyük bir antikacı dükkânı vardı. Bir zengin kadın, sahibi olduğu bu dükkânı kedilere bakılması için vakıf yapmış. Kedisever başka zenginler de bu amaçla o vakfa bağışta bulunmuşlar. İşte o antikacı dükkânında isteyenlere kedi satılıyordu.</p>
		<p>Kedi istediğim gecenin sabahı, kocam beni o antikacı dükkânına götürdü. Bir kedi satın almak istediğimizi söyledik. </p>
		<p>Dükkânı yöneten kadın,</p>
		<p>–Gebe misiniz? diye sordu.</p>
		<p>Gebe olduğum görünüşümden de belliydi.</p>
		<p>–Evet, dedim.</p>
		<p>–Biz size şimdi kedi satamayız, dedi. Doğurduktan sonra gelin, beğendiğiniz kediyi verelim.</p>
		<p>–Neden şimdi satmıyorsunuz?</p>
		<p>–Kediyi şimdi size verirsek, kedi size alışır. Sonra siz çocuğunuzu doğurunca, kedi çocuğunuzu kıskanır, üzülür. Oysa kedi, çocuğunuz varken evinize gelirse, bunu normal sayar, kıskanıp üzülmez!”</p>
	</div>
</body>
</html>