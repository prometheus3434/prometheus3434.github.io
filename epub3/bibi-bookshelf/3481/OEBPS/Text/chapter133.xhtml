<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
		<title>Hayvan Deyip de Geçme</title>
		<link href="../Styles/main.css" rel="stylesheet" type="text/css"/>

	</head>
	<body class="chapter" epub:type="chapter">
    <div>
		<h1><span epub:type="pagebreak" id="page201" title="201"></span>Çok Ağır Ceza</h1>
		<section class="italik">
			<p>Samsun’dan, Karayolları 7. Bölge Araştırma Servisinden B. Osman Bayraktar bize gönderdiği mektupta şöyle yazıyor:</p>
		</section>
		<p class="unindent">“<span class="first-letter">B</span>ir arkadaşımın bana anlattığına göre, bu olay, Karadeniz’in bir kıyı köyünde geçmiş. Bu köyde yaşayanlardan dinamitle balık avlayan bir adamın kümesine tilki dadanmış. Her gece biriki tavuğunu çalar götürürmüş. Adam, elinde tüfekle kümesin önünde tilkiyi vurmak için gecelerce beklemişse de, tavuk hırsızı tilkiyi vuramamış. Sonunda kümes önüne kurduğu tuzakla, tilkiyi canlı olarak yakalamayı başarmış. Yakaladığı tilkiyi ayaklarından bir sırığa sıkıca bağlayıp köye getirmiş. Öbür köylülerin de tilkiden canları yandığı için, herbiri tilkiye işkenceli ağır ölüm cezası öneriyormuş. Postunun canlı canlı yüzülmesini, hemen vurulmasını söyleyenler olduğu gibi, bir köylü de gözlerinin oyulup ormana salıverilmesini önermiş. Tilkiyi yakalayan köylüyse, cezayı kendi eliyle vermek istiyormuş. Evinden, balık avında kullandığı bir dinamit lokumu getirmiş. Fitil taktığı dinamit lokumunu, tilkinin derisine yerleştirmiş, sonra da fitili ateşleyip, iplerini çözdüğü hayvanı bırakmış. Fitil yanarken tilki de alabildiğine kaçıyormuş. Ama daha ormana dalamadan, bir patlamayla tilki paramparça olmuş.</p>
		<p>Aradan bikaç gün geçmiş, tilkiyi canlı yakalayıp dinamitle öldüren köylü, kıyıda balık avına çıkmış. Bir kayanın üzerinden fitilini ateşlediği dinamit lokumunu denize fırlatacakken dinamit elinde patlayınca, sağ kolu gövdesinden kopmuş.</p>
		<p>Bu kazanın, dinamit patlatılarak öldürülen tilkiyle bir ilişkisi yok elbet ama, o köydekilerden kimisi, balıkçı köylünün, tilkiye yaptığını, kolunu vererek ödediğini düşünmüşler.”</p>
	</div>
</body>
</html>