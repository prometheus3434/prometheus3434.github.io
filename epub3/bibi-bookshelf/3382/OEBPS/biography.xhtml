<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<meta content="text/html; charset=utf-8" http-equiv="Content-Type"/>
		<title>Günaha Son Çağrı</title>
		<link href="main.css" rel="stylesheet" type="text/css"/>
	</head>
	<body id="biography">
		<div class="author html5_section">
				<p>NİKOS KAZANCAKİS, 1883’te Girit’in Heraklion kentinde doğdu. Atina Hukuk Fakültesi’ni bitirdikten sonra hukuk doktorasını veren Kazancakis, felsefi açıdan ünlü düşünür Henri Bergson’dan etkilendi. Lenin Barış Ödülü’ne değer görüldü; 1957’de Nobel Edebiyat Ödülü’ nü bir oy farkla kaybetti. Goethe ve Dante’nin yapıtlarını Yunancaya çevirdi; Homeros’un <em>Odysseia</em> destanına 33.333 dizelik bir devam yapıtı yazdı. Türkçeye çevrilen yapıtları arasında <em>Kaptan Mihalis, El Greco’ya Mektup, Kardeş Kavgası, Günaha Son Çağrı, Yeniden Çarmıha Gerilen İsa </em>ve <em>Zorba</em> sayılabilir. Kazancakis, altmışlarındayken II. Dünya Savaşı yıllarında kaleme aldığı <em>Zorba</em> romanıyla uluslararası üne kavuştu. 1957’de öldüğünde, doğduğu kent Heraklion’daki kale burçlarından birinin altına gömüldü. Mezar taşına, “Hiçbir şey beklemiyorum, hiçbir şeyden korkmuyorum, özgürüm,” sözleri yazıldı.</p>
		</div>
		<div class="translator html5_section">
				<p>ENDER GÜROL, 1931’de İstanbul’da doğdu. Heybeliada İlkokulu ve St. Joseph’ten sonra İÜEF İngiliz, Amerikan ve Fransız filolojilerini bitirdi. Boğaziçi Üniversitesi Mütercim-Tercümanlık Bölümü’nde öğretim görevlisi olarak çalıştı. PEN Yazarlar Derneği üyesi. İlk çevirisi 1961’de yayımlanan W. Faulkner’in <em>Kutsal Sığınak</em> romanıdır. Çevirilerinde roman ve psikolojiye ağırlık verdi. A.H. Tanpınar’ın <em>Saatleri Ayarlama Enstitüsü</em>’nü İngilizceye çevirdi. <em>Dünya Edebiyatçıları Ansiklopedik Sözlüğü</em>, <em>Çağdaş İş Dünyası Sözlüğü</em> hazırladı. <em>Öyküler Betiği</em>, <em>Seçmeler</em> (C.G. Jung), <em>Analitik Psikoloji ve Jung</em> adlı çalışmaları vardır.</p>
		</div>
	</body>	
</html>