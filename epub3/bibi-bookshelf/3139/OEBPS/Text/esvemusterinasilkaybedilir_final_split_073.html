<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_65">Aktif dinlemek, geribildirim demektir</h2>

  <p class="normal2">Gün Avukatlık Bürosu’yla yaptığımız bir çalışmadan söz edersek şu ‘aktif dinleme’ meselesini daha iyi anlayabiliriz belki.</p>

  <p class="normal2">Avukat Mehmet Gün 2006 yılında bizi aradığında 20-30 kişilik bir ekiptiler (bugün 80’i aşmışlar). Mehmet Bey, bizden ‘stratejik iletişim danışmanlığı’ hizmeti istiyordu. Şirket çok başarılıydı. Hızla gelişiyordu ve artık gerek itibar gerekse iletişim yönetimi konusunda profesyonelce adımlar atmaya hazırdılar.</p>

  <p class="normal2">“Hadi, başlayalım!” desek, sözleşmeyi imzalayıp yola koyulacaktık. Kolay yol buydu. Biz zor yolu seçtik. Önce Mehmet Bey ve arkadaşlarını ‘dinlemeye’ karar verdik. Bir-iki toplantı sonrasında vardığımız noktayı ve görüşlerimizi kendilerine ilettik.</p>

  <p class="normal2">Dışarıya açılmadan önce ‘evin içinde’ sağlam basmalı, gidilecek yer ve nasıl gidileceği belirlenmeli, ona göre iş stratejileri, o iş stratejilerine göre de iletişim stratejileri oluşturulmalıydı…</p>

  <p class="normal2">“Korkakların köle, korkmayanların ise efendi olduğunu” (Platon) ve ‘efendi’ gibi davranmak için (Bkz. s. 18), yukarıda belirttiğimiz gibi sadece müşterinin isteğine göre değil, aynı zamanda, bazen onun bile göremeyeceği ihtiyaçlarına göre hizmet üretmekte çok büyük yarar vardı.</p>

  <p class="normal2">Gün Avukatlık Bürosu’nun ihtiyacı da stratejik iletişime başlamadan önce iş stratejisini oluşturmaktı.</p>

  <p class="normal2">Mehmet Bey ve arkadaşlarına bir ‘Ortak Akıl Çalışması’ önerdik. İki gün sürecekti. İlk gün kendi güçlerini, durumlarını, sorunlarını saptayacaklar; sonra beş yıl içinde nerede olmak isteyeceklerini belirleyeceklerdi. Yani ilk gün katılımcıların görevi yüzde yüz mutabakatla ‘Ne?’ sorusuna yanıt aramaktı…</p>

  <p class="normal2">İkinci günün programında ise ‘Nasıl?’ sorusuna yanıt aramak vardı. Beş yılda gidilmek istenen yere hangi süreçleri, nasıl yöneterek gidilebileceğini yine yüzde yüz mutabakat arayarak bulmak katılımcıların göreviydi.</p>

  <p class="normal2">Biz ne yapıyorduk peki? Görevimiz kolaylaştırıcılıktı (moderatörlük)… Yani aslında bir şey ‘söylemiyorduk’; onları ‘dinliyor’, onların birbirlerini ‘dinlemelerini’ sağlıyor ve ‘ortak bir noktada’ birbirlerini ikna ederek ya da asgari ortak bölende buluşarak birleşmelerine yardımcı oluyorduk.</p>

  <p class="normal2">İki ayrı günde Park Orman’ın tesislerinde çalışıldı. Sonunda etkili bir metin çıktı ortaya. Tüm katılımcılar imzaladılar o metni. Yönetim, orada tespit edilmiş olan ‘karar taslaklarını’ ilk yönetim toplantısında ‘kararlar’ haline getireceğine ve sonuçlarını o toplantıya katılanlarla paylaşacağına dair ‘irade beyanında’ bulundu…</p>

  <p class="normal2">Bir-ikisi hariç, bu çalışmayı yaptığımız pek çok şirket, olayı bir iç iletişim projesi olarak görür, gerisini getirmez… Tespit aşaması gayet iyi geçirilir. Çok da fayda sağlanır; ancak kararların uygulama süreçlerini izlemez, raporlamaz, çalışanlarına geribildirimde bulunmazlar pek…</p>

  <p class="normal2">Biz 2006’daki çalışmayı çoktan unutmuştuk. Mehmet Bey ve arkadaşları 2010 yılı Haziran ayında bizi aradıklarında hem şaşırdık hem sevindik. “İlk beş yılı kapatıyoruz, Ali Bey,” dedi Mehmet Gün, “Gelin, ikinci beş yılı çalışalım sizinle...” Tek uygun günleri 4 Eylül’dü. Ben de bu kitabın son rötuşları üzerine çalışıyordum. Maaile Bozcaada’daydık. Bir günlüğüne, her şeyi adada bırakıp onca yolu gıkımız çıkmadan gittik geldik.</p>

  <p class="normal2">Heyecan verici toplantının açılış konuşmasında Mehmet Bey, bizi beş yıl öncesine götürdü, yapılan çalışmayı özetledi, hangi hedefleri belirlemiş olduklarını hatırlattı, sonra da bu hedeflerin hangilerini gerçekleştirdiklerini, hangilerini gerçekleştiremediklerini, bunun nedenlerini çok büyük bir açık yüreklilikle anlattı. “Şimdi,” dedi, “gelecek beş yıla yine hep birlikte bakacağız…”</p>

  <p class="normal2">Geribildirimin bundan mükemmeli az bulunur. Bu yaklaşım, özgüven ve karşınızdakine inanmakla mümkündür. Suiistimal edilmeyeceğinizi (gösterdiğiniz açıklığın kötüye kullanılmayacağını) bilmek...</p>

  <p class="normal2">Dinlemek ve geribildirimde bulunmak… ‘Beşinci Soru’ üzerine sohbet ettiğimiz bölümde değindiğimiz <span class="normal4">Engagement Management</span>’ın da (Bağlılık Yönetimi) olmazsa olmazıdır…</p>
</body>
</html>
