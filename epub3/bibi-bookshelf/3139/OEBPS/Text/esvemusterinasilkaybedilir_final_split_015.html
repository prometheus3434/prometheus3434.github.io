<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_21">Erkek mi kadını yönetmeli, yoksa kadın mı erkeği?</h2>

  <p class="normal2">Bu soruyu elbette ki ‘evrensel bir gerçeklik’ olarak ele almayacağız. Olayımız Türkiye’de geçmektedir ve bu nedenle ülkemiz insanının ortak ruhî şekillenmesinden yola çıkarak sorunun yanıtına bakacağız…</p>

  <p class="normal2">Aslında biraz gözlem yapabilen herkesin kolaylıkla yanıtlayacağı bir sorudur bu. Hiçbir şey göründüğü gibi değildir hayatta. Peygamber efendimizin sıklıkla, “Allahım bana şeyleri olduğu gibi göster!” diye yakardığı söylenir. Hz. Mevlana’nın en büyük eserlerinden birinin adı “Fîhi Mâfih”tir. Yani “İçindekinin İçindeki”...</p>

  <p class="normal2">Bu nedenle doğru okunacak ve geçmişin analizi, tarihi gerçekçi bir bakış açısıyla ele alınacak olursa, görülecektir ki, aslında kadınlar erkekleri yönetmektedir. Hem de tam tersinin söz konusu olduğu algısını yaratmayı başararak...</p>

  <p class="normal2">Erkek egemenliğinin en yaygın olduğu yerlerdeki, örneğin Karadeniz ve Güneydoğu Anadolu’nun en koyu gelenekçi yörelerindeki çekirdek ailelere şöyle bir yakından bakılınca hemen görülür; mutlaka güçlü bir kadın figürü pek çok konuda son sözü söyler. Söylemese bile ima eder, işaret eder...</p>

  <p class="normal2">O Anadolu’dur ki gerek pagan dinlerinin hüküm sürdüğü dönemlerde, gerekse çok daha öncesinde, taptığı tanrıların büyük bir çoğunluğu kadındır.</p>

  <p class="normal2">Bu yüzden kadınların egemenliğini bazı alanlarda kabul ve teslim etmeniz gerekir ki, erkekler olarak kendinize dar da olsa belli bir oranda özgürlük alanı yaratabilesiniz... Yoksa çatışma noktaları artar; sürtünme katsayısı da yüksek dozdaysa, genelde erkeklerin kesin yenilgisiyle sonuçlanan boşanma vakaları kaçınılmaz hale gelir. Bir de üstüne üstlük toplum tarafından yargılanıp, ‘zalim erkek’ olarak hüküm giymek de işin cabasıdır.</p>

  <p class="normal2">Fazla geriye gitmeden son bir yıl içindeki ‘boşanamayan erkekler’ vakalarını alt alta yazmakta ve incelemekte yarar vardır. İşin salt maddi boyutu incelendiğinde bile “Bekârsan evlenme, evliysen boşanma! Çünkü her ikisi de gereksiz derecede pahalıdır!” düsturunun ne kadar yerinde olduğu görülecektir.</p>

  <p class="normal2">Özetle, erkekler olarak kadınları yönetebileceğimizi sanmak, maliyeti çok yüksek beyhude bir laboratuvar çalışmasının içine dalmakla eşdeğerdir. Bu yüzden nasıl ‘kişiye özel üretim’ başlığı altında müşteride satın alacağı ürün ve/veya hizmeti özgürce, bizzat kendisinin tasarlayabileceği algısı yaratılıyor, aslında bütün süreç iş hedefleri doğrultusunda önceden planlandığı gibi firma tarafından yönetiliyorsa, eşle olan ilişkide de aynı yol izlenmelidir. Yani bir tren içinde seyahat edenlerin rayların üzerinde hareket eden trenin kendilerinin diledikleri yöne gidebileceği duygusunu yaşayabilmeleri gibi...</p>
</body>
</html>
