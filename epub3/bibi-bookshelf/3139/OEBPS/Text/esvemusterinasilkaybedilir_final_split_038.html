<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_38">Aynı uçaktan ikinci kez iniş (!)</h2>

  <p class="normal2">Aradan bir hafta geçmemişti. Yine bir konkurdaydık. Usulüne göre hazırlanıp şık şıkıdım düşmüştük yollara… Toplantı odası bir hayli kalabalıktı. Şirketin bütün üst yönetimi oradaydı.</p>

  <p class="normal2">İçlerinden ‘patron’ olduğu her halinden belli olanı, oturduğu koltukta biraz doğrularak bana döndü, “Siz Ali Saydam Bey olmalısınız!”</p>

  <p class="normal2">“Vay be!” diye geçirdim içimden, “Demek tanınıyoruz!”</p>

  <p class="normal2">İşin başında olduğumuz yıllardı. Kimsenin bizi ne tanıdığı vardı ne de özel bir ilgi gösterdiği…</p>

  <p class="normal2">“Evet,” dedim, “benim.”</p>

  <p class="normal2">“Ne ilginç rastlantı... Geçenlerde Ankara’dan gelirken uçağımız sizin yüzünüzden 45 dakika rötar yapmıştı. Bu nedenle İstanbul’daki çok önemli bir iş yemeğine de geç kalmıştık. Üzülmeyin, nereden bileceksiniz…”</p>

  <p class="normal2">Benim genelde gaflar yüzünden garip duruma düştüğümü fark eden herkeste ortak davranış biçimi şu oluyor: “Yazık, adamı üzmeyelim!”</p>

  <p class="normal2">Şimdi de aynı ifadeyle bakıyorlardı bana.</p>

  <p class="normal2">Oysa çok daha beter duygulara ve durumlara ‘duçar’ oluyordum… Kahrolmak gibi…</p>

  <p class="normal2">Biraz kem küm sonrası olayı anlattım. Adamcağız sabırla dinledi. Sonra, “Bizim İstanbul dışında pek çok işimiz var; oralara neyle gitmeyi düşünüyorsunuz Ali Bey?” Sözünü ettiği yerler birer temsilciliklerinin bulunduğu Libya ve Moskova idi; sadece Ankara değil…</p>

  <p class="normal2">O konkuru fiyatımız yüksek geldiği için kaybettiğimizi kayıtlarımıza geçmiş olsak da, aslında gerçek nedeni çok iyi biliyordum…</p>
</body>
</html>
