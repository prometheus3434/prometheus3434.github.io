<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_33">Aşk ve nefretin dışındaki üçüncü yol</h2>

  <p class="normal2">Rahmetli annemin hanımefendiyi bırakmaya niyeti yoktu.</p>

  <p class="normal2">- Hayat kadını müşterisine âşık olmayacak, ondan nefret etmeyecek; iyi hoş da, peki ne yapacak?</p>

  <p class="normal2">- Ne mi yapacak? Basit: Onlar sevilmekten çok anlaşılmak isterler. Takdir edilmek isterler. Gururlarını okşarsak mesele kalmaz. Takdir edilmek, bazen aşktan da önemli olur.</p>

  <p class="normal2">“Bir hayat kadını nasıl oluyor da bu kadar derin gözlemler yapabiliyor?” demiştim anneme…</p>

  <p class="normal2">Çok kızmıştı bana: “Halt etmişsin sen; onun hassasiyetinin onda biri sizde olsa daha ne istersiniz? Hem o hanımefendi üniversite mezunu, üniversitede öğrendiği esas mesleğini de çok güzel icra ediyor. Kaderi ile onun arasındaki ilişki ise seni hiç ilgilendirmez.”</p>

  <p class="normal2">Ben annemle aramızda geçen bu sohbeti unutup gitmişim. Yıllar sonra “Üç C” <span class="normal4">(Consumer, Customer, Client)</span> meselesine takılıp, bunların aralarındaki farkı irdelemeye ve bizim dilimize, kültürümüze göre yeniden yorumlamaya çalıştığım günlerde tekrar hatırladım.</p>

  <p class="normal2">O hanımefendinin söyledikleri o zaman çok güçlü bir ışık kaynağı gibi parladı ve hayli karanlık bir yolu alabildiğine aydınlatıverdi.</p>

  <p class="ortayazi">***</p>

  <p class="normal2">Özetleyecek olursak…</p>

  <p class="normal2">Mesele, mesafe duygusunu yönetebilmekti (Ne yapmalı?). O duyguyu öğrenmek ne kadar mümkündü, işte o meçhul (Nasıl yapmalı?)… Bazı davranış bilimciler ve bu işten yüklü miktarlarda gelir sağlayan ‘guru’lar mesafe duygusunun edinilebileceğini, yönetilebileceğini ifade ediyorlar.</p>

  <p class="normal2">Ben ise daha çok kimsenin kimseye bir şey öğretemeyeceğine, insanın ancak isterse karşısındakinden bir şeyler alabileceğine inananlardanım. Yani duygusal ve düşünsel gelişim ‘verilemez, ancak alınır’…</p>

  <p class="normal2">‘Anlayış’ ve ‘takdir’ bu süreci sonuçlandırmaz ama müthiş kolaylaştırır. Hele de bizim ülkemiz insanında. Koyun elinizi omzuna, gözlerinin içine bakın ve deyin ki: “Seni anlıyorum!...”</p>

  <p class="normal2">Duruma göre karşınızdakinin göz pınarlarında bir-iki damla yaş birikmezse, bir sorun var demektir. Hemen ilişkiyi kesin. Çünkü o insandan hiçbir şey olmaz; boşuna emek vermeyin…</p>

  <p class="normal2">Karşınızdakini ‘anlamak’, ille de ona ‘katılmak’ demek değildir. ‘Aktif dinlemenin’ beden dili karşılığı olan ‘kafayı yukarıdan aşağıya doğru hafif hafif sallarken’ dahi karşınızdakini onaylamadığınız algısını yaratmanız mümkündür. ‘Anlıyorum’, ‘katılıyorum’la kıyaslandığında çok daha fazla duygusallık içerir; o yüzden de çok etkilidir. Bu etkiyi artıran en önemli tekâmül unsuru ise hiç şüphesiz mesafe duygusudur.</p>

  <p class="normal2">Mesafe duygusunu ihmal etmeden anlayış ve şefkat göstermek, müşteri olsun, eş olsun, sevgili olsun, tüm beşeri ilişkileri geliştiren temel yaklaşım biçimidir aslında.</p>

  <p class="normal2">Bu bölümün başında sorulmuş olan “Hangi mesafede durmalı?” sorusunun tek cümlelik karşılığı şu olabilir:</p>

  <p class="normal2">Aslolan âşık olmak değil, anlama ve takdir etme mesafesinde durmayı bilmektir…</p>
</body>
</html>
