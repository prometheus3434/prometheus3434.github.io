<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_52">4. ‘İdare etmek’; hem hukukçuları hem de finansçıları</h2>

  <p class="normal2">Şikâyet ve krizlerin yönetiminde en önemli bariyerleri hukukçular ve finansçılar oluşturur. Hukukçular, haklı olunduğunda krizin çözülebileceğini zannederler; finansçılar ise gerek kriz öncesi önlem olarak (ısı kalkanları) kurgulanacak iletişim stratejileri için olsun, gerekse kriz sonrasında onun hasarını azaltacak çalışmalar için ayrılacak bütçeyi bir ‘masraf’ kapısı olarak görme eğilimindedir. Cahilliklerinden veya yanlış düşünmelerinden dolayı değil… Hâşâ… Mesleki deformasyonlarının gereği böyle bir sosyal refleks gelişmiştir onlarda.</p>

  <p class="normal2">Burada ikna yöntemini kullanmak gerekir; olmazsa da susturma taktiği devreye alınabilir…</p>

  <p class="normal2">En çok da şu yürümekte olan dava hakkında konuşma meselesi vardır. Karşı taraf sıkı bir çamur atarak sizi dava etmiş. Belli ki kazanacaksınız sonunda davayı. Ancak o anda çamur atılmış ve izi kaldı kalacaktır.</p>

  <p class="normal2">Bizimkiler hemen atılır: “Basın bülteni, arkasından basın toplantısı, sonra her duruşmanın önünde ve arkasında beyanat, tekrar basın bülteni… Böyle yürüyelim…”</p>

  <p class="normal2">Avukatlar da söze girmekte gecikmezler: “Sakın ha! Dava yürüyor… Hem durduk yere aleyhimize yeni davaların açılmasına neden olursunuz, hem de hâkim ve savcıları durduk yere kızdırırsınız…”</p>

  <p class="normal2">Bir ara CNR’da, kendisini 1980’lerden, Gelişim Yayınları’ndaki yıllarından beri izlediğim Ceyda Erem’in başına, benzer bir durumun gelmişti. O da, çevresindekiler de yüzde yüz haklı olduklarına inanıyorlardı. Nitekim aradan yıllar geçtikten sonra haklı olduklarının ortaya çıktığı ve aleyhlerine açılmış olan davaların pek çoğunu kazandıkları söylendi. Ancak o günlerde durum o kadar açık değildi. Avukatları ve finansçıları Ceyda Hanım’a susmasını önerip duruyorlarmış; bana danıştığında ise tam tersini tavsiye ettim; konuşmasını!</p>

  <p class="normal2">“Sor bakalım,” dedim, “yürümekte olan bir dava hakkında, hâkimi davanın gidişatını etkilemek adına konuşmanın cezası neymiş? Sonunda hapis falan mı varmış?”</p>

  <p class="normal2">Söylediklerine göre hapis yatılmazmış. Ancak 120-150 bin lira arasında bir para cezası ödenirmiş.</p>

  <p class="normal2">“Ben bu miktarın sorumluluğunu üstleniyorum,” dedim Ceyda Hanım’a, “Nasılsa taksite falan bağlarlar. Bırakın tartışmayı o zaman ve adam gibi iletişim yapın… Yoksa hepinizin itibarı üzerinde oluşacak hasarı, kaç yüz tane 120 binle onarabilirsiniz ki?”</p>

  <p class="normal2">Zamanın beni haklı çıkardığını söylemeye gerek yok herhalde...</p>
</body>
</html>
