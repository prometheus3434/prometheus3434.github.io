<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_69">Kalite ödülünde kalite sorunu varsa...</h2>

  <p class="normal2">Fazla malın göz çıkarabileceğine bir başka örnek...</p>

  <p class="normal2">İzmir Esnaf ve Sanatkârlar Odaları Birliği Başkanı Mehmet Ali Susam’ın gazetelerde yer alan tam sayfa ‘kalite ilanı’ iletişimle ilgili olanların hafızalarındadır…</p>

  <p class="normal2">Koyu renk takımlı, papyonlu, smokinli beyefendiler, bir ödülün ucundan tutup poz vermişler. Fotoğraf poster gibi tam sayfanın ortasına yerleştirilmiş.</p>

  <p class="normal2">Toplam Kalite Ödülü alındığı algısı yaratılan bir durum var ortada. İlandaki metin mealen, ödülün ne kadar muazzam, evrensel ve değerli olduğunu anlatıyor. Hem ödülü hem de bu ödülü almalarının önemini yere göğe sığdıramıyor. “Öyle evrensel ki! Öyle onurluyuz ki! Bu ödülü biz kazandık!” Oscar ya da Nobel alınsa ancak bu kadar bağırılır... O da belki, hani...</p>

  <p class="normal2">Bu kadar bağırıldı mı da, insanda (bilinçaltında ya da üstünde, fark etmez) hemen ‘Fazla olan yanlıştır’ ilkesi devreye girer ve bu durumla karşılaşan mutlaka öküz altında buzağı aramaya başlar...</p>

  <p class="normal2">Hemen ayrıntıya bakarsınız. Ödülü kim vermiş? <span class="normal4">Business Initiative Directions</span>. Adı İngilizce ama kendisi İspanyol. Web adresleri şu: www.bid-org.com. Kâr amacı gütmeyen bir vakıf olarak yıllardır Toplam Kalite Yönetimi ve Mükemmellik Modeli’ni tüm ülkelere yayan ve uygulayan Avrupa Kalite Yönetimi Vakfı EFQM’in Türkiye’deki tek ve resmî temsilcisi Kalder’i üşenmeyip de ararsanız karşınıza şu bilgi çıkar: Bilmiyoruz!</p>

  <p class="normal2">İşleri kalite ve iş mükemmelliği olan uluslararası bir kuruluşun, bu ‘muazzam, acayip, şahane’ ödülden haberinin olmaması garip...</p>

  <p class="normal2">Ben de üşenmedim, gazeteci arkadaşlara sordum. Mesele yavaş yavaş anlaşıldı. Genelde İspanya menşeliymiş bu işi yapan kuruluşlar. Arıyorlarmış sizi, “Size ödül verdik. Buyurun alın. Yalnız ödülü almak için gala gecesine katılma bedeli 3000 Euro...” diyorlarmış, Türkiye’den her yıl bir-iki kuruluş bu işe takılıyormuş. Medyada genel algı şu: Parayı veren düdüğü çalıyormuş...</p>

  <p class="normal2">Diyelim ki bu vakada bu durum geçerli değil. Başkan Mehmet Ali Susam ve ekibi ödülü analarının ak sütü gibi helalinden almışlar… Daha da yazık o zaman; bu işin iletişimini bu kadar abartılı yapmak, en berrak suları bile bulandırabilir…</p>
</body>
</html>
