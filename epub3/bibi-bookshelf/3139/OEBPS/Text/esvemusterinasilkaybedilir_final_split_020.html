<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_26">'Yönetmek' bir proje işidir</h2>

  <p class="normal2">‘Özel’ ya da değil, müşteri ilişkileri yönetimine odaklanmış herkesin bildiği ve hemfikir olduğu bir tespiti burada yinelemekte yarar var:</p>

  <p class="normal2">“İç müşteriyi adam gibi yönetemeyenlerin, dış müşteri ilişkilerinde başarılı olmaları mümkün değildir!” Yönetici de bir tür ‘iç müşteri’ değil midir?</p>

  <p class="normal2">Çeşitli kitap, makale, uygulama, çalıştay ve başarı hikâyelerinden yola çıkarak ‘yönetici nasıl yönetilir?’ konusunda yalın fakat işe yarar kurallar ve ‘sağlam’ bir proje oluşturmak mümkündür. Belki bazı yerleri yine ‘emir kipinde’ olacak (Bkz: Soru: 4 Birliktelik Nereye Kadar?) ama aşağıdaki tipik ‘Kontrol Listesi’, belki yaşamınızı kolaylaştırabilir:</p>

  <p class="normal2"><span class="normal3">Bir:</span> İş hedeflerinize uygun ‘Yönetici Yönetimi Projesi’ hazırlayın.</p>

  <p class="normal2"><span class="normal3">İki:</span> Haftada en az bir kere yöneticinizle, gündemini sizin belirleyeceğiniz programlı bir ‘toplantı’ yapın.</p>

  <p class="normal2"><span class="normal3">Üç:</span> Onun anlaması için beklemeyin. İş hedeflerinize ulaştığınızı yöneticinize ‘gösterin’.</p>

  <p class="normal2"><span class="normal3">Dört:</span> Yöneticinize her zaman ‘en az iki seçenekli’ çözüm önerisiyle gidin.</p>

  <p class="normal2"><span class="normal3">Beş:</span> Yöneticinizin size yönlendirdiği ve çözüm beklediği her türlü görevle ilgili bilgiyi, mutlaka ‘o sormadan’ kendisine iletin.</p>

  <p class="normal2"><span class="normal3">Altı:</span> Yöneticinizle ‘yüz yüze görüşmeyi’ tercih edin.</p>

  <p class="normal2"><span class="normal3">Yedi:</span> Yöneticinizin ‘hayatını kolaylaştırın’. (Örneğin, bilet bulamadığı bir konsere davetiye temin ederek ya da Türkiye’de zor bulunan bir kalem ucunu ısmarlayarak vb.)</p>

  <p class="normal2"><span class="normal3">Sekiz:</span> Uygun ‘beden dilini’ geliştirin. Beden dili, pek azı evrensel olan, tamamen yerel kültür ve değerlere bağlı bir davranış düzeneğidir. Aynı şekilde bir şirketin ve ondan bir adım ötede yöneticinin kültür ve değerlerine göre ‘beden dili’ geliştirmek, ‘yağcılık’ çerçevesinde değil, ‘kariyer planlaması’ çerçevesinde ele alınmalıdır.</p>

  <p class="normal2"><span class="normal3">Dokuz:</span> Verilen yetkiye güvenmeyin, mutlaka ‘onay’ alın. En kritik noktalardan biridir bu. Bazıları ‘yetki göçertme’ tabirini de kullanırlar. “Tüm yetki sende. Bana sadece sonuçları getir!” Sakın inanmayın!... Böyle bir kurumsallaşma özellikle bizim ülkemizde ancak kâğıt üzerinde kalmak durumundadır. Karar noktasında atacağınız her adım için mutlaka yeniden onay alın. Yöneticiniz sizi ‘yetkinizi kullanamamakla’ suçlasa dahi, siz kararlar söz konusu olduğu sürece, onun eleştirilerine “Peki” deyin ama onay almayı sürdürün.</p>

  <p class="normal2">Birinci kuralı iyice sindirmeden ikinci kurala geçmeyi kesinlikle tavsiye etmiyoruz. Çünkü neyin yapılması gerektiğini etraflıca kavramadan, nasıl yapılacağına kafa yormanın akıllara ziyan sonuçlarını ‘çakılarak’ öğrenmeyi kimse istemez herhalde.</p>

  <p class="ortayazi">***</p>

  <p class="normal2">Özetleyecek olursak…</p>

  <p class="normal2">Müşteri ve eş yönetiminde, eninde sonunda konacak bütün kuralların işe yaramayabileceğini, insan unsurunun her şeyden önce ana belirleyici olarak ortaya çıkacağını biliyoruz. Buna rağmen, aynı ‘insan’ eğer yöneticisi ve/veya eşiyle ilişkisini doğru yönetemezse, işlerin sarpa sarması karşısında her an seyirci durumunda kalabilir. İlişkilerin yönetilemez hale gelmesini engellemenin yolu, profesyonelce davranmaktan geçer. Yani içinizden geldiği gibi davranmamaktan, seçilmiş davranış biçimleri sergilemekten, davranışları ‘kurgulamaktan’... Bu meseleyi ileride başka bir açıdan ele alacağız. (Bkz. “Basit ‘bilgece’ sorular” başlığı)</p>

  <p class="normal2">Bu ‘kurgulama’ kavramı bazı eşlere bir ‘tuhaf, gayrı insani, yapmacık falan’ gelse de ‘kurgulanmış davranışlardan’ hoşlanmayan bir tek ‘eş’ görmek zordur…</p>

  <p class="normal2">‘Özel müşterilerle’ <span class="normal4">(Client)</span> ve tabii ki ‘eş’le ilişkilerin yönetilmesinde, iplerin her zaman yöneten tarafın elinde bulundurulması (bazen diğer tarafın iplerin kendi elinde bulunduğunu sanmasına izin vermek de çok faydalı olabilir), bu yönetim için ‘özel yöntemler’ geliştirilmesi, ‘seçilmiş’ davranış sergilenmesi, konuya bir ‘proje olarak’ bakılması, ölçümleme ve değerlendirmenin ihmal edilmemesi iş sonuçları açısından belirleyici bir ilkeler zincirini (buna değer zinciri de diyebilirsiniz) oluşturur.</p>

  <p class="normal2">Bu zinciri kırdığınız anda sizin de kafa, gözden başlayarak çok daha önemli olarak kalbinizin ve umudunuzun kırılması söz konusu olabilir; hem de üstüne ciddi bedeller ödeyerek…</p>

  <p class="normal2">Bu bölümün başında sorulmuş olan sorunun tek cümlelik karşılığı şudur:</p>

  <p class="normal2">“Alan değil veren yönetir!...”</p>
</body>
</html>
