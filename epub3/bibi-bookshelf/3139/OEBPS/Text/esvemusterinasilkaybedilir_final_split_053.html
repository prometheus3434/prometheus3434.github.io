<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_49">1. Kriz mi, şikâyet mi, tespit etmek</h2>

  <p class="normal2">Tespit etmek için ne yapılmalı? Olası ya da oluşmaya başlamış hasarın tespiti bu işte atılacak ilk adımdır. Oluşacak hasarın tahmini büyüklüğü, ortada şikâyet durumu mu var, yoksa ağır bir krizin içinde miyiz, bize söyler. Bizim de o tespit ışığında adımlarımızı planlamamız şarttır. Ortada küçük bir hasar ya da serzeniş kaynaklı basit bir hata varsa, kriz varmış gibi davranmak, fazlaya kaçan bir reaksiyon <span class="normal4">(overreacting)</span> gibi algılanabilir ve durduk yerde olmayan bir krizi kendimizin tetiklemesine neden olabilir.</p>

  <p class="normal2">Hasar tespiti için kullanılması gereken yöntem, Türkçede karşılamanın zor olduğu İngilizce bir kavramda ifadesini bulur: <span class="normal4">Business Intelligence</span>… Türkçede, bana sorarsanız ‘tercüme kokan’ bir zorlamayla ‘İş Zekâsı’ falan denmektedir. Asıl karşılığı ‘Rekabet İstihbaratı’ olması gereken <span class="normal4">Competitive Intelligence</span>’a ‘Rekabet Analizi’, ‘Rekabet Zekâsı’ denmesi gibi…</p>

  <p class="normal2">O zaman mesela CIA’i nasıl tercüme edeceğiz? Merkezi Zekâ Ajansı diye mi? Tabii ki burada <span class="normal4">intelligence</span> ile meram edilen şey, ‘istihbarat’, ‘haber alma’ gibi eylemlerdir. Ancak Türkçe karşılığı olmadığı için birilerinin çıkıp uydurduğu en yakın kavramlar kullanılmaktadır… IQ’nun Türkçede ‘Kişisel Zekâ’, <span class="normal4">Emotional Quotient</span>’ın ‘Duygusal Zekâ’ diye karşılanmaya çalışılması gibi… ‘Tercüme ilim irfan’la alınacak yol bu kadar olur işte…</p>

  <p class="normal2"><span class="normal4">Business Intelligence</span>’ın en doğru karşılığı ‘Mesleki’ ya da ‘Kurumsal İstihbarat’ olmalıydı. ‘İş İstihbaratı’ da kabul edilebilir. Kavramları hangi kültürler bulup çıkarıyorsa, kullanımını da bütün dünyaya onlar dikte ediyor… Yazılı ortamda Türkçeyi zorlayarak kullansak dahi, genç kuşaklar günlük konuşmalarında bazı kavramları haklı olarak İngilizcelerini dile getirerek kendilerini ifade etmeye çalışmaktalar. Suç onların değil, bizim… Sağlıklı bir eğitim sisteminin yıllardır oturtulmamasından onlar mı sorumlu? Medyayı onlar mı yönetiyor? Uluslararası Zombi Dansı’nın mucidi bu gençler mi? <span class="normal4">Halloween</span>’i (Cadılar Bayramı) onlar mı organize ediyor? Bu türden nedenlerle suç, onlara ait değil.</p>
</body>
</html>
