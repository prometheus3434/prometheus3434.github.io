<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_64">Basit ‘bilgece’ sorular</h2>

  <p class="normal2">Tabii ki bu sorular eşe ya da özel müşteriye doğrudan yöneltilmemelidir. Sohbet içinde kendimize sormamız, yanıtlarını kendi kendimize vermemiz gereken sorulardır bunlar…</p>

  <p class="normal2"><span class="normal3">Bir:</span> Karşımızdaki kişi ne istiyor?</p>

  <p class="normal2"><span class="normal3">İki:</span> Aslında ihtiyaçları (yani istemesi gereken fakat istemeyi şu veya bu nedenle bilmediği şeyler) neler?</p>

  <p class="normal2"><span class="normal3">Üç:</span> Bu istediklerini kimden (nereden) talep ediyor?</p>

  <p class="normal2"><span class="normal3">Dört:</span> Neden, nasıl istiyor?</p>

  <p class="normal2"><span class="normal3">Beş:</span> Ne zaman istiyor?</p>

  <p class="normal2"><span class="normal3">Altı:</span> İhtiyaçları ile istekleri arasında fark var mı, bunun bilincinde mi, bilincinde olması gerekiyor mu?</p>

  <p class="normal2"><span class="normal3">Yedi:</span> Yukarıdaki soruların kafamda oluşturduğum yanıtlarını muhatabımla paylaşıp doğruluğunun teyidini aldım mı?</p>

  <p class="normal2">Çok basit gibi görünen bu yedi soru aslında ilişki yönetiminin en önemli aşamasını oluşturur. Az konuşmak ve dinlemek…</p>

  <p class="normal2">Bunun için ille de bilge olmak gerekmez. Profesyonel olmak da yetebilir. Seçilmiş davranış sergilemek yani. İçinden geldiği gibi davranmamak…</p>

  <p class="normal2">Eşe karşı da mı? Evet, eşe karşı da…</p>

  <p class="normal2">Burada hemen şu tür ‘çıkışlarla’ karşılaşmak mümkündür: “Kardeşim sen şimdi bize samimiyetsizliği mi öneriyorsun? İçten pazarlıklı mı olalım yani?”</p>

  <p class="normal2">Tabii ki hayır… Bilinmesi gereken şey, seçilmiş davranış ile samimiyetin çelişmediğidir. Samimiyetsizlik, içten pazarlıklı olmak; davranış içselleştirilmemiş, sahip çıkılmamışsa, insanın üzerinde eğreti duruyorsa söz konusu olabilir. Yani insan inanmadığı yönde davranış sergilerse ve bu davranış inandığı, benimsediği kültür ve değerlere tamamen ters ise ortada ‘yapay’ ve ‘gayri samimi’ bir durum var demektir. Yoksa insanın ‘seçerek’, ‘özen göstererek’, doğanın ona bahşettiği ‘aklını’ zekâsıyla bütünleyerek davranış sergilemesini samimiyetsiz bulmak, ancak ilişki yönetiminden bihaber olmakla açıklanabilir. (Bkz: ‘Yönetmek’ bir proje işidir)</p>

  <p class="normal2">Aktif dinleme, kesinlikle ‘katılarak’, ‘hemfikir olarak’ dinleme anlamına gelmez. “Ben seni adam yerine koyuyorum, sana değer veriyorum” anlamına gelir ki, bu da her türden ilişki yönetiminde karşımızdakilere verebileceğimiz en ‘cana dokunur’ mesajdır zaten…</p>

  <p class="normal2">Bunu becerebilmek için iki eski alışkanlıktan kurtulmayı başarmak gerekir. Biri, eşi ‘kaşık düşmanı’; özel müşteriyi de kerhen hizmet verdiğimiz, aslında bizi yoran, zamanımızı alan, bir türlü tatmin olmayan, hatta bize hükmetmenin tadını çıkaran ‘yaratıklar’ olarak görmekten vazgeçmek.…</p>

  <p class="normal2">İkinci eski alışkanlık ise, özel müşteriyi ve/veya eşi ‘velinimet’, olmazsa olmaz ‘yaşam bağı’ olarak ‘görmektir’. Bundan vazgeçip onları hedefe birlikte yürünecek birer ‘ortak’ <span class="normal4">(partner)</span> olarak görmeyi öğrenmek kolay iş değildir. Ancak o zaman ‘dinlemeyi’ de öğrenme şansımız oluşabilir.</p>
</body>
</html>
