<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_18">Uzun süreli sevgililer</h2>

  <p class="normal2">Hakkında hem pazarlama dünyasında hem de edebiyat alanında en çok kaynak bulunan ilişki türü budur. İlk çıktığında içerdiği üç sihirli sözcükle ortalığı kasıp kavurmuş olan Müşteri İlişkileri Yönetimi <span class="normal4">(CRM -Customer Relationship Management)</span>, ilk etkisini yitirmiş, tartışma alanı pek çok uygulamada ‘veri tabanı yönetimi’ sınırlarını aşamamış bile olsa, Google’daki 3 milyon bulgusuyla hâlâ pazarlama iletişimi bağlamında ilişki yönetimi alanları içinde literatür olarak tek başına hepsine yeter.</p>

  <p class="normal2">Derin izler taşıyan ya da bırakan aşklar, edebiyatın var olduğundan bu yana temel temalarından biri değil midir? Bir gecelik aşklardan ne kadar da farklıdırlar...</p>

  <p class="normal2">Müşteriler de tüketicilerden farklıdırlar zaten...</p>

  <p class="normal2"><span class="normal3">Bir:</span> ‘Tüketicinin’ adını bilmeyiz... ‘Müşterinin’ kendisini şahsen tanımasak da adını biliriz. Hatta bazı iyi yönetilen veri tabanlarında, örneğin Shop &amp; Miles’da, Money Kart’ta, Omo Kadınlar Kulübü Üyeliği’nde ya da Türk Telekom’da, Turkcell’de olduğu gibi, müşterinin sadece adına değil, adresine, telefon numaralarına ve daha pek çok kişisel bilgisine sahip olmalıyız.</p>

  <p class="normal2"><span class="normal3">İki:</span> Tüketiciden bir başka temel fark, ‘yeniden satın alma’ <span class="normal4">(retention)</span> konusunda ortaya çıkmaktadır. İyi bir müşteri yönetiminde iki temel hedef vardır:</p>

  <p class="normal2">a. Tekrar tekrar satın almayı sağlamak,</p>

  <p class="normal2">b. Her satın almada bir öncesine oranla sepet ortalamasını artırmak. (Buna kasa fişindeki rakamın artırılması da denebilir.)</p>

  <p class="normal2">‘Yeniden satın alma’, iyi bir CRM uygulamasında kritik başarı faktörlerinden biri olarak kabul edilir.</p>

  <p class="normal2"><span class="normal3">Üç:</span> Bir başka kritik başarı faktörü de tabii ki sadakattir. Müşteri sadakatinin tipik göstergelerinden biri de marka bağımlılığıdır. Sadık, marka bağımlısı müşteri -şimdi burada hemen kadın-erkek ilişkisine gönderme yapabiliriz- ‘aşkın gözü kördür’ misali, sevdiği markanın her şeyine katlanır. En başta da tabii ki fiyatına... Bu arada müşteri ilişkileri yönetiminin olmazsa olmazlarının başında ‘müşteri memnuniyeti’ ölçümlemesi gelir. Burada da ilişki biçimi tüketiciden ayrılır. Müşteri sadakati programına ilişkin bütün ipuçları bu araştırmadan çıkar. Bu alanda da kadın-erkek ilişkisiyle ciddi bir paralellik vardır. Eğer ‘tatmin’i sosyal, ruhî ve fiziksel iyilik hali olarak tanımlıyorsak, tek gecelik ilişkilerde tatmin o kadar önemli değildir. Aslolan, kadın ya da erkek için kaleyi fethetmiş olmaktır. Oysa uzun süreli aşklarda her türden tatmini üst düzeyde tutmak için çaba harcamak, başarılı bir ilişki yönetiminin strateji ve taktiklerinin başında gelir...</p>

  <p class="normal2"><span class="normal3">Dört:</span> Müşteri ilişkileri yönetiminde müşteriyle sıcak temas anında da tüketiciye oranla fazladan bir P’nin daha devreye girdiğini görürüz. O da ‘Promosyon’dur (Tanıtım)... Bilindiği gibi, asıl kastedilen promosyon değil ‘pazarlama iletişimi’dir. Kotler’in kendisi de Promosyon’u, yanına reklam, halkla ilişkiler, doğrudan postalama vb. başlıkları da ekleyerek ‘pazarlama iletişimi karması’ <span class="normal4">(Marketing Communication Mix)</span> olarak ele alır. Bu iletişim karmasına ‘promosyon’ denmesinin tek nedeni kafaları karıştırma arzusu değil, Amerikalılar’ın bayıldıkları aynı harfi taşıyan başlıkları alt alta getirip kolay akılda kalmasını sağlama isteğidir.</p>

  <p class="normal2"><span class="normal3">Beş:</span> Müşteriye yönelik iletişim, tüketiciye yönelik olandan farklı olarak satış kadar itibar odaklıdır da... Yukarıda da ifade etmeye çalıştığımız gibi, gerek marka yönetiminde gerekse müşteri sadakati sağlamada etkili olacak ana iletişim eksenleri, rasyonel değil irrasyonel, elle tutulur <span class="normal4">(tangible)</span> değil elle tutulamayan, gözle görülemeyen <span class="normal4">(intangible)</span>, duygusal tutumlara teğet geçer. Tabii ki müşteriyle kurulacak iletişimin simetrik olması şarttır. Ama çift yönlü olması, olmazsa olmaz bir şart değildir. Yani, müşteri talep ve ihtiyaçlarına ve toplumun kültür ve değerlerindeki akımlara göre değişim göstermek şartken, her iletişim etkinliğinin geri dönüş üzerine inşa edilmiş olması, bir zorunluluk değildir.</p>

  <p class="normal2">Dikkatli okurların tahmin edebileceği gibi Müşteri İlişkileri Yönetimi de bu kitabımızın kapsamı dışındadır.</p>
</body>
</html>
