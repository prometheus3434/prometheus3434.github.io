<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_60">“Kızımı beğeniyor musun?”</h2>

  <p class="normal2">Bern’de Alhambra Sineması’nda yer gösterici olarak (kibarca plasiyer deniliyordu) çalıştığım yıllarda kentteki bütün sinemalar için geçerli olan ücretsiz giriş kartım vardı. Haftada en az on film izliyordum. Önce seçmeden bilinçsizce; sonra bilerek, sıraya ve kategorilerine yerleştirerek. Kendi çalıştığım sinemada oynayan filmleri ise gösterime girmeden izlemek zorundaydık. Hizmet ederken gözümüz kayıp dikkatimiz dağılmasın diye… <span class="normal4">Shenandoah</span> da öylesine ‘zorunlu’ izlediğim filmlerden biriydi. Hani <span class="normal4">High Noon</span> falan gibi Western türünün en iyilerinden biri olduğu da söylenemezdi. Her ne kadar sinema tarihi içinde bir yer verilse de sıradan bir kovboy filmi olarak kalmış aklımda.</p>

  <p class="normal2">Ancak öyle bir sahne vardı ki, bugüne kadar tek bir karesi bile aklımdan çıkmadı. O son derece basit gibi görünen fakat insanın derinlemesine düşünmesini sağlayan diyaloğu ve unutulmaz kilit mesajıyla hep yanı başımdaydı…</p>

  <p class="normal2">Başrolde James Stewart oynuyordu. Hoş da bir kızı vardı Stewart’ın. Kız, gönlünü yakışıklı bir subay adayına kaptırmıştı. Delikanlı subay çıktığı gün Kuzey-Güney Savaşı’na katılmak üzere cepheye gönderilme emrini almıştı. İki genç bir an önce evlenmeyi planlıyorlardı.</p>

  <p class="normal2">Romantik bir yaz akşamında Stewart çiftlik evinin verandasında oturmuş piposunu tüttürürken delikanlı bütün cesaretini toplayıp kendisini müstakbel kayınpederinin önüne atarak, mağrur ve heyecanlı bir şekilde kızına talip olduğunu söyler.</p>

  <p class="normal2">James Stewart piposundan birkaç nefes çektikten sonra ay ışığında mavimsi bir renk almış olan bozkıra uzun uzun bakar ve sorar delikanlıya:</p>

  <p class="normal2">- Kızımı beğeniyor musun?</p>

  <p class="normal2">- Kızınıza âşığım efendim…</p>

  <p class="normal2">- Onu sormadım. Kızımı beğeniyor musun?</p>

  <p class="normal2">- Kızınızı çok seviyorum, efendim…</p>

  <p class="normal2">- Onu da sormadım, delikanlı. Tekrar sorayım: Kızımı beğeniyor musun?</p>

  <p class="normal2">Oğlan çaresizdir. Başını öne eğer ve titrek bir sesle sorar.</p>

  <p class="normal2">- Efendim, sevmekten önemli midir beğenmek?</p>

  <p class="normal2">- Hem de nasıl… Sevgi dediğin, aşk dediğin ne ki? Ne kadar sularsan sula, ömürleri şurada gördüğün çiçekler kadardır; bir mevsim… Oysa beğenmek saygıyı getirir beraberinde ve bir ömür sürebilir; şurada gördüğün çam ağaçları gibi… Ve o ağaçlar ayakta tutar ilişkiyi, aşk değil… Kızım seni beğeniyor delikanlı; sen de onu beğeniyorsan, yolunuz açık olsun.</p>

  <p class="normal2">Oğlanın, atına atladığı gibi müthiş bir sevinç çığlığı atarak karanlığın içinde kayboluşu vardı ki, bugün gibi aklımdadır…</p>

  <p class="normal2">Sıradan bir kovboy filmi, bana çok sık kullandığımız kavramların ne kadar farklı anlamları olabileceğini göstermişti. Sonraki yıllarda, zekâ ile aklın, ilişki ile iletişimin, <span class="normal4">Costumer</span> ile <span class="normal4">Client</span>’ın, imaj ile algının, PR ile <span class="normal4">publicity</span> ve propagandanın, slogan ile mesajın, şikâyet ile krizin, kamu diplomasisi ile devlet diplomasisinin (ve benzeri kavramların) oldukları gibi kabul edilmeyip, aralarındaki ilişkilerin ve farkların sorgulanması gerektiğini idrak etmiştim. Böylesi bir sorgulama refleksini edinmeye çalışırken <span class="normal4">Shenandoah</span> filminin o yalın sahnesi bana hep ışık olmuştur…</p>

  <p class="normal2">Bir ilişkinin nereye doğru gittiğine işaret eden göstergeleri okurken, gözle görülemeyecek ancak ‘hissedilebilecek’ yalın ama çoğu zaman gözden kaçabilen unsur işte buydu: ‘Beğenmek’…</p>

  <p class="ortayazi">***</p>

  <p class="normal2">Özetle bu bölümün başındaki soruyu yanıtlamaya çalışırsak, şunları söyleyebiliriz:</p>

  <p class="normal2">En hızlı çakılma, beğenmenin, saygının yitirildiği yerde ortaya çıkar. Kamu vicdanının reddettiği, kültür ve değer ortamının ‘günah, yasak, kabahat, ayıp’ saydığı davranış kalıplarının çelişkisi sonucunda başta kibir olmak üzere oluşacak her türden obsesyon, tasallut, yolların buluşmamak üzere ayrılmasını ve dolayısıyla uçağın burnunun yeniden kaldırılmasını imkânsız kılabilir ve ilişkide ‘çakılmak’ kaçınılmaz hale gelebilir…</p>
</body>
</html>
