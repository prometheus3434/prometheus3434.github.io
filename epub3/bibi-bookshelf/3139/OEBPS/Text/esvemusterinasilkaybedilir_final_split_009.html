<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_17">Tek gecelik aşklar</h2>

  <p class="normal2">Tüketici ilişkileri, satış odaklı ilişkiler sistematiği içinde anlamakta en az zorluk çekilenidir. Çünkü tüketici davranışları müşteri ve özel müşteri davranışlarına oranla çok daha az karmaşıktır.</p>

  <p class="normal2"><span class="normal3">Bir:</span> Tüketicinin adını bilmemiz gerekmez. Tek gecelik aşklarda olduğu gibi...</p>

  <p class="normal2"><span class="normal3">İki:</span> Tüketicinin bir dahaki sefere tekrar gelmesi (yeniden satın alma) garantisi, ancak o anda karşılaştığı performansa bağlıdır. Yani aldığının karşılığında ödediği rakama... O anda gördüğü hizmete... Kasa fişindeki rakamın artışı ise genellikle yapılan satış odaklı kampanyalarla elde edilmeye çalışılır.</p>

  <p class="normal2"><span class="normal3">Üç:</span> Tüketici sadakati, çıkışı Kotler’e atfedilen ‘Pazarlama Karması’ kavramı içinde yer alan 5P’den ancak 3P ile sınırlıdır: Fiyat, yer, ürün. Eğer ürün, ihtiyacına cevap veriyorsa, fiyatı uygunsa ve istediği yerde bulabiliyorsa iş bitmiştir. Bir kuruşluk reklam yapılmadan satan onca ürünü bir anımsayın, yeter...</p>

  <p class="normal2"><span class="normal3">Dört:</span> Tüketiciye yönelik iletişim daha çok satış odaklıdır, itibara ve/veya marka bağımlılığını yaratmaya ve/veya artırmaya yönelik değil.</p>

  <p class="normal2"><span class="normal3">Beş:</span> Tüketiciyle ilişkinin özü, tersini ne kadar istersek isteyelim, kuponlar, kapaklar, konserler, çekilişler vasıtasıyla bir şekilde çift yönlü kılmak için yırtınalım, aslında ‘tek yönlü ve asimetrik’tir. Böyle olması da doğası gereğidir.</p>

  <p class="normal2">Tek gecelik profesyonel ‘aşklar’ın en tipik özelliği genel yaklaşım olarak ‘mış gibi’ yapılmasıdır. Taraflar birbirlerini, hatta kendilerini bir daha hiç ayrılmayacaklarına, hep beraber olacaklarına inandırmak isteyebilir. Birkaç saat önce tanışılmış olmasına rağmen, ‘partnerlerin’ birbirlerine “eşim, aşkım, sevgilim!” hatta daha da ileri giderek “kocam, karım!” şeklinde hitap edebildikleri de malum.. Özellikle perakende sektöründe, gıda odaklı büyük alışveriş merkezlerinde bu türden ‘aşkî’ ilişki biçimlerine rastlamak işten bile değildir. Tüketiciyle karşılaşma noktalarında getirilen, hatta bazen abartı sınırlarını zorlayan aşırı sıcak ilgi, tezgâhtarların, kasiyerlerin ezberlenmiş ‘40 yıllık dost’ tavırları, bana ne hikmetse o tek gecelik aşkları çağrıştırmıştır.</p>

  <p class="normal2">Ülkemizdeki perakende yönetiminin büyük ustalarından Servet Topaloğlu bir keresinde dünyanın perakende devi Wal Mart’ın Almanya’da başarısızlığa uğrama nedenlerinden söz ederken şu tespiti yapıyordu: “Amerikan tüketicileri için geliştirilen o ‘klişe’ müşteri karşılama biçimlerini hiç sorgulamadan birebir Almanya’da da uygulamaya kalktılar. O tavırlar Alman tüketicilere çok suni ve itici geldi. Çok Amerikan belki de… Bu yaklaşım, sonun başlangıcı olmuştur sanırım.”</p>

  <p class="normal2">Tek gecelik aşk benzetmesini olayı küçümsemek için dile getirmiyorum. Bir gecelik aşkları yönetmek de büyük beceri istemez mi? Tüketim toplumunun dinamikleri, tüketiciler üzerine kuruludur. Ve tüketicileri yönetmeyi bilmeyen perakendeci çakılır kalır.</p>

  <p class="normal2">Migros her tüketicisini Money Kart sahibi yapamaz. Kart sahibi olmayan, ‘oynak, esnek, her an elden kaçabilecek, güçlü ve içsel bağlardan yoksun’ geniş kitleleri de dikkate almak, satış strateji ve taktiklerini ona göre oluşturmak zorundadır.</p>

  <p class="normal2">Biz kitabımızda bu gruba odaklanmayacağız. Yani konumuz tek gecelik, kısa süreli aşklar değil. Bu alanda bilinmeyen, üzerinde tartışılacak, okunduğunda heyecan verecek pek fazla konu yok. Ayrıca tüketici ilişkilerini ele alan yüzlerce satış ve pazarlama kitabı var. Hepsi de üç aşağı beş yukarı aynı şeyleri gayet ayrıntılı bir biçimde söylüyor. Malumu ilan etmenin âlemi yok... Bu alanda, data mining, data warehousing (veri toplama ve anlamlandırma sistemleri), ihtiyaç ve taleplere yön verme gibi ilginç konulara eğilmek heyecan verici olabilirdi. Belki ileride...</p>
</body>
</html>
