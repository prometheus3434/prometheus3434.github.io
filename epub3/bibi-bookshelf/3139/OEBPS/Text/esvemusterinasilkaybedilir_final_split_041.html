<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_41">Kâğıt üzerindeki ‘tavsiyelerle’ bu ‘iş’ olmaz</h2>

  <p class="normal2">Televizyonlarda naklen maç anlatan bazı spor spikerlerinin ‘lazım’ sözcüğünü ne kadar sık kullandıkları dikkatinizi çekmiştir. “Şimdi orta sahaya takviye lazım”, “Bu hücumu durdurmak lazım”, “Topu ayağa oynamak lazım”, “Kaleye daha fazla şut atmamız lazım”, “Orta sahada pres yapmamız lazım”, “Topa daha çok basmamız lazım”…</p>

  <p class="normal2">Bu böyle uzar gider… TV’de maçı anlatırken ikide bir kullanılan bu ‘lazım’lar sahadaki oyunu ve oyuncuyu ne kadar etkiler ve oyuncuların bu ‘lazımlar’ı hayata geçirmelerine ne kadar yardımcı olursa, bazı iş, ilişki ve iletişim yönetimi kitaplarında yer alan, kibarca da olsa ‘emir kipinde’ yazılmış ‘tavsiyeler’ de o kadar işe yarar…</p>

  <p class="normal2">“Karşınızdakiyle empati kurun…”</p>

  <p class="normal2">Olur, hemen… Nereden başlayalım?...</p>

  <p class="normal2">“Sadece bir tek kişinin davranışını değiştirebilirsiniz: Kendinizin…”</p>

  <p class="normal2">Çok güzel… Peki, o zaman iletişimin temel amacıyla ilgili o genel geçer tanımı ne yapacağız? “Müşterinin iş sonuçları doğrultusunda hedef kitlede gerekli davranış değişikliğini elde etmek…”</p>

  <p class="normal2">Ya da şöyle: “Mevcut durumu doğru tahlil et; ihtiyaçları belirle; bu ihtiyaçları giderecek araçları geliştir; bu araçları gerçekçi bir biçimde uygula; sonuçları ölç; bunları raporla; rapora geribildirim al; ona göre değişmiş olan mevcut durumu yeniden tahlil et; böyle sürdür ilişkiyi…”</p>

  <p class="normal2">Bu da bir şey mi, daha bir dizi kontrol listesi, şema, tabela, grafik… İstemediğiniz kadar…</p>

  <p class="normal2">Bunca yıllık tecrübe içinde bu ‘emir kipindeki’ tavsiyelerin herhangi bir işe yaradığına, bunları birebir hayata geçirerek sonuçlar elde edildiğine tanıklık etmek nasip olmadı…</p>

  <p class="normal2">Müşteri İlişkileri Yönetimi konusunda bu doğrultuda mükemmel bir örnek var: Yazarı David A. Po-Chedley. Massachusetts eyaletinin 35 bin nüfuslu yerleşim bölgesi Amherst’te HRD Press adlı yayınevi tarafından yayınlanmış. Adı, <span class="normal4">Client Relationship Management</span> (Özel Müşteri İlişkileri Yönetimi). Altında da şöyle bir açılım cümlesi var: <span class="normal4">How to Turn Client Relationship into a Competitive Advantage…</span> Türkçesi, “Özel Müşteri İlişkileri Yönetimi Rekabetçi Avantaja Nasıl Dönüştürülür...”</p>

  <p class="normal2">Bizim Bersay İletişim Grubu bünyesinde bulunan ve uzmanlığı medya ilişkileri yönetimi olan Bigmedya’nın yöneticisi Aslı İşliel yüksek lisans için dilini geliştirmek üzere İngiltere’ye gittiğinde bir kitapçıda görmüş. Benim ümitsizce etrafa bakındığımı bildiği için kitapçı dükkânından beni aradı: “Patron burada böyle bir şey buldum, ne dersiniz?”</p>

  <p class="normal2">“Hiç düşünme, hemen al!” diye bağırmışım telefonda… Amma düş kırıklığı ha!...</p>

  <p class="normal2">Çıka çıka bizim spor spikerleri ile TV’de yemek tarifi yapan ustalar arası, ortaya karışık bir şey çıkmaz mı!</p>

  <p class="normal2">Meraklıysanız, İngilizceniz de varsa şimdilik elinizdeki kitabı bir kenara koyun ve Po-Chedley’in şahane listeleri arasına dalın…</p>

  <p class="normal2">“Şimdilik” diyorum... Eninde sonunda bu kitaba yolunuz tekrar düşecektir. Çünkü bizimki ‘ecnebi’ değildir. Çünkü ‘ecnebi’ tavsiyelerle ne müşterileri elde tutmayı başarabilirsiniz ne de eşinizi… Tabii eğer eşiniz, müşteriniz ya da hedef kitleniz ‘ecnebi’ değilse...</p>
</body>
</html>
