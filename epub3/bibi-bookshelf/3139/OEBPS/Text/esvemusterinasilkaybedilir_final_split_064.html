<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_58">‘Yedi Ölümcül Günah’</h2>

  <p class="normal2">Bu üç olayın ortak yanını yıllar sonra ‘okuyup’ çözebilecektim. Başıma gelen bu ve benzeri pek çok ‘durumun’ ortaya çıkmasını tetikleyen ‘en küçük ortak bölenin’, daha doğrusu hepsinin arkasındaki belirleyici zaafın, beş harften oluşan tek bir kelime içinde gizli olduğunu keşfettiğimde, geri dönüp o ‘gafları’ engellemek için artık çok geçti. Bu basit fakat tehlikeli sözcük, bir önceki bölümde de kısaca değindiğim “kibir”di…</p>

  <p class="normal2">Hıristiyan inancına göre her türlü melanetin başlangıcı olan ‘yedi ölümcül günah’tan biri. Bazılarına göre ilki… Dante Alighieri de <span class="normal4">İlahi Komedya</span>’sında, edebi bir şölen halinde anlattığı <span class="normal4">Yedi Ölümcül Günah</span>’ta ilk sırayı ‘kibir’e verir.</p>

  <p class="normal2">Bertolt Brecht’in sözlerini yazdığı, Kurt Weill’ın müziklerini bestelediği, olağanüstü ürünler ortaya koymuş bu ikilinin son kez bir araya geldiği ‘şarkılı bale’ <span class="normal4">Yedi Ölümcül Günah</span>’ta, tüm ilişkileri, iletişimi, dostluğu, aşkı, saygıyı yerle bir eden, özel müşteri ilişkilerinde ise sağlam bir zehir görevi gören bu yedi günah çok etkili bir yaratıcılıkla ortaya konmuştu.</p>

  <p class="normal2">Hem Lotte Lenya’dan hem de Milva’dan çeşitli bölümlerini dinleme ve üretildiği anadilde izleme ayrıcalığını elde ettiğim için kendimi çok şanslı saydığım bu gösterinin adı <span class="normal4">Küçük Burjuvaların Yedi Ölümcül Günahı</span> olarak da bilinir. Zaman içerisinde her biri şeytani bir varlıkla ilişkilendirilen bu günahları sadece Hıristiyan âleminde değil, tüm insanlık kültüründe ‘ayırıcı’ tutumlar olarak kabul edilir.</p>

  <p class="normal2">Yedi günah şöyle sıralanır: Kibir, Cimrilik (gözü doymama), Şehvet, Kıskançlık, Oburluk (açgözlülük), Öfke, Tembellik (miskinlik)…</p>

  <p class="normal2">İnanç sistemi bunların arasında bir hiyerarşik yapı kurmaz. O nedenle hangi sırayla söylendiği önemli değildir. Her ne kadar Brecht eserde <span class="normal4">Müssigang ist aller Laster Anfang</span> (Her türlü melanetin başı tembelliktir) dese ve yedi oyundan ilkini ‘tembelliğe’ ayırmış olsa da, Hıristiyan âlemi, örneğin tembelliği oburluğun ya da şehveti öfkenin önüne koymaz…</p>

  <p class="normal2">Batı, referanslarını Hıristiyanlıktan alırken bizim referanslarımız doğal olarak İslamiyet kaynaklıdır. ‘Ortak ruhî şekillenmemizin’ dayandığı kültür ve değerler, bizim içine doğduğumuz ve seçim yapma şansımızın bulunmadığı kayıtlar halinde benliğimize yerleşir. Her ne kadar daha sonraları bazılarımız Hıristiyan değer sisteminden küçük ‘etkileşimlere’ maruz kalmış olsalar bile son tahlilde özlerine dönüverirler. İsteseler de dönerler, istemeseler de…</p>

  <p class="normal2">Haddimizi bilerek fazla derine dalmadan, özetle altını çizmeye çalışırsak, bizim referanslarımızın temelinde yatan İslamiyet’te ‘ölümcül günah’ kavramı yok. Dücane Cündioğlu vasıtasıyla, Ahmet Avni Konuk çevirisiyle Gelenek Yayınları’ndan çıkmış olan Azizüddin Nesefi’nin İnsan-ı Kâmil adlı başyapıta başvurmak şart olmuştu. İslamiyet zaten ölüm ve dehşet saçan bir inanç sistemi değildi. Allah adına ‘asıp kesecek’ ruhban sınıfı da yoktu…</p>

  <p class="normal2">Bir de Allah zaten her şeyi affediyordu. Yeter ki hata anlaşılıp ondan dönülsün ve pişmanlık içinde Allah’a affedilmek üzere ‘yakarılsın’… Bir tek, o iki günahın vebali çok ağırdı. Kul hakkı yemek ve şirk; yani Allah’a eş ve/veya ortak koşma… Bir de gizli şirkten söz ediliyor. Gizli putlardan… Bu tür günahları da üç başlıkta topluyorlar:</p>

  <p class="normal2"><span class="normal3">Bir:</span> Taleb-i mal (mülk)</p>

  <p class="normal2"><span class="normal3">İki:</span> Taleb-i cah (makam, şöhret, mevki, başkalarının yerinde gözü olma)</p>

  <p class="normal2"><span class="normal3">Üç:</span> Taleb-i arayiş-i zâhir (dış görünüşe önem verme)</p>

  <p class="normal2">Bizim zaman zaman kullandığımız (obsesyona benzer) bir ‘tasallut’, burada mal mülk düşkünlüğü, her şeyi ona tabi kılma ve onu ısrarla talep etme veya kariyeristlik ya da dış görünüşün iktidarına kendini tam anlamıyla kaptırma olarak tezahür ediyor…</p>
</body>
</html>
