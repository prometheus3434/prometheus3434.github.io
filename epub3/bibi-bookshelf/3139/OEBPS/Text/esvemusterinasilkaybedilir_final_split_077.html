<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_67">Israr felaket getirebilir</h2>

  <p class="normal2">İlişkinin her türlüsünde en sık rastlanan ‘hatalı davranışların’ ilk sıralarında ‘Fazla olan yanlıştır’la birlikte ‘Israr felakettir’ de sayılabilir. Bu iki ‘davranış bozukluğu’(!) özel müşteri ilişkisini de kısa zamanda bitirmek için birebirdir, eşle olan ilişkiyi de…</p>

  <p class="normal2">Bu durumu en iyi anlatan halk deyişlerinden biri şudur: “Fazla naz âşık usandırır!”</p>

  <p class="normal2">Naz olmaksızın aşk, hatta herhangi bir ilişki mümkün müdür? Tabii ki mümkün değildir. En garantili özel müşteri, en yakın eş bile her an çekip gidebilecekmiş gibi ‘ihtimam’ ister… Ancak gerek ‘naz’ın gerekse ‘ihtimam’ın abartılması tarafları çileden çıkarabilir.</p>

  <p class="normal2">Israr, feodal sınıfların ortak davranış kültüründe vardır… Otobüs çığırtkanları mesela…. Ya da turistik muhitlerde müşteriyi mağazanın içine çekmek için yapılan ısrarlı gürültü… İstemeyen kadına karşı “Ya benimsin ya kara toprağın!” şeklinde parodisi yapılan, ancak halk arasında zaman zaman karşılığını bulduğuna tanık olduğumuz ‘ısrarlı talep’… Kota ile çalışan ‘satışçıların’ hedeflerini tutturmak için hırçınlaşabilmeleri…</p>

  <p class="normal2">Bunlar çok açık ısrarlar. Bir de bunların ‘gizli’ olanları var. İnsanın beynini oyan, sinir sistemini sonuna kadar geren, aslında son derece yasal ve çağdaş gibi duran ısrarlar:</p>

  <p class="normal2">Cep telefonunuzdan en münasebetsiz anda arayıp X veya Y sigorta şirketinin muhteşem sigorta hizmetlerinden yararlanmak isteyip istemediğinizi soran çağrı merkezi elemanları mesela. Üzerlerinde öyle bir hedef baskısı vardır ki, numarasını bilseler Cumhurbaşkanı’nı arayıp ona bile bu ya da şu finans hizmetini satmaya çalışabilirler.</p>

  <p class="normal2">Referandum sürecinde bireysel özgürlük alanım olması gereken cep telefonuma günde en az 5 tane SMS atan siyasi partinin yetkilileri, bu ısrarlarının mutlaka ters tepeceğini, kendi kendilerine zarar verdiklerini bilmiyorlarsa bile hissetmeliydiler hiç değilse…</p>

  <p class="normal2">‘Orantısız güç’ denebilecek ölçüde gereğinden fazla frekans ve yoğunlukta reklam yatırımı yapmak ilgiyi artırmak şöyle dursun, ürünü öldürebilir de.</p>

  <p class="normal2">‘Fazla olan yanlıştır’ ilkesini doğru dürüst anlamamak ve uygulamamak, ‘kaş yaparken göz çıkarmak’ diye özetlenebilecek durumlarla karşılaşılmasına neden olur.</p>

  <p class="normal2">Başka bir örneği de perakende sektöründen verebiliriz.</p>

  <p class="normal2">İndirim konusu bir pazarlama aracı olarak kullanılagelmiştir. Tüketim alışkanlığının regülasyonlarla kontrol altına alınmış olduğu ülkelerde, hem perakende sektörünü korumak hem de tüketiciyi kollamak için indirimin ne zaman yapılacağı, hatta en yüksek hangi oranlarda uygulanacağı, tüm tarafların çıkar grubu düzeyinde temsil edildikleri sivil toplum örgütleri tarafından, ulusal ve yerel yönetimlerin desteğiyle düzenlenmektedir.</p>

  <p class="normal2">Türkiye’de ise indirim meselesi abartılı bir biçimde istismar edilmiştir. Türk perakende sektörü sürekli indirim halindedir. “Yüzde 50 indirim; bir alana ikincisi bedava” vb. çeşitli kombinasyonlarla hedef kitle tüketime teşvik edilmektedir. Gerçekten de belki satışlar artmakta; ancak sürekli ve yüksek oranlarda indirim yapılması hedef kitlenin güvenini tamamen sarsmaktadır.</p>

  <p class="normal2">Perakende sektöründe verimli bir işletme anlayışı oluşturabilmek için en önemli şartlardan biri, ‘Verdiğim Paraya Değer’ <span class="normal4">(Value for Money)</span> duygusunu yaratabilmektir. Oysa ben birkaç gün sonra gidip aynı ürünü bugün ödenen miktarın yarı fiyatına satın alabiliyorsam, ortada ne marka vaadi kalır ne de güven…</p>
</body>
</html>
