<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_22">Satıcı mı alıcıyı yönetmeli, yoksa alıcı mı satıcıyı?</h2>

  <p class="normal2">Bu sorunun yanıtını da “Alıcı satıcıyı yönetmelidir!” diye verenlerin sayısı az değildir. Bu kesim, anında kendisini alıcının yerine koyar ve herhangi bir kimse tarafından ‘yönetilmenin’ aşağılayıcı bir tutum olacağı duygusuyla yönetilen taraf olmayı kişiliğine yediremez; duymak dahi istemez.</p>

  <p class="normal2">Aslında garson-müşteri ilişkisinden farklı bir durum yoktur ortada. Herhangi bir satış akdinin başarısızlıkla sonuçlanmasından, alıcının sürecin herhangi bir aşamasında ilişkiyi durdurup çekip gitmesinden sorumlu kimdir? Alıcı mı, satıcı mı? Buna “Alıcı” yanıtını veren bir kimsenin hiçbir ticari hareket içinde bulunmaması yerinde olur. “Alıcı” yanıtında ısrar edenin, herhangi bir müşteriyle temastan kaçınması, sadece üretimle sınırlı ilişkilerin içinde, hatta ast-üst ilişkisinin bile minimumda olduğu üretim bantları dışında başka bir etki alanı arayışına girmemesi tavsiye edilir.</p>

  <p class="normal2">Sürecin tamamından tabii ki satıcı sorumludur.</p>

  <p class="normal2">Alıcı ihtiyacını oradan değil, başka bir yerden de karşılayabilir. Oysa satıcının, elinin altına gelmiş olan alıcıyı kaçırdıktan sonra yerine yenisini koyma şansı, alıcının aynı ürün veya hizmetin bir benzerini bulma olasılığından çok daha düşüktür. Pazarın ve üretimin geldiği noktada rekabetçi ortam, satıcının sorumluluğunu daha da artırmıştır. “Müşteri kraldır!” türünden kitapların yaygınlık kazanması boşuna değildir. Standartlar ve bilginin hızlı ve serbestçe dolaşımı, ürünlerin maddi yapıları ve özellikleri arasındaki farklılaşma noktalarını ortadan ana hatlarıyla kaldırmış, rekabeti iki ana eksene doğru itmiştir. Bir, maliyetlerin minimize edildiği ve fiyat duyarlı geniş kitlelerin hedeflendiği bir strateji (Çin ürünleri ve/veya <span class="normal4">No name</span> -isimsiz- ürünler); iki, marka yönetimine yatırım yapıldığı, katma değerli ürün ve hizmetlere öncelik verildiği, satın alma potansiyeli olan segmentlerin hedeflendiği stratejiler.</p>

  <p class="normal2">Görüleceği gibi, eninde sonunda her iki stratejide de insan unsuru ana belirleyen olarak ortaya çıkmaktadır: Satışı yapacak kişi. İster geniş kitlelere, ister elit gruplara, isterse niş pazarlara satış yapılsın, elektronik ticaret ortamı hariç, sıcak satışı gerçekleştirecek kişi, yani rekabete karşı fark yaratacak taraf, satıcıdır, alıcı değil...</p>
</body>
</html>
