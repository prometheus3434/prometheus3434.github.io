<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_25">Yöneticiyi yönetmek beceri işidir</h2>

  <p class="normal2">Oysa artık kesinlikle biliniyor ki, yöneticinizi yönetmeyi beceremediğiniz sürece, zamanla ‘fabrika çıkışı’ <span class="normal4">(default)</span> halini almış o 10 soruyu sormanızın ya da 10 Emir’e harfiyen uymaya çalışmanızın herhangi bir yararı yoktur. Zaten emir kipinde olan hiçbir mesajın da faydası yoktur.</p>

  <p class="normal2">Çünkü... Önce yöneticinin tanımı konusunda mutabık olalım. Günümüzde kariyer planlaması yapmak isteyen herkesin yöneticisini şöyle tanımlamasında, hedefe kilitlenebilmek açısından yarar vardır:</p>

  <p class="normal2">“Yönetici, sizden hizmet alan, aldığı hizmetten duyduğu memnuniyet oranında sizi ödüllendiren ve sizin kariyerinizde kritik rol oynayabilecek kişidir...”</p>

  <p class="normal2">Hemen katılmak zorunda değilsiniz ama, aslında özel müşterinin de tanımı budur, yaşam boyu birlikte olmanın planlandığı eşin de...</p>

  <p class="normal2">Sağlama yapmak için ‘yönetici tanımı’ cümlesini bir kez de özne yerine bu ikisini koyarak okuyalım mı: “Özel müşteri veya eş, sizden hizmet alan, aldığı hizmetten duyduğu memnuniyetle sizi ödüllendiren ve sizin kariyerinizde kritik rol oynayabilecek kişidir.”</p>

  <p class="normal2">Çok da abes olmadı, değil mi?..</p>

  <p class="normal2">Çalışanın yöneticisini yönetmesi meselesini daha da iyi kavramak için yöneticinin bir-iki özelliğine daha göz atmakta yarar var:</p>

  <p class="normal2">• Yönetici, profesyonelce davranır, karşısındaki çalışandan amatör ruh bekler. Olduğunuz gibi davranmanız salık verir. “Göründüğün gibi ol ya da olduğun gibi görün!” türünden laflara bayılır. Bu laflar ne hikmetse sadece çalışan için geçerlidir; yönetici için değil...</p>

  <p class="normal2">• Yönetici, kendi davranışlarını kurgular, sizden içinizden geldiği gibi davranmanızı bekler. Eşler de öyledir... “Akşam neredeydin? Doğruyu söyle bak; her şey daha güzel olacak!” türünden içtenliğe, gerçeklere davet çıkaran ‘içtenmiş’ gibi gözüken teklifler, aslında cehennemi bir cezalandırma sürecinin kapılarını aralayacak bir tahrik unsuru olarak da görülebilir...</p>

  <p class="normal2">Bir kere “Evet, sizden habersiz, bilmem ne şirketinin üst düzey yöneticisiyle yemek yedik” ya da “Dün akşam şirkette değildim. Arkadaşlarla kafaları çekmeye gittik” veya “Yeni tanıştığım bir hatunla beraberdim!” deyin, bakın ne oluyor...</p>

  <p class="normal2">• Hangi kademede olursa olsun, hiçbir yönetici gizli ajandası olmadan yola çıkmaz. Bunun nedenlerini yukarıda açıklamaya çalıştık. Oysa aynı yönetici, ekibindeki her fertten ‘gizli ajandası’nın olmamasını bekler. Bütün eğitim çalışmaları, ‘takım oyunu, açıklık, şeffaflık’ üzerine kurgulanmıştır. Bu aşamada en azından her türden ilişkide yöneten tarafın daima bir ‘gizli ajandasının’ olacağını bilmek gerekir. (Sahi, kadın-erkek ilişkisinde kim yönetiyordu?)</p>

  <p class="normal2">• Benzer bir yaklaşım, ilişkinin ‘kariyer planlaması’ boyutu için de geçerlidir. Yönetici, sizin bireysel gelişiminize ve kariyer planlamanıza katma değerde bulunmak için elinden geleni yapar. Bu da sizin için düşünülmüş gibi sunulur. Baktığınızda, tüm kariyer planının tek bir hedefe kilitlendiğini görürsünüz: Kuruluşun menfaatleri. Diyelim ki, bireysel gelişim çizginiz çerçevesinde o işyerinde sadece iki yıl çalışmayı ve sonra başka bir kulvarda ve dolayısıyla başka bir işyerinde hatta ola ki başka bir ülkede çalışmaya devam etmeyi planlıyorsunuz. Ortalama bir yöneticinin bu durumdaki tavrı ne olur sizce? Ya da bireysel gelişim planınız çerçevesinde uzun vadeli planlarınız adına Japonca öğrenmeyi gündeme alacaksınız. Bunu bir üstünüzdeki yöneticiye nasıl anlatırdınız?</p>
</body>
</html>
