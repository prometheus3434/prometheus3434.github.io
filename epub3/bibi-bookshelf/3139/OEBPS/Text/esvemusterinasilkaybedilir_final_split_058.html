<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_54">‘5 adım’ eş ve özel müşteride zor çalışır</h2>

  <p class="normal2">Yukarıdaki ‘numaralar’(!) ve <span class="normal4">checklist</span>, eş ve özel müşteri ilişkilerinin yönetiminde çalışmaz.</p>

  <p class="normal2">Hiç mi çalışmaz? Hadi içimizi biraz rahatlatmak açısından söyleyelim: Kısmen çalışabilir. O da, belki… Ancak artistik hareketlerle takviye edilmezlerse, hiç şansımız yoktur.</p>

  <p class="normal2">Bunun birkaç nedeni vardır.</p>

  <p class="normal2"><span class="normal3">Bir:</span> Eş ve özel müşteriyle çok iç içeyizdir. Diğer tüm sosyal paydaşlardan daha çok içimizde oldukları için bizimle ilgili çok daha fazla ayrıntılı bilgiye sahiptirler. Kriz anında herhangi bir şekilde onlardan habersiz stratejiler geliştirmemiz, yönetim taktikleri uygulamamız, ilişkiyi büsbütün tehlikeye atabilir.</p>

  <p class="normal2"><span class="normal3">İki:</span> Burada oluşacak hasar, diğer kriz iletişimlerinde oluşacak hasarlardan kıyas kabul etmeyecek kadar büyüktür. Bu yüzden “Hatanı hemen kabul et, verdiğin zararı derhal tazmin et” gibi ‘akıl yürütmeler ve tavsiyeler’ trajik durumların oluşmasına neden olabilir. Örneğin ‘bütünüyle inkâr’ burada yöntemlerden biri olabilecekken, diğer kitlelerle ilişkilerde ölümcül bir hal alabilir. Öte yandan da hatayı kabul edip özür dilemek, hasarı tazmin etmeye kalkışmak, eşle ilişki üzerinde nükleer bomba etkisi yaratabilir.</p>

  <p class="normal2"><span class="normal3">Üç:</span> Eş ve özel müşteri ilişkilerinde kriz söz konusu olursa ‘kriz masası’ falan kurulmaz, doğrudan birebir bireysel ilişkiye başvurulur.</p>

  <p class="normal2"><span class="normal3">Dört:</span> Diğer tarafta anlaşılmasa bile işin içinde avukatların mutlaka bulunması gerekirken, eş ve özel müşteri ilişkisinde yetki kesinlikle devredilemez; araya bizim ‘avukatlığımızı’ yapacak eş dost sokulamaz, sözcü falan belirlenemez, aracı kullanılamaz, bizim adımıza kimse konuşturulamaz. (Kapitalizm ve liberalist sistemin ilişkilerinden farklı olarak feodal ilişkilerde aracı kullanılsa da uzun ömürlü olmaz; zaten feodal ilişkiler konumuzun dışındadır.)</p>

  <p class="normal2"><span class="normal3">Beş:</span> Ölçümleme nafiledir, burada asla sökmez. Sadece raporlama faydalı olabilir. Risk taşısa bile bir günce tutup arada sırada bakmak, adam olma yolunda bir miktar katma değer getirebilir.</p>

  <p class="ortayazi">***</p>

  <p class="normal2">Neyin ‘çalışmayacağı’nı anladık; o zaman ‘çalışan’ nedir?</p>

  <p class="normal2">En sağlıklı çalışması gereken uygulamaya yukarıda da belirttiğimiz gibi ‘ısı kalkanı’ diyebiliriz ya da daha doğrudan deyişle ‘krizin çıkmasını önleyici tedbir almak’… Tecrübelerimiz, ‘ısı kalkanları’ için üç yolun göz önünde bulundurulmasının faydalı olacağına işaret etmektedir.</p>

  <p class="normal2"><span class="normal3">Bir:</span> Krizin ya da şikâyetin yaklaşmakta olup olmadığını tespit etmeye çalışmak. Bunun için de eş ve müşterinin davranışlarını (bu kitapta daha önce değindiğimiz gibi) doğru ‘okumak’ gerekir; bakmak, izlemek, seyretmek değil…</p>

  <p class="normal2">‘Okumanın’ en ilkel düzeyi ise eş ya da özel müşterinin davranışlarındaki değişimi gözlemlemekle ve o değişimin başlangıç noktasını doğru tespit etmekle ortaya çıkar. Sözler her zaman yanıltabilir ve ‘okuma yapmayı’ engelleyebilir, gerçek duygu ve düşünceleri maskeleyebilir. Oysa aslen çok tutucu olan insanın, davranışlarındaki en küçük bir değişiklik, duygu ve düşünce dünyasındaki çelişkiye tekabül edebilir. Bu mütekabiliyet ise bizim o kişilere karşı davranış ve tutumumuzdan kaynaklanıyor olabilir. İşte ‘olayı’ bu noktada yakalayabilmek çok önemlidir. Her türlü tamirat daha kolaydır bu aşamalarda…</p>

  <p class="normal2"><span class="normal3">İki:</span> Tüketici ve müşteride hatayı hemen kabullenmek ne kadar önemli ise eş ve özel müşteride hatayı yüklenme işini ‘yalan söylemeden’ mümkün olduğu kadar ileriye atmak o kadar önemlidir. Burada ‘yalan söylemeden’ uyarısı belirleyicidir. Hatırlayalım: “Söylediğin her şey doğru olsun. Her doğruyu söyleme!”</p>

  <p class="normal2">Peki, hatayı kabullenmeyi ötelemek niçin gerekebilir? Şu yüzden: Gauss eğrisini gözünüzün önüne getirin. Burada o eğri, ‘kabulleniş’ uzadıkça giderek genişler ve y aksına yaklaşmaya başlar. O zaman da hasar ve kriz geçtikten sonra kalan tortu giderek azalır.</p>

  <p class="normal2">Üç: Birebir ilişkide hasarın telafisi daha kolaydır. Size daha yüksek bedelleri gerektirecek bir maliyet tablosu çıkabilir ancak her şeyi daha rahat kontrol altında tutabileceğiniz de ayrı bir gerçektir.</p>

  <p class="normal2">Diğer sosyal paydaşlarla olan krizlerden buradakinin bir diğer farkı ise, ‘çömlek patladı’ mı, bir başka deyişle kaçacak yer kalmadı mı, kartların bir kısmını değil, tamamını açmanız gerektiğidir. Birincide tazmin edeceğiniz şeyi ve göze alacağınız maliyeti siz belirlersiniz; ikincide ise mağdur olan taraf.</p>

  <p class="normal2">Liseden arkadaşımız, eski Futbol Federasyonu Başkanı, başarılı avukat Dr. Levent Bıçakcı boşanma davasında temsil ettiği müvekkili olan, yine bizim liseden ünlü diş hekimi Doç. Dr. Ata Anıl’a demiş ki (daha sonra bana da aynı öğüdü vermişti):</p>

  <p class="normal2">- Arkadaş, vereceksin!</p>

  <p class="normal2">- Ne vereceğim?</p>

  <p class="normal2">- Ne isterse onu.</p>

  <p class="normal2">- Yok artık…</p>

  <p class="normal2">- Yoku moku yok! Kafanı dinlemek, aklını koruma altına almak, gelecekte rahat etmek için vereceksin. Hatta onun istediğinin bir fazlasını vereceksin…</p>

  <p class="normal2">- Ya vermezsem?...</p>

  <p class="normal2">- O zaman, Sezen’in “Beni yak, kendini yak, her şeyi yak!” adlı şarkısını bol bol dinleyip iç çeker durursun…</p>

  <p class="normal2">Ata kardeşimiz, Dr. Bıçakcı’nın sözlerine pek itibar etmemiş olmalı ki, bu kadar vahim olmasa da buna yakın dramlar yaşadı…</p>

  <p class="normal2">Benim yıllardır hep yararını gördüğüm ve şiar edindiğim her olayda doğrulanarak kendini kanıtlamayı sürdürüyordu:</p>

  <p class="normal2">“Vazgeçmek, özgürlüktür!”</p>

  <p class="normal2">Bazen eşten de vazgeçilir, özel müşterilerden de. Ancak ‘sosyal şımarık’ bir tavırla onlardan vazgeçmeye karar vermeden önce, bizim nelerden vazgeçebileceğimize bakmakta hem rasyonel hem duygusal zenginlik açısından büyük yarar vardır.</p>

  <p class="ortayazi">***</p>

  <p class="normal2">Bu bölümün başında yer alan sorunun yanıtını (biraz açarak) şöyle özetleyebiliriz:</p>

  <p class="normal2">Şikâyet ile kriz arasındaki farkı kavramadan hiçbir şeyi yönetmeye kalkmamak gerekir. Bu ikisinin eş ve özel müşteri ilişkileri alanında farklı tezahürleri vardır ve yönetilmeleri sırasında değişik yaklaşımlara ihtiyaç duyarlar.</p>

  <p class="normal2">O krizlerin yönetiminde uygulanacak strateji ve taktikler de hayli farklıdır. Bu alanda kriz iletişimini, kitaplarda standart teknik hareketler çerçevesinde vazedildiği gibi yönetirseniz, golü kendi kalenizde görebilirsiniz.</p>

  <p class="normal2">Eş ve müşteri ilişkileri yönetiminde en sık ortaya çıkan ve en vahim olan durum ise, insanın kendi kalesine gol atması, kendi ayağına kurşun sıkması, yani “kendi krizini kendisinin yaratması”dır…</p>

  <p class="normal2">Özetle, kriz ile şikâyeti birbirine karıştırmak için ‘bilmemek’, daha da vahimi ‘bilmediğini bilmemek’ gerekir.</p>
</body>
</html>
