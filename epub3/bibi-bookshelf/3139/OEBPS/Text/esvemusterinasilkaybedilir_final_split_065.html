<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_59">Göstergeleri iyi okumak lazım</h2>

  <p class="normal2">Yukarıdaki yaklaşımı biraz derinleştirecek olursak, tasavvufun ummanında her an kaybolup gidebiliriz. Tekrar konumuza dönelim. Özel müşteri ve eş kaybetmenin temel nedenlerini saptadık. ‘Hastalığı teşhis’ ettik. Şimdi de bir kez daha ortaya çıkması söz konusu olduğunda ‘okuyabilmemiz’ için hangi emarelere (semptomlara) dikkat etmemiz gerektiğine bakalım...</p>

  <p class="normal2">Hangi davranış biçimleriyle karşılaştığınızda eş ve/veya özel müşterinizi kaybetmek üzere olduğunuzu düşünmelisiniz? Çünkü, söz düzeyinde belirtilen ya da tanımlanan hiçbir fikir, duygu ya da durumun gerçekle yakından uzaktan ilgisi olmayabilir. Hz. Mevlana’nın ünlü sözündeki gibi “Söz, gerçeğin gölgesidir, parça-buçuğudur”. Peki, nedir o Bertolt Brecht’in kullandığı biçimiyle bireysel ve/veya toplumsal ‘gestus’ örnekleri?</p>

  <p class="normal2"><span class="normal3">Bir:</span> Dipnot. Kendisiyle ya da yaptığı şeylerle ilgili sürekli dipnot vermek. Genellikle “Aslında ben”, “Oysa ben”, “Nitekim ben”, “Açıkça söylemeliyim ki ben”, “Ben var ya ben…” gibi giriş kalıplarından sonra gelir.</p>

  <p class="normal2"><span class="normal3">İki:</span> Kendisiyle ilgili getirilen tanımlar. Bu da dipnotun bir türüdür; diğerinden farkı, ‘hüküm cümleleri’ içermesidir. “Ben hiç kıskanç değilimdir”, “Siyaseti çok iyi bilirim”, “Yeri geldiğinde koydum mu oturturum”, “Ben çok iyi dinleyiciyimdir” gibi...</p>

  <p class="normal2"><span class="normal3">Üç:</span> Dinlememek. Dinleme hasletinden yoksun olanlar için çok hoş bir durum örneği verirler:</p>

  <p class="normal2">Adam anlatmış, anlatmış, anlatmış; susmak bilmemiş… Sonra bir ara duracak olmuş. Karşısındakine demiş ki, “Yahu hep ben konuştum. Biraz da sen kendini anlatsana kardeşim. Mesela, son makalemi okudun mu?” Çok konuşmak üzerine ne kadar bol deyiş, espri, fıkra vardır… Bu konuda edilmiş en derinlikli laflardan biri Nâzım Hikmet’in Taranta Babu’ya Mektuplar adlı eserinde geçer. Faşist İtalya’dan, ayrı kaldığı Habeşistan’daki sevgilisine mektuplar yazan delikanlı şöyle der: “Mussolini çok konuşuyor Taranta Babu; çok korktuğu için çok konuşuyor…”</p>

  <p class="normal2"><span class="normal3">Dört:</span> Sürekli hazırlıksız yakalanmak. Partneriniz (özel müşteri de bir tür partnerdir) istediğiniz aksiyonu almamaya başlar ve her seferinde ‘hazırlıksız yakalanmayı’ çağrıştıran bir bahanesi mutlaka vardır. En tipiği “Size/Sana haber vermeyi unutmuşum” olarak bilinir. Eşler arasında “Başım ağrıyor -kadından erkeğe- ya da çok yoğunum -erkekten kadına-” bahanelerinin yaygınlığı da fena sayılmaz.</p>

  <p class="normal2"><span class="normal3">Beş:</span> Sürekli savunma. Karşınızdaki, tam da futbolda olduğu gibi geri çekilir ve getirdiğiniz her öneriye bir bahane üretir; kendisiyle ilgili küçük bir öneri getirmeyi bir kenara bırakın, eleştirinin esamesine bile tahammül edememeye başlar. Hani bizim sık sık tekrarladığımız gibi, “Eşinizi ve/veya müşterinizi kaybetmek istiyorsanız, onu değiştirmeye çalışın” düsturu burada tıkır tıkır çalışır.</p>

  <p class="normal2"><span class="normal3">Altı:</span> Beni olduğum gibi kabul et tavrı. Bu tavrı daha önce de belirtmiş olduğumuz, ‘yolları ayırma’ durumunun <span class="normal4">(diversity)</span> başlangıç adımı olarak kabul edebiliriz. Çünkü sürdürülebilir ilişki biçimlerinin ‘olmazsa olmaz’ı James Grunig’in iletişim dünyasına armağan ettiği kuramda ifadesini bulan “Çift yönlü simetrik iletişim”dir.</p>

  <p class="normal2">Bu kavram özetle, “Hedef kitlelerinizde şu veya bu anlayış, alışkanlık, davranış değişikliğini yaratmaya çalışırken, onların sizden beklentileri doğrultusunda sizin de değişmeyi baştan kabul etmeniz” şeklinde açıklanabilir.</p>

  <p class="normal2">Bu noktada ortada bir çelişki varmış gibi görülebilir. Hem değişeceksiniz, hem de değişmeye direnecek, daha önceki bölümlerde ifade ettiğimiz gibi tutarlı olacaksınız; hem değiştireceksiniz hem de değiştirmekten kaçınacaksınız. Bu nasıl iş?</p>

  <p class="normal2">Bunlar aslında birbirleriyle çelişmez. Diyalektikte ret ve kabulün bir arada olabilmesi nasıl çelişik bir durum oluşturmaz, tersine zıtlıklar birbirlerinin varlığının altını çizerse, ‘ret ve kabul’ de bir arada bulunarak ilişkinin canlılığını sağlar.</p>

  <p class="normal2">Yalnız bir koşulla… Eğer, “Üçüncü bir noktada buluşmak” üzere birlikte, kendimizi, birbirimizi ve içinde bulunduğumuz dünyayı ‘yeniden üreterek’ ruhun, aklın ve bedenin ‘tekâmülünü’ sağlamayı başarabilirsek…</p>

  <p class="normal2">Peki, nedir “Üçüncü Nokta” adını verdiğimiz ‘yaklaşım’?..</p>

  <p class="normal2">‘Gestalt Terapisi’nin babası Fritz Perls demiş ki: “Kendi ölüm acımıza katlanabilmemiz ve yeniden doğmamız kolay değildir.”</p>

  <p class="normal2">Perls ‘yeniden doğum’ derken şunu kastediyor olabilir mi acaba:</p>

  <p class="normal2">Bizim dışımızdaki dünyanın, bizim irademizin dışında oluşturduğu kayıtlarla düşünüyor, hissediyor, karar veriyoruz. Bu ise büyük olasılıkla insanın mutsuzluğunun temel nedenini oluşturuyor. Yoksa insanlık bu kadar mutsuz, yalnız ve yolunu kaybetmiş olmazdı. Öte yandan ruh ve davranış bilimleri insanın esenliği için o kayıtlardaki ‘arızaları’ tespit etmeye ve gerekli ‘düzeltmeleri’ yapmaya odaklanmazlardı.</p>

  <p class="normal2">O halde belki kayıtlarımızı karşılıklı olarak reddederek (bunun için tabii ki önce onları kabul ederek) ikimize de tam olarak ait olmayan ‘üçüncü bir noktada’ birlikte oluşturacağımız yeni kayıtlarda buluşmayı ve oradan sonraki yolculuğu birlikte yapmayı ‘arayabiliriz’…</p>

  <p class="normal2">Bizim ‘Üçüncü Nokta’ ile ‘Grunig’in ‘çift yönlü simetrik ilişki’sinin (değiştirirken değişmek) buluştukları yer, ret ve kabulün iç içe geçtiği yaşam dinamiği olmasın?</p>

  <p class="normal2">Bütün bunlar belki bir başka kitabın konusu olabilir…</p>

  <p class="normal2"><span class="normal3">Yedi:</span> Bireysel ve toplumsal şefkatin azalması: Eşin ya da özel müşterinin, sizin ona gösterdiğiniz ‘özen’ ve ‘ilginin’ bir benzerini size göstermesi işin en önemli ‘ayaklarından’ biridir. Bu konuda en ufak bir azalma dahi ‘alarm’ görevi görmeli ve derhal gereken rota düzeltme hareketlerinin (course correction) devreye alınması gerekliliğine işaret olarak kabul edilmelidir.</p>

  <p class="normal2">Bütün bu ‘işaretlerin’ dışında bir başka önemli unsur daha var. Onu herhangi bir checklist’ten izleyemezsiniz, ancak hissedersiniz…</p>
</body>
</html>
