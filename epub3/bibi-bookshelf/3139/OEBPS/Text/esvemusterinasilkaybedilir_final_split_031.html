<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="resim"><img alt="" class="calibre5" src="../Images/satranc_5.jpg" /></p>

    <p class="normal2"><span class="normal3">‘Üslup sahibi olmak’,</span> ‘kendine özgü tarz geliştirmek’, ‘aynı durumlar karşısında her zaman aynı net duruşu sergilemek’ hayatım boyunca özendiğim hasletlerdendi. Gelişmiş kişiliğin, olgunluğun göstergeleriydi bu tür standart davranış kalıpları.</p>

    <p class="normal2">Kendi içinde tutarlı standartlara sahip olmak… Yani, bizimle ilgili “Nerede, nasıl davranır?” sorusuna her zaman aynı yanıtın verilebilir olması… Karşımızdakini hiç mi hiç şaşırtmamamız…</p>

    <p class="normal2">Aslında insan için ne büyük tuzak! Hele de benim için…</p>

    <p class="normal2">Ne zaman ki kendime standart bir ‘tutum’ belirlemişsem; mutlaka başıma bir iş gelmiştir. Bizim gençlik yıllarımızda bilgisayarlar icat edilmemişti ve <span class="normal4">personalization</span> ya da <span class="normal4">customization</span> (kişiselleştirme) diye menüler ve bunların alt sekmeleri yoktu. Müşterinin kendi ürününü kendi tasarlaması (en azından öyle bir özgürlüğü olduğunu sanması) henüz mümkün değildi. Örneğin, o günlerde internet ortamında dış rengini, koltuk özelliklerini, iç rengini, tavanını, ön panelini ve daha onlarca kalem çeşit arasından seçip otomobilinizi kendiniz ‘yaratamıyordunuz’(!)… Ya da IKEA henüz yoktu ve siz kendinizin iç mimar olduğunu falan sanmıyordunuz…</p>

    <p class="normal2">Verimliliği artırmak, hizmet ve ürün kalitesini yükseltmek amacıyla geliştirilmiş ve iş dünyası tarafından kısa sürede benimsenmiş olan standartlar meselesi, özel hayatı da bizler farkında olmadan etkisi altına almıştı. Farklı kültür ve değerlerdeki insanlara karşı farklı davranış biçimleri geliştirmek ‘nabza göre şerbet vermek’ diye küçümsenir bile olmuştu…</p>

    <p class="normal2">O halde herkese karşı uygulanabilecek davranış kalıpları geliştirmek geçer akçe olmalıydı. Ben de öyle yapıyordum zaten. Özellikle de kadınlarla ilişkilerimde…</p>

    <p class="normal2">Onların üzerinde etkili olan sözler, söylemler, davranış biçimleri, yaklaşımlar, hatta kelam kalıpları geliştirmişliğim bile vardı. Yatılı okulda hafta sonu buluşmalarına, okul çaylarına gitmeden önce düzenlediğimiz ‘mini çalıştaylar’, bizim bu alışkanlığı edinmemizde önemli bir rol oynamış olmalıydı…</p>

    <p class="normal2">Yıllar sonra yönetim dersleri aldığımızda, A senaryosu, o çalışmazsa B senaryosu, o da çalışmazsa C senaryosu ve bunların alternatiflerini hazırlamada elde ettiğim başarıyı, ‘çalışkanlığımdan ya da zekâmdan’ çok, lise yıllarındaki ‘buluşmalar’ için taktik geliştirme egzersizlerine ve o ‘temrinlere’ borçlu olmalıydım…</p>
  </div>
</body>
</html>
