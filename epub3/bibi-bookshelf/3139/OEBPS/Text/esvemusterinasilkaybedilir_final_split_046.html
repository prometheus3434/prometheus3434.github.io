<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_44">Başkaları sizin adınıza konuşmaya başlar</h2>

  <p class="normal2">Eğer yasadışı işler yapmıyorsanız (sadece onların iletişim yapmaları tavsiye edilmez, o da ancak yakalanıp mahkeme önüne çıkana kadar), kendinizi mutlaka bir şekilde ifade etmeniz gerekir… Eğer kendinizi ifade etmezseniz, doğa boşluğu hiç sevmez, mutlaka doldurur; o zaman başkaları sizin adınıza konuşmaya başlar.</p>

  <p class="normal2">Yani ya siz anlatacaksınız kendinizi ya da başkalarının sizi anlatmasına sesinizi çıkarmayacaksınız. Artık onlar sizi nasıl algılamış, size nasıl bir değer atfetmişlerse…</p>

  <p class="normal2">Magazin basınıyla sürekli didişme halinde olan şöhretlere bir bakın. Kendi mesleki üretimleri üzerine adam gibi sürekli ve disiplinli bir iletişim ağı kursalar, tüm magazin basını büyük olasılıkla peşlerini bırakacak. Ama hayır, onlar didişmeyi her zaman tercih ederler…</p>

  <p class="normal2">En ünlülerinden birine sormuştum: “Neden usulüne uygun bir anlayışla yönetemezsiniz bu işi?”</p>

  <p class="normal2">“Senin dediğini yapmak için sürekli bir şeyler üretmek gerekir. Nerede bizimkilerde o üretim disiplini?... Nerede düzenli, tertipli bir iş hayatı?... İletişimi senin dediğin gibi nasıl yönetelim ki!...”</p>

  <p class="normal2">İlişkinin adam gibi yönetilebilmesi için ‘güven ortamının’ oluşması şarttır. Marka yönetiminin olmazsa olmaz iki öğesi ‘vaat’ ve ‘güven’, özel müşteri ve eşle ilişkinin yönetilmesi için de kritik başarı faktörleri olarak ortaya çıkarlar.</p>

  <p class="normal2">Vaadi öyle bir oluşturacaksın ki, o vaade ulaşabileceğine dair en ufak bir güvensizlik hissine müsaade etmeyeceksin. Peki, ya kendinle ilgili müphemiyet yaratırsan? Bunu ‘güven’ ve ‘vaat’le nasıl bağdaştıracaksın?...</p>

  <p class="normal2">“Bu yılı nasıl çıkarabileceğimizi bilmiyoruz” mesajı veren bankaya paramızı yatırır mıyız?</p>

  <p class="normal2">Ya da logosunun yanında, dinsel açıdan son derece geçerli olabilecek bir ifadeyle “Allah’a emanet”, “Allah kerim” yazan bir uçak şirketiyle uçar mıyız?</p>

  <p class="normal2">Müphemiyet giderek şüphe haline gelir; şüphe de bazen öldürücü bir virüs halini alabilir…</p>
</body>
</html>
