<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="resim"><img alt="" class="calibre5" src="../Images/satranc_6.jpg" /></p>

    <p class="normal2"><span class="normal3">Son yıllarda</span> azalmaya başlayan uçak korkumun başıma açtığı işlerin haddi hesabı yoktur… Yıllar sonra ünlü yönetmen Lars von Trier’in de Amerika’ya dair o müthiş üçlemesinden ikisini <span class="normal4">(Dogville, Manderlay)</span>, uçak korkusu nedeniyle bu ülkeyi hiç görmeden çektiğini şaşarak öğrendiğimde aslında biraz da rahatlamıştım. Steven Spielberg ve usta Stanley Kubrick de aynı dertten mustariplermiş. Sanki başkalarının da bu gereksiz korkudan dolayı ıstırap çekmeleri benim hayatımı kolaylaştıracaktı... Oysa tam tersine, uçmak konusunda en ufak bir endişe duymayan bir eş dost yanıma düştü mü, korkularım hayli azalıyordu… Lars von Trier’den sana ne, değil mi? Empati dedikleri bu olsa gerek…</p>

    <p class="normal2">Benim korkum ayrıca onunki kadar değildi. Medya dünyasından bazı arkadaşlarda olduğu kadar da değil. Bunlar uçağa adımlarını atamıyorlardı. Örneğin Lars von Trier Avrupa’da karavanla dolaşıyormuş.</p>

    <p class="normal2">Ben öyle değilim. Kaçınılmaz durumlarda uçağa biniyorum. Hele de THY’nin eğitim merkezinde yerli ve yabancı pek çok teknik personele verilen kursların düzenlendiği ortamda devasa simülasyon aletlerinin içine girip, her türlü hava koşulu ve felaket senaryolarında neler olduğunu görüp yaşama fırsatı bulduktan sonra, pek bir gelişme kaydettim. Uçakla seyahatin kara veya deniz yolculuğundan daha güvenli olduğunu, bu gerçeğin tüm ihtimal hesaplarıyla kanıtlanabildiğini biliyorum. Uçakların düşme olasılığının ne kadar düşük olduğunu simülasyon kabinlerinde bizzat yaşamadım mı? Tüm bunlara rağmen herhalde biraz da medyanın uçak kazalarını gereğinden fazla dramatize ederek vermesinden ve bol miktarda izlediğim, uçak kazaları üzerine yapılmış filmlerin bende bıraktığı etkiden sıyrılamamış olmaktan kaynaklanan bir ‘kayıt sisteminin’ harekete geçmesiyle gereksiz yere tedirgin olmayı sürdürürüm…</p>

    <p class="normal2">Örneğin hâlâ Ankara, İzmir gibi otomobille ulaşabileceğimiz yerlerde bulunmamızı gerektiren iş toplantılarımız varsa, uçağı kullanmıyorum. Zaman zaman Antalya’ya bile otomobille gitmeyi tercih ettiğim olmuştur… İşin ilginç yanı sallanmadıkça, uçakta hiçbir sıkıntım olmaz. Bir kere yükseldikten sonra inişe geçene kadar olayın keyfini çıkardığım bile olmuştur…</p>
  </div>
</body>
</html>
