<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_36">Üç sıkıntılı alan</h2>

  <p class="normal2">Sıkıntı nerede olacak, tabii ki standartlarda... Çünkü aynı Algıda Seçicilik, standartlar konusunda da geçerliliğini koruyor ve standartlar öyle bir maskeleme yapıyor ki, insan başka hiçbir şeyi algılayamaz hale gelebiliyor…</p>

  <p class="normal2">Her akşam evine giderken eşine çiçek götüren bir beyefendi, ancak çiçeği almayı unuttuğu zaman dikkat çekebilir, her akşam elinde çiçekle kapıda belirdiği zaman değil…</p>

  <p class="normal2">Ya da özel müşterilerin yaş günlerini her yıl aynı metinle aynı günde kutlamaya ne dersiniz? Belli bir zaman sonra anlamı kalır mı? Ya da şu SMS yağmuru meselesi… Şu indirim, bu ürün gamı, şu mağazada bu karta şöyle avantajlar… Çok kısa bir süre sonra o servisi tamamen durdurmak için başvuruda bulunmak kaçınılmaz hale gelebilir.</p>

  <p class="normal2">Rutin ve standartlar Algıda Seçicilik’i ortaya çıkarırken, aynı zamanda da algılama süreci üzerinde bölen etkisi de yapabilmektedir.</p>

  <p class="normal2">Standartların ikinci olumsuz etkisi ‘tatmin’ duygusunun gelişmesi üzerinedir. Tatmin duygusu, şu formülde ifade edildiği gibi oluşur:</p>

  <p class="normal2">Tatmin = Algılama – Beklenti</p>

  <p class="normal2">Beklentiyi yukarıya çektiğiniz zaman yandınız; ancak algılatma sorunları yaşadığınızda sonuç eksi verebilir…</p>

  <p class="normal2">Algılama duygusunun standartlardan olumsuz etkilendiğini yukarıda ifade etmiştik. Algılama düşük olursa (ki rutin bu işlevi görür) o zaman tatminin zayıf çıkması kadar doğal bir şey olamaz.</p>

  <p class="normal2">Standartların üçüncü olarak olumsuz yönde etkilediği alan ise hiç şüphesiz rekabet gücüdür.</p>

  <p class="normal2">Bunun en güzel örnekleri Sovyetler Birliği ve bağlı cumhuriyetleri ile diğer totaliter rejimlerde yaşanmıştır.</p>

  <p class="normal2">Bir sonraki sayısının nasıl olacağı önceden bilinen derginin satmayacağı gibi, karşılaşacağı her tür ilişki biçimini önceden kestiren bir perakende müşterisi, hatta bir butiğin özel müşterisi, söz konusu rutinleşme nedeniyle aniden ilgisini kaybedebilir…</p>

  <p class="normal2">Eşle olan durum bundan farklı mıdır?</p>

  <p class="normal2">Her akşam evde sizi nasıl bir hayatın beklediğini günler, hatta haftalar öncesinden biliyorsunuz; tatiller bile Orta Avrupa insanlarının yaptığı gibi aylar önceden planlanıyor ve her türlü sürpriz olasılığı alınan önlemlerle bertaraf ediliyorsa, o zaman eşinizin, alternatif ve heyecanlarla dolu bir hayatı özlemesinin önüne geçmeniz de zorlaşacaktır.</p>

  <p class="ortayazi">***</p>

  <p class="normal2">Özetleyecek olursak, rutin ve standartlar, ürün ve hizmetin oluşmasında olmazsa olmaz yapıtaşlarıdır. Bu alandaki gelişimi, rekabetçi gücü artırır ve kurumsallaşmanın en önemli ilkelerinden biri olarak, sürdürülebilirliği sağlar; ancak sadece bu alana yoğunlaşmak algıyı, tatmini ve rekabet gücünü de tehdit eder.</p>

  <p class="normal2">Çıkış yolu tüm süreci ‘yönetmekten’ geçer, kendi haline bırakmaktan değil… Hatta işin içine bilinci de katıp, farklılıkları adam gibi yöneterek esenlik ve dinamizmi ayakta tutmak mümkün olabilir.</p>

  <p class="normal2">Farklılıklar ise birebir beklentilere yanıt vererek yönetilemez. Beklentiler çok kısa zamanda ‘sıradanlığa’ dönüşebilir, ‘sıradanlık’ da ‘ilgi eksilmesine’, o da tatminin ortadan kalkmasına... Tatmini düşen müşteri (ya da eş) er veya geç ‘terk etmenin’ eşiğine gelecektir…</p>

  <p class="normal2">Demek ki, ‘standartları’ ve ‘sıradanlığı’ diyalektiğin en basit kurallarından birini devreye sokarak yönetmeye çalışmak gerek: Tez-anti tez-sentez üçlemesini de içeren ‘ret ve kabul’ü aynı anda yaşamayı, yaşatmayı başararak. Gelişim için, geleceği tasarlayabilmek ve yukarıda saydığımız pek çok hasleti hayata geçirebilmek için ‘kabul’ yanında olacağız; fakat ilişkinin sürdürülebilmesi yolunda da ‘reddin’ yanında saf tutacağız… Ağır çelişki… Ancak yaşamın bizatihi kendisi öyle değil mi? Her şey zıddını içinde taşımıyor mu zaten?...</p>

  <p class="normal2">Sıradanlığın ve standartların bir numaralı düşmanı, yani reddiyesi, ‘yaratıcılık’tır… Özel müşteri ve/veya eşle ilişkiyi sürekli zinde tutmanın (çünkü her ikisini de kaybetmek çok masraflıdır) yöntemlerinden biri de sürekli yaratıcı, yenilikçi yaklaşımlar sergileme becerisi gösterebilmektir.</p>

  <p class="normal2">Üçüncü sorunun yanıtını, soruyu şöyle sorarak daha rahat verebiliriz:</p>

  <p class="normal2">“Standartların pek çok şeyi ‘yok etmesi’ne nasıl engel olabiliriz?”</p>

  <p class="normal2">Yanıt çok yalın olabilir o zaman:</p>

  <p class="normal2">“Yaşama sanatının inceliklerine vâkıf olarak...”</p>
</body>
</html>
