<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_43">Kararsızlık, ilişkinin bir numaralı düşmanıdır</h2>

  <p class="normal2">Televizyonda izlediğim belgeseldeki o vahşi, ancak son derece anlaşılır sahneyi unutmam mümkün değil... Bir balık türünden söz ediliyordu belgeselde. Sürüler halinde yaşayan ve dolaşan bir balık türü… Bir an geliyordu; o narin ve hoş balıklar canavarlaşıyor, kendi aralarından birini paramparça ediyorlardı. İnanılır gibi değildi…</p>

  <p class="normal2">Sahnenin yavaşlatılmış çekimlerdeki tekrarında durum anlaşılıyordu. Sürünün arasından bir tanesi bir an geliyor, bilinmeyen bir nedenle, büyük olasılıkla jilet gibi keskin mercan kayalıklarının bir köşesine çarpıp, yalpalamaya ve diğerlerinden farklı ve kendisiyle ilgili müphemiyet (belirsizlik) yaratacak şekilde davranmaya başlıyordu. Sürü bu durumu fark eder etmez bir anda geri dönüp onu orada ‘hacamat’ ediyordu…</p>

  <p class="normal2">Belirsizlik, iletişimin en büyük düşmanıydı, hele de özel müşteri ve eşle ilişkilerin yönetiminde…</p>

  <p class="normal2">Her ikisi de kendisinin size ne ifade ettiği hususunda net bir fikriniz olmasını bekler. En ufak bir müphemiyete tahammülleri yoktur.</p>

  <p class="normal2">Kitle önünde konuşurken biraz da insanların rehavete düşmelerini engellemek adına başvurduğum esprilerden biridir.</p>

  <p class="normal2">Salona, anlattıklarımla ilgili birkaç şık verdikten sonra sorarım. “A şıkkını tercih edenler?”, “B şıkkını tercih edenler?” Eller kalkar iner…</p>

  <p class="normal2">Sonra tekrar sorarım: “Fikri olmayanlar?” Salonun yanıt vermesini beklemeden devam ederim: “Bu arkadaşlar salonu terk edebilirler. Çünkü müphemiyet içinde yaşayanların ne kendilerine faydası dokunur, ne de başkalarına!...”</p>
</body>
</html>
