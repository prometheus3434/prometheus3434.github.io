<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_57">Üç...</h2>

  <p class="normal2">Ortak yanlarını bulacağımız üçüncü olay da Goethe Enstitüsü’nün İstanbul şubesinde geldi başıma. Alman olmayanlara Almancayı en iyi şekilde öğretmek konusunda dünyada bir numara olan Goethe Enstitüsü’nde uzunca bir süredir ders veriyordum. MNF <span class="normal4">(Mathematisch Naturwissenschaftliche Fachsprache)</span> dedikleri ‘Matematik ve Fen Bilimleri Mesleki Dili’ odaklı bir Almanca eğitimi verebildiğimi ve orta derece Almanca eğitiminin temel disiplini çerçevesinde dersleri sürdürebilecek kapasiteye sahip olduğumu düşündükleri için, el üstünde tutuyorlardı beni.</p>

  <p class="normal2">Öğrencilerin de en sevdikleri hocalar arasında yer alıyordum. Haftanın beş günü 17.00’den sonra gidiyor, 21.00’e kadar çalışıyor ve Milliyet’te aldığım paranın dört katını kazanıyordum.</p>

  <p class="normal2">Keyfim yerindeydi. Ta ki, enstitü müdürü, “Herr Saydam, Mittelstufe (orta derece) sınavına siz de girsenize; sizin için bir deneyimdir. Öğrencilerinizi hazırladığınız sınavın nasıl bir şey olduğunu daha iyi anlamanıza yardımcı olur,” diyene kadar...</p>

  <p class="normal2">Ne vardı ki bunda? İngiliz ve ABD’lilerin deyişiyle <span class="normal4">Piece of Cake</span>, bizim deyişimizle “Çantada Keklik”…</p>

  <p class="normal2">Girdik sınava. Üç gün sürdü. Yazılı ve sözlü bölümleri vardı. Ve ben sınav sonuçlarını görünce bir kez daha yıkıldım… Çakmamıştım tabii ki bu sefer ama, normal olarak 100 üzerinden rahatlıkla 100 almam gereken basit bir sınavdan ancak 80-85 arası bir puan elde edebilmiştim. Ne ayıp şeydi…</p>

  <p class="normal2">Bütün havam sönmüş, karizmam yerlerde sürünmeye başlamıştı...</p>
</body>
</html>
