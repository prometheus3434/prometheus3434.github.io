<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_70">İnsan, para ve zaman kaynağı boşa gidebilir</h2>

  <p class="normal2">ToyotaSa’nın o zamanki Genel Müdürü Volkan Eren Bey bir e-posta göndermişti. İlk mesajı çok önemliydi: “Geçtiğimiz aylarda yayınladığınız ve Corolla’nın ‘Tuzak’ isimli reklam filmini konu edindiğiniz yazınızı beğeniyle okudum ve sizin önerinizle reklamda oynayan fotomodeli Türkiye’ye getirtmek için girişimlerimiz devam etmekte...”</p>

  <p class="normal2">Yaşasın! Nihayet geliyordu... Hani olağanüstü güzel bacaklı bir kız vardı. Arabası bozulmuştu. Birden maskesini çıkarıyor ve altından çirkin bir erkek beliriyordu. İşte o kız... Gazetede, “Türkiye’ye getirsenize, iyi olur,” diye yazmıştım. Yazı yayınlandıktan sonra en az 15 değişik kişiden destek mesajı gelmişti. Demek ki, Eren Bey’e de başvuru olmuştu. Onlar da işe koyulmuşlardı. O fotomodelin gelişinin öncesi de olay olurdu, sırası da, sonrası da... Düşük maliyetli büyük bir PR projesi yatıyordu bu işin arkasında...</p>

  <p class="normal2">Volkan Eren, mektubunda bir de benim reklamdaki slogandan yola çıkarak ‘Hayatı hafife almak’ konusunda yazdıklarıma değinmişti. Hani tıpası çekilen şişme insan ve cisimlerin sönüverdiği teknoloji harikası reklam filmi.</p>

  <p class="normal2">Beni slogan rahatsız etmişti sadece. Eren diyordu ki: “Sloganda, yoğun iş temposundan ve sıkıcı şehir yaşamından kurtulup kısa bir kaçış yapabilmek için RAV4’ün iyi bir seçenek olduğu vurgulanmaya çalışılıyor. Ancak bu kaçış, bir boşvermişlik ve vurdumduymazlık içermemektedir.</p>

  <p class="normal2">“Zaten bu yapıya sahip tüketiciler Toyota RAV4’ün hedef kitlesiyle uyuşmamaktadır. Toyota RAV4’ün hedef kitlesi genelde, işlerini idame ettirme, kurdukları düzeni bozmama gibi nedenlerle yaşamını şehirde sürdürmek zorunda olan, genelde iyi eğitimli, orta yaşlı, çocuk sahibi, sorumlulukları ağır ve yüksek gelirli bir kesim. Reklam filminde kullanılan slogan ‘Hayatı hafife al’, yoğun iş yaşamının getirdiği stresten/rutinden/düzenden bunalarak rahatlamak isteyen bu kesime hitap ediyor.</p>

  <p class="normal2">“Bu vesileyle yeni yaptırdığımız imaj araştırmasında, Toyota’nın marka bilinirliğinde 1. sıraya, genel marka imajında ise 2. sıraya yükselmiş olmasının mutluluğunu sizinle paylaşmak istiyorum.”</p>

  <p class="normal2">İletişim bir ‘iş’ meselesiydi. Bu yüzden de iş sonucu önemliydi. Sonuçta başarı varsa, iletişim doğru yapılmış demekti. Sayın Eren’i başarısı için kutlamıştım o günlerde. Ama o zaman şu soruları da sormadan geçememiştim:</p>

  <p class="normal2">Madem hedef kitle buydu, o zaman neden bu reklam her gelir ve eğitim grubundan insanın izlediği kanal ve saatlerde yayınlanıyordu? Hem gereksiz yere fazla para harcama, hem de yanlış hedef kitlenin olayı yanlış anlama tehlikesi yok muydu? Fazla olan burada da yanlış değil miydi?...</p>

  <p class="normal2">Hedef kitlede yapılan ‘fazlalık’ hatası, araştırma alanında da sık sık ortaya çıkabilir.</p>

  <p class="normal2">Araştırmayla ilgili ders kitaplarında araştırma süreci genellikle ‘problemin tanımlanması’yla başlar. Hemen arkasından da ‘araştırmanın tasarlanması’ gelir. Gerçek hayatta ise bu süreç, araştırma isteğinde bulunanın genellikle kendi kendine problemini tanımlaması ve bu problemi araştırmacıya bir ‘brief’ eşliğinde aktarması şeklinde gerçekleşir.</p>

  <p class="normal2">Araştırmacı bazen yoğun iş temposu, alışkanlık ya da deneyimsizlik nedeniyle problemi fazla da sorgulamadan maksimum ciroyu ve kârı elde edeceği araştırma sistemini müşterisine sunar. Araştırmacının böyle davranmasında zaman zaman müşterinin de rolü olur. Bazen müşteriler, araştırmacıların bilgi gizliliği ilkesini bilmediğinden araştırmacıya fazla bilgi vermek istemez ve kendi probleminden çok ne tipte araştırma istediğini belirtmekle yetinip hızlı bir teklif isterler.</p>

  <p class="normal2">Bu tür durumlarda, sunulan teklif, düşük ihtimalle kabul edilebilir ya da müşterinin zamanlamasına ve bütçesine bir boy büyük gelir ve reddedilir. Kabul edilmesi ve araştırmanın tamamlanması halinde, araştırma raporlarının en iyi ihtimalle yarısı kullanılır. Kalan bilgi, ne müşterinin işine yarar ne de araştırmacının. Tamamen çöptür.</p>

  <p class="normal2">Bunu, gereğinden fazla yediğinizde bir noktadan sonra tadına varamadığınız yemeklere ya da gereğinden fazla aldığınızda ondan faydalanmadan vücudunuzdan atılan C vitaminine benzetebiliriz. Siz sadece kendinize yüklenmekle ve fazla harcamakla kalmış olursunuz.</p>

  <p class="normal2">Diğer yandan, zaten kullanılamayacak olan bir araştırmanın hem araştırma talebi getirene hem de araştırma şirketine birçok zarar verdiğini görüyoruz:</p>

  <p class="normal2"><span class="normal3">Bir:</span> Araştırma talep eden gereksiz yere para harcamış olur. Araştırmanın kapsamı genişledikçe bütçesi de artar.</p>

  <p class="normal2"><span class="normal3">İki:</span> Sonuca daha uzun zamanda ulaşılır, yani araştırma daha uzun sürer. Bu da müşteri tarafında giderek dinamikleşen bir gelişim çizgisi izleyen pazarlarda karar almayı geciktirir; araştırmacı tarafında da maliyet yaratır.</p>

  <p class="normal2"><span class="normal3">Üç:</span> Araştırma uygulamasında zorluklar yaşanır, soru formları uzar, uzun soru formu deneği sıkar ve anketin sonlarına doğru cevaplama oranı düşer. Ya da fazla işi olmayan denekler ankete cevap verir. Her ikisi de araştırma verisinin kalitesini düşürür.</p>

  <p class="normal2"><span class="normal3">Dört:</span> Yüksek maliyette ve uzun sürede gerçekleşen araştırmanın çok az miktarda kısmı karar vericiler tarafından kullanılabildiğinden, yönetim tarafından gereksiz bulunabilir ve devamı gelmez.</p>
</body>
</html>
