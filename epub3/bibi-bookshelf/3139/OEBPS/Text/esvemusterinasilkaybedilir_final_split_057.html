<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_53">5. Hasarı ölçmek ve kriz iletişimi sonucunu raporlamak</h2>

  <p class="normal2">Bütün çelişkiler gibi krizlerin de bir ‘Gauss eğrisi’nde ele alınabilecek beş evresi vardır:</p>

  <p class="normal2"><span class="normal3">1:</span> Doğuş</p>

  <p class="normal2"><span class="normal3">2:</span> Tırmanış</p>

  <p class="normal2"><span class="normal3">3:</span> En üst noktaya ulaşma</p>

  <p class="normal2"><span class="normal3">4:</span> Soğuma (İniş)</p>

  <p class="normal2"><span class="normal3">5:</span> Unutulma (Arkasında tortu bırakarak ya da bırakmadan)…</p>

  <p class="normal2">Beşinci evre için en tipik örnekleri 9. Cumhurbaşkanımız Süleyman Demirel Bey’in kariyeri içinde siyasi hayatına ve aile ilişkilerine yöneltilen saldırılarda görmek mümkündür. Demirel bunları yönetmede, bana sorarsanız mükemmel bir performans sergilemiştir. Bugün hiçbirini hatırlamıyor olmamız bile, onun bu başarısının kanıtı olarak kabul edilmelidir. Yoksa Cumhuriyet tarihimizin en uzun süre siyasette ve iktidarda kalan ‘siyaset ustası’ olarak tarihe geçmek o kadar sık rastlanan bir olay değildir…</p>

  <p class="normal2">İlk dört safhanın sonunda hazırlanacak rapor çok önemlidir. Yoksa ne bireysel deneyim birikimi oluşur ne de kurumsal bilgi ve ustalık.… Rapor hazırlanmalı ki, aynı yerden bir daha gol yenmesin.</p>

  <p class="normal2">Öte yandan Herakleitos’un “Bir nehre iki defa girilmez. Çünkü aynı nehre girenlerin üstüne başka sular akar gelir” sözünü zaman zaman hatırlamakta fayda var. Bu sözden yola çıkarak, aynı yerden tekrar gol yenemeyeceğini ve elbette Peygamber efendimizin buyurduğu gibi yılanın “Mümini bir delikten iki defa sokmayacağını” düşünsek de, insanlığın zaman zaman basiretinin bağlanması, dramatik sonuçlar doğurabilmektedir…</p>

  <p class="normal2">Türkiye’nin daha çok doğusu ve güneydoğusunda her yıl yüzlerce kişinin damdan düşüp ölmesi ya da yaralanması ve bu sayının sıcaklarla birlikte artması, pek çok motosiklet ve araç sürücüsünün sadece kask ve emniyet kemeri kullanmadığı için hayatını kaybetmesi, TV’lerde sık sık rastlanan sobadan zehirlenenlerin dramatik hikâyelerinin bir türlü son bulmaması, diyalektiğin bazı durumlarda çalışmayabileceğine işarettir…</p>

  <p class="normal2">Yine de kurumsal bilgi ile bireysel deneyim birikiminin özü, kıyaslamaya <span class="normal4">(benchmarking)</span>; onun da çıkış noktası ‘kaydi bilgiye’ dayanmaktadır.</p>
</body>
</html>
