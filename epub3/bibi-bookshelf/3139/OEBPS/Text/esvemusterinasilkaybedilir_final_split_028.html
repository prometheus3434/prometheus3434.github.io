<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_32">En büyük ikinci tehlike</h2>

  <p class="normal2">Annemle hanımefendinin muhabbeti orada bitmemiş. Annem sormuş:</p>

  <p class="normal2">- Birincisini, aşkı anladık; hayat kadınlarını iki büyük tehlikenin beklediğini söylemiştin, ikincisi ne peki?</p>

  <p class="normal2">- Söyleyeyim Leman Hanım, nefret etmek… İnanın ki, birinciden hiç farkı yoktur.</p>

  <p class="normal2">- Biri negatif, diğeri pozitif bir duygu; nasıl hiç fark olmaz?</p>

  <p class="normal2">- Netice itibariyle olmaz. Nefret ettiğin zaman da doğru dürüst hizmet veremezsin. Duygular işin içine girer.. Geçiştirirsin, işini şişirirsin. Müşterini sinirlendirirsin. Müşterilerimizi sevdiklerimiz ve sevmediklerimiz diye ayırmaya başladığımız zaman gelirimiz yine düşer.</p>

  <p class="normal2">Kadın haklıydı.</p>

  <p class="normal2">O Perakende Günleri’nde ikinci soruyu bu kez salona yöneltmemiştim. Çivi çiviyi söker misali, olayın üstüne gittim. Gözlerim aynı işadamını arayıp bulmakta zorlanmadı. İlk gaftan sonra onu hiç kaybetmemeye çalıştım. Arada sırada bakışlarımla yokluyordum, salonu terk edecek mi, etmeyecek mi?</p>

  <p class="normal2">Korkulacak bir şey yoktu. Yerinde oturuyor, büyük bir olgunluk ve keyifle bizim ‘show’u izliyordu. Önce salona seslendim:</p>

  <p class="normal2">“İkinci soruyu da, dilerseniz pazarlama iletişimi uzmanımıza soralım!”</p>

  <p class="normal2">Amacım uzmanlığı esas kastettiğim noktaya çekmekti. Herkesi bir gülmedir aldı. Beyefendinin kendisi de, salon da artık aynı tolerans kümesindeydiler. Hemen işadamına döndüm: “Efendim, hayat kadınlarını bekleyen en büyük ikinci tehlike nedir?”</p>

  <p class="normal2">Doğru cevap anında geldi: “Nefret etmek!..”</p>

  <p class="normal2">Önceden prova yapsak, bu kadar mükemmel bir performans elde edemezdik.</p>

  <p class="normal2">O gün o salonda bulunanlarla sonradan karşılaştığımda, bana unutamadıkları iki bölümden birinin hayat kadınları örneğini verdiğim sekans olduğunu söylemişlerdir. Unutamadıkları diğer sekansı biraz ileride anlatacağım.</p>
</body>
</html>
