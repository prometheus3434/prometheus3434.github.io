<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_63">Susmak ile bilmek arasındaki denge</h2>

  <p class="normal2">Eskiler boşuna “Ağır ol da, molla desinler” dememişler. Ya da “Söz gümüşse sükût altındır...” Susmak ve dinlemek bilgeliğin simgesidir…</p>

  <p class="normal2">Veriden <span class="normal4">(data)</span> başlayıp, malumattan <span class="normal4">(information)</span> geçip, bilgide <span class="normal4">(knowledge)</span> bir süre durduktan sonra insanın varabileceği en üst düzeydeki tekâmül noktası olan bilgeliğe <span class="normal4">(wisdom)</span> uzanan akıl serüveninde, son aşamada ‘konuşmak’ neredeyse hiç itibar görmez…</p>

  <p class="normal2">Peki, buna rağmen neden durmadan konuşuruz?</p>

  <p class="normal2">Hem eşimizle çok konuşuruz hem de özel müşterimizle… Kendimizi ifade etme yarışı içindeyizdir. Bitmek tükenmek bilmeyen bir yarıştır bu… Karşımızdakini sıkan, bıktıran; saygısını yıpratmaya neden olan boş bir çaba…</p>

  <p class="normal2">Dinlemenin gizemini, ‘eş ve özel müşteri yönetimindeki’ etkisini kavramaya çalışmak için yukarıda sözünü ettiğimiz serüvene kısaca göz atmakta yarar olabilir.</p>

  <p class="normal2">Veri, derlenmiş ve aslında hiçbir anlam ifade etmeyen, kuru ‘malzemedir’. Örneğin İstanbul’un nüfus sayımı sonucu elde edilmiş rakamları...</p>

  <p class="normal2">Bunların ‘tasnifi’ sonucu malumat ortaya çıkar. İstanbul’da yaşayanların kaçı kadındır, kaçı erkek, eğitimleri nedir, kaç yaşındadırlar, nerede otururlar?... Yani demografik özellikleri dökmek çok önemlidir. Ancak bunlar tek başına hiçbir işe yaramaz. İstanbul’da kaç otel olduğunu bilmek, hangi otelde kalacağınıza karar vermek için yeterli değildir.</p>

  <p class="normal2">Karar için ne gerekir peki? Tasnif edilmiş bilginin yorumlanmış hali… Yani olayı bilgi boyutunda ele almaya ihtiyacımız vardır, karar için… Benzerleriyle karşılaştırılmış, geçmiş tecrübe ve birikimlerle donatılarak bütünleşmiş, zenginleştirilmiş, gelecek soyutlamasıyla tasarımı yapılabilir, yeniden üretilebilir hale getirilmiş; ‘tasnif edilmiş, yorumlanmış veri’ yani…</p>

  <p class="normal2">Peki, bilgeliğe ne zaman ihtiyacımız olacak ki?</p>

  <p class="normal2">Aslında bugünün dünyasında bilgeliğe pek de ihtiyaç yok, dense yeridir. Yukarıdaki tanımıyla ‘bilgi’ <span class="normal4">(knowledge)</span> yeter de artar bile, diye düşünenlerin sayısı az değildir.</p>

  <p class="normal2">Hatta biraz daha abartabiliriz. Canlılığın yavaş yavaş yok edildiği, Stephen Hawking’in bir an önce terk edilmesini önerdiği, tüm ‘insani değerlerin’ yerlerini yavaş yavaş -tabir caizse- ‘Yedi Ölümcül Günah’a terk ettiği bu dünyada ilişkilerin veri ve malumat düzeyinde yönetilmesiyle yetinildiğini düşünecek olursak, vazgeçtik ‘bilgelikten’, ‘bilgiye’ erişilebilirlikten ve onun ışığında ilerlemekten söz etmek bile lüks ve anlamsız sayılabilir…</p>

  <p class="normal2">Bilgeliği aramamız gereken yer insan aklı değil, ruhudur. Gönül, vicdan, ruhun tekâmülü, hikmet, hakikat (realite değil) gibi alanlarda dolaşmak; ‘mertebesizliğin mertebesine’ ulaşmaya çalışmak gerekir belki de. Bu topraklara hiç yabancı olmayan bir kavramdır bilgelik; ancak bilge konuşmaz ve dinler.</p>

  <p class="normal2">Yönetmenliğini Emir Kusturica’nın yaptığı, müzikleri Goran Bregovic’e ait olan Arizona Dream adlı filmde bir şarkı var. Iggy Pop söylüyor. Adı da kendisi gibi çok yalın: “This is a film”…</p>

  <p class="normal2">Sözlerinin İngilizce orijinali ve Türkçesi yaklaşık şöyle:</p>

  <p class="normal2">&nbsp;</p>

  <p class="normal5">This is a film about a man and a fish</p>

  <p class="normal5">This is a film about dramatic relationship between</p>

  <p class="indentmetinitalik">man and fish</p>

  <p class="normal5">The man stands between life and death</p>

  <p class="normal5">The man thinks</p>

  <p class="normal5">The horse thinks</p>

  <p class="normal5">The sheep thinks</p>

  <p class="normal5">The cow thinks</p>

  <p class="normal5">The dog thinks</p>

  <p class="normal5">The fish doesn’t think</p>

  <p class="normal5">The fish is mute, expressionless</p>

  <p class="normal5">The fish doesn’t think because the fish knows</p>

  <p class="indentmetinitalik">everything</p>

  <p class="normal5">The fish knows everything</p>

  <p class="normal2">&nbsp;</p>

  <p class="normal2">Bu, bir adam ile bir balığın filmidir</p>

  <p class="normal2">Bu, bir adam ile bir balığın aralarındaki dramatik</p>

  <p class="indentmetin">ilişkinin filmidir</p>

  <p class="normal2">Adam yaşam ile ölüm arasında durmaktadır</p>

  <p class="normal2">Adam düşünür</p>

  <p class="normal2">At düşünür</p>

  <p class="normal2">Koyun düşünür</p>

  <p class="normal2">İnek düşünür</p>

  <p class="normal2">Köpek düşünür</p>

  <p class="normal2">Balık düşünmez</p>

  <p class="normal2">Balık sessizdir, ifadesizdir</p>

  <p class="normal2">Balık düşünmez, çünkü balık</p>

  <p class="indentmetin">her şeyi bilir</p>

  <p class="normal2">Balık her şeyi bilir…</p>

  <p class="normal2">&nbsp;</p>

  <p class="normal2">Burada susmak ve bilmek arasında kurulan denge, ancak karşımızdakini dinlemekle sağlanabilir.</p>

  <p class="normal2">O zaman şu soruyu sorabiliriz: Dikkatimiz her an dağılmaya bu kadar müsaitken, dinleme işini adam gibi yapıp yapmadığımızı nasıl anlayacağız?</p>

  <p class="normal2">O kadar da karmaşık bir iş değil aslında… Kendimize bazı soruları sorarak, üstesinden gelebiliriz bu işin.</p>
</body>
</html>
