<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Eş ve Müşteri Nasıl Kaybedilir?</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_45">“Benim için çok küçüksün” tavrı</h2>

  <p class="normal2">Karşı tarafta belirsizlik oluşmasına neden olacak davranış biçimlerini tetikleyen en önemli olumsuz tutum, ileride bir kez daha gündemimize gelecek olan ‘kibir’dir.</p>

  <p class="normal2">Kibir hiçbir zaman özgüvenle karıştırılmamalıdır. Özgüven, halk dilindeki deyişle ‘hormonlu’ bir hal alıp karşısındakini tedirgin etmedikçe, ilişki yönetimini zedeleyen bir duygu değildir. Tam tersine, karşısındakine net mesajlar veren, yönetilenin, hizmet alanın, danışanın kendisini çok daha iyi hissettirecek bir duruşun oluşmasını sağlayabilir.</p>

  <p class="normal2">Kibir ise karşınızdakiyle aranıza, bırakın mesafeyi, uçurumlar konulmasına neden olur.</p>

  <p class="normal2">Özel müşteri ilişkilerinde ‘kibir’in ortalıkta dolandığının en belirgin göstergesi, özel müşteriyi küçük görmektir. Hizmet özürlü bazı pahalı restoranlarda bile rastlanabilir buna. Müşterisine göre davranış… “Sen benim için bir numara küçüksün” havası…</p>

  <p class="normal2">Eşlerarası ilişkide ise en beklenen tezahürü, ‘beğenmeme’ tavrının gelişmesinde görürüz. Aşkın bitmesinin ardından hemen başlayabilir. Karşınızdakinin varlığından rahatsızlık duymaya kadar gider. Sürekli eleştirecek bir şeyler bulmak, özellikle de üçüncü şahısların yanında mesafeli ve eleştirel yaklaşım: “Bizimki de bu işten hiç anlamaz… Matematik kafası yoktur… Sanatla da alakası yoktur. İstiklal Marşı’nı ıslıkla dahi çalamaz. Cesaret meselesi kardeşim, nerede bizimkinde o cesaret?...”</p>

  <p class="normal2">Sonra, yalnız kalındığında farklı bir sıcaklık arama girişimi… Bu ne perhiz bu ne lahana turşusu dedirten, hangisinin içten, hangisinin sahte olduğu yolunda ciddi müphemiyet yaratan bir ‘atmosfer’… Bir müphemiyettir gider. İlişkinin bir kurala, bir tanıma dayanmaksızın ısınması veya soğuması yaratır bu belirsizliği. Bir öyle bir böyle davranılması. Yüksek sosyetenin müdavimi olduğu bir restorana gittiğinizi düşünün. Size yukarıdan bakan itici bir yaklaşım sergilendiğini... Sonra aynı restorana bu kez daha itibarlı biriyle tekrar gittiğinizi ve de krallar gibi karşılandığınızı... Birdenbire siz benim için ‘bir tanesiniz!’ yaklaşımı... Kendinizi nasıl hissedersiniz?</p>

  <p class="normal2">İnsanı en çok yıpratanları, tanımlanmamış, belirsiz, nerede durulacağı, nereye kadar gidileceği bilinmeyen ilişki türleridir…</p>

  <p class="normal2">O gün sağdan ya da soldan kalkıldığı için öyle ya da böyle davranışlar sergilendiği izlenimi yaşatılıyorsa belirsizlik dizboyu demektir.</p>

  <p class="normal2">Özel müşterinin en üst düzeydeki yetkilisi, ilişkilerimizin bir şekilde bozulması halinde, ne hikmetse hep tek başına, birinci dereceden sorumludur... Günlük ilişkilerde aynı göz seviyesindeki kurumsal iletişim direktörü ile ajans sorumlusunun ilişkisine bakıldığında tek yönlü suçlamaların oranı daha da artacaktır. İşler kötüye gittiğinde ajans görevlisinin kendisini sorumlu tuttuğuna nerede rastladınız? ‘İletişim sorumlusu’ hakkında geliştirilen negatif duyguların haddi hesabı yoktur.</p>

  <p class="normal2">İletişim sorumlusundan sürekli şikâyet edilir. Aynen eşten şikayet edildiği gibi… Her isteği batmaya başlar. Her davranışı kibrimizin bir başka noktasına değer ve sinir sistemimizi harekete geçirir…</p>

  <p class="normal2">Müşterisinden bunalan garson, hastasından müşteki doktor, herhangi soyut bir üretimi satmak durumunda olduğumuz kurum ya da kişi… Dostumuz mudur, düşmanımız mı? Araya bir yere, müphem bir noktaya sıkışır kalır.</p>
</body>
</html>
