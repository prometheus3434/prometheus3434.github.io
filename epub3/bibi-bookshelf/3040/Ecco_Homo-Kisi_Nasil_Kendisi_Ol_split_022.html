<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Ecco Homo-Kişi Nasıl Kendisi Olur?</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">
</p><p class="calibre3"><span class="italic"><span class="bold">VII</span></span></p><p class="calibre3"><span class="italic"> </span></p><p class="calibre1">            Bir sözüm daha var en seçilmiş kulaklar için: Asıl istediğim nedir musikiden. Ekim ayında bir öğle sonu gibi duru ve derin olsun. Kendine özgü, taşkın ve nazlı olsun; çıtı pıtı, tatlı bir kadın, iyemli, dönek bir kadın olsun... Bir Almanın musiki nedir bileceğini hiçbir zaman kabul edemem. Alman musikicisi dediklerimiz, başta en büyükleri, hep <span class="italic">yabancıydılar</span>; İslav, Hırvat, İtalyan, Felemenkli ya da... Yahudi; böyle olmayanlar da, Schütz, Bach ve Handel gibi, artık <span class="italic">soyu tükenmiş</span> güçlü Almanlardandı. Ben kendi payıma yeterince Polonyalıyım daha: Bana Chopin’i verin, sizin olsun musikinin gerisi. Bunun dışında tuttuklarım, Wagner’in Siegfried-İdyll’i –ki üç nedeni var–, belki Lizst’in de birkaç parçası –orkestralayışındaki soyluluğun bir eşi daha yoktur– ve son olarak Alplerin ötesinde yapılan herşey, daha doğrusu <span class="italic">berisinde...</span> Rossini’den geçemem; hele musikideki güneyimden, Venedikli <span class="italic">maestro</span>’m <span class="italic">Pietro Gastit</span>’den hiç mi hiç. Alplerin ötesi derken, aslında Venedik demek istiyorum. Biliyorum.,  hiç mi hiç. Alplerin ötesi derken, aslında Venedik demek istiyorum. Biliyorum, <span class="italic">güneyi</span> korkuyla ürpermeksizin düşünememek nasıl bir mutluluktur.</p><p class="calibre2" style="margin:0pt; border:0pt; height:1em"> </p><p class="calibre12">            Köprünün üzerinde duruyordum geçende,</p><p class="calibre6">            karanlık geceye bürünmüş.</p><p class="calibre6">            Uzaklardan bir ezgi duyuluyor</p><p class="calibre6">            ve altın damlalar yağıyordu</p><p class="calibre6">            titreyen aynası üstüne suyun.</p><p class="calibre6">            Gondollar, ışıklar, musiki, hepsi</p><p class="calibre6">            Esrimiş, yüzüp gittiler alacakaranlığa...</p><p class="calibre2" style="margin:0pt; border:0pt; height:1em"> </p><p class="calibre12">            Benim ruhum, görünmez parmakların</p><p class="calibre6">            dokunduğu o çalgı,</p><p class="calibre6">            bir barkarol mırıldandı gizlice,</p><p class="calibre6">            binbir renkli mutluluk içinde titreyerek.</p><p class="calibre6">            –Duyan oldu mu onu?</p><p class="calibre2" style="margin:0pt; border:0pt; height:1em"> </p><div class="mbppagebreak" id="calibre_pb_22"></div>
</body></html>
