<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Ecco Homo-Kişi Nasıl Kendisi Olur?</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">
</p><p class="calibre3"><span class="italic"><span class="bold">IV</span></span></p><p class="calibre3"><span class="italic"> </span></p><p class="calibre1"><span class="italic">           </span> Yazılarım içinde <span class="italic">Zerdüşt</span>’ün ayrı bir yeri vardır. Onunla, insanlığa şimdiye dek verilen en büyük armağanı sundum. Bin yılları aşan sesiyle Zerdüşt yazılmış en yüce kitap, gerçekten yüksekler kitabı olduğu gibi –insan denen olguyu uçurumlar boyu <span class="italic">aşağısında</span> bırakmıştır– hem de kitapların <span class="italic">en derini,</span> doğrunun en derin hazinesinden doğmuş olanıdır; bir tükenmez kuyudur, içine daldırılan kova ancak altın dolu, iyilik dolu olarak çıkar. Burada konuşan ne bir yalvaçtır, ne de din kurucusu denen o güç istemi ve hastalık kırmasıdır. Onun bilgeliğini anlarken acınacak bir yanılmaya düşmemek için, herşeyden önce bu sesi, ağzından çıkan bu durgun, mutlu sesi <span class="italic">duymak</span> gerekir! “Fısıldanan sözlerdir fırtınayı getiren; güvercin ayaklarıyla gelen düşünceler yönetir dünyayı– ”</p><p class="calibre1">            İncirler dökülüyor ağaçlarından, olgun, tatlı incirler... Düşerken soyuluyor kızıl kabukları. Olgun inciler için bir kuzey yeliyim ben.</p><p class="calibre1">            Bu öğretiler de incirler örneği düşüyor önünüze, dostlarım: Haydi ballarını emin, yiyin tatlı etlerini! İşte güz çevremizde, duru gök ve öğle sonu–</p><p class="calibre1">            Bağnaz biri değil burada konuşan; vaaz verilmiyor, <span class="italic">inanç</span> istenmiyor burada. Sonsuz bir ışık bolluğundan, mutluluk derinliğinden düşüyor sözcükler damla damla, –bir nazlı yavaşlıktır bu konuşmaların tempo’su. Bu gibi şeyler ancak en seçkinlerin kulağına ulaşır; burada dinleyici olabilmek eşsiz bir ayrıcalıktır; her babayiğidin harcı değildir Zerdüşt’ü duyabilmek... Zerdüşt bu yönleriyle bir <span class="italic">baştan çıkarıcı</span> olmuyor mu? Öyleyse dinleyin, kendisi ilk kez yalnızlığına geri dönerken ne diyor... Onun yerinde başka bir “bilge”nin, bir “ermiş”in, bir “mesih”in, başka bir <span class="italic">décadent</span>’ın söyleyeceklerine hiç benzemeyen sözler... Yalnız konuşması değil başka türlü olan, <span class="italic">kendisi</span> de başka türlü...</p><p class="calibre1">            Tek başıma gidiyorum şimdi, ey çömezlerim! Sizler de gidin artık, tek başınıza gidin! Böyle istiyorum.</p><p class="calibre1">            Benden uzaklaşın, Zerdüşt’ten koruyun kendinizi! Daha da iyisi: Utanın ondan! Belki sizi aldatmıştır.</p><p class="calibre1">            Kendini bilgiye adayan için yalnızca düşmanını sevmek yetmez; dostuna da kin duyabilmelidir.</p><p class="calibre1">            Hep öğrenci kalan insan, öğretmenine borcunu kötü ödüyor demektir. Neden benim çelengimi yolmak istemiyorsunuz?</p><p class="calibre1">            Sayıyorsunuz beni: Ama saygınız <span class="italic">devriliverirse</span> günün birinde? Bir yontunun altında kalmaktan sakının!</p><p class="calibre1">            Zerdüşt’e inandığınızı mı söylüyorsunuz? Ama ne önemi var Zerdüşt’ün! Bana inananlarsınız, ne önemi var ama tüm inananların!</p><p class="calibre1">            Daha kendi kendinizi aramamışken beni buldunuz. Böyledir tüm inananlar; inancın değeri azdır bu yüzden.</p><p class="calibre1">            Şimdi size beni yitirmenizi, kendinizi bulmanızı buyuruyorum; <span class="italic">hepiniz beni yadsıdığınız gün,</span> ancak o gün geri döneceğim sizlere...</p><p class="calibre2" style="margin:0pt; border:0pt; height:1em"> </p><p class="calibre9"><span class="italic">Friedrich Nietzsche</span></p><p class="calibre2" style="margin:0pt; border:0pt; height:1em"> </p><p class="calibre2" style="margin:0pt; border:0pt; height:1em"> </p><p class="calibre2" style="margin:0pt; border:0pt; height:1em"> </p><div class="mbppagebreak" id="calibre_pb_5"></div>
</body></html>
