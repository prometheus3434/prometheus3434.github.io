<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ikidunya</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<p class="normal"><sup class="calibre2">[<a href="ikidunya_split_006.html#footnote-600-33-backlink" id="footnote-600-33" name="footnote-600-33">33</a>]</sup> Tycho Brahe (1546-1601) Danimarkalı ünlü astronom, Huen Adası’nda Uranibourg adını verdiği gözlemevinde kendisi tarafından icat edilen ve zamanının en mükemmelleri olarak anılan aygıtlarla yıldızların koordinatlarını hesaplamak için metodik gözlemler sürdürdü ve ölçümleri öylesine kılı kırk yaran bir ciddiyetle yaptı ki ancak teleskop icat edildikten sonra onun ölçümleri aşılabildi. Tycho çalışmaları sayesinde 1572 yılındaki yeni yıldızın Ay ötesi uzaklıklarda olduğunu kanıtlayabildi. Kuyrukluyıldızların, Aristoteles’in teorisinin aksine (çünkü o atmosfere ait meteorlar olarak kabul ediyordu) Ay ötesi mesafelerde olduğunu bildi. Böylece Maestlin’in varsayımı doğrulanmış oldu. Onun gezegenlere ilişkin koordinat ölçümleri sayesinde Kepler, gezegenlerin Güneş çevresindeki hareketlerine ilişkin üç kinematik kanunu buldu. Bu kanunlar, Galileo’nun dinamik bilimiyle birlikte Newton’un evrensel kütleçekim kanununu ilan etmesi sonucunu doğuracaktı. İfade edildiği üzere Tycho bir Copernicusçu değildi, çünkü Yerküre’nin hareket ettiği görüşüne inanmadı. Bu açıdan onun büyük ünü yeni fikirlerin yayılmasını engellemiş oldu. Belki de bu yüzdendir Galileo’nun ona kızgınlığı. Bu kızgınlığını Galileo sık sık yazılarında dile getirdiği gibi onu hırçınca eleştirmiştir. Oysa Kepler gökcisimlerinin böylesi değerli bir gözlemcisini bize bahşettiği için Tanrıya şükrediyor</p>
</div>
<div class="calibre1" id="calibre_pb_43"/></body>
</html>