<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-8">
		<section>
			<h1><st c="0">Deliyle Geçen Gece</st></h1>
			<p><span><st c="19">A</st></span><st c="21">nlatacağım bir hikâye değil, bir anıdır. </st><st c="62">Başımdan geçtiği için yazıyorum. </st><st c="95">Şimdi, kendi halkı tarafından yurdundan kovulan eski Mısır Kralı Faruk var ya... </st><st c="176">Bir sıra o çok azmıştı. </st><st c="200">Erkek çocuk doğurmuyor diye karısını boşamıştı. </st><st c="248">Bu bir, ikincisi de İran Şahı. </st><st c="279">Onun da, şimdi çocuk doğuramıyor diye boşadığı ikinci karısıyla evlenme sıralarıydı. </st><st c="364">Bakın şu işe siz. </st><st c="382">Birisi, erkek çocuk doğuramıyor diye karısını boşuyor. </st><st c="437">Öbürü o sıralarda Süreyya ile evlenecek de, onun hiç çocuğu olmayacak.</st></p>
			<p><st c="507">Ben tuttum, karısını boşayan Mısır Kralı, bir de, sonradan kısır olduğu anlaşılacak olan Süreyya ile evlenecek Şah Hazretleri için küçük bir yazı yazdım.</st></p>
			<blockquote>
			<p><st c="661">Mısır Kralı ile İran Şahı beni mahkemeye verdiler. </st><st c="713">İnanılmayacak gibi ama, olay gerçektir. </st><st c="753">Mahkemede evrak okundu. </st><st c="777">O zamanki Mısır’ın Ankara elçisi ile, yine o zamanki İran’ın Ankara elçisi, bir otomobille bizim Dışişleri Bakanlığına geliyorlar. </st><st c="908">Benim yazımı gösterip bu yazının “iki memleket arasındaki dostane münasebetleri bozucu mahiyette olduğunu” söylüyorlar. </st><st c="1028">Böylece benim aleyhimde dava açılıyor.</st></p>
			</blockquote>
			<p><st c="1066">Hiç aklıma gelir mi, bir kralla bir şahın beni mahkemeye verecekleri. </st><st c="1137">Ve hiç aklıma gelir mi, o kralın günün birinde yurdundan kovulacağı...</st></p>
			<p><st c="1207">Oysa ben o sıra, içerdeki olaylar, içerdeki kişiler için yazı yazamıyordum, ne yazsam mahkemeye veriyorlardı da, davalardan kurtulmak için dışardakileri yazmıştım.</st></p>
			<p><st c="1371">Mahkemeye girdik. </st><st c="1390">Bir krala, bir de şaha hakaret etmişim. </st><st c="1430">Etmedim. </st><st c="1439">Ettin. </st><st c="1446">Etmedim. </st><st c="1455">Ettin. </st><st c="1462">Bir pazarlık... </st><st c="1478">Sonunda altı aya mahkûm oldum.</st></p>
			<p><st c="1508">İşte anlatacağım olay bu mahkûmiyetim sırasında başımdan geçti. </st><st c="1573">Durun ama, laf arasına bişey daha sıkıştırayım. </st><st c="1621">Doğrusu, o zamandanberi, Kral Faruk’u kovan Mısırlıların, onun yüzünden benim hapis yattığımı bilip bilmediklerini çok merak ederim. </st><st c="1754">Mısır’da bile Kral Faruk yüzünden hapse giren yazar yokken, ben sanki ne diye burda onun yüzünden hapse girdim.</st></p>
			<p><st c="1865">Girdim ama, çok kötü girdim. </st><st c="1895">Cepte metelik nanay, dön şinanay şinanay... </st><st c="1939">Gelen yok, giden yok, arayan yok, soran yok... </st><st c="1986">Hapisane ağzıyla buna, “Yirmiye yoğurt!” derler. </st><st c="2035">Benim de öyle: Yirmiye yoğurt... </st><st c="2068">Hapisane gibi yerde, altı ay için sızlanmak da olmaz. </st><st c="2122">Eloğlunun sırtında yirmi yılı, otuz yılı var. </st><st c="2168">Adamı ayıplarlar.</st></p>
			<p><st c="2185">– Altı ay mı? </st><st c="2200">Yatağa girip sağından soluna dönene kadar altı ay geçer.</st></p>
			<p><st c="2256">Öyledir, bikez mapus koğuşuna girdin mi, sağından soluna ağır ağır, yavaaş yavaş döneceksin. </st><st c="2350">Sen biyan değiştiresiye, bir mevsim değişecek. </st><st c="2397">Sağına yatacaksın yaz, bir de sola döneceksin, kış olmuş. </st><st c="2455">Başka türlü, o dört duvar arasında dört mevsim geçer mi?</st></p>
			<p><st c="2511">İyi ama cıgara parası yok, çay parası yok. </st><st c="2555">Yok işte, hiçbişeyin parası yok. </st><st c="2588">Hapisanede Kızılay aşı çıkar. </st><st c="2618">Kızılay aşına salla kaşığı. </st><st c="2646">Ya dışardakiler? </st><st c="2663">Dışarda çoluk var, çocuk var.</st></p>
			<p><st c="2692">Kendi kendime,</st></p>
			<p><st c="2707">– Krallar, şahlar senin neyine, a düdük?.. </st><st c="2751">diyorum ama ne desem boş. </st></p>
			<p><st c="2777">O sıra bir haber geldi: Af dilersem çıkabilirmişim. </st><st c="2829">Size bişey söyleyeyim mi, bir kraldan af dilemek de insanın ağırına gidiyor. </st><st c="2906">Af dileyip yiğitliği krala bırakacağımıza, yatalım, çekelim de, yiğitlik olsun bize kalsın dedik. </st><st c="3004">Başka bişeyimiz kalmadı, yiğitliğimiz kalsın.</st></p>
			<p><st c="3049">Gelgelelim yiğitliğin para etmediği bir zamandayız. </st><st c="3102">Yazı yazayım da tanıdık gazetelere, dergilere göndereyim dedim. </st><st c="3166">Bu kez de yazıları dışarı bırakmazlar.</st></p>
			<p><st c="3204">– Bırakın. </st><st c="3216">Ben dışarda olsam yazmayacak mıyım?</st></p>
			<p><st c="3251">Bırakmazlar. </st><st c="3265">Ben başladım yazıları gizli gizli dışarı kaçırmaya.</st></p>
			<p><st c="3316">Yazılar her ne kadar imzasız yayımlanıyorsa da, benim yazdığımı anlayıp huylanıyorlar.</st></p>
			<p><st c="3403">Olay Sultanahmet Cezaevinde geçiyor. </st><st c="3441">Bir gece, cezaevi müdürü odasına çağırdı. </st><st c="3483">İyi de bir adam. </st><st c="3500">Bir kızı, bir oğlu varmış. </st><st c="3527">Biri üniversitede, biri lisede okurmuş. </st><st c="3567">Ben, dışarı yazı kaçırdığım için, müdürü bana göz yumuyor sanırlarmış. </st><st c="3638">Sonra kızarlar, onu bir taşra cezaevine müdür yaparlarmış. </st><st c="3697">Çocuklarının öğrenimi yarıda kalırmış...</st></p>
			<p><st c="3737">Müdür,</st></p>
			<p><st c="3744">– Çocuklarıma acıyın! </st><st c="3767">diyordu.</st></p>
			<p><st c="3775">Hey Tanrım, müdürün çocuklarına mı acıyayım, kendi çocuklarıma mı? </st><st c="3843">Hadi ben müdürün çocuklarına acıdım diyelim, benim çocuklarıma kim acıyacak?</st></p>
			<p><st c="3919">Yazı kaçırırsam müdürün çocukları güme gidecek, kaçırmazsam benim çocuklarım güme gidecek.</st></p>
			<p><st c="4010">Gecenin bu vakti, müdürün odasında ikimiziz. </st><st c="4056">O bana,</st></p>
			<p><st c="4063">– Çocuklarıma acı! </st><st c="4083">diye yalvarıyor. </st></p>
			<p><st c="4100">Ben ona,</st></p>
			<p><st c="4108">– Çocuklarıma acı! </st><st c="4128">diye yalvarıyorum. </st></p>
			<p><st c="4147">İkimizin de dediği bir ama, anlaşamıyoruz.</st></p>
			<p><st c="4189">Doğrusunu söyleyeyim mi, benim çocuklar baskın geldi, ben müdürün çocuklarına acıyamadım. </st><st c="4280">Bunun üzerine yazı kaçıramayayım diye, beni iyice sıkıştırmaya başladılar. </st><st c="4355">Ekmek parası bu, sıkı mıkı dinler mi? </st><st c="4393">Ben yine yazı kaçırıyorum. </st><st c="4420">Hani insanın, “Kaçırıyorum,” demeye de dili varmıyor. </st><st c="4474">Kaçırıyorum dediklerim, bir macera romanı, bikaç aşk hikâyesi...</st></p>
			<p><st c="4538">Beni sıkıyorlar, sıkıştırıyorlar, yine yazılar çıkıyor. </st><st c="4595">Yazıları nasıl kaçırıyorum diye merak etmişler. </st><st c="4643">Bigün cezaevinin infaz savcısı gülümseyerek,</st></p>
			<p><st c="4687">– Yazılarınızı nasıl dışarı çıkarıyorsunuz? </st><st c="4732">Çok merak ediyorum... </st><st c="4754">dedi.</st></p>
			<p><st c="4759">– Ben de bişeyi çok merak ediyorum, dedim.</st></p>
			<p><st c="4802">– Nedir?</st></p>
			<p><st c="4811">– Bu hapisaneye eroin, afyon, bıçak nasıl giriyor?</st></p>
			<p><st c="4862">O zaman da hapisanede esrarın, eroinin pazarı kuruluyor. </st><st c="4920">Ayda biriki de içerde adam vuruyorlar.</st></p>
			<p><st c="4958">Onlar, yazıların nasıl çıktığını merak ediyor, ben de eroinin, afyonun, silahların nasıl girdiğini...</st></p>
			<p><st c="5060">– İnsaf beyefendi, dedim, şu adamlar buraya eroin sokarlar da ben burdan yazı çıkaramaz mıyım?</st></p>
			<p><st c="5155">Güldüler. </st><st c="5166">Güldüler ama, beni de odaya kapadılar. </st><st c="5205">İçeri eroin sokanları bir odaya kapayamazlar, onlar çok çünkü. </st><st c="5268">Dışarıya yazı kaçıran bir benim. </st><st c="5301">Bir kişiyi de bir odaya kapamak kolay.</st></p>
			<p><st c="5339">Yalnız ziyaret günleri, bir ziyaretlik zaman dışarı çıkartıp sonra yine odaya kapıyorlar. </st><st c="5430">Bana da ya ziyaretçi hiç gelmiyor yada gelen olursa eli boş geliyor. </st><st c="5499">Bir gün, iki gün, bir ay... </st><st c="5527">Deli olacağım. </st><st c="5542">İnsanın kendi kendisiyle kalmasını siz bilir misiniz? </st><st c="5596">Hele benim gibi, geveze demeyelim, konuşkan olursa... </st><st c="5650">Küçük odanın içinde aşağı yukarı volta atıyorum. </st><st c="5699">Koridora çık, helaya gir, geçmez saatler. </st><st c="5741">Hay Allah... </st><st c="5754">Para yok, bişey yok. </st><st c="5775">Şarkı söylüyorum, şarkı bitiyor. </st><st c="5808">Bağırıyorum, bağırma bitiyor. </st><st c="5838">İçimden dua ediyorum: Şuraya birisi gelse, canavar gelse, Azrail gelse razıyım. </st><st c="5918">İki laf etse insan, yeter. </st><st c="5945">Akşamları gardiyan gelip bakıyor. </st><st c="5979">Onu lafa tutmak istiyorum. </st><st c="6006">O da yoklama yapacağım diye gelip, sonra kapıyı sürgüleyip, arkadan kol demirini, zinciri, kilidi vurup gidiyor.</st></p>
			<p><st c="6118">Bu odadaki yalnızlığım tam üç ay olmuştu. </st><st c="6161">O gün de bir ziyaretçim gelmiş. </st><st c="6193">Nasıl olmuşsa eli boş değil. </st><st c="6222">Bisürü şey getirmiş. </st><st c="6243">Cıgara, üzüm, kavun, zeytin, peynir, domates, reçel, ooh!.. </st><st c="6303">Hepsini karyolamın altına koydum. </st><st c="6337">Bir iyi de karnımı doyurdum. </st><st c="6366">Odanın bir köşesi manav dükkânına dönmüş. </st><st c="6408">Bakıp bakıp keyifleniyorum. </st><st c="6436">Bana bunlar bir ay gider diyorum. </st><st c="6470">Burası hapisane, yavaş yavaş idare edeceksin.</st></p>
			<p><st c="6515">Yiyecek geldi, bir de şuraya biri gelse de arkadaşlık etsek.</st></p>
			<p><st c="6576">Geceyarısı oldu. </st><st c="6594">Hava da serince. </st><st c="6611">Yatağa girmişim, sırtımda battaniye, şiir yazıyorum. </st><st c="6664">Dışarda bir gürültü oldu. </st><st c="6690">Kapının zinciri şıngırdadı. </st><st c="6718">Bu saatte dışarda ses olmaz. </st><st c="6747">Derken kol demirinin kalktığını duydum, sürgü çekildi. </st><st c="6802">Demir kapı da gıcırdayarak açıldı. </st><st c="6837">Ben de yerimden doğruldum. </st><st c="6864">Bu saatte buraya kim gelir? </st><st c="6892">Koridora çıktım. </st><st c="6909">Koridor karanlık olduğundan içeri giren iki kişiyi seçemedim. </st><st c="6971">İki gölge yaklaşınca, arkadakinin gardiyan olduğunu anladım. </st></p>
			<p><st c="7032">Gardiyan,</st></p>
			<p><st c="7041">– Burda kalacak!.. </st><st c="7061">dedi, önündeki gölgeyi ileri itti. </st></p>
			<p><st c="7096">Sonra dönüp gitti. </st><st c="7115">Demir kapı kapandı, sürgü çekildi, zincir takıldı. </st><st c="7166">Yanıma bir can yoldaşı geldi diye, ben artık sevinçliyim. </st><st c="7224">Adama,</st></p>
			<p><st c="7230">– Buyur! </st><st c="7240">dedim.</st></p>
			<p><st c="7246">Adam içeri girdi ki, bir canavar. </st><st c="7281">Yalınayak, üst baş dökülüyor. </st><st c="7311">Kısa, tıkız, kalın bir yaratık. </st><st c="7343">Besili dağlıç koçu gibi yanpala yanpala yürüyor. </st><st c="7392">Boyun hiç yok, kelle gövdenin içine kakılmış. </st><st c="7438">Enseyle kafa bir genişlikte. </st><st c="7467">Fincan iriliğinde patlak ak gözlerini devire devire bana bakıyor.</st></p>
			<p><st c="7532">– E, geçmiş olsun arkadaş, hoşgeldin!.. </st><st c="7573">dedim.</st></p>
			<p><st c="7579">– Eyvallah...</st></p>
			<p><st c="7593">Aman çok iyi, demek ki konuşuyor, öyleyse insandır. </st></p>
			<p><st c="7646">Boğuk, çatlak, derinden gelen kalın bir sesi var.</st></p>
			<p><st c="7695">– Otur bakalım, dedim.</st></p>
			<p><st c="7718">Yer gösterdim. </st><st c="7734">Ne oturacak, ne yatacak bişeyi var.</st></p>
			<p><st c="7769">– Geçmiş olsun. </st><st c="7786">Ne oldu arkadaş? </st><st c="7803">dedim.</st></p>
			<p><st c="7809">– Bir hergeleyi temizledim, dedi.</st></p>
			<p><st c="7843">Öyle bir gözüme bakıyor ki, beni bir titreme aldı.</st></p>
			<p><st c="7894">– Adınız nedir?</st></p>
			<p><st c="7910">– Benim adım Benli Taci.</st></p>
			<p><st c="7935">– Taci Bey. </st><st c="7948">Aldırma, boş ver.</st></p>
			<p><st c="7965">– Abi, bana bey deme, bozulurum. </st><st c="7999">Benim adım Benli Taci...</st></p>
			<p><st c="8023">– Aldırma Taci Efendi.</st></p>
			<p><st c="8046">– Abi, bana efendi deme, bozulurum. </st><st c="8083">Benim adım Benli Taci...</st></p>
			<p><st c="8107">Sol yanağında iri kara bir beni var.</st></p>
			<p><st c="8144">– Nerde oldu bu iş?</st></p>
			<p><st c="8164">– Tımarhanede...</st></p>
			<p><st c="8181">Tir tir titremeye başladım.</st></p>
			<p><st c="8209">– Ne zaman oldu?</st></p>
			<p><st c="8226">– Bugün, akşamüzeri. </st><st c="8248">Hergeleyi temizledim, buraya gönderdiler.</st></p>
			<p><st c="8289">– Vah vah...</st></p>
			<p><st c="8302">– Ne vah vahı be...</st></p>
			<p><st c="8322">– Yani, iyi olmuş, elinize sağlık. </st><st c="8358">Sustuk. </st><st c="8366">Göz kuyruğuyla adamı süzüyorum, kötü çok kötü. </st><st c="8413">Biraz konuşup da yumuşatayım, dedim : Neden oldu bu iş?</st></p>
			<p><st c="8468">– Bugün tımarhanenin ziyaret günü. </st><st c="8504">Ona dışardan sucuk getirmişler. </st><st c="8536">O da sucuğu yastığın altına koydu. </st><st c="8571">Birisi yatağının altına bişey koydu mu, ben bozulurum. </st><st c="8626">Dışardan her ne gelirse, ortaya dökülmeli, millet yemeli. </st><st c="8684">Ben fena bozuldum. </st><st c="8703">Hergele yatağa uzandı, uyudu. </st><st c="8733">Ben de uyurken şişledim.</st></p>
			<p><st c="8757">– İyi, iyi, çok iyi yapmışsınız. </st><st c="8791">Hemen karyolanın altına davranıp sepeti çıkardım: Buyurun Taci Bey, üzüm ister misiniz? </st><st c="8879">Peynir de var... </st><st c="8896">Sucuk da var...</st></p>
			<p><st c="8911">– Abi, bana bey deme, bozulurum.</st></p>
			<p><st c="8944">Bisüre sessiz durduk. </st><st c="8967">Aman Allahım... </st><st c="8983">Herifi nasıl yumuşatsam?</st></p>
			<p><st c="9007">– Demek tımarhanede oldu? </st></p>
			<p><st c="9034">– Evet...</st></p>
			<p><st c="9043">– Çok şaşılacak şey.</st></p>
			<p><st c="9064">– Neden şaştın?</st></p>
			<p><st c="9080">– Siz maşallah, aklı başında bir arkadaşsınız. </st><st c="9128">Tımarhanede ne işiniz vardı? </st><st c="9157">Yoksa orada görevli miydiniz?</st></p>
			<p><st c="9186">– Burdan gönderdiler. </st><st c="9209">Bu hapisanenin zindanındaydım. </st><st c="9240">Bir hergeleyi temizlemiştim. </st><st c="9269">O yüzden beni tımarhaneye göndermişlerdi.</st></p>
			<p><st c="9310">– Vah vah... </st><st c="9324">Haksızlık etmişler. </st><st c="9344">Affedersiniz, o hergeleyi neden temizlemiştiniz?</st></p>
			<p><st c="9392">– Beni zindana attılar burda. </st><st c="9423">Ayağıma pranga zincirini vurdular. </st><st c="9458">Her gülle yüz okka. </st><st c="9478">Sonra bu hergeleyi yanıma attılar. </st><st c="9513">Ona da pranga vurdular. </st><st c="9537">Bigün buna ziyaretçisi reçel getirmiş. </st><st c="9576">Reçeli yatağının altına koydu. </st><st c="9607">Ben buna bozulurum. </st><st c="9627">Dışardan ne gelirse ortaya dökülmeli, millet yemeli. </st><st c="9680">Hergeleyi gece uyurken şişledim.</st></p>
			<p><st c="9712">– Pek güzel yapmışsınız. </st><st c="9738">Elinize sağlık Taci Efendi.</st></p>
			<p><st c="9765">– Abi, bana efendi deme, bak, bozulurum. </st></p>
			<p><st c="9807">Hemen reçel kavanozuna davranıp,</st></p>
			<p><st c="9839">– Buyur allahaşkına, yabancı gibi durma, dedim. </st><st c="9888">Yine susmuştuk. </st><st c="9904">Yüreğim küt küt atıyor. </st><st c="9928">Şurdan, “İmdat!” diye bağırsam, onlar yetişesiye, Taci beni temizler. </st><st c="9998">Sizin gibi bir insan zindana atılır mı hiç... </st><st c="10044">Yazık!..</st></p>
			<p><st c="10052">– Hapisane koğuşunda bir hergeleyi temizledim de ondan zindana atmışlardı.</st></p>
			<p><st c="10127">– Yaaa?</st></p>
			<p><st c="10135">– Nasıl yaa?</st></p>
			<p><st c="10148">– Yani iyi yapmışsınız. </st><st c="10173">Allah bileğinize kuvvet versin. </st><st c="10205">Sorması ayıp olmasın ama, o hergeleyi neden temizlemiştiniz?</st></p>
			<p><st c="10265">– Ziyaret günü karpuz getirmişler. </st><st c="10301">Karpuzu...</st></p>
			<p><st c="10311">– Yatağının altına koymuş.</st></p>
			<p><st c="10338">– Sen nerden biliyorsun?</st></p>
			<p><st c="10363">– Yoo... </st><st c="10373">Hani yani... </st><st c="10386">söz gelişi...</st></p>
			<p><st c="10399">– Gece uyurken şişledim.</st></p>
			<p><st c="10424">Ranzanın altından karpuzu, kavunu ortaya çıkardım.</st></p>
			<p><st c="10475">– Neden yemiyorsunuz? </st><st c="10498">Yiyin allahaşkına... </st><st c="10519">Şu dünyaya bak! </st><st c="10535">Sizin gibi bir insanı hapse atsınlar... </st><st c="10575">Olur şey değil.</st></p>
			<p><st c="10590">– Dışarda bir hergeleyi temizlemiştim de ondan hapse attılar. </st><st c="10653">Bir han odasında beraber kalıyorduk. </st><st c="10690">Hergele yatağının altına...</st></p>
			<p><st c="10717">– Siz de uyurken...</st></p>
			<p><st c="10737">– Şişledim. </st><st c="10750">Peki, sen nerden biliyorsun?</st></p>
			<p><st c="10778">– Yani, mesela...</st></p>
			<p><st c="10796">Ben, bu canavarla sabaha kadar ne yapacağım? </st><st c="10842">Doğrusu ya, aklıma geleni söyleyeyim: Bu deliyi benim yanıma, beni de temizlesin diye vermişlerdir diye düşündüm. </st><st c="10956">Koca hapisanede yer bulamadılar da buraya mı koydular? </st><st c="11011">Benli Taci, beni şişlerse ne çıkar? </st><st c="11047">Bir yazı kaçırmak yüzünden şu başımıza gelenlere bak, kelleyi vereceğiz.</st></p>
			<p><st c="11119">– Buyurun!.. </st><st c="11133">Niye öyle duruyorsunuz? </st><st c="11157">Yesenize!..</st></p>
			<p><st c="11168">Beş aydır ziyaretime gelenler hep eli boş gelirken bir bugün öteberi getirdiler. </st><st c="11250">Onları da sözüm ona burdan çıkasıya idare edecektim.</st></p>
			<p><st c="11302">– Yiyin rica ederim. </st><st c="11324">Yabancı gibi durmayın!..</st></p>
			<p><st c="11348">Bir gece önce uyumamıştım. </st><st c="11376">Uyku gözlerimden akıyor. </st><st c="11401">Ama bir uyusam, Benli Taci beni şişler. </st><st c="11441">Kendi kendime hesaplıyorum: Benli Taci üzerime atılırsa ne yaparım? </st><st c="11509">Sepeti kafasına geçiririm ilkin. </st><st c="11542">Arkadan çarşafı, battaniyeyi. </st><st c="11572">Sonra odanın içinde sabaha kadar fır fır döneriz. </st><st c="11622">Ben bununla baş edebilir miyim? </st><st c="11654">Levent baldırı gibi kolları var. </st><st c="11687">Bir kolunda denizkızı dövmesi, bir kolunda iskelet kafası dövmesi.</st></p>
			<p><st c="11753">Yorganımla minderimi verdim.</st></p>
			<p><st c="11782">– Siz de burada uyuyun! </st><st c="11807">dedim.</st></p>
			<p><st c="11813">– Ben uyumam, sen uyu! </st><st c="11837">dedi. </st><st c="11843">Uyumasam daha kötü. </st><st c="11863">Yatağa uzandım ama tetikteyim. </st><st c="11894">Topu topu dört hergeleyi geberttim, benden hesap soruyorlar. </st><st c="11955">Harpte binlerce kişiyi öldürürler, kimse kimseden hesap sormaz. </st><st c="12019">Dört kişi be... </st><st c="12035">Dört hergelenin hesabı mı olur?</st></p>
			<p><st c="12066">Ben de bilgiçlik ettim.</st></p>
			<p><st c="12090">– Harp başka. </st><st c="12105">Harpte adam öldürenler haklı...</st></p>
			<p><st c="12136">– Yapma be abi... </st><st c="12155">İki taraf birbirine girmiş, adam öldürüyor. </st><st c="12199">Hadi bir taraf haklı, iki taraf da mı haklı? </st><st c="12244">Kim hesap soruyor? </st><st c="12263">Beni garip buldular, hesap soruyorlar. </st><st c="12302">Topu topu dört kişi be... </st><st c="12328">Sustuk. </st><st c="12336">Sonra o bana sordu: Sen neden yatıyorsun abi?</st></p>
			<p><st c="12381">– Ben mi? </st><st c="12392">Hiç... </st><st c="12399">Önemsiz... </st><st c="12410">Bir hergeleyi şişledim de... </st></p>
			<p><st c="12439">Benli Taci duraladı:</st></p>
			<p><st c="12459">– Neden abi?</st></p>
			<p><st c="12472">– Hiiç... </st><st c="12483">Şişledim işte.</st></p>
			<p><st c="12497">– Durup dururken mi?</st></p>
			<p><st c="12518">– Durup dururken olur mu? </st><st c="12545">Önce babasını şişlemiştim. </st><st c="12572">Sonra o da işime karışınca kafam kızdı, onu da şişledim.</st></p>
			<p><st c="12628">Benli Taci’nin o patlak gözleri büsbütün yuvalarından fırladı.</st></p>
			<p><st c="12691">– Babasını niye şişledin?</st></p>
			<p><st c="12717">– Hiiç... </st><st c="12728">Öyle işte... </st><st c="12741">Şişleyim şunu dedim, şişledim.</st></p>
			<p><st c="12771">– Durup dururken mi?</st></p>
			<p><st c="12792">– Yooo. </st><st c="12801">Önce karısını şişlemiştim. </st><st c="12828">Kocası gelince, onu da karısının yanına gönderdim.</st></p>
			<p><st c="12878">Benli Taci yerinden kalktı:</st></p>
			<p><st c="12906">– Karıyı niye şişlemiştin abi?</st></p>
			<p><st c="12937">– Valla geçmiş gün, unuttum.</st></p>
			<p><st c="12966">– Abi, topu topu kaç kişi?</st></p>
			<p><st c="12993">– Bilmem... </st><st c="13006">Onbeş yirmi var.</st></p>
			<p><st c="13022">– Sen harp etmişsin be abi...</st></p>
			<p><st c="13052">Taci yorganı, yastığı aldı, gitti, odanın köşesine çekildi. </st><st c="13113">Ben de sabaha kadar ona kaç hergele şişlediğimi, nasıl, neden şişlediğimi anlattım.</st></p>
			<p><st c="13196">Sabah oldu. </st><st c="13209">Benli Taci demir kapıyı yumruklamaya başladı. </st><st c="13255">Gardiyan geldi. </st><st c="13271">Fısıldaşarak bişeyler konuştular. </st><st c="13305">Gardiyan Taci’yi aldı götürdü. </st><st c="13336">Ben de rahata kavuştum.</st></p>
			<p><st c="13359">Aradan yıllar geçti, sonra duydum ki 1954 yılında Sinop Cezaevinde Benli Taci’yi tabancayla delik deşik ederek öldürmüşler. </st></p>
		</section>
	<div id="charCountTotal" value="13484"></div></body>
</html>
