<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-10">
		<section>
			<h1><st c="0">Kaçaklar Kralı Fare</st></h1>
			<p><span><st c="20">S</st></span><st c="22">abıka sayısı arttıkça, sabıkalı da giderek efsaneleşir, bir yapmışsa, bin olur. </st><st c="102">Ağızdan ağıza maceraları büyür de büyür. </st></p>
			<p><st c="143">Kendi gelmeden haberi geldi:</st></p>
			<p><st c="171">– Fare yine yakalanmış...</st></p>
			<p><st c="197">– Bu akşam hapisaneye geliyormuş...</st></p>
			<p><st c="233">– Görürsünüz, haftaya kalmaz, yine kaçar.</st></p>
			<p><st c="275">– Bu sefer zor kaçar. </st><st c="298">Arif Baba hamama çeksin, belinde sopayı kırsın da kaçsın görelim.</st></p>
			<p><st c="363">– Görüşürüz... </st><st c="379">O ne Arif Baba’lar atlatmıştır.</st></p>
			<p><st c="410">O gün akşama kadar yüz sabıkası olan hapisaneler firar kralı Fare’den konuşuldu. </st><st c="492">Gazeteler de onu iyice şişirmişler. </st><st c="528">Birinin üçten yukarı sabıkası oldu mu, “99 sabıkalı” diye ad takmak görenektir. </st><st c="608">Amma, bu Fare’nin sabıkası da, cezaevinden kaçması da yüzü geçmiş.</st></p>
			<p><st c="674">İlk kaçışı şöyle olmuş: O zaman daha Fare, hapisanelerde nam salmamış. </st><st c="746">İlk girişi. </st><st c="758">Kimse kendisini tanımıyor. </st><st c="785">Cezaevine girdiğinin haftasında, o gün tahliye edileceklerden birine,</st></p>
			<p><st c="854">– Arkadaş, al sana yüz lira, demiş. </st><st c="891">Tahliye listesi okunurken, sen helaya gireceksin. </st><st c="941">Yarım saat geçmeden heladan çıkma!..</st></p>
			<p><st c="977">Meydancı,</st></p>
			<p><st c="987">– Tahliyeciler, tahliyecileeer, tahliyeciler!.. </st><st c="1036">diye bağırmaya başlamış, tahliye listesini okumuş. </st></p>
			<p><st c="1087">Yüz lirayı alan, doğru helaya. </st><st c="1118">Tahliyeciler çıkıp gitmiş. </st><st c="1145">Yarım saat sonra da adam heladan çıkıp,</st></p>
			<p><st c="1184">– Benim bugün tahliye günüm!.. </st><st c="1216">diye müdüre dayanmış.</st></p>
			<p><st c="1237">– Yahu, sen demin tahliye olmadın mıydı?</st></p>
			<p><st c="1278">– Yooo...</st></p>
			<p><st c="1288">Fare’nin, o adamın yerine cezaevinden çıkıp gittiği anlaşılmış. </st><st c="1353">Ama bu numara bikez söker. </st><st c="1380">Fare’nin kim olduğunu iyice öğrenmişler.</st></p>
			<p><st c="1420">İkinci yakalanışında Başgardiyan Arif Baba, iyi bir sopa çektikten sonra,</st></p>
			<p><st c="1494">– Ulan bu sefer de kaç, göreyim seni!.. </st><st c="1535">demiş.</st></p>
			<p><st c="1541">Fare kaçmayacakmış amma, iş inada binince dayanamamış. </st><st c="1597">Hapisaneye girişinden üç gün sonra: Pırrr!..</st></p>
			<p><st c="1641">Herkesin gözü üzerinde. </st><st c="1666">Uçtu mu bu Fare?</st></p>
			<p><st c="1682">Yine o gün cezaevinden beş kişi tahliye olacak. </st><st c="1731">Tahliyeciler, eşyalarını, yataklarını denk yapıyorlar. </st><st c="1786">Fare, denklerden birinin içine girmiş. </st><st c="1825">Sıkıca denk bağlanmış. </st><st c="1848">Hadi dışarı...</st></p>
			<p><st c="1862">O günden sonra tahliyecilerin denkleri didik didik aranıyor.</st></p>
			<p><st c="1923">Fare yine enselenmiş. </st><st c="1946">Arif Baba eşek sudan gelesiye bir daha dövmüş.</st></p>
			<p><st c="1992">– Ulan alçak, erkeksen bir daha kaç da göreyim... </st><st c="2043">demiş.</st></p>
			<p><st c="2049">Mahkûmların anlattığına göre, Arif Baba böyle büyük söylemese, oğlanın kaçacağı yokmuş. </st><st c="2138">Ama iş iddiaya bindi mi, dayanamıyor. </st><st c="2176">On gün sonra Fare yine kaçmış. </st><st c="2207">Nasıl kaçtığını tekrar yakalanınca sopa altında yine kendisinden öğrenmişler.</st></p>
			<p><st c="2284">Her sabah koca bir çöp kamyonu cezaevi kapısına geliyor. </st><st c="2342">Üç büyük çöp fıçısı kamyona boşaltılıyor. </st><st c="2384">Fare erkenden çöp fıçılarının içine gömülmüş. </st><st c="2430">Gardiyanların gözü önünde, çöp fıçısının içindeki Fare’yi dışarı taşımışlar. </st><st c="2507">Makam arabasına bindirir gibi çöp kamyonuna yüklemişler.</st></p>
			<p><st c="2563">O günden sonra çöp fıçılarını gardiyanlar didik didik didikliyorlar. </st><st c="2633">Ama Fare yine kaçmış. </st><st c="2655">Cezaevi idaresi deli olacak.</st></p>
			<p><st c="2683">Fare için söylentiler öyle çok ki, hiçbiri inanılacak işi değil. </st><st c="2749">Bikez dediklerine göre, asfaltta yürür gibi düz duvara tırmanırmış, tırmanırmış değil, düz duvarda yürürmüş.</st></p>
			<p><st c="2857">Bir akşam koğuş sayımında bakmışlar Fare yok.</st></p>
			<p><st c="2903">– Ulan, yine mi kaçtı? </st><st c="2927">Fare!.. </st><st c="2935">diye bağırmaya başlamışlar.</st></p>
			<p><st c="2962">– Kaçmadım, buradayım! </st><st c="2986">diye bir ses gelmiş. </st><st c="3007">Ses gelmiş ama görünürlerde Fare yok.</st></p>
			<p><st c="3044">– Nerdesin Fare?</st></p>
			<p><st c="3061">– Burdayım.</st></p>
			<p><st c="3073">Bir de bakmışlar, Fare, koğuşun tavanında tepe aşağı dolaşıyor...</st></p>
			<p><st c="3139">– Ne yapıyorsun orda?</st></p>
			<p><st c="3161">– Canım sıkıldı, volta atıyorum.</st></p>
			<p><st c="3194">– İn aşağı!</st></p>
			<p><st c="3206">– İnmem! </st></p>
			<p><st c="3216">– İn!</st></p>
			<p><st c="3221">– Dövmeyeceğine yemin et! </st></p>
			<p><st c="3248">Arif Baba,</st></p>
			<p><st c="3258">– Vallaha billaha dögmem! </st><st c="3285">diye yemin etmiş.</st></p>
			<p><st c="3302">– Namusuna?</st></p>
			<p><st c="3314">– Namisime dögmem.</st></p>
			<p><st c="3333">– Irzına?</st></p>
			<p><st c="3343">– Irzıma arvadıma dögmem. </st><st c="3370">Şart ossun dögmem.</st></p>
			<p><st c="3388">Fare, elini kolunu sallayarak tavandan aşağı inmiş. </st><st c="3441">Tabii bu olmuş değil ama Fare’nin dilde dolaşan bir efsanesi.</st></p>
			<p><st c="3502">Bikez de – yine söylenti – iki candarmanın arasında mahkemeye gidiyormuş. </st><st c="3577">Tirende esneye esneye, candarmaları da esnetmeye başlamış. </st><st c="3636">Derken candarmaların ikisi de uyuyakalmışlar. </st><st c="3682">Fare ilk istasyonda inmiş, candarmaları öyle uyutmuş ki, adamlar Ankara’dan Istanbul’a kadar uyumuşlar da, Haydarpaşa Garında bile uyanamamışlar. </st><st c="3828">Yolcular indikten sonra, tiren memurları candarmaları dürte dürte zorla uyandırmışlar.</st></p>
			<p><st c="3914">Bir keresinde, eli kelepçeliyken vapurdan atlamış. </st><st c="3966">Yüze yüze Yalova’ya çıkmış.</st></p>
			<p><st c="3993">Birinde de – yine uyduranlara göre – iki yanındaki polislere,</st></p>
			<p><st c="4055">– Aaa... </st><st c="4065">kuşa bak!.. </st><st c="4077">demiş. </st></p>
			<p><st c="4084">Adamlar, başı havada,</st></p>
			<p><st c="4105">– Hangi kuş? </st><st c="4119">demişler, martılar mı?</st></p>
			<p><st c="4141">Kuşu göremediklerine mi yansınlar, Fare’yi uçurduklarına mı?</st></p>
			<p><st c="4202">Fare’yi anlata anlata bitiremiyorlar. </st><st c="4241">Fare onların dilinde, karada ceylan, denizde balık, havada kuş... </st><st c="4307">Böyle bir fare.</st></p>
			<p><st c="4322">– Fare yine kaçar, diyorlar.</st></p>
			<p><st c="4351">– Amma bu sefer zor.</st></p>
			<p><st c="4372">– Zor mor kaçar. </st><st c="4390">Kaçar da, uçar da...</st></p>
			<p><st c="4410">– Arif Baba, kaçamazsın diye iddiaya girmezse kaçmaz.</st></p>
			<p><st c="4464">Biz Fare’yi, cezaevine girişinin ertesi günü görebildik. </st><st c="4522">Geldiği gece hamamda sabaha kadar dayak atmışlar. </st><st c="4572">Fare’nin soluk alacak dermanı kalmamış. </st><st c="4612">Ayakları şiş, suratı çürük içinde.</st></p>
			<p><st c="4646">Sıskacık, ince bir oğlan. </st><st c="4673">Çok da sevimli.</st></p>
			<p><st c="4688">Başgardiyan Arif Baba, basmış sopayı,</st></p>
			<p><st c="4726">– Erkeksen bu sefer de kaç ulan! </st><st c="4760">demiş. </st></p>
			<p><st c="4767">O da,</st></p>
			<p><st c="4772">– Erkekliği karıştırma Arif Baba. </st><st c="4807">Erkekliğime söz getirmemek için kaçarım... </st><st c="4850">demiş.</st></p>
			<p><st c="4856">Bişeye dikkat ettim. </st><st c="4878">Arif Baba Fare’yi seviyor. </st><st c="4905">Dövmesine dövmüş amma, her sabah onu kendisi alıp viziteye çıkarıyor, ilaç aldırıyor. </st><st c="4991">Fare’ye toz kondurtmadığı gibi, yemeğin en iyi yerinden önce ona verdirtiyor.</st></p>
			<p><st c="5068">Fare inim inim inliyor. </st><st c="5093">Arif Baba soruyor:</st></p>
			<p><st c="5111">– Ula köppeğin tersi, bir ehtiyacın var mı?</st></p>
			<p><st c="5155">– Sağol Arif Baba...</st></p>
			<p><st c="5176">Fare iyi oldu, ayağa dikildi. </st><st c="5207">Kimsenin etlisine sütlüsüne karışmıyor. </st><st c="5247">Dayağı yerken Arif Baba’ya,</st></p>
			<p><st c="5274">– Vurma Arif Baba, eğer döversen, senin, müdürün, müfettişin, savcının gözü önünde kaçarım! </st><st c="5367">demiş.</st></p>
			<p><st c="5373">İşte iş, böyle bir iddiaya girmiş.</st></p>
			<p><st c="5408">Fare’nin en büyük eğlencesi Arif Baba’nın köpeğine bakmak. </st><st c="5468">Arif Baba’nın “Yelli” adında küçük bir köpeği var. </st><st c="5519">Fare sabahtan akşama kadar “Yelli” ile oynuyor. </st><st c="5567">Küçük Yelli’yi cambazane köpeği gibi yetiştirdi. </st><st c="5616">Fare’nin elinde kırmızı bir bez. </st><st c="5649">Bezi atıyor. </st><st c="5662">Yelli kırmızı bezi kapmasıyla yel oluyor. </st><st c="5704">Yelli’yle Fare cezaevi avlusunda dört dönüyorlar. </st><st c="5754">Bütün mahkûmlar da arkalarında, Yelli’yi tutmanın imkânı yok. </st><st c="5816">Sonra Fare, ne demeye geldiğini kimsenin bilmediği,</st></p>
			<p><st c="5867">– Ge beşe len Yelli!.. </st><st c="5891">diyor.</st></p>
			<p><st c="5897">O söz, her ne demeye geliyorsa, Yelli anlıyor. </st><st c="5945">Kuyruğunu sallaya sallaya gelip kırmızı bezi Fare’nin ayakları dibine bırakıyor. </st><st c="6026">Her seferinde Fare de Yelli’ye ya bir et parçası, ya bir kesmeşeker veriyor.</st></p>
			<p><st c="6102">Fare’yle Arif Baba’nın arası çok iyi.</st></p>
			<p><st c="6140">– Nasılsun ula köppeğin tersi? </st></p>
			<p><st c="6172">– Sağol Arif Baba...</st></p>
			<p><st c="6192">Fare’nin cebinde herzaman kabuklu fındık dolu. </st><st c="6240">Arif Baba’ya bir avuç fındık veriyor.</st></p>
			<p><st c="6277">– Ağzımda diş nirde köppeğin tersi...</st></p>
			<p><st c="6315">– Arif Baba, takma diş yaptırsana yahu...</st></p>
			<p><st c="6357">– Takma dişe para nirde köppeğin tersi?</st></p>
			<p><st c="6397">Fare, Arif Baba’nın yanında çatır çatır fındıkları kırıyor.</st></p>
			<p><st c="6457">– Arif Baba, takma dişin olsa, bak, işte böyle fındık kırarsın. </st><st c="6522">Diş demek kuş demek. </st><st c="6543">Diş insanı otuz yaş gençleştirir Arif Baba... </st></p>
			<p><st c="6589">Sabah akşam, üç ay bu böyle.</st></p>
			<p><st c="6617">– Fındık yesene Arif Baba.</st></p>
			<p><st c="6644">– Diş nirde köppeğin tersi...</st></p>
			<p><st c="6674">– Dişin olsa işte böyle çıtır çıtır fındık kırarsın. </st><st c="6728">Takma diş insanı otuz yaş gençleştirir.</st></p>
			<p><st c="6767">Böyle söyleye söyleye, ağzından girdi, burnundan çıktı, Arif Baba’ya takma diş yaptırdı. </st><st c="6857">Amma Arif Baba, başına bir bela aldı. </st><st c="6895">Bir kere hiç yüzü gülmeyen ters bir ihtiyar.</st></p>
			<p><st c="6939">– Köppe... </st><st c="6951">derken ağzındaki takma diş lak diye fırlıyor. </st></p>
			<p><st c="6997">Herkes kahkahadan kırılıyor.</st></p>
			<p><st c="7025">Arif Baba, söverken elini ağzına götürüyor. </st><st c="7070">Çoğu zaman, çok kızarsa elini ağzına götürmeye kalmıyor, kapağı açık kalmış kafesteki kuş gibi, takma dişler ağzından uçuyor. </st><st c="7196">Fare alesta bekliyor. </st><st c="7218">Hemen dişleri havada yakalayıp,</st></p>
			<p><st c="7249">– Tuttum Arif Baba! </st><st c="7270">diye bağırıyor.</st></p>
			<p><st c="7285">Arif Baba takma dişlerini takmasa, onlara dünya kadar para vermiş ; taksa, ne konuşabiliyor, ne bağırabiliyor, ne sövebiliyor. </st><st c="7413">Takma diş değil, bir bela...</st></p>
			<p><st c="7441">Günlerden bigün, müfettiş geliyor denildi. </st><st c="7485">Cezaevinde hazırlık başladı.</st></p>
			<p><st c="7513">Bir sabah da müfettiş geldi. </st><st c="7543">Bizi avluya topladılar. </st><st c="7567">Müfettiş, savcı, müdür, memurlar, gardiyanlar avluda. </st><st c="7621">Yelli de dolanıp duruyor. </st><st c="7647">Her nasıl yaptı, ne dediyse Fare, Arif Baba’yı kızdırdı. </st></p>
			<p><st c="7704">Arif Baba,</st></p>
			<p><st c="7714">– Köppe... </st><st c="7726">derken, ağzından takma dişi fırladı. </st></p>
			<p><st c="7763">Fırlamasıyla, daha yere düşmeden Yelli, takma dişi havada yakaladı. </st><st c="7831">Yakalar yakalamaz da bir ok gibi demir parmaklıklı kapıdan uçtu.</st></p>
			<p><st c="7895">– Tut!..</st></p>
			<p><st c="7904">Kim tutacak? </st><st c="7918">Arif Baba ağlamaklı sesle Fare’ye yalvarıyor:</st></p>
			<p><st c="7963">– Ula Fare tut! </st><st c="7980">Tut getir şunu!  </st><st c="7996">Arkadan kapı gardiyanına bağırdı: Aç gapıyı!</st></p>
			<p><st c="8040">Fare, Yelli’nin arkasından, Arif Baba Fare’nin arkasından fırladılar. </st><st c="8111">Müfettiş, savcı, müdür, hep şaşırmış bakıyorlar. </st></p>
			<p><st c="8160">“Ne oldu, neyin nesi?..” derken, Arif Baba süklüm püklüm, soluk soluğa geldi:</st></p>
			<p><st c="8237">– Dişler getti, Yelli getti, Fare getti...</st></p>
			<p><st c="8280">Ben oradayken Fare daha dönmemişti. </st><st c="8317">Tevkif edilen Arif Baba’nın mahkemesi yapılıyordu. </st><st c="8368">Fare’yi kaçırdı diye. </st></p>
		</section>
	<div id="charCountTotal" value="8390"></div></body>
</html>
