<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-22">
		<section>
			<h1><st c="0">Allaha Emanet</st></h1>
			<p><span><st c="14">S</st></span><st c="16">eçimler yaklaşıyor. </st><st c="36">Kurulmak üzere olanları saymazsak, parlamentoda bidolu, parlamento dışında daha da çok partimiz var. </st><st c="137">Seçimden sonra partilerin daha da çoğalacağı söyleniyor. </st><st c="194">Bize öğretildiğine göre, partiler ne denli çok olursa demokrasi de o denli renkli olurmuş ; yeşilden fıstıkiye kadar...</st></p>
			<p><st c="313">Seçim kestirimleri için kamuoyu yoklamaları gazetelerde, radyolarda, TV kanallarında, bütün iletişim araçlarında yayımlanıyor. </st><st c="441">Bunlara göre, en sağcı, en şeriatçı partinin seçimi kazanma şansı günden güne yükseliyor. </st><st c="531">Seçim günü yaklaştıkça, o partinin kuşkusuz iktidar olacağına nerdeyse kesin gözüyle bakılmaya başlandı.</st></p>
			<p><st c="635">İnsanlarda da – elbet seçmen olanlarında – şaşılası değişimler görüldü. </st><st c="708">Daha bikaç ay öncesine dek o partiye karşı, hatta düşman olanlar bile, şimdi o partidenmiş gibi görünmeye çalışıyor. </st><st c="825">Bu ikiyüzlülük bana ağır geliyordu. </st><st c="861">İnsanların kısa zamandaki bu inanılmaz değişimi, göze batacak, kulağı tırmalayacak denli abartılıydı. </st><st c="963">Çoğunluğun bu birden değişimine ve antilaik görünümüne karşın, neyse ki çevremde hâlâ laik düşüncelerinde direnen bikaç dostum vardı. </st><st c="1097">Ancak onlarla konuşup söyleşerek biraz olsun rahatlıyordum. </st><st c="1157">Epiy zamandır buluşamadığımız böyle bir dostumla, evine gidip görüşmeyi tasarladım. </st><st c="1241">O da benim yaşımda olduğundan çoktan emekli olmuştu. </st><st c="1294">Hele kış günleri evinden çıkmazdı. </st><st c="1329">Yola çıkmadan telefon edip geleceğimi bildirdim. </st><st c="1378">Telefona çıkan eşi, evde olduklarını, buluşmamızdan sevineceklerini söyledi. </st><st c="1455">Evleri uzaktaydı. </st><st c="1473">Bir taksiye atladım, dostumun evine gittim. </st><st c="1517">Güzel ve bakımlı bir bahçe içinde iki katlı, eski yapı bir evde oturur. </st><st c="1589">Sokak kapısını bana, ev işlerine yardımcı kız açtı ve beni tanıdığı için, adımı da söyleyerek evin hanımına geldiğimi seslendi. </st><st c="1717">Ben daha evin girişinde askılığa paltomu şapkamı asar, bastonumu koyarken arkadaşımın eşi de gelmişti. </st><st c="1820">Yardımcı kız bana terlik koşturdu. </st><st c="1855">Arkadaşımın eşiyle, “Nasılsınız?” “Siz nasılsınız?” gibi soruşturmalarla alt kattaki geniş sofaya geçince, duvarlara asılı Arapça yazılı levhalar beni şaşırttı: “Ya sabur”, “El rızkı Al-Allah”, “El Kâsib-i Habib-Allah”, “Medet Ya Resul-Allah” ve daha bunlar gibi usta hattatlar elinden çıkma, zengin çerçeveler içinde levhalar... </st><st c="2185">Daha biriki ay öncesi bu eve geldiğimde bu levhalar yoktu sofada. </st><st c="2251">Merakımdan dayanamayıp sordum:</st></p>
			<p><st c="2281">– Hanımefendi, bu güzel levhaları yeni mi aldınız?</st></p>
			<p><st c="2332">Eskiden başı açık gezen hanımefendinin şimdi başında kenarları tirşe renkli kuka ile işlenmiş oyalarla süslü ve saçlarını sıkı sıkıya örten yeşil organze başörtüsü vardı.</st></p>
			<p><st c="2503">Apak olmuş saçlarından bir tel bile görünmüyordu.</st></p>
			<p><st c="2553">– Hayır efendim, dedi, bunlar oldum olası bizim evdeydi, bizim beye aileden kalmadır. </st><st c="2640">Merhum pederinin mirası olarak... </st><st c="2674">Ötedenberi tavan arasında dururlardı. </st><st c="2712">Orada tozlanmışlar. </st><st c="2732">Geçen ay çıkarıp temizledik, duvarlara astık. </st><st c="2778">Geri kalanları da üst katta göreceksiniz, beyin odasında. </st><st c="2836">Nasıl, beğendiniz mi?</st></p>
			<p><st c="2857">Gerçekten beğenmiştim. </st><st c="2881">Böyle değerli yapıtları, sanki ne diye tavan arasına tıkmışlardı?</st></p>
			<p><st c="2946">Merdivenden çıktık. </st><st c="2967">Arkadaşım beni karşılamak için oda kapısı önüne gelmişti. </st><st c="3025">Sırtında, eski zaman modası haydariye denilen kolsuz bir ceket vardı.</st></p>
			<p><st c="3094">– Vay efendim, maaşa-Allah, maaşa-Allah... </st><st c="3138">diye yerden temennalar vererek beni karşılamasına pek şaştım. </st><st c="3200">Bunca yıllık dostum, “inşallah”, “maşallah” gibi sözcükleri pek sevmez ve kullanmazdı. </st><st c="3287">Ben o şaşkınlık içindeyken, nasılsınız? </st><st c="3327">İyisinizdir inşallah... </st><st c="3351">dedi.</st></p>
			<p><st c="3356">– Teşekkür ederim, iyiyim, dedim.</st></p>
			<p><st c="3390">– Oh oh, Allah sıhhat ve afiyet versin... </st><st c="3433">dedi. </st><st c="3439">“Ya siz nasılsınız?” diye sormama fırsat bile vermeden, hanımefendi nasıllar, ya çoluk çocuk? </st><st c="3533">İnşallah onlar da iyilerdir... </st><st c="3564">dedi.</st></p>
			<p><st c="3569">– Hepsi iyiler, selamları var... </st><st c="3603">dedim.</st></p>
			<p><st c="3609">– Allah iyilikte daim eylesin, Allah daha âlâ eylesin... </st><st c="3667">dedi.</st></p>
			<p><st c="3672">– Ya siz nasılsınız? </st><st c="3694">diye sordum.</st></p>
			<p><st c="3706">– Allahın inayetiyle çok şükür cümlemiz iyiyiz, elhamd-ü lillah... </st><st c="3774">dedi.</st></p>
			<p><st c="3779">Koltuklardan birine oturuyordum ki, daha geniş bir koltuğu göstererek,</st></p>
			<p><st c="3850">– Allah lillah aşkına böyle buyurun... </st><st c="3890">dedi. </st></p>
			<p><st c="3896">Eşi,</st></p>
			<p><st c="3900">– Kahveniz nasıl olsun? </st><st c="3925">diye sordu.</st></p>
			<p><st c="3936">– Zahmet etmeyin... </st><st c="3957">dedim.</st></p>
			<p><st c="3963">– Estağfurullah... </st><st c="3983">dedi. </st></p>
			<p><st c="3989">Arkadaşım araya girdi:</st></p>
			<p><st c="4011">– Ne zahmeti a canım efendim, Allah rızası için yabancı gibi davranmayın... </st><st c="4088">Burası kendi eviniz... </st><st c="4111">dedi.</st></p>
			<p><st c="4116">Eşi, yardımcı kıza kapıdan seslenerek kahve yapmasını söyleyip bir koltuğa yerleşti. </st></p>
			<p><st c="4202">Arkadaşım,</st></p>
			<p><st c="4212">– Allah kabul etsin, ben de şimdi namazdan kalkmıştım... </st><st c="4270">dedi, iyi ki bugün görüştük. </st><st c="4299">Allah kısmet ederse yarın burdan yallah gidiyorum.</st></p>
			<p><st c="4349">Bişey söylemem gerektiği için,</st></p>
			<p><st c="4380">– Nereye? </st><st c="4391">diye sordum.</st></p>
			<p><st c="4403">– Allah izin verirse, dedi, yarın sabah erkenden yola çıkıyorum, Bursa’ya...</st></p>
			<p><st c="4480">Bu kez eşi,</st></p>
			<p><st c="4492">– Allah yolunu açık etsin... </st><st c="4522">dedi. </st></p>
			<p><st c="4528">Arkadaşım,</st></p>
			<p><st c="4538">– Bizim küçük torun, Allah vermesin, boğmaca olmuş da, dedi. </st><st c="4600">Efendim o yaşta boğmaca maazallah çok tehlikeli. </st><st c="4649">Bizimki Allah vere de çabuk atlatsa... </st><st c="4688">Geçen yıl komşunun çocuğu, hafazan-Allah, boğmacadan gitti... </st><st c="4750">Allahın emri, ne denir... </st><st c="4776">Allah ailesine sabırlar ihsan eylesin, bizimkine de Allah şifalar versin.</st></p>
			<p><st c="4849">Laf olsun diye sordum:</st></p>
			<p><st c="4872">– Bursa’da ne kadar kalacaksınız?</st></p>
			<p><st c="4906">– Artık orasını Allah bilir, dedi, Allah kısmet ederse bir haftalığına gidiyorum.</st></p>
			<p><st c="4988">Yardımcı kız tepsi içinde kahvelerimizi getirdi. </st><st c="5038">Fincanların yanında birer bardak su vardı. </st><st c="5081">Sağ elini başına koyup bismillah çekerek suyu içtikten sonra yardımcı kıza,</st></p>
			<p><st c="5156">– Allah su gibi aziz etsin seni... </st><st c="5192">dedi. </st></p>
			<p><st c="5198">Kız da ona,</st></p>
			<p><st c="5209">– Allah ömürler versin efendim... </st><st c="5244">dedi. </st></p>
			<p><st c="5250">Kız, kahveleri verip dışarı çıkınca,</st></p>
			<p><st c="5286">– Bu da, Allahın bir garibi işte, Allahlık bir zavallı kız... </st><st c="5349">Allahtan başka kimsesi yok. </st><st c="5377">Sonra bana dönerek, Hüdaverdi Beyleri tanır mıydınız? </st><st c="5431">dedi, bizim dünür olur, gelinin babası... </st><st c="5473">Yakınlarda öldü. </st><st c="5490">Allah rahmet eylesin, Allah sizlere ömür versin, Allah ömrünüzü müzdat eylesin... </st><st c="5572">Eee ne yapalım, ölümlü dünya, Allahın dediği olur... </st><st c="5625">Pencereden baktı, havada kara bulutlar görünce, Allah vere de yağmur yağmasa... </st><st c="5705">dedi. </st><st c="5711">Birden konuyu değiştirip, Allah bağışlarsa bir de kızımdan torunum var... </st><st c="5785">Aman Allahım, bir akıllı, bir akıllı ki, Allah nazardan saklasın, Allah kem gözlerden korusun...</st></p>
			<p><st c="5881">Eşi,</st></p>
			<p><st c="5886">– Kızımızla damadımız maşallah çok iyiler, Allah saadet versin. </st><st c="5951">Kazancı da iyi, Allah damadın kesesine bereket versin.</st></p>
			<p><st c="6005">Arkadaşım,</st></p>
			<p><st c="6016">– Allah muhabbetlerini artırsın! </st><st c="6050">diye ekledi, Allah selamet versin. </st><st c="6085">Bizim dünürün de maddi durumu fena sayılmaz. </st><st c="6130">Daha üç dört yıl öncesine kadar durumları pek iyi sayılmazdı, sonradan Cenab-ı Allah birdenbire yürü ya kulum dedi.</st></p>
			<p><st c="6245">Ben de, biyerden söze girmek için ortaklaşa arkadaşlarımızdan birini sordum, bugünlerde görüşmüşler miydi? </st></p>
			<p><st c="6353">Kadın kocasından önce davranıp,</st></p>
			<p><st c="6384">– Allahından bulur inşallah... </st><st c="6416">dedi, bişeycikler demem, Allahın gazabına uğrar inşallah, Allah nasıl bilirse onu öyle yapsın...</st></p>
			<p><st c="6512">Arkadaşım,</st></p>
			<p><st c="6523">– Allahın gücüne gitmesin ama, dedi, bize çok kötülük etti. </st><st c="6584">Ne demişler, kork Allahtan korkmayandan... </st><st c="6627">Allahtan korkmaz, kuldan utanmaz...</st></p>
			<p><st c="6662">Sorduğuma soracağıma pişman olmuştum. </st><st c="6701">Aralarının niçin açıldığını sorup da dertlerini deşmek istemedim. </st><st c="6767">Başka bir ortaklaşa dostumuzdan söz açtım.</st></p>
			<p><st c="6809">– Aaa... </st><st c="6819">Haberin yok mu? </st><st c="6835">dedi, geçen ay... </st><st c="6853">Allah gani gani rahmet eylesin... </st><st c="6887">Allah yolunda bir zattı. </st><st c="6912">Geride kalanlarına Allah sabırlar versin. </st><st c="6954">O zavallı da, oğlundan çok çekti.</st></p>
			<p><st c="6987">Karısı,</st></p>
			<p><st c="6995">– Öyle evladı Allah düşmanıma vermesin, dedi, adamcağıza illallah dedirtti.</st></p>
			<p><st c="7071">Bu arada sokak kapısının zili çalındı. </st><st c="7111">Yardımcı kız odaya girip zili dilencinin çaldığını söyledi. </st><st c="7171">Arkadaşımın eşi,</st></p>
			<p><st c="7187">– Aman bu dilencilerden illallah, dedi, sonra yardımcı kıza, “Allah versin” de sav, dedi.</st></p>
			<p><st c="7277">Arkadaşım,</st></p>
			<p><st c="7288">– Şimdi zavallı karısı yalnız kaldı, dedi.</st></p>
			<p><st c="7331">Lafın ucunu kaçırdığım için kimin yalnız kaldığını anlayamadım. </st></p>
			<p><st c="7396">Eşi,</st></p>
			<p><st c="7400">– Yalnızlık Allaha mahsus, çok zordur, dedi.</st></p>
			<p><st c="7445">Karıkoca aralarında konuşuyorlar. </st><st c="7480">Kimden söz ettiklerini anlayamıyordum.</st></p>
			<p><st c="7518">– Yok ama, oğlanı küçüklüğünden kötü yetiştirdiler. </st><st c="7571">Rahmetli çocuğu çok döverdi. </st><st c="7600">Vurdu mu, Allah yarattı demezdi.</st></p>
			<p><st c="7632">– Allah bilir ya, merhum... </st><st c="7661">Allahın bildiğini kuldan ne diye saklayayım, rahmetlinin Allah bir dediğine inanılmazdı. </st><st c="7750">Bre Allahın kulu derdim kendisine...</st></p>
			<p><st c="7786">– Bir kötü huyu daha vardı merhumun. </st><st c="7824">Hep birilerinden bişeyler ister, ama aldığını geri vermezdi. </st><st c="7885">Hep ver, ver, ver... </st><st c="7906">Almadan vermek Allaha mahsus... </st><st c="7938">Allah sizi inandırsın, artık bıktım vermekten de...</st></p>
			<p><st c="7989">– Dün gece bir rüya gördüm, Allah hayırlara tebdil etsin, böyle... </st><st c="8057">Allah göstermesin, kocaman bir dinozor... </st><st c="8099">Allahümme salli âlâ Muhammet... </st><st c="8131">Tam o sırada bizim yumurcak kahkahayı basmaz mı... </st><st c="8182">Hay Allah senin canını almasın e mi!.. </st><st c="8221">İnellahi minessabirin...</st></p>
			<p><st c="8245">– Ya senin aklına uyup da kızımızı ona verseydik... </st><st c="8298">Allah yazdıysa bozsun...</st></p>
			<p><st c="8322">– O oğlanı kim istedi canım... </st><st c="8354">Allah-ü ekber kebiraa... </st><st c="8379">Hey Allahım sen bilirsin...</st></p>
			<p><st c="8406">Kimden ve ne konuştuklarını anlayamıyordum. </st></p>
			<p><st c="8451">Kadın,</st></p>
			<p><st c="8457">– Allah canımı alsın ki... </st><st c="8485">diyordu. </st></p>
			<p><st c="8494">Kocası da,</st></p>
			<p><st c="8504">– O nasıl söz, Allah esirgesin... </st><st c="8539">diyordu.</st></p>
			<p><st c="8547">– Çok şükür Allahıma... </st><st c="8572">Ucuz kurtulduk...</st></p>
			<p><st c="8589">– Allah taksiratını affeyleye.</st></p>
			<p><st c="8620">– Allah şahidimdir, ben onu istememiştim.</st></p>
			<p><st c="8662">Kadın gülüyordu, niye güldüğünü anlayamamıştım.</st></p>
			<p><st c="8710">– Hay Allah layığını versin bey...</st></p>
			<p><st c="8745">– Allah lillah aşkına yeter artık... </st><st c="8783">Arkadaşım bana dönüp, siz ne dersiniz? </st><st c="8822">diye sordu. </st></p>
			<p><st c="8834">Ne diyeceğimi bilemediğimden,</st></p>
			<p><st c="8863">– Allah ömürler versin, dedim. </st></p>
			<p><st c="8895">Uydu mu, uymadı mı, bilemiyorum.</st></p>
			<p><st c="8927">O da bana, hangi ilişkiyle olduğunu anlamadığım,</st></p>
			<p><st c="8976">– “Şol cennetin ırmakları akar Allah deyu deyu,” dedi. </st></p>
			<p><st c="9032">Bu kez ben kendiliğimden,</st></p>
			<p><st c="9057">– Allahım, sen aklımı koru, medet Allah... </st><st c="9101">Allahla kul arasına girilmez... </st><st c="9133">diye bağırdım.</st></p>
			<p><st c="9147">Niçin böyle bağırdığımı hâlâ bilmiyorum. </st><st c="9189">Bu sözüm üzerine arkadaşım kahkahalar atarak,</st></p>
			<p><st c="9234">– Hay Allah müstahakınızı versin! </st><st c="9269">dedi.</st></p>
			<p><st c="9274">Sonra arkadaşımla eşi başka bir tartışmaya girdiler. </st><st c="9328">Ben yine ipin ucunu kaçırmıştım, ne konuştuklarını anlayamıyordum. </st><st c="9395">Konuşmalarından parçalar zaman zaman kulağıma çalınıyordu.</st></p>
			<p><st c="9453">“Cümleyi Allah kurtarsın!”</st></p>
			<p><st c="9480">“Tevekkeltü teal’Allah, ama sen önce eşeğini sağlam kazığa bağla da, ondan sonra Allaha tevekkül kıl!”</st></p>
			<p><st c="9583">“Elden ne gelir, Allah kolaylık versin!”</st></p>
			<p><st c="9624">“Ben o olayı yaşadım... </st><st c="9649">Allahını seven vursun zındığa diye halk bağırıyordu. </st><st c="9702">Gidi Allahsızlar... </st><st c="9722">“</st></p>
			<p><st c="9723">“Ne diyeyim, Allah akıllar versin!”</st></p>
			<p><st c="9758">Her ne olduysa arkadaşım karısına bağırmaya başlamıştı:</st></p>
			<p><st c="9814">– Hem vallahi, hem billahi, hem tallahi...</st></p>
			<p><st c="9857">Arkadaşımı dinginleştirmek için, niçin ağız dalaşı yaptıklarını bile bilmeden lafa karıştım:</st></p>
			<p><st c="9950">– Allahın dediği olur... </st><st c="9976">dedim. </st></p>
			<p><st c="9983">Arkadaşım da buna yanıt olarak,</st></p>
			<p><st c="10014">– Hadi Allah rast getire, dedi. </st></p>
			<p><st c="10047">Ben de ona,</st></p>
			<p><st c="10058">– Allah her ne muradın varsa versin... </st><st c="10098">dedim.</st></p>
			<p><st c="10104">Artık ben de havaya girmiştim. </st><st c="10136">Aynı dili konuşmaya başlamıştık. </st><st c="10169">Dışarda bir şangırtı koptu. </st><st c="10197">Arkadaşımın eşi,</st></p>
			<p><st c="10213">– Hay Allah canını alsın senin, dedi, yine kız bişeyler devirdi. </st><st c="10279">Bu kızdan bizi Allah kurtarsın. </st><st c="10311">(Bana döndü) Allah sizi inandırsın, böyle sakar hizmetçi görmedim.</st></p>
			<p><st c="10377">Kocası,</st></p>
			<p><st c="10385">– Öyle söyleme hanım, dedi, Allahın gücüne gider. </st><st c="10436">Bu zavallı da böyle bir Allahın kulu. </st><st c="10474">Allahın hikmetinden sual olunmaz. </st><st c="10508">Bundan sonra, anlayamadım nasıl olduysa Kore Savaşına geçildi. </st><st c="10571">Kore Savaşına yedek subay olarak katılmış olan arkadaşım, o zamanki Kunuri Savaşını anlatıyordu. </st><st c="10668">Lafının ortalarında herhangi biyerinden dinlemeye başlamıştım : Düşman karınca yuvası gibi kaynıyor. </st><st c="10769">Bizim kuvvetimiz az, ama Allah bizimle beraber. </st><st c="10817">Komutanımız hücum emri verdi. </st><st c="10847">Bizim asker, “Allah Allah!..” diye haykırarak hücuma kalktı. </st><st c="10908">Hey Allahım sen büyüksün... </st><st c="10936">Allahsızların silahları bizimkinden çok. </st><st c="10977">Ya Allah bismillah deyip yürüdüm üstlerine. </st><st c="11021">Bir de ne göreyim, aman Allahım, düşman taburunun içine düşmüşüm. </st><st c="11087">Etrafıma baktım ki, bizden kimse yok. </st><st c="11125">Hepsi de Allahın şahadet mertebesine erişmiş. </st><st c="11171">Tam karşımda bir makineli tüfek bana ateş ediyor. </st><st c="11221">Sağa sola kaçıp mermilere şaşırtmaca veriyorsam da...</st></p>
			<p><st c="11274">Arkadaşımın savaş öyküsünü ben de merak etmeye başlamıştım, onu can kulağıyla dinliyordum. </st><st c="11366">Dura dura anlattığı için, dayanamayıp,</st></p>
			<p><st c="11404">– Sonra? </st><st c="11414">diye sordum.</st></p>
			<p><st c="11426">– Sonra... </st><st c="11438">dedi, ne diyeceğini düşünmek için yine bisüre durduktan sonra anlattı: Ondan sonra... </st><st c="11524">Efendicağızıma söyleyeyim... </st><st c="11553">Kaçacağım, kaçacağım ama yakışmaz, ayıp olur diye kaçamıyorum da... </st><st c="11621">Ya Allah deyip atladım makinelinin üstüne... </st><st c="11666">Tak tak tak... </st><st c="11681">Kevgir gibi delik deşik olup oracığa yığıldım, ölmüşüm.</st></p>
			<p><st c="11736">– Ne diyorsunuz! </st><st c="11754">diye bağırdım.</st></p>
			<p><st c="11768">Arkadaşım, ölmüşüm dediğine pişman olmuştu ama, bikez söz ağzından çıkmıştı. </st><st c="11846">Durdu, düşündü, düşündü, sonra,</st></p>
			<p><st c="11877">– Eee... </st><st c="11887">Öldürmeyen Allah öldürmüyor... </st><st c="11918">dedi. </st><st c="11924">Öldüğüm yerde bekledim. </st><st c="11948">Gece olup düşman evine gidince, Allah seni inandırsın ben de birliğime dönüp kurtuldum Allahıma çok şükür...</st></p>
			<p><st c="12056">Son kertede laik olan dostumun kısa zamandaki bu inanılmaz değişimini gözlerimle gördükten, kulaklarımla işittikten sonra, “bi izn-i teala” o partinin seçimi kazanacağına ben de inanmıştım.</st></p>
			<p><st c="12246">– Müsaadenizle... </st><st c="12265">diyerek ayağa kalktım. </st></p>
			<p><st c="12288">Dostum,</st></p>
			<p><st c="12295">– Allah nasip ederse ne tarafa? </st><st c="12328">diye sordu.</st></p>
			<p><st c="12339">– Eve! </st><st c="12347">dedim.</st></p>
			<p><st c="12353">Beni yolcu etmek için karıkoca aşağı indi. </st><st c="12397">Askılıktan ötemi berimi aldım. </st><st c="12428">Dostumun ve eşinin ellerini sıktım. </st><st c="12464">Onlar bana,</st></p>
			<p><st c="12475">– Allaha emanet olunuz... </st><st c="12502">dedi.</st></p>
			<p><st c="12507">Ben de onlara sözde “hoşçakalın” diyecektim, ama nasıl olduysa,</st></p>
			<p><st c="12571">– Allahaısmarladık, dedim. </st></p>
			<p><st c="12599">Sokak kapısından çıkarken,</st></p>
			<p><st c="12625">– Allah yolunuzu açık etsin! </st><st c="12655">diye dua ettiler.</st></p>
			<p><st c="12672">Ben taa eski Mısır Kralı Amon zamanındanberi hemen bütün dünya dillerine “Amen” yada “Âmin” olarak geçmiş olan sözcüğü onlara söyledim:</st></p>
			<p><st c="12808">– Âmin!</st></p>
			<p><st c="12816">Laiklik mi? </st><st c="12829">Artık o da Allaha emanet...</st></p>
			<p><st c="12856">Teşvikiye, 19 Mart 1994 </st></p>
			<p><em><st c="12881">Bu öykü</st></em><st c="12888"> Gıdıgıdı’</st><em><st c="12898">nın 1994’te yapılan </st><br /><st c="12919">
			9. </st><st c="12922">basımına eklenmiştir. </st></em></p>
		</section>
	<div id="charCountTotal" value="12944"></div></body>
</html>
