<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-7">
		<section>
			<h1><st c="0">Nağra Patlatmalı</st></h1>
			<p><span><st c="17">İ</st></span><st c="19">ki kişi kavga ediyordu. </st><st c="43">Birinin sesi çıkmıyor, biri direk direk bağırıyordu. </st><st c="96">Seyredenlerden biri,</st></p>
			<p><st c="116">– Kavgada esas bağırmaktır, dedi. </st><st c="151">Sesin çıktığı kadar bağıracaksın. </st><st c="185">Adama baktım, sıska, kuru, cılız bişey... </st><st c="227">Benim başımdan geçti de ondan bilirim, dedi.</st></p>
			<p><st c="271">Kavgacıları çeviren kalabalıktan sıyrıldık. </st><st c="316">Çelimsiz adamla beraber yürüyoruz.</st></p>
			<p><st c="350">– Bir zamanlar bir taşra kasabasında çalışıyordum, dedi. </st><st c="408">Istanbul’a onbeş gün izinli gelmiştim. </st><st c="447">Cebimde de ikibin liradan çok para vardı. </st><st c="489">Tam Istanbul’dan döneceğim günün sabahı bir kadınla tanıştım. </st><st c="551">Kaybedecek vaktim olmadığından, “Benimle evlenir misin?” dedim. </st><st c="615">O da lafı uzatmadı. </st><st c="635">“Sen benim rüyalarımın erkeğisin,” dedi. </st><st c="676">Çürüğü çarığı var mı diye muayene için plaja götürdüm. </st><st c="731">Ben soyunup kabinden çıktım. </st><st c="760">O bitürlü çıkmıyor. </st><st c="780">Bir de kabine girdim: Kadın da uçmuş, cebimdeki paralar da... </st><st c="842">Kadının ardına düşsem, iznini geçirdi diye işten atacaklar. </st><st c="902">Cebimde kalan parayla yarı yola kadar ancak gidilir. </st><st c="955">Paramın yettiği kadar bilet aldım. </st><st c="990">Tirene bindim. </st><st c="1005">Ondan sonrasını yaya gidecektim.</st></p>
			<p><st c="1037">Tirenden indiğim zaman cebimde simit alacak para yoktu. </st><st c="1094">Önümde de üç günlük yaya yol var. </st><st c="1128">Düştüm yollara...</st></p>
			<p><st c="1145">Yürü yürü bitmez. </st><st c="1164">Yaz ayı olduğundan geceleri yürüyorum. </st><st c="1203">Gündüz bir gölgede biriki saat uyuyorum.</st></p>
			<p><st c="1243">İkinci günü açlıktan, yorgunluktan dizlerim bükülmeye, gözlerim kararmaya başladı. </st><st c="1327">Yol boyunca, göz alabildiğine kurak topraklarda bitek ağaç yok. </st><st c="1391">Açlıktan bittim. </st><st c="1408">Susuzluktan kavruldum.</st></p>
			<p><st c="1430">Taa... </st><st c="1438">uzakta bir ağaç göründü. </st><st c="1463">Ah bir ahlat ağacı olsa diye içimden geçiriyordum. </st><st c="1514">İsterse meşe ağacı olsun, yapraklarını yiyecektim. </st><st c="1565">Ağaç yüz adım ilerde gibi görünüyor, git git bitmez... </st><st c="1620">Kulağıma su şırıltısı da gelmeye başladı. </st><st c="1662">Hayal midir, serap mıdır? </st><st c="1688">O yüz adımlık yol yorgunluktan bana, yüz kilometre gibi geldi. </st><st c="1751">Sonunda ağacı tuttum. </st><st c="1773">Hemen dibinde kaynak var. </st><st c="1799">Yere yapıştım, suya ağzımı dayadım. </st><st c="1835">Kana kana su içtikten sonra ağaca baktım, çakaleriği. </st><st c="1889">Felek bir insana gülerse bu kadar güler. </st><st c="1930">Hemen dallara yapıştım... </st><st c="1956">Erikler sıcaktan sapsarı olmuşlar. </st><st c="1991">İçleri cılk. </st><st c="2004">Ye de ye. </st><st c="2014">Ağzıma alınca pırt diye çekirdeği pırtılıyor. </st><st c="2060">Karnım kuzu gibi şişti. </st><st c="2084">Ağacın gölgesinde bir de uyku çektim. </st><st c="2122">Sonra çıktım yola. </st><st c="2141">Şöyle yarım saat gitmiş gitmemiştim. </st><st c="2178">Yol bir köy içine vurdu. </st><st c="2203">Çeşme başındaki köy kahvesinde bikaç ihtiyar oturuyor.</st></p>
			<p><st c="2257">– Uğurlar olsun hemşerim, dediler.</st></p>
			<p><st c="2292">– Sağolun ağalar, dedim. </st></p>
			<p><st c="2318">İçlerinden biri,</st></p>
			<p><st c="2334">– Burdan su içmeden geçilmez. </st><st c="2365">Bir su iç de serinle, öyle git!.. </st><st c="2399">dedi.</st></p>
			<p><st c="2404">– Belli, köyünüzün suyu iyi su ya, az önce yukardaki pınardan içtim, hiç içesim yok artık... </st><st c="2498">dedim.</st></p>
			<p><st c="2504">Beyaz sakallısı,</st></p>
			<p><st c="2521">– Hangi pınar? </st><st c="2537">dedi, Cılk Erik Pınarı mı? </st></p>
			<p><st c="2564">– Evet...</st></p>
			<p><st c="2573">– Eyvah...</st></p>
			<p><st c="2584">Hep şaşırdılar. </st><st c="2601">Kimi dizini, kimi başını dövdü:</st></p>
			<p><st c="2632">– İçinde bir derdin mi vardı? </st><st c="2663">O su, dert suyudur. </st><st c="2683">Bir tas içtin mi, içinde ne varsa döker. </st><st c="2724">Hiçbir dert bırakmaz. </st><st c="2746">Ne taş bırakır, ne kum...</st></p>
			<p><st c="2771">Onları dinleyecek durumum yoktu. </st><st c="2805">Elimi pantolona atıp,</st></p>
			<p><st c="2826">– Aman!.. </st><st c="2837">diye koşmam bir oldu.</st></p>
			<p><st c="2858">Vay ne suymuş, vay... </st><st c="2881">Hintyağı ile ingiliztuzu kaç para eder? </st><st c="2921">O cılk eriğin üstüne dert döken suyu da içince ben bitmiştim. </st><st c="2983">İçimde kum, çakıl, taş değil, hiçbir iç organım kalmayacak. </st><st c="3043">Şöyle doğrucana yüz adım bile gidemiyorum.</st></p>
			<p><st c="3085">Bir günlük yolum kalmıştı. </st><st c="3113">Yorgunluktan dizlerimin bağı çözülmüş. </st><st c="3152">Sıcak, açlık, susuzluk biyandan... </st><st c="3187">Yediğim çakaleriği ile içtiğim su beni bitirmiş. </st><st c="3236">Yarı sürüne, yarı yürüye bir tepenin doruğuna geldim. </st><st c="3290">Bir de baktım aşağıda bir köy. </st><st c="3321">Köyün alanı kalabalık. </st><st c="3344">Davullar zurnalar çalmaya başladı. </st><st c="3379">Üç takım davul zurna da bana geliyor. </st><st c="3417">Birara ben yine pantolon kayışına davrandım. </st><st c="3462">Ama çabuk ayağa kalktım. </st><st c="3487">Davullar zurnalar bana doğru ilerliyor. </st><st c="3527">Bunda bir iş var ya bakalım. </st><st c="3556">Adamlar geldiler.</st></p>
			<p><st c="3573">– Hoşgeldin pehlivan... </st><st c="3598">diyerek beni çevirdiler. </st></p>
			<p><st c="3623">Beni önlerine kattılar, arkada davullar zurnalar, tepe aşağı köye indik. </st><st c="3696">Onlar bana “pehlivan, pehlivan” dedikçe ben bunu “ağa”, “efendi”, “usta” filan gibi saygı anlatır bir laf diye alıyordum. </st><st c="3818">Alana geldik. </st><st c="3832">Ben elimi karnıma attım.</st></p>
			<p><st c="3856">– Az müsaade ağalar, deyip cami avlusuna yürüdüm. </st></p>
			<p><st c="3907">Avludaki helada işimi görüp çıktım.</st></p>
			<p><st c="3942">Alana bütün köy toplanmış. </st><st c="3970">İki kişi yanıma geldi. </st><st c="3993">Biri,</st></p>
			<p><st c="3998">– Güleş yenişene kadar. </st><st c="4023">Bir düve de ödül koyduk... </st><st c="4050">dedi.</st></p>
			<p><st c="4055">– Ne? </st><st c="4062">dedim.</st></p>
			<p><st c="4068">– Yenen düveyi alacak, dedi.</st></p>
			<p><st c="4097">Alanın iki yanına iki ocak yakmışlar, kuzuları döndüre döndüre kızartıyorlar. </st><st c="4176">Ağzım sulandı. </st><st c="4191">Şaşırmışım da...</st></p>
			<p><st c="4207">– Sizin köye her uğrayan güreş mi tutar, âdet mi? </st><st c="4258">dedim. </st></p>
			<p><st c="4265">Adam güldü,</st></p>
			<p><st c="4276">– Hele, dedi, pehlivana bak!.. </st><st c="4308">Bizim köyle alay eder. </st><st c="4331">Tutuşun da görelim.</st></p>
			<p><st c="4350">– Ben güreşmem, dedim.</st></p>
			<p><st c="4373">– Aman pehlivan, o nasıl söz... </st><st c="4406">Bunca hazırlığı senin için yapmadık mı?</st></p>
			<p><st c="4445">– Kispeti unutmuşum, dedim.</st></p>
			<p><st c="4473">– Canım köyde kispet mi yok? </st><st c="4503">Her delikanlının bir kispeti var.</st></p>
			<p><st c="4536">Tam yerine gelmişim ben.</st></p>
			<p><st c="4561">– Soyun, soyun hele... </st></p>
			<p><st c="4585">İkidebir elimi pantolona atıp,</st></p>
			<p><st c="4615">– Aman bana müsaade... </st><st c="4639">diye avludaki helaya koşuyorum. </st></p>
			<p><st c="4671">Arkadan bir laf duydum:</st></p>
			<p><st c="4694">– Bu pehlivan ne yapar ikidebir ayakyoluna gidip gelip?</st></p>
			<p><st c="4750">– Besbelli yağlanır.</st></p>
			<p><st c="4771">Ben bu adamlara, “Pehlivan değilim,” desem Allah bilir bana yemek de vermezler. </st><st c="4852">Kendi kendime, “Bu güreştir,” dedim, “Bunda yenmek de var, yenilmek de... </st><st c="4926">Bir iki dolanırım ortada, sonra sırtüstü çayıra uzanıveririm.”</st></p>
			<p><st c="4988">Sağdan soldan konuşulanları duyuyorum:</st></p>
			<p><st c="5027">– Yahu bu nasıl bir pehlivan. </st><st c="5058">Sinek gibi herif. </st><st c="5076">Bizim Kurt Ali bunu yer be...</st></p>
			<p><st c="5105">– Bu herifin bir yellik canı var.</st></p>
			<p><st c="5139">– Sen öyle bellersin. </st><st c="5162">Yiğit olan kepenek altında belli olmaz. </st><st c="5202">Sen onun öyle görünmesine ne bakıyorsun? </st><st c="5243">Sırım gibi bir herif. </st><st c="5265">Namı dünyayı sardı.</st></p>
			<p><st c="5284">– Hee... </st><st c="5294">Sardı ya... </st><st c="5306">Meşhur Akköprülü Yusuf Pehlivan dedikleri işte bu...</st></p>
			<p><st c="5358">– Bu herifin çelik gibi parmakları var. </st><st c="5399">Ben bir güreşini gördüm. </st><st c="5424">Dağ gibi herifi dutunca, pestil gibi ezdi biyana attı.</st></p>
			<p><st c="5478">– Silindir gibi bir adam. </st><st c="5505">Çiğniyor canım.</st></p>
			<p><st c="5520">– Allahın bir hikmeti... </st><st c="5546">Şu boyda bir adamda bu kuvvet olacağını kim bilebilir? </st><st c="5601">Bir yanlışlığa gelmeli, herife çatmalısın da seni ayağının altına alıp kilim gibi çiğneyip ezmeli.</st></p>
			<p><st c="5699">Önüme bisürü kispet getirdiler. </st><st c="5732">Kispeti ayağıma geçirince, ben içinde kayboluyorum. </st><st c="5784">Torba gibi uçkurunu başımdan bağlasalar da olur.</st></p>
			<p><st c="5832">Kuzulara baktım, cızır cızır kavruluyor. </st><st c="5874">Artık dönülecek yanı yok. </st><st c="5900">Kispetin en ufağının içine girdim. </st><st c="5935">Beni bir güzel yağa buladılar. </st><st c="5966">Ortaya çıktık. </st><st c="5981">Güreşeceğim adama baktım, adam değil, bir canavar... </st><st c="6034">Ben onun bir bacağı kadar yoktum. </st><st c="6068">Elimi belime attım, ama helaya gidecek sıra değil. </st><st c="6119">Kendimi bıraktım. </st><st c="6137">Cazgır çıktı ortaya:</st></p>
			<p><st c="6157">– Biri namlı Akköprülü Yusuf Pehlivan... </st><st c="6199">Biri er yetişmiş Kurt Ali Pehlivan... </st><st c="6237">İki yiğit çıktı meydane, birbirinden merdane...</st></p>
			<p><st c="6284">Davullar dövülmeye, zurnalar çalınmaya başladı. </st><st c="6333">Artık kurtuluş yok. </st><st c="6353">Bir zamanlar Kırkpınar’da biriki güreş gördüğümden pehlivanların, “Varıyorum haaa!..” diye nağra patlattıklarını biliyorum. </st><st c="6477">Şöyle bir nağra patlatayım da herife dalayım. </st><st c="6523">Sonra yere uzanırım. </st><st c="6544">Kendi oyununa gitti filan derler. </st></p>
			<p><st c="6578">Ellerimi birbirine şaplattım.</st></p>
			<p><st c="6607">– Varıyorum haaa!.. </st><st c="6628">diye bir nağra atıp Kurt Ali’nin üstüne yürüdüm. </st></p>
			<p><st c="6677">Yürümemle, Kurt Ali’nin kendini iki adım geri atması bir oldu. </st><st c="6740">Ellerimi butlarımda şaplata şaplata bir daha yekindim. </st><st c="6795">Kurt Ali üç adım öte sıçradı. </st><st c="6825">Herif bana oyun yapıyor, dedim. </st><st c="6857">Üstüne varırken beni kapacak, tamam... </st><st c="6896">Oyun yapması gerekmez, üstüme oturuverse canım çıkar. </st><st c="6950">İçimden, şöyle bir yaklaşalım da, “Aman pehlivan sen benim nağralarıma kulak asma. </st><st c="7033">Gözünü seveyim, beni ezme... </st><st c="7062">Şöyle hafiften bir savur, yeter. </st><st c="7095">Ben kendim sırtüstü düşerim,” diye yalvarayım diye düşünüyorum. </st><st c="7159">Ama herife sokulamıyorum ki... </st><st c="7190">Ben üstüne vardıkça o kaçıyor. </st><st c="7221">Etraftan benim için konuşulanları da duyuyorum:</st></p>
			<p><st c="7268">– Zorlu pehlivan...</st></p>
			<p><st c="7288">– Elini tutacak yok canım.</st></p>
			<p><st c="7315">– Şu Kurt Ali’ye bak sen, zağar olmuş da kaçıyor.</st></p>
			<p><st c="7365">– Canım kaçılmaz mı, herif tutsa. </st><st c="7400">Allah korusun sakat edip atacak.</st></p>
			<p><st c="7432">Ben aşka gelip,</st></p>
			<p><st c="7448">– Varıyorum haaa!.. </st><st c="7469">diye bir nağra ile üstüne yürüdüm. </st></p>
			<p><st c="7504">Adam kaçar, ben kovalarım. </st><st c="7531">Ortada fır dönüyoruz. </st><st c="7553">Boyuna ellerimizi butlarımızda şaplatıyoruz. </st><st c="7598">Bilmem böylece ne kadar zaman geçti... </st><st c="7637">Ben gittikçe hızlandığımdan, Kurt Ali geri geri de gidemez oldu, bana arkasını döndü, hem ellerini şaplatıyor, birbirine vuruyor, hem kaçıyor. </st><st c="7780">Bizimki güreş değil, koşu... </st><st c="7809">Sonunda bu herif bana bir iş edecek... </st><st c="7848">Ben bir ters döndüm. </st><st c="7869">Kurt Ali ile çarpıştık. </st><st c="7893">Onun kispetine tutunmasam yuvarlanacaktım. </st><st c="7936">Elimi kispetinden bırakmıyorum. </st><st c="7968">Herif zangır zangır titriyor. </st><st c="7998">Belli ki kötü sinirlenmiş. </st><st c="8025">Beni öldürecek. </st><st c="8041">Boyuna da yetişemiyorum ki yalvarayım. </st><st c="8080">Yavaşça,</st></p>
			<p><st c="8088">– Eğil pehlivan... </st><st c="8108">dedim.</st></p>
			<p><st c="8114">Eğildi. </st><st c="8123">Sözüm ona elense çeker gibi ensesine yapıştım. </st><st c="8170">Herifinki ense değil, temel kazığı... </st><st c="8208">Benim elim ensesinde at sineği konmuş gibi duruyor.</st></p>
			<p><st c="8259">– Pehlivan, sana bir çift sözüm var, dedim.</st></p>
			<p><st c="8303">– Aman ağa, önce ben söyleyeyim, bana kıyma!.. </st><st c="8351">Şu köy ortasında ele güne beni iki paralık etme... </st><st c="8402">dedi. </st><st c="8408">Hem çekişiyoruz, hem o bana yalvarıyor: Biyerimi de, kırıp etme... </st><st c="8475">Senin namın dünyayı sarmış. </st><st c="8503">Ben seninle baş edemem. </st><st c="8527">Lakin buranın başpehlivanıyım diyerek karşına çıkardılar.</st></p>
			<p><st c="8584">Bu söz üzerine ben coştum, pehlivandan iki adım geri sıçrayıp,</st></p>
			<p><st c="8647">– Varıyorum haaa!.. </st><st c="8668">diye bir kükremeyle, pehlivana dalmam bir oldu. </st></p>
			<p><st c="8716">Pehlivan iki büklüm eğildi,</st></p>
			<p><st c="8743">– Aman, dedi. </st><st c="8758">Aman ustam, sen bilirsin... </st><st c="8786">Sensin, dedim. </st><st c="8801">Ver elini öpeyim. </st><st c="8819">Beni köy ortasında sakat koyma. </st><st c="8851">Daha buralarda barınamam. </st><st c="8877">Beni gurbetlere düşürme. </st><st c="8902">Sen söyle, ne zaman istersen yatayım yere, sırtım yere gelsin. </st><st c="8965">Velakin beni çiğneme...</st></p>
			<p><st c="8988">Herifi yıldırmışım, artık beni kim tutar:</st></p>
			<p><st c="9030">– Ulan, boyundan bosundan utan. </st><st c="9063">Danışıklı dövüş olur mu? </st><st c="9088">Yürü!.. </st><st c="9096">Yiğitliğin de adını pisledin. </st><st c="9126">Sus! </st><st c="9131">Şöyle bir açılıp, varıyorum haaa!.. </st><st c="9167">diye bir nağra attımsa da karnıma sancı düştü. </st><st c="9214">Vardım Kurt Ali’nin üstüne: Aman, çabuk yıkıl yere!.. </st><st c="9268">Çabuk. </st><st c="9275">Yoksa ezerim seni, bitiririm işini...</st></p>
			<p><st c="9312">Koca adam,</st></p>
			<p><st c="9323">– Peki ağa!.. </st><st c="9338">demesiyle hemen, yere yıkıldı. </st></p>
			<p><st c="9369">Ben de üstüne çöktüm. </st><st c="9391">Sonra fırlamamla cami avlusuna koşmam bir oldu.</st></p>
			<p><st c="9438">Dönünce çayıra serildim. </st><st c="9464">Daha bitmişim. </st><st c="9479">Pehlivan Kurt Ali geldi, ustam diye elimi öptü. </st><st c="9527">Kazandığım ödül düveyi getirdiler. </st><st c="9562">Ben gittim gidiyorum, öldüm ölüyorum...</st></p>
			<p><st c="9601">– Aman ayran ağalar!.. </st><st c="9625">dedim.</st></p>
			<p><st c="9631">Ayran biraz can verdi. </st><st c="9655">Derken efendim çayıra çepeçevre oturduk. </st><st c="9696">Ortaya nar gibi kızarmış kuzu geldi. </st><st c="9733">Daha kuzuya el atmadan, karşı tepeden bir atlı koptu, bir solukta yanımıza geldi. </st><st c="9815">Attan indi. </st><st c="9827">Adam değil, dağdan kopmuş taze kaya parçası...</st></p>
			<p><st c="9873">– Merhaba ağalar, dedi.</st></p>
			<p><st c="9897">– Merhaba...</st></p>
			<p><st c="9910">– Ne o, tokluyu güleşten önce mi yiyorsunuz?</st></p>
			<p><st c="9955">– Güleş oldu.</st></p>
			<p><st c="9969">– Allah Allah... </st><st c="9987">Hangi pehlivan güleşti? </st><st c="10011">Siz beni çağırmadınız mı? </st><st c="10037">Ben Akköprülü Yusuf Pehlivan’ım.</st></p>
			<p><st c="10069">Karnıma bir sancı düştü.</st></p>
			<p><st c="10094">– Az müsaade ağalar, şimdi geliyorum, diye avluya yürüdüm. </st><st c="10154">Yürürken, demin bana pes eden Kurt Ali Pehlivan ensemden tuttu. </st><st c="10218">Beni havaya kaldırdı. </st><st c="10240">Kafama bir yıldırım indi sandım, gözlerimde şimşekler çaktı. </st><st c="10301">Ayak bileğimden kavradı, salladı salladı, havaya savururken başkaları tuttu beni. </st><st c="10383">Pantolonun kemerini tutarak, Aman ağalar, az müsaade!.. </st><st c="10439">diye fırladım. </st></p>
			<p><st c="10454">Cami avlusundaki helanın penceresinden kaçtım gittim.</st></p>
			<p><st c="10507">Sirkeci’ye gelmiştik. </st><st c="10530">Cılız adam,</st></p>
			<p><st c="10541">– İşte böyle, dedi, kavga ederken nağra patlatmalı. </st><st c="10594">Nağrayı patlatıp karşındakinin gözünü yıldıracaksın. </st><st c="10647">Ama arkadan sahici pehlivan bastırırsa işin bitiktir.</st></p>
		</section>
	<div id="charCountTotal" value="10700"></div></body>
</html>
