<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-11">
		<section>
			<h1><st c="0">Ne Enayiler Var!</st></h1>
			<p><span><st c="16">P</st></span><st c="18">ırpır Enver geldi. </st><st c="37">Saçlarını kesmişler. </st><st c="58">Giyimi kuşamı kont. </st><st c="78">Arkasından da iki bavul geldi. </st><st c="109">Eski arkadaşları,</st></p>
			<p><st c="126">– Geçmiş olsun! </st><st c="143">dediler. </st></p>
			<p><st c="152">O da onlara,</st></p>
			<p><st c="164">– Eyvallah ağa... </st><st c="183">dedi. </st></p>
			<p><st c="189">Meydancı demli çay getirdi. </st></p>
			<p><st c="217">Pırpır Enver ocakçıya,</st></p>
			<p><st c="239">– Arkadaşlara da çay yap! </st><st c="266">dedi.</st></p>
			<p><st c="271">Koğuş ağası Kürt Abo, Pırpır Enver’in ensesine dostça bir şaplak indirdi,</st></p>
			<p><st c="345">– Ulan Pırpır, yoksa bu sefer de karakol binasını mı sattın? </st><st c="407">diye sordu.</st></p>
			<p><st c="418">Pırpır Enver,</st></p>
			<p><st c="432">– Yok ağa, bu sefer camiden yakalayıp getirdiler, dedi. </st></p>
			<p><st c="489">“Camiden yakaladılar” demek, hapisane dilinde “suçsuzum” demektir.</st></p>
			<p><st c="555">Ordakiler, Pırpır’ın bu sözüne güldüler.</st></p>
			<p><st c="596">Akşam, Kürt Abo’nun koğuşunda Pırpır’a ziyafet çekildi. </st><st c="653">Yemekten sonra, hapisane dilinde “sarıkız” denilen esrar doldurulmuş çift kâğıtlı cıgara elden ele dolaştı. </st><st c="761">Bikaç kez dolaşan cıgaradan içine derin derin duman çekip boğulurcasına öksüren Pırpır,</st></p>
			<p><st c="848">– Ben kafamı tuttum, dedi. </st></p>
			<p><st c="876">Kürt Abo adamlarına,</st></p>
			<p><st c="896">– Postayı kurun! </st><st c="914">dedi.</st></p>
			<p><st c="919">Yere bir battaniye serildi. </st><st c="948">Erketeci kapıyı tuttu. </st><st c="971">Kürt Abo, kırmızı kuşağının arasından çıkardığı bir çift kemik zarı, yazmanın üstüne fırlattı.</st></p>
			<p><st c="1065">Pırpır zarı avucunda salladı, salladı, elini, “Hıh!” diye bir ses çıkararak göğsüne vurduktan sonra fırlattı.</st></p>
			<p><st c="1175">Oyuncu beş kişiydi. </st><st c="1196">Zar elden ele dolaşıyordu.</st></p>
			<p><st c="1222">Pırpır bikaç el üst üste verdi. </st><st c="1255">Kendisine atılan zarı, sağ elinin tersiyle itti,</st></p>
			<p><st c="1303">– Kesik! </st><st c="1313">dedi.</st></p>
			<p><st c="1318">Şans deniyordu. </st><st c="1335">Ama yine verdi. </st><st c="1351">Bir yüz lira fırlattı. </st></p>
			<p><st c="1374">Zarı sallayan,</st></p>
			<p><st c="1388">– Önü, arkası? </st><st c="1404">diye sordu.</st></p>
			<p><st c="1415">– Şano pano... </st><st c="1431">Yirmi ön, seksen arka. </st></p>
			<p><st c="1454">Bir düşeş yüz lirayı kaldırdı.</st></p>
			<p><st c="1484">O gece Pırpır beşyüz lira ütüldü. </st><st c="1519">Ertesi gece daha çok, daha ertesi gece daha da çok. </st><st c="1571">Hep ütülüyordu.</st></p>
			<p><st c="1586">On gün sonra Pırpır’da para suyunu çekti. </st><st c="1629">Önce bavulda getirdiği ipek pijamayı, çamaşırları, sonra bavulları okuttu. </st><st c="1704">Parmağındaki yüzükle, kol saatini daha önce rehin koymuş, ama rehinden kurtaramamıştı.</st></p>
			<p><st c="1790">İdarede param var, diye Kürt Abo’dan borç istedi. </st><st c="1841">Manoyu toplayan Abo,</st></p>
			<p><st c="1861">– Postayı kesin! </st><st c="1879">dedi.</st></p>
			<p><st c="1884">Barbut kalktı. </st><st c="1900">Abo, Pırpır’ın idarede parası olup olmadığını öğrenmek için adam yolladı. </st><st c="1974">Pırpır’ın idarede on parası yoktu. </st><st c="2009">Bunu öğrenince Abo, Pırpır’a iki tokat attı, kıçına bir tekme vurdu. </st><st c="2078">Pırpır’ı başka koğuşa attılar. </st><st c="2109">Pırpır yatağını da sattı, tam bir “Âdem Baba” oldu.</st></p>
			<p><st c="2160">Pırpır, hapisanede bu duruma düşünce koğuşta arkadaşlarına kendi maceralarını anlatırdı. </st><st c="2250">Çok tatlı, sürükleyici bir anlatışı vardı. </st><st c="2293">Onun dolandırıcılık hikâyelerini dinleyen herkes kahkahadan kırılırdı.</st></p>
			<p><st c="2363">Hapisaneye Çevgenli Sülüman Ağa adında biri geldi.</st></p>
			<p><st c="2414">Köyünün ağasıymış. </st><st c="2434">Düşmanlarından birini, parayla tuttuğu birine öldürtmüş. </st><st c="2491">Sonra iş anlaşılınca kodesi boylamış.</st></p>
			<p><st c="2528">Çevgenli Sülüman Ağa, ellisini geçkin, iriyarı bir adam. </st><st c="2586">Merakı, mal mülk sahibi olmak. </st><st c="2617">Cinayeti de buyüzden işletmiş. </st><st c="2648">Köyün yarıdan çoğu onunmuş. </st><st c="2676">Çift, çubuk, davar, sığır dolu. </st><st c="2708">Bir de değirmeni var. </st><st c="2730">Her hafta ziyaretine üç karısı birden, bisürü de hısımı geliyor.</st></p>
			<p><st c="2794">Koğuşta herkes Pırpır Enver’e,</st></p>
			<p><st c="2825">– Ulan Enver, şu karakol hikâyesini anlatsana! </st><st c="2873">diyor.</st></p>
			<p><st c="2879">Pırpır belki yüz kere anlattığı karakol hikâyesini bir daha anlatıyor:</st></p>
			<p><st c="2950">– Bigün Yusuf’un kahvesinde rahmetli Banker Ali’ylen oturuyoruz. </st><st c="3016">Bir enayi kendi ayağıyla düştü. </st><st c="3048">İşsiz, üstelik yeni de evlenmiş. </st><st c="3081">Karısı da herifin işsiz olduğunu bilmiyor. </st><st c="3124">İşe gidiyorum diye sabah evden çıkar, akşam eve dönermiş.</st></p>
			<p><st c="3181">– Kahve köşelerinde sürtmekten bıktım artık, dedi.</st></p>
			<p><st c="3232">Rahmetli Banker Ali,</st></p>
			<p><st c="3253">– Senin haline acıdım efendi, sana bir iyilik yapmak isterim, dedi.</st></p>
			<p><st c="3321">Adam,</st></p>
			<p><st c="3327">– Hay Allah senden razı olsun! </st><st c="3359">diye duaya başladı.</st></p>
			<p><st c="3378">Banker Ali beni gösterip,</st></p>
			<p><st c="3404">– Bu arkadaş emniyet amiridir, sana bir iş bulur, dedi. </st></p>
			<p><st c="3461">Ben hemen,</st></p>
			<p><st c="3471">– Komiserlik yapabilir misin? </st><st c="3502">dedim. </st></p>
			<p><st c="3509">Adam,</st></p>
			<p><st c="3514">– Valla bilmem ki... </st><st c="3536">dedi. </st><st c="3542">Benim pek o kadar okumam yazmam yoktur. </st><st c="3582">İlk’i bitirdim.</st></p>
			<p><st c="3597">– Daha iyi, dedim, bu okumuşlarda iş yok. </st><st c="3640">Yufka yürekli oluyorlar. </st><st c="3665">Bizim meslekte eline bir sanık düştü mü, Allah yarattı demeyeceksin. </st><st c="3734">Vurduğun yerden ses gelecek.</st></p>
			<p><st c="3762">Adam,</st></p>
			<p><st c="3768">– Ondan yana korkma, dedi, evvelallahın izniynen seni mahcup etmem.</st></p>
			<p><st c="3836">Ben, işim var diye ordan çıktım. </st><st c="3870">Banker Ali’yle adam kahvede kaldı. </st><st c="3905">Banker Ali pazarlık etmiş.</st></p>
			<p><st c="3931">– Ben on para istemem, benimkisi iyilik, demiş, ama emniyet amiri 300 lira vermezsen seni komiser yapmaz.</st></p>
			<p><st c="4037">Adam 300 lirayı vermiş.</st></p>
			<p><st c="4061">Çevgenli Sülüman Ağa, sağ elini başına vurdu,</st></p>
			<p><st c="4107">– Vay ulan vay, dedi, şu olan işlere bak be! </st><st c="4153">Bu dünyada ne enayiler var!.. </st><st c="4183">Sonra Pırpır Efendi?</st></p>
			<p><st c="4203">Çevgenli Sülüman Ağa, Pırpır Enver’e, “Pırpır Efendi” derdi. </st><st c="4265">Pırpır anlattı:</st></p>
			<p><st c="4280">– O zamanın 300 lirası ne demek, şimdinin 3 bini... </st><st c="4333">Akşam rahmetli Banker Ali’ynen buluştuk. </st><st c="4374">Yılıbık Cafer’in bitirimhanesinde kerize oturduk. </st><st c="4424">Sabaha ikimiz de nanay. </st><st c="4448">Balat’tan Çarşamba’ya doğru çıkıyoruz. </st><st c="4487">Köşe başında kocaman ahşap iki katlı bir ev gördük. </st><st c="4539">Üstünde bir mukavvaya “Kiralık hane. </st><st c="4576">Müracaat: Yandaki berber” diye yazılı. </st><st c="4615">Rahmetli Banker Ali berbere girdi,</st></p>
			<p><st c="4649">– Şu kiralık evi bir gezelim, dedi. </st></p>
			<p><st c="4686">Evi gezdik. </st><st c="4698">Banker Ali,</st></p>
			<p><st c="4709">– Kaça? </st><st c="4718">diye sordu. </st></p>
			<p><st c="4730">Berber,</st></p>
			<p><st c="4737">– Altmış lira, dedi. </st></p>
			<p><st c="4759">Ben hemen,</st></p>
			<p><st c="4769">– Tuttuk... </st><st c="4782">dedim. </st></p>
			<p><st c="4789">Berber,</st></p>
			<p><st c="4796">– Kaparo verin! </st><st c="4813">dedi.</st></p>
			<p><st c="4818">– Ne kaparosu yahu, burası karakol olacak, dedim. </st><st c="4869">Sen hemen, “Evim karakol olarak tutuldu, aylığı altmış liradan bir yıllık kirasını peşin isterim!” diye İçişleri Bakanlığına bir dilekçe yaz!</st></p>
			<p><st c="5010">Berber, bir senelik peşin parayı duyunca sevindi. </st></p>
			<p><st c="5061">Banker Ali’ye,</st></p>
			<p><st c="5075">– Ben gidiyorum, sen evi bir daha iyice gez, taksimatı yap! </st><st c="5136">dedim.</st></p>
			<p><st c="5142">Ben gittim. </st><st c="5155">Banker Ali, berbere,</st></p>
			<p><st c="5175">– Bu giden adam müfettiştir... </st><st c="5207">İstersen evi yüzelli liradan kiralar. </st><st c="5245">Bu iş sana ikiyüz papele patlar. </st><st c="5278">Ben sevabıma yapıyorum. </st><st c="5302">Ama müfettiş para ister, demiş.</st></p>
			<p><st c="5333">Berber de ikiyüz papeli toka etmiş.</st></p>
			<p><st c="5369">Çevgenli Sülüman Ağa, sağ elini başına vurdu,</st></p>
			<p><st c="5415">– Vay ulan vay... </st><st c="5434">dedi, yahu şu dünyada ne hayvanlar var be... </st><st c="5479">Bu kadar eşeklik de olur mu? </st><st c="5508">Sonra Pırpır Efendi?</st></p>
			<p><st c="5528">– Ondan sonra biz ikiyüz papeli alınca doğru gidip bir bayrak satın aldık. </st><st c="5604">Evin olduğu yerin adını sorup öğrendik. </st><st c="5644">“Selamün Kavlen Karakolu” diye bir levha yazdırdık. </st><st c="5696">Levhayı evin kapısına çaktık. </st><st c="5726">Bayrağı da evin ikinci katının balkonuna bir direkle astık.</st></p>
			<p><st c="5785">Çevgenli Sülüman Ağa, kendi başına bir şaplak indirdi,</st></p>
			<p><st c="5840">– Vay ulan vay, dedi, ulan Pırpır Efendi atıyorsun. </st><st c="5893">Hiç öyle karakol olur mu?</st></p>
			<p><st c="5918">Pırpır,</st></p>
			<p><st c="5926">– Yalanım varsa şurdan çıkmaya kısmet olmasın, dedi. </st><st c="5980">Yahu, o zamanın karakolları öyleydi ; bir sac sobadan duman tüterse, odanın damı akarsa, iki kırık iskemleyle bir masa, bir de yampiri dolap olursa, masanın üstünde de iğnelenmiş tomarla evrak durursa anla ki orası karakoldur.</st></p>
			<p><st c="6206">– Sonra Pırpır Efendi?</st></p>
			<p><st c="6229">– Sonra, ordan, bir gün önce adamı gördüğümüz kahveye gittik. </st><st c="6292">Adam bizi bekliyor. </st></p>
			<p><st c="6312">Banker Ali adama,</st></p>
			<p><st c="6329">– Senin işin oldu arkadaş, dedi. </st><st c="6363">Selamün Kavlen Karakoluna tayinini yaptırdık. </st><st c="6409">Hemen bir komiser elbisesi yaptır, işe başla.</st></p>
			<p><st c="6454">Adam, nasıl teşekkür edeceğini bilemiyor. </st></p>
			<p><st c="6497">Ben adama,</st></p>
			<p><st c="6507">– Yalnız dedim, karakol yeni kuruldu. </st><st c="6546">Onun için kadro eksiktir. </st><st c="6572">Bikaç zaman için karakolda bibaşına çalışacaksın. </st><st c="6622">Bir aya kalmaz, polisler, bekçiler gelir.</st></p>
			<p><st c="6663">Adamı alıp karakola götürdük.</st></p>
			<p><st c="6693">Çevgenli Sülüman Ağa, bir elini başına vurarak,</st></p>
			<p><st c="6741">– Vay ulan vay, dünyada ne eşekler var be!.. </st><st c="6787">diye bağırdı.</st></p>
			<p><st c="6800">– Biz, iki gün sonra karakola gittik. </st><st c="6839">Adam gıcır gıcır bir komiser elbisesi yaptırmış. </st><st c="6888">Beni görünce ayağa fırlayıp selamı çaktı. </st><st c="6930">Baktık işler iyi. </st><st c="6948">Banker Ali ile dışarı çıktık. </st><st c="6978">Yoldan geçenlerden gözümüze kestirdiğimiz birini çevirdik.</st></p>
			<p><st c="7036">– Biraz karakola kadar gelir misiniz? </st></p>
			<p><st c="7075">Adam,</st></p>
			<p><st c="7080">– Neden? </st><st c="7090">diye sordu.</st></p>
			<p><st c="7101">– Nedenini karakolda öğrenirsin.</st></p>
			<p><st c="7134">– Benim karakolluk bir işim yok.</st></p>
			<p><st c="7167">– Efendi, bizi zor kullanmaya mecbur etme! </st><st c="7211">Kanun namına karakola kadar gel, işte o kadar...</st></p>
			<p><st c="7259">Adamı karakola soktuk.</st></p>
			<p><st c="7282">Ben komisere,</st></p>
			<p><st c="7296">– Yazın şunun hüviyetini! </st><st c="7323">dedim.</st></p>
			<p><st c="7329">Odadan çıktım. </st><st c="7345">Pazarlığı Banker Ali yapıyor. </st><st c="7375">Heriften onbeş kâğıt kesiyor. </st><st c="7405">Adam, yakasını karakoldan kurtarsın da onbeş değil, yirmibeş verecek.</st></p>
			<p><st c="7474">Çevgenli Sülüman Ağa, elini başına vurup,</st></p>
			<p><st c="7516">– Vay ulan vaay, diye bağırdı. </st><st c="7548">Dünyada ne hayvanlar var be... </st><st c="7579">Sonra Pırpır Efendi?</st></p>
			<p><st c="7599">– Sonra birader, biz artık, yoldan geleni geçeni çeviriyoruz. </st><st c="7662">Herifi, sözde sabıkalılardan birine benzetiyoruz. </st><st c="7712">Adam, “Ben o değilim,” diyor. </st><st c="7742">“Müdüriyete git de derdini anlat!” Hiçbir eksikliği yoksa nüfus kâğıdını soruyoruz. </st><st c="7826">Yoksa yandı. </st><st c="7839">Günde on onbeş kişiyi kesiyoruz.</st></p>
			<p><st c="7871">– Vay ulan vaay... </st><st c="7891">Dünyada ne sersemler var be...</st></p>
			<p><st c="7921">– Derken kardeşim, komiser başladı, ben işleri bibaşıma yetiştiremiyorum, buraya polis lazım diye söylenmeye. </st><st c="8032">“Ne işi birader?” diye sorduk. </st><st c="8063">Bir tomar evrak çıkarmasın mı ortaya! </st><st c="8101">Biz dışarda yol keserken, bizim karakola sahiden evrak gelirmiş, karakolu sahici karakol sanmışlar. </st><st c="8201">Kavgacılar, davacılar, şikâyetçiler karakola dolarmış. </st><st c="8256">Bizim komiser de onun bunun istidasını, ifadesini alıp müdüriyete gönderirmiş. </st><st c="8335">Dahasını söyleyeyim mi, müdüriyetten de cevaplar, emirler, yazılar gelmeye başlamış.</st></p>
			<p><st c="8419">Çevgenli Sülüman Ağa,</st></p>
			<p><st c="8441">– Vay ulan vaay... </st><st c="8461">dedi, atıyorsun ulan Pırpır Efendi.</st></p>
			<p><st c="8496">Pırpır Enver elindeki dolma kalınlığında içi esrar dolu cıgarayı öptü,</st></p>
			<p><st c="8567">– Atıyorsam, nah şu nimet çarpsın... </st><st c="8605">dedi. </st></p>
			<p><st c="8611">Ben rahmetli Banker Ali’ye, </st></p>
			<p><st c="8639">– Oğlum hemen tüyelim, enseleneceğiz, dedim.</st></p>
			<p><st c="8683">O,</st></p>
			<p><st c="8686">– Daha dur bakalım, diyor.</st></p>
			<p><st c="8713">Bigün de karakola geldik, içerde bizim komiserden başka iki de başka polis var. </st></p>
			<p><st c="8794">Bizim komiser,</st></p>
			<p><st c="8808">– Müdüriyete kadro eksiğinin tamamlanması için yazmıştım, şimdilik bu arkadaşları göndermişler, dedi.</st></p>
			<p><st c="8910">Bizim karakol, basbayağı, sahici karakol oluyor. </st><st c="8960">Ama biz yine işleri yürütüyoruz. </st><st c="8993">Gelgelelim kira için İçişleri Bakanlığına yazılan dilekçe işi bozdu. </st><st c="9062">Bir de üstelik bizim komiser, “İki aydır maaş almadım” diye yazmış. </st><st c="9130">Devletten para istenir mi yahu? </st><st c="9162">Hiç para istenmese, bizim karakol bal gibi yürüyüp gidecek. </st><st c="9222">Komiser aylığını, ev sahibi de kira isteyince, “Bu Selamün Kavlen Karakolu da nereden çıktı? </st><st c="9315">Gidip hele bir bakın!” demişler. </st><st c="9348">Biz de yoldan geçen birini, üstünde nüfus kâğıdı yok diye karakola tıkmışız. </st><st c="9425">Bir de içeri girdik ki, bütün müdüriyet içerde. </st><st c="9473">İkinci şube memurları bizi görünce, “Ulan Pırpır, ulan Banker Ali, biz de sizi arıyorduk,” diye bileğimize yapıştılar. </st><st c="9592">Bizim komiser de içerden, müdüriyetten gelenlere bar bar bağırıyor: “Yahu, ben bu Selamün Kavlen Karakolunun iki aydır resmen komiseriyim!..”</st></p>
			<p><st c="9733">İşte o karakol hikâyesi böyle... </st><st c="9767">Bizi enseleyip içeri tıktılar.</st></p>
			<p><st c="9797">Çevgenli Sülüman Ağa, alnına bir şaplak daha indirip,</st></p>
			<p><st c="9851">– Vay ulan vaay, diye bağırdı. </st><st c="9883">Yahu şu dünyada ne adamlar var be...</st></p>
			<p><st c="9919">Pırpır Enver hergün bir başka hikâye anlatıyordu. </st><st c="9970">Beyazıt yangın kulesini ikibin liraya nasıl satmış? </st><st c="10022">Hikâyeyi dinlerken Çevgenli Sülüman Ağa, sağ elinin ayasını belki on kere başında şaplatıp,</st></p>
			<p><st c="10113">– Vay ulan vaay... </st><st c="10133">diye bağırıyor, yahu şu dünyada ne hırtlar var be... </st><st c="10186">Ulan, Beyazıt Kulesi de satın alınır mı be?..</st></p>
			<p><st c="10231">Pırpır Enver’e,</st></p>
			<p><st c="10247">– Ulan Pırpır, Köprü’yü nasıl sattın? </st><st c="10286">Anlatsana şunu, diyorlar.</st></p>
			<p><st c="10311">Pırpır, ağzından bal akarak tatlı tatlı Galata Köprüsünü üçbin liraya nasıl sattığını anlatıyor. </st><st c="10409">Çevgenli Sülüman Ağa o anlatırken hop oturup hop kalkıyor:</st></p>
			<p><st c="10467">– Vay ulan vay... </st><st c="10486">Köprü satın alınır mı? </st><st c="10509">Dünyada ne hıyarlar var be...</st></p>
			<p><st c="10538">Pırpır Enver’in üstüne düşüyorlar:</st></p>
			<p><st c="10573">– Pırpır, tramvayı nasıl satmıştın anlatsana!.. </st></p>
			<p><st c="10622">Çevgenli Sülüman Ağa,</st></p>
			<p><st c="10643">– Yok deve!.. </st><st c="10658">diyor, ulan hiç tramvay satılır mı? </st><st c="10694">Pırpır Enver, tramvayı nasıl sattığını anlatıyor. </st><st c="10744">Çevgenli Sülüman Ağa, Vay ulan vaaay... </st><st c="10784">diye bağırıyor, demek bu dünyada tramvayı da satın alacak öküzler var ha...</st></p>
			<p><st c="10859">– Ulan Pırpır, Eminönü Meydanı’ndaki saati nasıl satmıştın? </st></p>
			<p><st c="10920">Pırpır anlatıyor. </st><st c="10938">Çevgenli Sülüman Ağa şaşırıyor. </st></p>
			<p><st c="10970">Etraftan,</st></p>
			<p><st c="10979">– O daha bişey değil, bu Pırpır tirenleri satar, denizi bile satar be... </st><st c="11053">diyorlar.</st></p>
			<p><st c="11062">Sülüman Ağa,</st></p>
			<p><st c="11075">– Yahu, diyor. </st><st c="11091">Bu zamanda da böyle enayiler, böyle hayvanlar var demek?</st></p>
			<p><st c="11147">Pırpır Enver’le Çevgenli Sülüman Ağa çok iyi uyuştular, sıkı fıkı arkadaş oldular. </st><st c="11231">Hep beraberler. </st><st c="11247">Hapisanenin bahçesine çıkıp fısıl fısıl bişeyler konuşuyorlar.</st></p>
			<p><st c="11309">Cezaevinin iki bahçesi var. </st><st c="11338">Orta bahçe, biri de üst bahçe. </st><st c="11369">Üst bahçenin otları adam boyu büyüdü.</st></p>
			<p><st c="11406">Bir zaman sonra Pırpır Enver, yine Kürt Abo’nun koğuşunda görünmeye başladı. </st><st c="11484">Yine kumara oturuyor. </st><st c="11506">Her gece beş altıyüz lira ütülüyor.</st></p>
			<p><st c="11541">Bir akşamüzeri, hapisanenin bahçesinde acı acı bir çığlık duyuldu. </st><st c="11609">Herkes sese koştu. </st><st c="11628">Çevgenli Sülüman Ağa almış Pırpır’ı ayağının altına, vuruyor ha vuruyor. </st><st c="11701">Pırpır cıyak cıyak bağırıyor. </st><st c="11731">Sülüman Ağanın elinden Pırpır’ı kurtarmak çok zor oldu. </st><st c="11787">Biraz daha kurtarmasalar Pırpır can verecekti.</st></p>
			<p><st c="11833">Çevgenli Sülüman Ağaya Pırpır’ı neden dövdüğünü soruyorlar, bitürlü söylemiyor. </st><st c="11914">Neden sonra iş anlaşıldı. </st><st c="11940">Pırpır Enver, hapisanenin üst bahçesini Çevgenli Sülüman Ağaya beşbin liraya satmış, paranın hepsini de alıp kumara vermiş.</st></p>
			<p><st c="12063">O günden sonra koğuştakiler ne zaman Pırpır’a,</st></p>
			<p><st c="12110">– Ulan Pırpır, anlat şu tramvayı nasıl sattığını... </st><st c="12163">deseler, Çevgenli Sülüman Ağa hemen koğuştan dışarı fırlar, Pırpır hikâyesini bitirmeden içeri girmezdi.</st></p>
		</section>
	<div id="charCountTotal" value="12267"></div></body>
</html>
