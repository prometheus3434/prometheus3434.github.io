<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-2">
		<section>
			<h1><st c="0">Kazığın Başı Nasıl Olmalı?</st></h1>
			<p><span><st c="27">O</st></span><st c="29">telin caddeye bakan büyük camlı salonunda tombul tombalak bir adam, ayağının birini altına almış koltukta oturuyordu. </st><st c="147">Biraz sonra, giyinişlerinden taşralı oldukları belli beş kişi daha geldi. </st><st c="221">Koltukta oturan onlara, “Merhaba,” dedi. </st><st c="262">Öbürleri de teker teker, “Merhaba!” dediler.</st></p>
			<p><st c="306">Koltukta bağdaş oturan,</st></p>
			<p><st c="330">– Bi iş için mi Angara’ya geldiniz? </st><st c="367">diye sordu. </st></p>
			<p><st c="379">Beş kişiden ağzında ençok altın diş bulunanı,</st></p>
			<p><st c="424">– Biz delegeyik, dedi.</st></p>
			<p><st c="447">– Delege olduğunuz besbelli. </st><st c="477">Sakın ola pavlika işi için gelmeyin?..</st></p>
			<p><st c="515">– Hee, nirden bildin emice? </st></p>
			<p><st c="544">Bağdaş oturan,</st></p>
			<p><st c="558">– Bilinmez mi ağa, hep başımızdan geçti, dedi. </st><st c="606">Delege olunca Angara’ya neye gelinir? </st><st c="644">Pavlika istemeye... </st><st c="664">Bizim de başımız pavlikadan ateşe yandı ya... </st><st c="710">Tövbe pavlikadan değel, kazıktan bizim derdimiz. </st><st c="759">Delegeyseniz, hökümettan pavlikayı istemeden beni bir iyice dinleyin ağalar. </st><st c="836">Şimdi siz gidip pavlika isteriz diyeceksiniz, he mi? </st><st c="889">Onlar da istediğiniz pavlika olsun, başüstüne diyecekler. </st><st c="947">Ondan sonra başınıza, bir kazık başı derdi çıkar ki kurtulamazsınız.</st></p>
			<p><st c="1015">Biz de buraya sizin gibi beş delege gelmiştik. </st><st c="1063">Arkadaşlar beni delegebaşı yaptılar. </st><st c="1100">Vardık huzura, “Dileyin ne dilerseniz,” dediler. </st><st c="1149">Bizim babadan, atadan bilip duyduğumuz usul, “dile ne dilersen” diye üç kere sorulur. </st><st c="1235">Sen ikisine, terbiye dairesinde “sağlığınız” diyeceksin. </st><st c="1292">Üçüncüsünde, dileğin herneyse onu söyleyeceksin. </st><st c="1341">Biz ilkinde usulü bozmadık, “Sağlığınız,” dedikse de, onlar usulü bozup, “Siz de sağolun!” diye sözü kesmez mi?</st></p>
			<p><st c="1452">Berber Emin Ağa boş böğrüme bir dirsek atıp, “Aman, sağlıkla iş mi biter? </st><st c="1527">Bizim pavlika işi ne olacak? </st><st c="1556">Hele davran ağa!” diye kulağıma fısıldadı. </st><st c="1599">Berber Emin’e, “Sus ocağı batası, her işin başı sağlık,” dedim ya, bilir miyim koskoca bir hökümet adamının bikez, “Dileyin ne dilerseniz,” deyip de arkasını getirmeyeceğini.</st></p>
			<p><st c="1773">Baktım, beyin hiç oralı olduğu yok. </st><st c="1810">Nerdeyse sırtımızı sıvazlayıp, “Sağlıcakla kalın ağalar, haydi gülegüle...” diye bizi yolcu edecek. </st><st c="1910">Ben sözünün ucunu uygun biyerden yakalayıp, “Aman bey, bizim bir hacetimiz var. </st><st c="1990">Memleketten bizi o sebebe delege yolladılar,” dedim. </st><st c="2043">Bey: “Buyur ağa, herneyse hacetiniz görelim,” dedi. </st><st c="2095">“Dağa, taşa, bayıra, kıra, tevâtir pavlikalar yaptığınız dillere destan. </st><st c="2168">Sağolun, bize de çeşmeler, yollar yaptınız. </st><st c="2212">Pavlikadan yana garip kaldık. </st><st c="2242">Biz de pavlika isteriz. </st><st c="2266">Civara karşı yüzümüz yere geliyor,” dedim.</st></p>
			<p><st c="2308">Bey, “O nasıl söz. </st><st c="2328">İş, pavlika işiyse kolay. </st><st c="2354">Pavlikaya kalsın hele. </st><st c="2377">Ne pavlikası istiyorsunuz?” diye sordu.</st></p>
			<p><st c="2416">Yahu ağalar, biz bir akıl edip de, ne pavlikası isteyeceğimizi düşündük mü?</st></p>
			<p><st c="2492">Ben işi köylü kurnazlığına vurup, “Estağfurullah... </st><st c="2545">Orası sizin bileceğiniz bir iş. </st><st c="2577">Karışmak haddimiz değil. </st><st c="2602">Herhangibir pavlika münasipse, onu siz bizden iyi bilirsiniz. </st><st c="2664">Resmî devair işine karışmak bize düşmez. </st><st c="2705">Bir pavlika olsun, civara karşı yüzümüz yere düşmesin de her ne pavlikası olursa olsun. </st><st c="2793">Mürüvvete endaze olmaz,” dedim. </st><st c="2825">“Hele bir inceleyelim de sizin oraya da evvelallahın izniyle bir pavlika kurarız,” dedi.</st></p>
			<p><st c="2913">Biz oynaya güle memlekete döndük. </st><st c="2948">Herbiyana haber uçurduk: Pavlika işi oldu...</st></p>
			<p><st c="2992">Şu bizim muhalif milleti anadan doğma muhalif. </st><st c="3040">Buz pavlikası yapılacakmış diye bir laf çıkardılar ortaya. </st><st c="3099">Canım yapılsın da buz pavlikası yapılsın kardaşım. </st><st c="3150">Hiç olmadıktan iyi değil mi? </st><st c="3179">Buz pavlikası, tuz pavlikası derken iş yavaştan büyür gider. </st><st c="3240">Yok efendim, lokomotif pavlikası yapılmalıymış. </st><st c="3288">Diretnavut</st><a epub:type="noteref" href="#fy1"><st c="3298">*</st></a><st c="3300"> pavlikası yapılmalıymış. </st><st c="3326">Muhalif milletine laf mı yetişir? </st><st c="3360">Yahu, daha buz pavlikası olmayan biyerde, lokomotif, diretnavut pavlikası olur mu? </st><st c="3443">Ecnebiyeden biri duysa, vallaha güler.</st></p>
			<p><st c="3481">Bütün bu işler, muhalif milletinin başı olan Sürvenekli Rıza Beyin başının altından çıkıyor. </st><st c="3575">Buz pavlikası yaparmışız ki, yazın sıcağında ateş basıp da buzları yiye yiye muhalifler zatürree olup dökülsünler diye. </st><st c="3695">Arkadaş muhalif olmayınca şu söz kimin aklına gelir? </st><st c="3748">Muhalifin bildiğini şeytan bilmez. </st><st c="3783">“Buzlar eriye eriye su olur, milletin parası akar gider...” diyorlar.</st></p>
			<p><st c="3852">Arkadaş, milletin parası niye akıp da gitsin? </st><st c="3899">Milletin parası yine para, cebinde dursun. </st><st c="3942">Bu pavlika hükümetin parasıyla olacak.</st></p>
			<p><st c="3980">Derken, bir laf daha çıkardılar: Gazoz pavlikası kurulacakmış. </st><st c="4044">İyi, gazoz pavlikası kurulsun canım. </st><st c="4081">Senin gazoz pavlikası dediğin bir kötü dükkânmış. </st><st c="4131">İçine üç işe yaramaz adam koydun mu, gazoz pavlikası olurmuş.</st></p>
			<p><st c="4192">Derken arkadaşlar, Ankara’dan bir heyet geldi. </st><st c="4240">Çimento pavlikası kurulacağı kesenkes anlaşıldı. </st><st c="4289">Muhalif milletinin de dili deliğine girdi. </st><st c="4332">Bir zaman sonra Sürvenekli Rıza Bey, bir laf daha çıkardı: “İyikine bir çimento pavlikasıyla bir de şeker pavlikası kurmayı bellemişler. </st><st c="4469">Her nereye varsalar ille bir çimento pavlikası kuracaklar. </st><st c="4528">Bir de çimendifer pavlikası kurmayı belleselerdi ya...”</st></p>
			<p><st c="4583">Seçimler geldi çattı. </st><st c="4606">Seçimler gelince bir söylenti çıktı: “Pavlikanın yeri nereyse bilelim. </st><st c="4677">Biz de ona göre kimden yana olacağımızı kestirelim.” Bu da nereden çıktı? </st><st c="4751">Pavlikanın yerinden size ne? </st><st c="4780">Siz bikez muhalif olmuşsunuz.</st></p>
			<p><st c="4809">İşler karıştı. </st><st c="4825">İşleri karıştıran da Sürvenekli Rıza Bey...</st></p>
			<p><st c="4868">Büyüklerden biri geldi. </st><st c="4893">Hep alana toplandık. </st><st c="4914">“Vatandaşlar, pavlika istemişsiniz, yapacağız,” dedi. </st><st c="4968">Sürvenekli Rıza Beyin muhalifleri, “Pavlikanın yeri nere, bilelim,” diye bağırıştılar. </st><st c="5055">Nutku çeken, elini fırdolayı dört biyana döndürüp, “İşte pavlikayı şuralara yaptıracağım,” dedi.</st></p>
			<p><st c="5151">Sürvenekli’nin adamları, “Kasaba hep mi pavlika olacak? </st><st c="5208">Yerini bilelim,” diye bağırıştı. </st><st c="5241">İş çatallaştı. </st><st c="5256">Aradan bir zaman geçti. </st><st c="5280">Bir de duyduk ki, Sürvenekli Rıza Beyin tarlasının üstüne pavlika yapılacakmış. </st><st c="5360">Yahu şu Sürvenekli azılı bir muhalif olsun da, pavlika onun arsasına yapılsın, bu nasıl iş? </st><st c="5452">Delegeler vardık Ankara’ya. </st><st c="5480">“Şu işi bir bilelim,” dedik. </st><st c="5509">İşi öğrendik. </st><st c="5523">Sürvenekli Rıza Bey arsasını pavlikaya satınca bizden yana dönmüş. </st><st c="5590">O dönünce tüm muhalif milleti dönmüş. </st><st c="5628">“Siz pavlika istediniz, oldu. </st><st c="5658">Arsayı aldırdık, muhalefeti de bizden yana dönderdik.” Bir taşla iki kuş... </st><st c="5734">Sonunda iyi oldu, seçimi silme kazandık ya, gelgelelim pavlika bitürlü kurulmaz. </st><st c="5815">Sürvenekli’nin tarlası yüreği gibi çürük. </st><st c="5857">Bitürlü temel tutmuyor ki, pavlika kurulsun. </st><st c="5902">Pavlikanın temelini oturtmak için toprak ilkin altı metre kazıldı. </st><st c="5969">Mühendisler buraya pavlika kurulmaz dedi. </st><st c="6011">Dört metre daha kazıldı. </st><st c="6036">Altı, üstünden çürük. </st><st c="6058">Üç metre daha kazıldı. </st><st c="6081">Kum desen kum değil, kireç desen kireç değil, un gibi bişey... </st><st c="6144">Toprağı kaza kaza hökümetin parası bitecek. </st><st c="6188">Derine indikçe, yandan tepeler oynamaya, yürümeye başlamadı mı? </st><st c="6252">Kardeşler, toprak su olmuş akıp gidiyor. </st><st c="6293">Dayanak duvarları yapmak için bir karışlık sağlam biyer yok. </st><st c="6354">Mühendisler şaşırdılar, hiçbir olmamış iş. </st><st c="6397">Ulen Sürvenekli, ocağın batsın, kazdıra kazdıra kasabayı bitireceksin.</st></p>
			<p><st c="6467">Beri yandan Ankara’nın muhalifi durur mu? </st><st c="6510">Çimento pavlikası ne oldu diye söyler yatar. </st><st c="6555">Yahu pavlika hele dursun, kasaba elden gidiyor. </st><st c="6603">Hergün bir tepe kayar. </st><st c="6626">Toprağı tutturacağız diye yukarıdan betonu döküyorlar, toprak kuyu gibi betonu yutuyor. </st><st c="6714">Aman arkadaşlar, dünyanın dibini deldik besbelli. </st><st c="6764">Betonun bir ucunu tutmanın mümkünü yok. </st><st c="6804">Canım, çimento pavlikası kursak neye yarar, yüz pavlikanın çimentosu buranın betonuna yetmez. </st><st c="6898">Gidi uğursuz Sürvenekli, işimizi bitirdin.</st></p>
			<p><st c="6940">Mühendisler kafa kafaya verdiler, Ankara’ya haber ilettiler:</st></p>
			<p><st c="7001">“Buraya temel tutmaaaz!..”</st></p>
			<p><st c="7028">Ankara’dan emir geldi: “Tutacaaaak!..”</st></p>
			<p><st c="7067">Toprağın bir sağlam yerini bulacağız diye, dele dele dünyanın öteki başından çıkacaklar. </st><st c="7157">Toprağı eştikçe, tepeler devriliyor. </st><st c="7194">Deprem gibi bişey. </st><st c="7213">Toprağın bir kere oturağı bozuldu. </st><st c="7248">Sabah kalkıp bir bakıyorsun, şosanın üç kilometresi kopmuş, karşı dağın doruğunda duruyor. </st><st c="7339">Eczaneyi bir sabah yerinde bulamadık. </st><st c="7377">Çeşmeyle iç içe geçmiş, yaylada yan yatmış. </st><st c="7421">Evlere, damlara, ağaçlara can geldi. </st><st c="7458">Yürüyüp gidiyorlar. </st><st c="7478">Durup dururken candarma karakolu gitti, kadınlar hamamının kapısına dayandı. </st><st c="7555">Karılar içeriden feryat eder. </st><st c="7585">Bre aman, kasaba inip çıkıyor. </st><st c="7616">İki kişi yan yana giderken, biri yere hızlı bassa üç metre aşağı çöküyor.</st></p>
			<p><st c="7689">Mühendisler, “Kazık çakmaktan başka yolu yok. </st><st c="7736">Yoğusa kasaba beşik gibi gider gelir,” dediler.</st></p>
			<p><st c="7783">Kazık işi başladı. </st><st c="7803">Makineler demirli beton kazık döküyorlar. </st><st c="7845">Koca kazığı yukarıdan koyuyorsun, toprak aspirin gibi yutuyor. </st><st c="7908">O zaman mühendisler arasına bir ayrılık düştü. </st><st c="7955">Kimi, “Rozet başlı kazık ister,” dedi. </st><st c="7994">Yukarıya soruldu: “Soğan başı kazık mı, rozet başı kazık mı?” Ne olursa olsun, şu kazıklar bir atılsın da kasaba yerinde dursun.</st></p>
			<p><st c="8122">Senin dediğin olacak, benim dediğim olacak diye mühendisler Ankara’ya döküldü. </st><st c="8202">Kazığın bile muhalifi var kardaşlar. </st><st c="8239">Mühendisin muhalifi, soğan başı kazık ister. </st><st c="8284">İngiltere’de kazıkbaşı uzmanı varmış. </st><st c="8322">Ona danıştılar. </st><st c="8338">O demiş, rozet başı...</st></p>
			<p><st c="8360">Millet kazığın başıyla uğraşır, Ankara’nın muhalifi bar bar bağırır: “Çimento pavlikası ne oldu?” Yahu az bişey müsaade et, hele bir, hangi kazık başının işimize geldiğini arayalım.</st></p>
			<p><st c="8542">Soğan başı kazık diyen mühendisler İngiliz kazıkçısına kızdılar. </st><st c="8608">“Elin İngiliz’i bizim toprağa uygun kazık başını nereden bilsin? </st><st c="8673">O, İngiliz toprağına uygun bir laf etmiş. </st><st c="8715">Her toprağın kendine uygun bir kazık başı biçimi var.”</st></p>
			<p><st c="8769">Ankara’nın muhalifi insafsız: “Çimento pavlikası ne oldu?”</st></p>
			<p><st c="8828">Millet kazık başının derdinde, onlar ne havada.</st></p>
			<p><st c="8876">Şimdi ağalar, beni dinleyin. </st><st c="8906">Delege olduğunuzu bildim. </st><st c="8932">Pavlika isteyeceğiniz de besbelli. </st><st c="8967">Evelallah bi çimento pavlikası da size kuruverecekler. </st><st c="9022">Ama gözünüzü açın, bir muhalifin tarlasına “pavlika”yı amanın kurdurtmayın. </st><st c="9098">“Pavlika”yı kurmak iş değel. </st><st c="9127">Gelgelelim, dönek muhalifin tarlası çürük olursa, atılacak kazığın başını bilmek zorlaşır ağalar. </st></p>
		</section>
		
		<aside epub:type="footnote" id="fy1"><st c="9225">* diretnavut: Dretnot. </st><st c="9248">Eski bir zırhlı savaş gemisi tipi. </st><st c="9283">– y.n.</st></aside>
	<div id="charCountTotal" value="9289"></div></body>
</html>
