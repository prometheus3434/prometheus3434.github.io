<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-23">
		<section>
			<h1><st c="0">Gülmece Öyküsü Nasıl Yazılır?</st></h1>
			<p><span><st c="29">Ç</st></span><st c="31">ok sayın C. </st><st c="43">K. </st><st c="46">Hanımefendi,</st></p>
			<p><st c="58">Dün geceki şölen gerçekten olağanüstü güzel ve görkemliydi. </st><st c="119">Bu güzel gecenin benim için en büyük sürprizi, sizin gibi gerçekten aydın ve az rastlanır seçkinlikte bir hanımefendiyle benim gibi içine kapanık – bağışlayınız lütfen – sümsük bir yazarın tanışmış olma mutluluğuydu. </st><st c="336">Size dün gece tanıştığımız andanberi, sabaha doğru ayrıldığımız zamana dek, hep güneş gibi parlayan güzelliğinize hayranlığımı anlatmaya çalıştım. </st><st c="483">Anlattım diyemiyorum, anlatmaya çalıştım diyorum. </st><st c="533">Çünkü bu duygumu anlatabilmek için, saatlerce karşınızda şaşkınlıktan, doğru düzgün iki sözü biraraya getiremeyip kem küm edip durdum. </st><st c="668">Benim bu kem küm, kemeküm, kemekâküm, kemakümkem, kekemaküm, kemikümlerimle size olan – bağışlamanızı rica ederim – büyük... </st><st c="793">Nasıl söyleyeyim... </st><st c="813">O büyük hayranlığımı... </st><st c="837">Hayır hayır, hayranlığın da ötesinde büyük aşkımı... </st><st c="890">Evet evet, büyük aşkımı anlatabildim mi, bilemiyorum. </st><st c="944">Sanırım ki, bunu anlamışsınızdır. </st><st c="978">Çünkü bir insan, daha doğrusu bir erkek ve yazar, ancak güneş çarpmış gibi güzelliğe vurulmuşsa böyle benim gibi saatlerce kem küm, kemkemaküm diye saçmalar durur.</st></p>
			<p><st c="1141">Ben size kem küm ederek aşkımı anlatmaya çalışırken, siz de bana büyük bir gülmece yeteneğiniz olduğunu, gülmeceyi çok sevdiğinizi, ama ne yazık ki gülmecenin nasıl yazılacağını bilmediğinizi söylüyor, size bunu öğretmemi istiyordunuz. </st><st c="1378">Ah çok sayın ve sevgili hanımefendi, gülmeceden kime hayır gelmiş ki size hayır gelsin! </st><st c="1466">Gülmeceyi bu denli çok seveceğinize, keşke onun yerine beni sevmiş olsaydınız... </st><st c="1547">Lütfen beni yanlış anlamayın, gülmeceden hayır gelmez de, benden bir hayır gelir demek istemiyorum. </st><st c="1647">Ama... </st><st c="1654">ne de olsa... </st><st c="1668">ben bir... </st><st c="1679">Demek istiyorum ki... </st><st c="1701">Bakın, yine kem küm etmeye başladım.</st></p>
			<p><st c="1737">Şölenin konukları bahçeye çıkmışlardı. </st><st c="1777">Biz de sizinle, çamfıstığı ağacının altındaki masada, baş başa, el ele, diz dizeydik. </st><st c="1863">Ayın onbeşi bahçedeki havuzda yansıyordu. </st><st c="1905">Ben size yine, bu durumda, kem küm ederek aşkımı ilan etmeye çalışırken, siz de bana bir gülmece öyküsünün nasıl, nerede, ne zaman yazılabileceğini sorup duruyordunuz. </st><st c="2073">Tam, koyun can, kasap et derdinde, atasözünü dramatize etmiş de canlandırıyor gibiydik. </st><st c="2161">Ben iki elinizi öperek kem küm edip dururken, nerdeyse size – lütfen beni bağışlayınız – “Bırak ulan şu gülmeceyi filan da, işimize bakalım!” diye terbiyemi bozacak durumlara düşmek üzereydim.</st></p>
			<p><st c="2353">Durmadan içiyorduk, boyuna içiyorduk. </st><st c="2392">Benim içmemin nedeni vardı. </st><st c="2420">Kem kümden vazgeçip dilimin çözülmesi ve yüreklenerek size olan aşkımı anadilimle ve açıkça anlatabilmek için içmek zorundaydım. </st><st c="2549">Sizse, iyice kafayı gülmeceye takmış, sarhoşluktan diliniz peltekleşerek, bir gülmece öyküsünün nasıl yazılacağını sorup duruyordunuz.</st></p>
			<p><st c="2683">Bahçedeki orkestra Strauss’un </st><em><st c="2714">Mavi Tuna</st></em><st c="2723">’sını çalıyordu. </st><st c="2741">Çağrılılar, havuzun arkasındaki pistte, işin romantizmine hiç de uymayan biçimde birbirlerine sarılmışlar, fısıldaşıyor, öpüşüyor ve koklaşıyorlardı. </st><st c="2891">Ben de böyle bir fırsattan yararlanmak ve şu yerin dibine batası gülmece belasından kurtulmak için size,</st></p>
			<p><st c="2995">– Dans edelim mi? </st><st c="3014">diye sormuştum.</st></p>
			<p><st c="3029">Siz de bana,</st></p>
			<p><st c="3042">– Tabii... </st><st c="3054">demiştiniz.</st></p>
			<p><st c="3065">Dans edenlerin arasına katılmıştık. </st><st c="3102">Ama biz pistte değildik. </st><st c="3127">Bulutlara dayanmış bir merdivenin basamaklarını vals yaparak göklere çıkıyorduk. </st><st c="3208">Elim elinizde ve göğsünüz... </st><st c="3237">Tam aşkımın en lirik nağmeleri olan kem kümlere başlamıştım ki, siz... </st><st c="3308">evet siz... </st><st c="3320">yine o gülmece konusunu açmaz mısınız!.. </st><st c="3361">Hay gülmecenin içine... </st><st c="3385">Bağışlayınız lütfen beni... </st><st c="3413">Sevmece sevilmece varken sırası mıydı şu gülmecenin...</st></p>
			<p><st c="3467">Bulutlardan, yıldızların aralarından el ele koşarken, pistin yanındaki havuza birdenbire düştüğümüzü elbet anımsıyorsunuzdur. </st><st c="3594">Ben sırılsıklam âşık olmuştum, siz de sırılsıklam ıslanmıştınız. </st><st c="3659">Bizi kim çıkarmıştı havuzdan?.. </st><st c="3691">Anımsıyor musunuz? </st><st c="3710">Benim anımsadığım şu: Bizim havuza düştüğümüzü değil, havuza atladığımızı sanmışlar ve alkışlamışlardı. </st><st c="3814">Arkamızdan birbirlerini atarak yada kendileri atlayarak havuzu doldurmuşlardı ve siz bana hâlâ bir gülmece öyküsünün nasıl, ne zaman, nerde yazılacağını soruyordunuz.</st></p>
			<p><st c="3980">En son anımsadığım, bahçedeki, ışıkların ulaşmadığı ağaçların altında çukur gibi biyere düşmüş olmamızdı ve ben hâlâ kem küm ediyor ve siz bana hâlâ gülmeceyi soruyordunuz ki, kocanız olduğunu sandığım bir adam adınızı seslenerek birileriyle birlikte yanımıza doğru geldi ve sizi düştüğünüz çukurdan kurtarmaya çalışırken kendisi de o yere düştü. </st><st c="4328">Doğrusu ben çok utançlı bir durumdaydım. </st><st c="4369">Utancımın nedeni, kocanızın bu centilmence davranışını bile unutup bana hâlâ, bir gülmece öyküsünün nasıl yazılacağını sormanızdı. </st><st c="4500">Yeteneğinizin gizli kalmasını istemiyor, ortaya çıkmasını istiyordunuz. </st><st c="4572">Oysa bütün yeteneğiniz ortadaydı. </st><st c="4606">İşte size o anda, isteğinizi yerine getireceğimi, bir gülmece öyküsünün neden, nasıl, ne zaman, nerede yazılabileceğini bir mektupla bildireceğime söz vermiştim. </st><st c="4768">Sözümü tutuyor, istediğiniz bilgiyi bu mektubumla veriyorum.</st></p>
			<p><st c="4828">Sevgili hanımefendi, sabahleyin... </st><st c="4864">Hayır, sabahleyin değil, çünkü siz uyandığınız zaman çoktan sabah olmuştur da geçmiştir bile. </st><st c="4958">Öğleye doğru uyandığınız zaman, bitişikteki yatak odasından kocanızın horultusu duyulmadığına göre, onun işine gitmiş olduğunu anlarsınız. </st><st c="5097">Bir gülmece öyküsü yazmak için, herşeyden önce, gülmece öyküsü yazmaya niyet etmiş olmanız gerekir. </st><st c="5197">Sizde bu niyet bol bol bulunmaktadır. </st><st c="5235">Ama kahvaltınızı etmeden – sizin deyişinizle almadan – ve sabah cıgaranızı içmeden önce, zihninizi toparlayamayacağınız için önce bunları yapmalısınız. </st><st c="5387">Hizmetçinizi çağırır, önce kahvaltınızı istersiniz. </st><st c="5439">Kahvaltınız getirilene dek, her sabah yada her öğle olduğu gibi, çişiniz geldiği için çişinizi etmelisiniz. </st><st c="5547">Kahvaltınızı yatağınızda yapmak – sizin deyişinizle almak – alışkanlığınız olduğundan, çişten sonra yeniden yatağınıza girmelisiniz. </st><st c="5680">Hizmetçiniz, kahvaltı tepsisini, yorganın üstüne yerleştirmiştir. </st><st c="5746">Ekmek dilimleri kızartılmıştır. </st><st c="5778">Ne şaşılası şey, canınız hiçbişey yemek istemiyor. </st><st c="5829">Cıgaraya altlık olmak üzere kahvenizi içerken, hizmetçiye seslenirsiniz:</st></p>
			<p><st c="5901">– Kaldır şunları!</st></p>
			<p><st c="5919">Arka arkaya cıgara içerken artık gülmece öyküsü yazmaya hazırsınız demektir. </st><st c="5997">“Bir duş alayım önce, elimi yüzümü yıkayayım hele...” diyerek banyonuza girersiniz. </st><st c="6081">Banyoya girince kararınızı değiştirir, dünün yorgunluğunu üzerinizden atmak için küvete doldurduğunuz ılık suya girmeye karar verirsiniz.</st></p>
			<p><st c="6218">Güzel bir gülmece öyküsü yazmak için, moralinizin yerinde olması gerekir. </st><st c="6293">Bu bakımdan küvetteki ılık suda dinlenmek düşüncenize son kertede saygım vardır. </st><st c="6374">Yine moralinizin pekiştirilmesi için, aşk filmlerinde olduğu gibi bir bacağınızı köpürtülmüş sudan çıkararak, karşı duvardaki büyük aynada kendinizi seyretmeyi sakın savsaklamayın. </st><st c="6555">Üstünüzden sular akarken bornozunuza sarınmadan önce göğüslerinizi avuçlayarak güzelliklerinizi aynada seyretmeniz, bir gülmece öyküsü yazabilmek için moralinizi yükseltmenize yardım edebilir. </st><st c="6748">Banyodan çıktığınızda saat onbir olmuştur. </st><st c="6791">Bu saat, gülmece öyküsü yazmaya uygunsa da, sizin durumunuz pek uygun sayılmaz. </st><st c="6871">Tuvalet masanızın önüne oturup sabah tuvaletinizi yapmanız, doğal güzelliğinize daha da güzellikler katmanız gerekir. </st><st c="6989">Çıkarınız tuvalet gereçlerinizi ve başlayınız tuvaletinize... </st><st c="7051">Tuvalet, moralinizi daha da artıracaktır. </st><st c="7093">Tuvaletiniz bittiğinde, saçlarınızı derleyip toparladığınızda, günlük giysilerinizi giydiğinizde, gülmece öyküsü yazmak için artık herşey hazırdır. </st><st c="7241">Saat de 13.30 olmuştur. </st><st c="7265">Karnınız acıkmıştır. </st><st c="7286">Sanki sabah kahvaltısında ne yemiştiniz ki... </st><st c="7332">Sakın şunu unutmayınız ; hiçbir zaman aç karnına güzel bir gülmece öyküsü yazılamaz. </st><st c="7417">Karnınızı iyice doyurmalısınız ki, çok güzel bir gülmece öyküsü yazabilesiniz. </st><st c="7496">Güzel bir gülmece öyküsü yazmak uğruna, bugün öğle yemeğinizi tek başınıza yiyeceksiniz. </st><st c="7585">Eee, ne yaparsınız, güzel bir gülmece öyküsü yazabilmek böyle bir özveride bulunmaya değer. </st><st c="7677">Öğle yemeğinizi nerede yiyeceksiniz? </st><st c="7714">Yemek salonundaki masada mı, terasta mayıs gülleri arasında mı, yoksa bahçedeki fıskiyeli havuz başında mı? </st><st c="7822">En iyisi güzel bir görünüm seyrettikten sonra gülmece öyküsü yazmaya başlamaktır. </st><st c="7904">Öyleyse bahçenizdeki çiçek parkında kameriyenin altına yemek masanızı kurdurunuz. </st><st c="7986">Çorba? </st><st c="7993">İstemiyorsunuz. </st><st c="8009">Siz bilirsiniz. </st><st c="8025">Bir et yemeği? </st><st c="8040">Fena olmaz... </st><st c="8054">İsterseniz balık? </st><st c="8072">O da iyi... </st><st c="8084">Salata? </st><st c="8092">Elbette... </st><st c="8103">Bir zeytinyağlıya ne buyurulur? </st><st c="8135">Taze fasulye yada enginar... </st><st c="8164">İsterseniz içpilav da var... </st><st c="8193">Nasıl? </st><st c="8200">Hamur tatlısı ağır mı gelir?.. </st><st c="8231">Öyleyse sütlülerden... </st><st c="8254">Örneğin tavukgöğsü... </st><st c="8276">Kahveniz nasıl olsun hanımefendi? </st><st c="8310">Herzamanki gibi orta şekerli mi?</st></p>
			<p><st c="8342">İşte, güzel bir gülmece öyküsü yazmak için kıvama geldiniz sayılır. </st><st c="8411">Ne var ki, hiçbir zaman tok karnınıza güzel bir gülmece öyküsü yazılamayacağını size anımsatmam gerekir. </st><st c="8516">Bir gülmece öyküsü, ama güzel bir gülmece öyküsü, aç karnına yazılamayacağı gibi, tok karnına da yazılamaz. </st><st c="8624">Belli işte hanımefendi, şimdi gözlerinizden uyku akıyor. </st><st c="8681">Sanki gözkapaklarınıza çeki taşı asılmış gibi. </st><st c="8728">İçiniz geçiyor. </st><st c="8744">Çene kemikleriniz yuvalarından çıkacakmış gibi boyuna esniyorsunuz. </st><st c="8812">Gülmece öyküsü, kesinlikle uykulu uykulu yazılamaz. </st><st c="8864">En iyisi, siz güzelce uyuyun. </st><st c="8894">Uykudan kalkınca yazarsınız öyküyü. </st><st c="8930">Saat mi kaç oldu? </st><st c="8948">Daha erken hanımefendi, saat 15.20... </st><st c="8986">Öyküyü yazmanız için daha çok zamanınız var. </st><st c="9031">İyi uykular hanımefendi...</st></p>
			<p><st c="9057">Ama neden öyle çabucak uyandınız? </st><st c="9092">Daha saat 17’yi 40 geçiyor... </st><st c="9122">Tam sırasıdır, öyküye başlayabilirsiniz... </st><st c="9165">Aaa, telefon mu çaldı? </st><st c="9188">Yardımcı kız bakıversin telefona... </st><st c="9224">Kimmiş kızım? </st><st c="9238">Sevtap mı? </st><st c="9249">Ver telefonu bana... </st><st c="9270">Aaa, Sevtap’çığım, canım benim, nasılsın şekerim? </st><st c="9320">Tabii, tabii... </st><st c="9336">Buyurun... </st><st c="9347">Yıldız’la Ayten de mi gelecek? </st><st c="9378">Aman, çok memnun olurum, buyursunlar. </st><st c="9416">Hemen bekliyorum canım... </st><st c="9442">Öperim.</st></p>
			<p><st c="9449">Saat beş çayına konuklarınız geldi işte. </st><st c="9491">Tam konken partisi zamanıdır.</st></p>
			<p><st c="9520">Yazı yazmak, hele gülmece öyküsü yazmak için en uygun zaman gece saatleridir hanımefendi. </st><st c="9611">Siz şimdi rahat rahat konkeninizi oynayın, konuklarınız gittikten sonra geceleyin dingin kafayla gülmece öykünüzü yazarsınız.</st></p>
			<p><st c="9736">Konkeninizi oynarken hem viskinizi yudumlar, hem de biyandan tatlı tatlı dedikodular yaparsınız. </st><st c="9834">Hiç kaygılanmayın, konken partisi en geç saat 22-23’te filan biter. </st><st c="9902">Kendinizle baş başa kalınca, ruhunuzun derinliklerini dinleyerek bütün gece yazarsınız.</st></p>
			<p><st c="9989">Saat kaç oldu çocuklar? </st><st c="10014">Bu soruyu soran konuk hanımlardan biriydi. </st><st c="10057">Siz, incelik gereği yarım ağızla,</st></p>
			<p><st c="10090">– Ayol saat daha onbir bile olmadı, ne aceleniz var... </st><st c="10146">dediniz.</st></p>
			<p><st c="10154">Onlar da size, yine sizin yarım ağzınızla, kocalarının nerdeyse eve geleceğini söyleyince,</st></p>
			<p><st c="10245">– Aaa... </st><st c="10255">Ayol, telefon edin evlerinize de bize buyursunlar. </st><st c="10306">Bizim bey de nerdeyse gelir... </st><st c="10337">dediniz.</st></p>
			<p><st c="10345">Bunu söylerken, yarım ağızla yapılmış bu önerinizi ciddiye almayıp arabalarına binerek evlerine gideceklerini, siz de gecenin dinginliği içinde gülmece öykünüzü yazacağınızı umuyordunuz. </st><st c="10533">Hiç de öyle olmadı. </st><st c="10553">Konuk hanımlar evlerine telefon ettiler. </st><st c="10594">Kimisinin kocası daha gelmemiş, kimisinin kocası çoktan gelip uyumuştu bile. </st><st c="10671">Evlere telefonlar edildi:</st></p>
			<p><st c="10696">– Bak şekerim, biz şimdi Ayten, Filiz hep birlikte C. </st><st c="10751">K.’lardayız. </st><st c="10764">Onlardan telefon ediyorum. </st><st c="10791">Eve gelecektim ama, hepimizi birden yemeğe davet etti. </st><st c="10846">Olmaz dedikse de çok ısrar etti. </st><st c="10879">Öyle ısrar etti ki, artık dayanamadık, ben senin adına da olur dedim. </st><st c="10949">Hadi atla arabaya da gel canikom. </st><st c="10983">Burada hep birlikte seni bekliyoruz. </st><st c="11020">Ne? </st><st c="11024">Yattın mı? </st><st c="11035">Daha neler? </st><st c="11047">Tavuk gibi akşamdan yatılır mı? </st><st c="11079">Üstelik ben de evde yokken. </st><st c="11107">Hadi gel, hep bekliyoruz.</st></p>
			<p><st c="11132">Saat yirmidörde çeyrek kala konuklarınızla yemek sofrasındaydınız. </st><st c="11200">Yediniz, içtiniz, eğlendiniz, hoşça vakit geçirdiniz. </st><st c="11254">Saat ertesi günün üçü olmuştu. </st><st c="11285">Konuklarınız ayrıldı. </st></p>
			<p><st c="11307">Kocanız,</st></p>
			<p><st c="11315">– İyi geceler bitanem... </st><st c="11341">deyip yatak odasına giderken siz de ona,</st></p>
			<p><st c="11381">– İyi geceler nonoşum... </st><st c="11407">dediniz. </st><st c="11416">(Gerçekten kocanız nonoş muydu hanımefendi?)</st></p>
			<p><st c="11460">Yatak odasının öteki köşesindeki küçük yazı masasının başına geçtiniz. </st><st c="11532">Ama, hayır, olmaz ki... </st><st c="11556">Sarhoştunuz. </st><st c="11569">Sarhoş sarhoş gülmece öyküsü yazılmaz ki... </st><st c="11613">Üstelik uykunuz da geldi. </st><st c="11639">Hayır, uykuluyken yazamazsınız. </st><st c="11671">Yazmasına yazarsınız ama hanımefendi – lütfen beni bağışlayınız – o yazdığınız öykü hiçbir boka benzemez. </st><st c="11777">En iyisi siz, yazmayı tasarladığınız ve yeteneğinizi göstereceğiniz gülmece öyküsünü yarın onbir yada onikide uyanınca yazmaya başlarsınız. </st><st c="11917">Yarın bir dostunuza sözünüz mü var? </st><st c="11953">Allahın yarınları bitmedi ya hanımefendi. </st><st c="11995">Daha ne yarınlar var. </st><st c="12017">Ertesi yarın, daha ertesi yarın, yarın dolu.</st></p>
			<p><st c="12061">Bu arada bir daha görüşmemiz için lütfedip zaman ayırırsanız çok mutlu olacağımı bildirmek isterim. </st><st c="12162">Maksadım, inanınız ki, sizdeki o Tanrı vergisi gülmece yeteneğini ortaya çıkarmaktan başka bişey değildir. </st><st c="12269">Saygılarım, sevgilerim ve özlemlerimle...</st></p>
			<p><st c="12310">Selanik (Astorya Oteli, 702) 20 Nisan 1994 </st></p>
			<p><em><st c="12354">Bu öykü</st></em><st c="12361"> Gıdıgıdı</st><em><st c="12370">’nın 1994’te yapılan </st><br /><st c="12392">
			9. </st><st c="12395">basımına eklenmiştir. </st></em></p>
		</section>
	<div id="charCountTotal" value="12417"></div></body>
</html>
