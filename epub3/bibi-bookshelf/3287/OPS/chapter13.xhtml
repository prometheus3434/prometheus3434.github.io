<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-13">
		<section>
			<h1><st c="0">Yerli Amerikalı</st></h1>
			<p><span><st c="16">G</st></span><st c="18">ar Lokantasının geniş duvarı dibindeki masalardan birinde bir genç erkek bibaşına oturmuş içiyor. </st><st c="116">Bu genç erkeğin, Gar Lokantasında bulunanların dikkatini üzerine çekmesi, bibaşına oturup rakı içmesinden değil. </st><st c="229">Kendi kendine konuşuyor da ondan herkes ona bakıyor. </st><st c="282">Kendi kendine konuşan insanlar da çok görülebilir. </st><st c="333">Ama bu delikanlının konuşması, ister istemez gözleri kendisine çekiyor. </st><st c="405">Başı önünde, eli çatalında fısır fısır konuşurken, birden gülmeye, sonra yüksek sesle konuşmaya başlıyor. </st><st c="511">Yumruğunu masaya vuruyor, başını iki elinin arasına alıp saçlarını darmadağın ediyor.</st></p>
			<p><st c="596">Onu gözleyenler, bir acıma duyuyorlar da, gözleri onunkiyle karşılaşırsa delikanlı utanır diye ona açık açık bakamıyorlar.</st></p>
			<p><st c="719">Gar Lokantasına bir Amerikalı girdi, bu adamın Amerikalı olduğunu gösteren ayrı üniforması yok ama, alametlerinden azçok bu Amerikalılar ayırt ediliyor. </st><st c="873">Ayakkabıları dar, uzun. </st><st c="897">Pantolon da daracık, kalçaya sıkı sıkıya oturmuş. </st><st c="947">Belli, içeri giren delikanlının, şapkasını kafasının gerisine atışından, yalpalayarak yürüyüşünden, giyiminden Amerikalı olduğu belli. </st><st c="1082">Kendi kendine konuşarak rakı içen genç erkeğin masasının yanındaki masaya geldi, oturdu. </st><st c="1171">Garsona bira söyledi, Amerikan delikanlısı da, oradakiler gibi kendi kendine konuşan delikanlıya bakmaya başladı. </st><st c="1285">Baktı, baktı, sonra sandalyesini onun masasına çekerek,</st></p>
			<p><st c="1340">– Müsaaden var mı arkadaşım, burada oturabilir miyim? </st><st c="1395">dedi. </st></p>
			<p><st c="1401">Amerikan delikanlısı, Tahtakale ağzıyla çok güzel Türkçe konuşuyordu. </st><st c="1471">Kendi kendine konuşan delikanlı,</st></p>
			<p><st c="1503">– Ne demek, buyur arkadaşım, dedi. </st><st c="1539">Sonra çatalı tabağına vurarak, garson! </st><st c="1578">diye bağırdı. </st><st c="1592">Garson geldi. </st><st c="1606">Bir servis getir beye, bir de kadeh!..</st></p>
			<p><st c="1644">Afili Türkçe konuşan Amerikalının önüne kadeh kondu. </st><st c="1698">Kendi kendine konuşan delikanlı kadehleri doldurdu.</st></p>
			<p><st c="1749">– Şerefe!..</st></p>
			<p><st c="1761">– Şerefe arkadaşım.</st></p>
			<p><st c="1781">– Ben seni, namussuzum, Amerikalı sandım. </st><st c="1824">Vitrinin Amerikan vitrini. </st><st c="1851">Aşkolsun, numaranı kıyak çevirmişsin. </st><st c="1889">Bu yollar sana helal olsun arkadaşım.</st></p>
			<p><st c="1926">– Eh, yarım Amerikalı sayılırız. </st><st c="1960">Ben de şu masadan dikiz ettim seni. </st><st c="1996">Baktım, bozulmuşsun arkadaşım. </st><st c="2027">Başımızdan çok geçtiğinden çaktım. </st><st c="2062">Bozulan delikanlının medetine koşacaksın. </st><st c="2104">Delikanlılığın raconu bu.</st></p>
			<p><st c="2129">– Eyvallah arkadaşım. </st><st c="2152">İyi dedin, bozulmuşum.</st></p>
			<p><st c="2174">– Karı dalgası mı?</st></p>
			<p><st c="2193">– Üstüne bastın arkadaşım. </st><st c="2221">Bunu söyledikten sonra, göğsünü iki kez yumruklayıp, ah ulan ah!.. </st><st c="2288">Ah ulan ah!.. </st><st c="2302">diye bağırdı. </st><st c="2316">“Ah” çekerken gırtlağı sökülecek gibi “ah”ların üstüne basıyordu. </st><st c="2382">Ağzını açtıkça, alev fışkıracaktı sanki... </st><st c="2425">Yanıyorum arkadaşım, yanıyorum... </st></p>
			<p><st c="2459">Amerikalı gülerek,</st></p>
			<p><st c="2477">– Bozulma arkadaşım, bozulma, dedi. </st><st c="2514">Delikanlılıkta olur bu dalgalar.</st></p>
			<p><st c="2546">– Topunu temizleyeceğim, ulan bana ha?.. </st><st c="2588">Perihan’ı da, sülalesini de kaldıracağım ortadan. </st><st c="2638">N’olacak, be arkadaşım? </st><st c="2662">Şurada Azraillen kardeş olsam, on sene daha yaşarım yaşamam. </st><st c="2723">Temizlerim mikropları...</st></p>
			<p><st c="2747">– Yavaş ol arkadaşım. </st><st c="2770">Boş ver bu dalgalara da dökül!.. </st><st c="2803">Döküldükçe açılırsın...</st></p>
			<p><st c="2826">– Abi, bu Perihan denen kız...</st></p>
			<p><st c="2857">– Sana boş mu verdi?</st></p>
			<p><st c="2878">– Bu Amerikan dalgaları modası çıktı çıkalı beni boşladı. </st></p>
			<p><st c="2937">Amerikalı,</st></p>
			<p><st c="2947">– Çaktım, dedi, çaktım dalgayı abi... </st><st c="2986">Beş dakka taş koy da beni dinle. </st><st c="3019">Karşıdan bi dikiz ettim, baktım dalganı bulmuşsun, kendi kendine nutuk çekiyorsun. </st><st c="3102">Ulan, bu bizim derdimizden dedim. </st><st c="3136">Nasıl da bildim be... </st><st c="3158">Arkadaşım, tıpkısına senin başına gelen bana da geldi. </st><st c="3213">Bir kıznan işi pişirdik. </st><st c="3238">Sinema locasına gidiyoruz, kız filmdeki Amerikan oğlanına bakıp iç geçiriyor. </st><st c="3316">Ulan!.. </st><st c="3324">Bir, iki... </st><st c="3336">Filmde heyecanlanıp boynuma sarılınca, “Kis mi, kis mi!” diye inliyor. </st><st c="3407">Aradabir bana, “Brando... </st><st c="3433">Brando...” diye sesleniyor. </st><st c="3461">Ulan bu Brando da kim? </st><st c="3484">Filmde oynayan artizmiş. </st><st c="3509">Başka filme gidiyoruz. </st><st c="3532">Gaco heyecanlanıp, “Ceymis, Ceymis...” diye boynuma sarılıyor. </st><st c="3595">Ulan, ben bu artizlerin vekili umumiyesi miyim? </st><st c="3643">Kıyak iş, kız bana bakıp onları görüyor. </st><st c="3684">Malebicide iki tokat attım, “Bas ulan!” dedim, “Ceymis nerdeyse oraya git.” Di mi ya... </st><st c="3772">Derken arkadaşım, bi başka kız bulduk. </st><st c="3811">Benim niyetim sağlam. </st><st c="3833">Velakin, kız üç tane Türkçe söylese, otuz tane Amerikanca döktürüyor. </st><st c="3903">“Yavrum, bu ağızları bırak, çakmıyorum.” Bi Amerikan şarkısına başladı mı, tamam... </st><st c="3987">“Ay lav yu, ay lav yuu...” Bırak kızım bu dalgaları. </st><st c="4040">Yok. </st><st c="4045">Ulan ben senin ay lav yu’ndan başlarım.</st></p>
			<p><st c="4084">Derken arkadaşım, baktım olacağı yok, “Hadi yavrum, gülegüle,” dedim, kızı bayıltana kadar marizleyip gönül rızasıylan ayrıldım. </st><st c="4214">Ondan sonra arkadaşım, kıyak bir kız buldum. </st><st c="4259">Ne yalan söyliyim, niyetim sağlam, kıznan evleneceğim. </st><st c="4314">Velakin, kızın gözü Amerikalıda. </st><st c="4347">Bir Amerikan gemisi gelmiyor mu, kız rıhtımda volta vuruyor. </st></p>
			<p><st c="4408">Anasına,</st></p>
			<p><st c="4416">– Nerde ulan kız? </st><st c="4435">diyorum.</st></p>
			<p><st c="4443">Kocakarı mırın kırın ediyor. </st><st c="4473">“Ulan bugün Amerikan gemisi geldi mi?” “Geldi.” Tamam. </st><st c="4528">Kızı, rıhtımda enseliyorum. </st><st c="4556">Arkadaşım, bu Amerikan dostluk münasebetiynen hergün bi Amerikan gemisi gelir. </st><st c="4635">Kızı rıhtımdan sökmenin mümkünü yok. </st><st c="4672">O sırada bir arkadaşım evlendi. </st><st c="4704">Çocuğu oldu. </st><st c="4717">Çocuğa bi baktım, vay anasını, ulan çocuk halis muhlis Amerikan çocuğu. </st><st c="4789">Kafa topatan kavunu gibi uzamış. </st><st c="4822">Arkadaşa. </st><st c="4832">“Ulan bu ne?” dedim. </st><st c="4853">Karı kısmı gebeyken aşerdiği zaman kimin suratına bakarsa çocuk ona benzermiş. </st><st c="4932">İmanım, karıların gözü, bizim suratımızı görmüyor ki... </st><st c="4988">Nereye baksa Amerikalı. </st><st c="5012">Senin anlayacağın, çocuğu kendimize benzetmenin mümkünü yok.</st></p>
			<p><st c="5072">Neyse arkadaşım, biz bi kızlan arayı yaptık. </st><st c="5118">Kız, ehli namus. </st><st c="5135">“Bak yavrum,” dedim, “Amerikan suratına bakmak yok. </st><st c="5187">Nereye bakarsan bak, Amerikana bakma...”</st></p>
			<p><st c="5227">Biz ona öyle dememişiz, gir Amerikalı denizcinin koluna, efendime söyleyeyim, Beyoğlu’nda fink at demişiz. </st><st c="5335">Biliyor musun arkadaşım, Allah seni inandırsın, bi fiske vurmadım. </st><st c="5402">Kendi kendime kahrettim. </st><st c="5427">Böyle senin gibi içip içip, kendi kendime nutuk çekmeye başladım. </st><st c="5493">Yahu, evlenemeyeceğiz be... </st><st c="5521">Ulan işe bak, bi aile yuvası kuramayacağız. </st><st c="5565">Kahrettim arkadaşım. </st><st c="5586">Ulan dedim, ben size gösteririm. </st><st c="5619">Bir ecnebiye gemisine tayfa yazıldım, gurbete çıktım. </st><st c="5673">İsveç gemisinde, İngiliz gemisinde, Amerikan gemisinde dolaştım durdum. </st><st c="5745">Bu Amerikancayı iyicene söktüm. </st><st c="5777">Ulan karı milleti, ben sizden intikamımı almaz mıyım? </st><st c="5831">Nasıl oldum arkadaşım, işte böyle ; tığ gibi Amerikan... </st><st c="5888">Var mı ulan bi diyeceğiniz? </st><st c="5916">Amerikansa, işte Amerikan olduk. </st><st c="5949">Altı sene anam, babam. </st><st c="5972">Altı senede işte bu gördüğün gibi Amerikan oldum. </st><st c="6022">Bi gemiynen buraya geldim. </st><st c="6049">Yemin etmişim karı kısmına Türkçe bitek laf yok. </st><st c="6098">Rıhtıma çıktım, yürüdüm. </st><st c="6123">Karılar, kızlar, gözümün elifine bakıyor. </st><st c="6165">Ulan, ben size kazık atmaz mıyım? </st><st c="6199">Karaköy’den yürüdüm. </st><st c="6220">Bana bakanların hiçbirini gözüm tutmadı. </st><st c="6261">Altı sene, Amerikan olacağım diyerekten iflahım kesilmiş. </st><st c="6319">Bunlara bakar mıyım hiç? </st><st c="6344">Bana kadın milletinin feriştahı olmalı.</st></p>
			<p><st c="6383">Beyoğlu’na çıktım... </st><st c="6405">Üç kız önümde fıkır fıkır fıkırdıyor. </st><st c="6443">Arkadaşım, kız ama, ne diyorum sana, kız be... </st><st c="6490">Gözünün içine baka baka öl! </st><st c="6518">Üç kızı bir porsiyona koy, ekmeğin dilimine tereyağı gibi süre süre ye! </st><st c="6590">Kızlara yanaştım, Amerikanca,</st></p>
			<p><st c="6619">– Affedersiniz, ben buranın yabancısıyım. </st><st c="6662">Su içmem iktiza etti. </st><st c="6684">Nerede bu işi yapabilirim? </st><st c="6711">diyerekten sordum.</st></p>
			<p><st c="6729">Kızlar kıkır kıkır güldüler. </st><st c="6759">Benim Amerikan çaylağı olduğumu şıp diye çaktılar.</st></p>
			<p><st c="6809">– Buyurun, biz size içirelim, dediler.</st></p>
			<p><st c="6848">– Aman içirin, yandım.</st></p>
			<p><st c="6871">Kızlar başladılar birbirleriyle Türkçe kavgaya. </st><st c="6920">Biri, malebiciye sokalım diyor. </st><st c="6952">Biri orda bir otel varmış, oranın gazinosuna sokalım diyor. </st><st c="7012">Sarışını da,</st></p>
			<p><st c="7024">– Bizim eve götürelim! </st><st c="7048">diyor.</st></p>
			<p><st c="7054">Götürün be. </st><st c="7067">Ulan imansızlar, götürün de nereye götürürseniz götürün. </st><st c="7124">Yolda kızlar Türkçe kavgaya başladılar :</st></p>
			<p><st c="7164">– Kardeş, malebicide ayıp olur. </st><st c="7197">Sen, bizim malebicileri bilmez misin?</st></p>
			<p><st c="7234">– En iyisi otel... </st><st c="7254">Terasına çıkarız. </st><st c="7272">Yabancıya karşı... </st><st c="7291">di mi ya...</st></p>
			<p><st c="7302">– Canım, eve niye götürmüyoruz? </st><st c="7335">Hem de herif bizim misafirperverliğimizi görür.</st></p>
			<p><st c="7382">Baktım, kavga uzuyor. </st><st c="7405">Ben gene Amerikanca,</st></p>
			<p><st c="7425">– Bi soğuk bira olsa da hep beraber içsek... </st><st c="7471">dedim.</st></p>
			<p><st c="7477">Otelin terasına çıktık. </st><st c="7502">Konuşmaya başladık. </st></p>
			<p><st c="7522">Kumral kız,</st></p>
			<p><st c="7533">– Siz buraya hangi sebepten geldiniz? </st><st c="7572">diye sordu.</st></p>
			<p><st c="7583">– Ben turistim, dedim. </st><st c="7607">Ben, dünyanın herbiyanını dolanırım. </st><st c="7644">Şimdilik de buraya geldim.</st></p>
			<p><st c="7670">– Burasını nasıl buldunuz?</st></p>
			<p><st c="7697">– Olursa bu kadar olsun... </st><st c="7725">Hiç bi bööle güzel yer görmedim. </st><st c="7758">Hele sizin kadar güzel kız biyerde yok. </st><st c="7798">Ben sizin erkeklerinizi kavuklu, kadınları da çarşaflı bilirdim.</st></p>
			<p><st c="7862">Kızlar kıkır kıkır gülüyor. </st></p>
			<p><st c="7891">Fındıkkurdu esmer,</st></p>
			<p><st c="7909">– Bizim evlerimizi de görün, dedi, sizin evlerinizden hiç farkı yok. </st><st c="7979">Görseniz, şaşar da kalırsınız.</st></p>
			<p><st c="8009">– Aman, dedim, evlerinizi de görmeyi o kadar isterim ki... </st></p>
			<p><st c="8069">Anam babam, kızlar yeniden Türkçe üzerine neşriyata başlamadılar mı? </st><st c="8138">Sarışını,</st></p>
			<p><st c="8147">– Ah diyor, şu buruna bak kardeş, ne burun... </st><st c="8194">Bu Amerikalıların burnu bi başka oluyor. </st><st c="8235">Hiç bizimkilerin burnuna benzemiyor.</st></p>
			<p><st c="8271">Benzemez. </st><st c="8282">Arkadaşım, komşunun tavuğu komşuya kaz görünür, demezler mi? </st><st c="8343">O da mı Amerikan oldu. </st><st c="8366">Eskiden hiçbir karı burnumu beğenmezdi, şimdik ne oldu?</st></p>
			<p><st c="8421">– Boynu ne kadar uzun. </st><st c="8445">Bu Amerikalıların boynu uzun oluyor.</st></p>
			<p><st c="8481">Derken arkadaşım kızlar, sen eve götüreceksin, ben götüreceğim diye çıngar çıkardılar. </st><st c="8569">Türkçe bilmez göründüğümden,</st></p>
			<p><st c="8597">– Şunu sıraya bindirin. </st><st c="8622">Hepinize bir bir uğrarım... </st><st c="8650">diyemiyorum.</st></p>
			<p><st c="8662">Kızlar, birbirlerinin gözünü oyacak. </st><st c="8700">Derken kura çektiler.</st></p>
			<p><st c="8721">– Ne oluyor? </st><st c="8735">dedim.</st></p>
			<p><st c="8741">– Sizi misafir etmek için kura çekiyoruz, dediler.</st></p>
			<p><st c="8792">Ben sarı kızın üstünde kaldım. </st><st c="8824">Bakırköy’de oturuyormuş. </st><st c="8849">Hep birden tirene bindik. </st><st c="8875">Kızlar benimle bağıra bağıra konuşup etrafa caka yapıyorlar. </st><st c="8936">Bir kelime İngilizce söyleyip basıyorlar kahkahayı...</st></p>
			<p><st c="8989">Sarı kızın evine gittik. </st><st c="9015">Kızın bi de ablası var. </st><st c="9039">Anası, babası bana pervane oldular. </st><st c="9075">Koyacak, oturtacak yer bulamıyorlar. </st><st c="9112">Misafirler çağırıp beni gösteriyorlar... </st><st c="9153">Her gelen,</st></p>
			<p><st c="9163">– Aman, kendimizi iyice tanıtalım. </st><st c="9199">Bikaç gece de bizde misafir kalsın, diyor.</st></p>
			<p><st c="9241">Arkadaşım, sarı kız, esmer kız, beyaz kız, kumral kız... </st><st c="9299">Ablası, yengesi, anası... </st><st c="9325">Babası, oğlu... </st><st c="9341">Amcası... </st><st c="9351">Kekâh... </st><st c="9360">Çaktın mı arkadaşım? </st><st c="9381">Sen şimdi of puf etme. </st><st c="9404">Doğru bir ecnebi gemisine tayfa yazıl, buradan cızlamı çek. </st><st c="9464">Üç dört sene sonra dön... </st><st c="9490">Dön de o zaman sana boş veren karıyı gör. </st><st c="9532">Mıhladız görmüş iğne gibi, arkandan koşar. </st><st c="9575">Bak ben mesela, bi ay dayanamadım da, yine bi gemiye atlayıp gidiyorum. </st><st c="9647">Arkadaşım boş ver. </st><st c="9666">Sen gel, bizim gemiye tayfa yazıl. </st><st c="9701">Böyle yanıp tutuşacağına, kendi kendine nutuk çekeceğine biraz da karılar nutuk çeksin!.. </st><st c="9791">Hadi arkadaşım, şerefe!..</st></p>
			<p><st c="9816">– Şerefe... </st></p>
		</section>
	<div id="charCountTotal" value="9829"></div></body>
</html>
