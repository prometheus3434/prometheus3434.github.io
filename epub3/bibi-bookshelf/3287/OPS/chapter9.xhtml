<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-9">
		<section>
			<h1><st c="0">Zübür Amca Kaç Kez Gömüldü?</st></h1>
			<p><span><st c="27">K</st></span><st c="29">üçükken dilim dönmez, “Zübeyr” diyemezmişim de “Zübür Amca” dermişim. </st><st c="99">Aile içinde adı “Zübür Amca” diye kalmıştı.</st></p>
			<p><st c="142">Yıllık iznimi Zübür Amcanın yanında geçirmek istemiştim. </st><st c="200">İstasyondan bir faytona binip Zübür Amcanın evine giderken, eve beş dakika kala yükselen feryatları duymaya başladım.</st></p>
			<p><st c="317">Zübür Amca demiryolu cer atelyesinde çalışıyor. </st><st c="366">Bir akşamüzeri atelyede düşüp ölmüş. </st><st c="403">Demiryolu doktoru muayene etmiş, kalpten öldü diye rapor vermiş.</st></p>
			<p><st c="467">Zübür Amcanın geride bıraktığı mirasçıları, oldukça karışık, birbirleriyle bağdaşamaz beş insandı. </st><st c="567">Ölen ilk karısından olan kızı Birsen’le oğlu Oğuz, ikinci karısı Cemile Hanım, ikinci karısının başka kocadan kızı Aynur, bir de onaltı yaşında son çocuğu Metin... </st><st c="731">Bunları bağdaştıran Zübür Amca ortadan çekilir çekilmez, bu beş kişi de birbirlerine girmişlerdi. </st><st c="829">Ama bu başka türlü bir çekişmeydi, beşi de, Zübür Amcayı daha çok sevdiklerini ispat için birbirleriyle yarış ediyorlardı.</st></p>
			<p><st c="951">Zübür Amcam hiç para bırakmamış. </st><st c="985">Ondan bir ev kalmıştı, bikaç parça da eşya... </st><st c="1031">Bu evle bikaç parça eşyada daha çok hakları olduğunu göstermek için, beş kişi Zübür Amcayı nice çok sevdiklerini göstermek istiyorlardı. </st><st c="1168">Kim daha çok seviyorsa, evle eşyanın ona kalacağı gibi ortada bir hava esiyordu.</st></p>
			<p><st c="1248">Cemile Hanım kendini yerden yere atarak, gözyaşları içinde,</st></p>
			<p><st c="1308">– Bizi bırakıp da nereye gidiyorsun? </st><st c="1346">diye bağırıyordu.</st></p>
			<p><st c="1363">Zübür Amca, karısının bu sorusuna cevap veremiyor, alt kattaki odada, beyaz çarşafın altına sırtüstü keyifle uzanmış yatıyordu.</st></p>
			<p><st c="1491">Cemile Hanımın başka kocadan olan kızı Aynur öyle ağlıyor, saçını başını yoluyor, kendini duvarlara çarpıyordu ki, bana kalırsa, Zübür Amcadan kalan herşeyi, onu bu kadar çok seven bu kıza vermeliydiler.</st></p>
			<p><st c="1695">Beşi de,</st></p>
			<p><st c="1704">– Bizi nereye bıraktın da gittin? </st><st c="1739">diye Zübür Amcaya bağırmaktaydı. </st><st c="1772">Zübür Amca bunların hiçbirine kulak asmıyordu.</st></p>
			<p><st c="1818">Bütün bu acılı durum, dönüp dolaşıp bir gerçeğe dayandı: Cenaze töreni için para.</st></p>
			<p><st c="1900">Çok güzel bir cenaze töreni yapılması için de bir yarış başladı. </st><st c="1966">Cemile Hanım, cenazenin hemen kaldırılmasını istemiyordu. </st><st c="2024">Hiç olmazsa bir gececik daha kendi evinde misafir edilmeliydi. </st><st c="2087">Oğuz, üvey annesinin bu önerisine çok kızdı, bir gece olur muymuş, merhum iki gece olsun, kendi yatağında yatmalıydı. </st><st c="2205">Cemile Hanımın başka kocadan olan kızı Aynur iki geceyi az buldu, üvey babası üç gece burada kalmalıydı. </st><st c="2310">Merhumu hiç gömmemek imkânsız olduğundan başka bir öneri ileri sürülmedi.</st></p>
			<p><st c="2383">Sonra merhumun başında bekleyecek hafız sayısında yeni bir tartışma başladı. </st><st c="2461">Metin bir hafızı az buldu. </st><st c="2488">Üvey annesi, kendisine koskoca bir ev bırakmış olan babasına karşı cimrilik ediyordu. </st><st c="2574">İki hafız cenaze kalkana kadar, sürekli babasının başında bulunmalıydılar. </st><st c="2649">Aynur iki hafızı da az buldu. </st><st c="2679">Birsen hafızların sayısını beşe kadar çıkardı. </st><st c="2726">Beş hafız nöbetleşe merhumun başında bekleyeceklerdi.</st></p>
			<p><st c="2779">Zübür Amcanın, bir yoksul cenazesi gibi kaldırılmasını hiçbiri istemiyordu. </st><st c="2856">Herbiri, bir öbürünün söylediğini az buluyordu.</st></p>
			<p><st c="2903">Yakın akraba olarak bu durum içinde onları bırakıp gidemiyordum. </st><st c="2969">Zübür Amcama pekaz insana yapılabilen büyük bir cenaze töreni yapıldı. </st><st c="3040">Cenaze, belediyenin lüks tarifesi üzerinden kaldırıldıktan başka, yirmi tane de otomobil tutulmuş, otuz kadar hafız, mezarın başında yarım gün Kuran okumuşlardı. </st><st c="3202">Aileden herbiri, daha pahalı çelenk yaptırmak için de birbirlerinden geri kalmamışlardı.</st></p>
			<p><st c="3290">Bütün bunlar borç parayla yapıldığından, şimdi iş bunları ödemeye kalmıştı. </st><st c="3367">Ev satılıp parasıyla borç ödenecek, geriye kalan para da paylaşılacaktı. </st><st c="3440">İki katlı, üç odalı küçük eski eve onbin lira veriyorlardı. </st><st c="3500">Tam bu ev satışı işiyle uğraşırlarken, başımıza yeni bir iş çıktı. </st><st c="3567">Zübür Amcamın gömülmesinde hükümet tabibinden “defin ruhsatı” alınmamış. </st><st c="3640">Demiryolları doktorunun verdiği rapor, belediyece sayılmazmış. </st><st c="3703">Bu durum karşısında, Zübür Amcamı mezardan çıkartıp belediye doktoruna muayene ettirmek gerekiyordu.</st></p>
			<p><st c="3803">Zübür Amcamın mezardan çıkarılıp eve getirilmesi, yeni bir sevgi gösterisine sebep oldu. </st><st c="3893">Zübür Amca ikinci kez ölmüş gibi, yeni bir ağlama, bağırma başladı. </st><st c="3961">Cemile Hanım, mezardan çıkarılan Zübür Amcayı belediye doktorunun ille de evde muayene etmesini istiyordu.</st></p>
			<p><st c="4067">Gömülüşünden dört gün sonra, belediye memurlarıyla beraber mezarlığa gittik. </st><st c="4145">Zübür Amcanın tabutunu mezardan çıkarıp eve getirdik. </st><st c="4199">Yatak odasına koyduk. </st><st c="4221">Herkes ağlamaktan öyle perişan olmuştu ki, kimse içeri girip Zübür Amcayı bikez daha göremiyordu.</st></p>
			<p><st c="4318">İki saat sonra, belediye doktoru olan bir hanım geldi. </st><st c="4374">Doktor hanım çok şıktı.</st></p>
			<p><st c="4397">Odayı gösterdik. </st><st c="4415">Zübür Amcanın yanına kimse giremediği için, doktor bayanı ben içeri soktum. </st><st c="4491">Ama, ben de bakamadım, başımı çevirdim. </st><st c="4531">Belediye doktoru bayan, ölünün yanına gitmeden,</st></p>
			<p><st c="4578">– Haa, ölmüş!.. </st><st c="4595">dedi. </st></p>
			<p><st c="4601">Ben de ona,</st></p>
			<p><st c="4612">– Yaa, ölmüş!.. </st><st c="4629">dedim. </st></p>
			<p><st c="4636">Odadan çıktık. </st><st c="4651">Bayan doktor,</st></p>
			<p><st c="4664">– Gençmiş, dedi, kaç yaşındaydı?</st></p>
			<p><st c="4697">– Yetmişiki...</st></p>
			<p><st c="4712">Bayan doktorun yüzünde bir şaşkınlık belirdi.</st></p>
			<p><st c="4758">– Evli miydi?</st></p>
			<p><st c="4772">– Evet...</st></p>
			<p><st c="4782">Bayan doktor bana döndü:</st></p>
			<p><st c="4807">– Sizin mi karınızdı? </st></p>
			<p><st c="4830">Cemile Hanım atıldı:</st></p>
			<p><st c="4850">– Benim kocamdı.</st></p>
			<p><st c="4867">Bayan doktor daha büyük şaşkınlıkla yüzümüze baktı. </st><st c="4920">Zübür Amcamın yanına bir daha girip çıktı. </st><st c="4963">Sonra bize,</st></p>
			<p><st c="4974">– Hastalığı neydi? </st><st c="4994">diye sordu.</st></p>
			<p><st c="5005">– Hasta değildi, dedik.</st></p>
			<p><st c="5029">– İçer miydi?</st></p>
			<p><st c="5043">– Pekaz... </st></p>
			<p><st c="5055">Bayan doktor,</st></p>
			<p><st c="5068">– Ölmüş, dedi, belediyeye gelin de “defin ruhsatı”nı alın. </st></p>
			<p><st c="5128">Akşamüzeri “defin ruhsatı”nı aldık. </st><st c="5164">Cemile Hanım, Zübür Amcamın geç vakit gömülmesini istemedi. </st><st c="5224">Bunun üzerine Birsen de,</st></p>
			<p><st c="5248">– Gece, başında bir hafız beklesin, dedi. </st></p>
			<p><st c="5291">Aynur, gözyaşları içinde,</st></p>
			<p><st c="5316">– İki tane... </st><st c="5331">dedi.</st></p>
			<p><st c="5336">Hafızlar geldi. </st><st c="5353">Evin içinde yeniden çığlıklar başladı. </st><st c="5392">Beşi de,</st></p>
			<p><st c="5400">– Bizi nereye bıraktın da gidiyorsun?.. </st><st c="5441">diye bağırmaya başladılar. </st></p>
			<p><st c="5468">Ertesi gün, birincisinden hiç de aşağı kalmayan yeni bir cenaze töreniyle Zübür Amca bir daha gömüldü.</st></p>
			<p><st c="5570">Zübür Amcanın ikinci gömülüşünden on gün sonra, evin satış işi yeniden ele alındı. </st><st c="5654">Cenaze töreninin yapılması için borç para verenler alacaklarını istiyorlardı. </st><st c="5732">Birinci törende ikibin, ikincisindeyse ikibindörtyüz lira harcanmıştı. </st><st c="5803">Ev, onbin liraya satılıp borçlar verildikten sonra, geriye kalan beşbinaltıyüz lira mirasçılara bölünecekti. </st><st c="5912">Biraz da eşya vardı. </st><st c="5933">Bu sırada Birsen,</st></p>
			<p><st c="5950">– Zavallı babama bir mevlit de mi okutmayacaksınız? </st><st c="6003">dedi. </st></p>
			<p><st c="6009">Cemile Hanım bozuldu. </st><st c="6031">Üvey kızına,</st></p>
			<p><st c="6043">– Okutmaz olur muyuz, dedi, biz senin kadar düşünmüyor muyuz?</st></p>
			<p><st c="6105">Cemile Hanım, merhumun ruhuna evde mevlit okunmasını istiyordu. </st></p>
			<p><st c="6170">Oğuz,</st></p>
			<p><st c="6175">– Evde olmaz, dedi. </st><st c="6196">Herşeyi baştan savma yapıyorsunuz.</st></p>
			<p><st c="6230">Büyük camide en ünlü sekiz hafız, Zübür Amcam için mevlit okudu. </st><st c="6296">Altıyüz külah şeker dağıtıldı. </st><st c="6327">Herkes de mevlidi beğendi. </st><st c="6354">Mevlide de harcanan paradan sonra, evin satışından elde dörtbin lira bişey kalıyordu. </st><st c="6440">Ama Cemile Hanım duyduğu bir haberden sonra savcılığa bir dilekçe verdi. </st><st c="6513">Zübür Amcanın öldüğü gün, cer atelyesinin kazanı patlamıştı. </st><st c="6574">Zübür Amca da bu patlamada ölmüştü. </st><st c="6610">Ölümün buyüzden olduğu anlaşılırsa, Demiryolu İdaresi tazminat verecekti. </st><st c="6684">Dava açıldı. </st><st c="6697">Demiryolu İdaresi, kazanın Zübür Amcanın ölümünden altı saat önce patladığını iddia etti. </st><st c="6787">Biz de buna bişey demedik. </st><st c="6814">Kazan, Zübür Amca öldükten sonra patlayacak değil ya... </st><st c="6870">Kazan patlamış, gürültüden korkan Zübür Amca da yüreğine inerek altı saat sonra ölmüş. </st><st c="6957">İşe adliye de karıştı. </st><st c="6980">Ceset, muayene için mezardan çıkarılacaktı. </st><st c="7024">Mezarlıkta, Zübür Amcanın mezarını bulmak oldukça zor oldu. </st><st c="7084">Zübür Amcanın tabutu mezardan çıkarıldı. </st><st c="7125">Aynur, hıçkıra hıçkıra tabutun eve getirilmesini istediyse de, doktor müsaade etmedi. </st><st c="7211">Bu sefer Birsen,</st></p>
			<p><st c="7227">– Öyleyse başında hafız beklesin! </st><st c="7262">dedi.</st></p>
			<p><st c="7267">Cesedi muayene eden doktor, sonradan bizi de sorguya çekti:</st></p>
			<p><st c="7327">– Dün mü öldü?</st></p>
			<p><st c="7342">– Hayır, dedim, bir ay oluyor. </st></p>
			<p><st c="7374">Doktor şöyle bir durdu. </st><st c="7398">Sonra,</st></p>
			<p><st c="7404">– Okula gidiyor muydu? </st><st c="7428">diye sordu. </st></p>
			<p><st c="7440">Cemile Hanım,</st></p>
			<p><st c="7453">– Yüksek tahsilli sayılır, Sanayi-i Harbiyye’den mezundu... </st><st c="7514">dedi.</st></p>
			<p><st c="7519">Doktor,</st></p>
			<p><st c="7527">– Siz biraz bekleyin!.. </st><st c="7552">dedi. </st><st c="7558">Gitti, biraz sonra geldi. </st><st c="7584">Peki, siz gidin, dedi.</st></p>
			<p><st c="7606">Otopsi için Zübür Amcanın cesedi morga kaldırıldı.</st></p>
			<p><st c="7657">Otopside Zübür Amcanın kazan patlamasından ölmediği anlaşıldığından tazminat davası açılamadı. </st><st c="7753">Oğuz, bir kimsesiz cenazesi gibi, babasının toprağa verilmesini istemiyordu. </st></p>
			<p><st c="7830">Cemile Hanım,</st></p>
			<p><st c="7843">– Onu düşünmek size kalmadı, dedi.</st></p>
			<p><st c="7878">İkincisinden daha parlak bir törenle Zübür Amca bir daha gömüldü. </st><st c="7945">Mezar başında yine,</st></p>
			<p><st c="7964">– Bizi nereye bıraktın da gidiyorsun? </st><st c="8003">diye ağlaşıldı.</st></p>
			<p><st c="8018">Bu sefer de mezar yapma işi yeni bir tartışma yarattı. </st><st c="8074">Birsen’e göre, üvey anne paraların üstüne yatmak istiyor, babasının mezarına bir taş bile diktirmekten çekiniyordu. </st><st c="8190">Cemile Hanım da üvey çocuklar için aynı şeyi söylüyordu. </st><st c="8247">Bu kavga, yeni bir davaya sebep oldu. </st><st c="8285">Çünkü, Zübür Amcanın sigortalı olduğu, ölümünden sonra Cemile Hanımın sigorta şirketinden onikibin lira alacağı anlaşıldı. </st><st c="8408">Birsen, “Mirasına konmak için üvey annem babamı zehirleyerek öldürdü” diye savcılığa bir dilekçe verdi. </st><st c="8512">Savcılık işe el koydu. </st><st c="8535">Zübür Amcanın cesedi bir daha mezardan çıkarıldı. </st><st c="8585">Ama bu, o kadar kolay olmadı. </st><st c="8615">Mezar taşı dikilmediği için, Zübür Amcanın mezarını pek zor bulduk. </st><st c="8683">Ceset morgda muayene edildikten sonra şikâyetçi Birsen sorguya çekildi. </st><st c="8755">Ben de sorguya çekilenler arasındaydım. </st></p>
			<p><st c="8795">Savcı,</st></p>
			<p><st c="8801">– Sizin neyiniz olurdu? </st><st c="8826">dedi.</st></p>
			<p><st c="8831">– Amcam, dedim.</st></p>
			<p><st c="8847">– Amcanız mı?</st></p>
			<p><st c="8861">– Evet...</st></p>
			<p><st c="8871">Önündeki doktor raporuna baktı:</st></p>
			<p><st c="8903">– Bir yanlışlık olmasın ; erkek mi, kadın mı olduğunu iyi biliyor musunuz?</st></p>
			<p><st c="8978">– Biliyorum, amcamdı...</st></p>
			<p><st c="9002">Sorgu bitti. </st><st c="9016">Zübür Amcanın zehirlenerek ölmediği anlaşıldı. </st><st c="9063">Ev satılmış, parası da çoktan cenaze törenlerinde, mevlitte bitmişti. </st><st c="9133">Oğuz, babasının bir yoksul cenazesi gibi toprağa gömülmesini istemiyordu. </st><st c="9207">Üvey anne, sigorta parasını alıp babasına bir mezar bile yaptırmayacaktı. </st><st c="9281">Cemile Hanım, bu lafların altında kalmadı. </st><st c="9324">Sigorta parasını asıl cebine atmak isteyen üvey çocuklarıydı. </st><st c="9386">Zübür Amcaya, üçüncüsünden çok daha güzel bir cenaze töreni yapıldı.</st></p>
			<p><st c="9454">Ben izin müddetimi bir ay da geçirdiğim için, onlardan ayrıldım. </st><st c="9520">Sonradan duyduğuma göre, sigorta şirketi, bir ihbar üzerine Zübür Amcanın intihar ettiğini ileri sürerek, sigorta parasını vermek istememiş. </st><st c="9661">İş mahkemeye düşmüş. </st><st c="9682">İntihar edip etmediğinin anlaşılması için Zübür Amca bir daha mezarından çıkarılmış. </st><st c="9767">Muayenede, yanlışlıkla başka bir mezardan bir kadın çıkarılmış olacak ki, Zübür Amcanın intihar etmediği, doğum yaparken öldüğü anlaşılmış. </st><st c="9907">Ondan sonra Zübür Amcanın kaç kez daha mezarından çıkarılıp gömüldüğünü öğrenemedim.</st></p>
		</section>
	<div id="charCountTotal" value="9991"></div></body>
</html>
