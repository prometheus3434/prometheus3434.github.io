<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-12">
		<section>
			<h1><st c="0">Ben Sana Gösteririm</st></h1>
			<p><span><st c="20">K</st></span><st c="22">adıköy’den kalkan vapurda bir adam arkadaşına anlatıyordu:</st></p>
			<p><st c="80">– Bu sabah evden çıktım, tramvaya binecektim. </st><st c="127">Tramvay yoluna çıkan sokak, dikine iner. </st><st c="168">Durak da uzaktan görünür. </st><st c="194">Baktım, durakta tramvay var. </st><st c="223">Hemen koştum. </st><st c="237">Tam tutamağına elimi atacakken tramvay kalktı. </st><st c="284">Yetişeyim diye arkasından koştum. </st><st c="318">Vatman, dikiz aynasından beni görür. </st><st c="355">Dursa ya... </st><st c="367">Büsbütün hızlandı. </st><st c="386">Bu tramvaya yetişemezsem belki yarım saat bekleyeceğim. </st><st c="442">Tabanları kaldırdım, ben de hızlandım. </st><st c="481">Ama tramvay aldı gidiyor, yetişilecek gibi değil. </st><st c="531">Durdum. </st><st c="539">Ben durdum, tramvay da 20-30 adım ileride durdu. </st><st c="588">Demek vatman insan evladıymış. </st><st c="619">Yetişemeyeceğimi görünce tramvayı durdurdu. </st><st c="663">Bir koşu daha tutturdum. </st><st c="688">Beş altı adım kala, yine kalktı tramvay. </st><st c="729">Hem koşuyorum, hem,</st></p>
			<p><st c="748">– Vatmaaan! </st><st c="761">diye bağırıyorum.</st></p>
			<p><st c="778">Tramvay yavaşlar gibi oldu. </st><st c="807">Yetiştim, ayağımı atarken yine hızlandı.</st></p>
			<p><st c="847">Kapıdaki yolcular elimden tutup çekmeseler, düşebilirdim. </st><st c="906">Arka kapıdan içeri girip canımı kurtarınca vatmana söylenmeye başladım. </st></p>
			<p><st c="978">Yolculardan biri,</st></p>
			<p><st c="995">– Size yaptığı daha bişey değil. </st><st c="1029">Öteki duraklarda neler yapacak, onları görün... </st><st c="1077">dedi.</st></p>
			<p><st c="1082">Tramvay çok dolu. </st><st c="1101">Benimle konuşan adamla kapıda duruyoruz. </st></p>
			<p><st c="1142">O adam,</st></p>
			<p><st c="1149">– Durağa geliyoruz, bakın şimdi ne yapacak... </st><st c="1196">dedi. </st></p>
			<p><st c="1202">Durağa on adım kala vatman tramvayı durdurdu. </st><st c="1248">Durakta bekleşenler, tramvaya binmek için bize doğru koşarlarken, bitakım yolcular da inmeye çalışıyorlar ama, tramvay durağa gelmeden durduğu için hazırlanamamışlar. </st><st c="1415">Kimisi yerinden daha yeni kalkıyor. </st><st c="1451">Tramvay kapısında inenlerle binenler arasında bir karambol oldu. </st><st c="1516">Herkes birbirine, “İnsene!”, “Binsene!” diye bağırıyor. </st><st c="1572">Bu karışıklık sırasında tramvay birden kalkmaz mı! </st><st c="1623">İnmek isteyen bir kadın yere yuvarlandı. </st><st c="1664">Onun arkasından bir yaşlı erkek de atlayım derken kapaklandı. </st><st c="1726">Binmek isteyenlerden hiçbiri binemedi. </st><st c="1765">İçerdeki yolcular söylenmeye başladılar. </st><st c="1806">Ama her söylenen, vatmana değil, yolculara söyleniyor.</st></p>
			<p><st c="1860">– Madem ineceksin, zamanında davransana...</st></p>
			<p><st c="1903">– Vaktiyle kalksanız olmaz mı?</st></p>
			<p><st c="1934">Binemeyenler de tramvayın arkasından koşuyorlar. </st><st c="1984">Durağı 20-30 adım geçince vatman tramvayı bir daha durdurdu. </st><st c="2045">Tramvayın durmasıyla kalkması bir oldu. </st><st c="2085">Kimisi düştü, kimisi yuvarlandı biriki kişi de ancak binebildi.</st></p>
			<p><st c="2148">İçerdekiler, yine öbür yolculara söyleniyorlar:</st></p>
			<p><st c="2196">– Tramvay durduğu zaman binsenize...</st></p>
			<p><st c="2233">– Tramvaya atlanır mı?</st></p>
			<p><st c="2256">– İyi oldu, düşsünler de akılları başlarına gelsin...</st></p>
			<p><st c="2310">– Yahu, zavallı vatman ne yapsın, adamcağız tramvayı iki kere durdurdu.</st></p>
			<p><st c="2382">Benimle konuşan adam,</st></p>
			<p><st c="2404">– Gördünüz ya, dedi, bu daha bişey değil, Kadıköy’e gidene kadar, bakın, daha neler yapacak...</st></p>
			<p><st c="2499">Adamın lafını bitirmesine kalmadı, tramvay birden zınk diye durunca hepimiz, sanki önümüzdekini dövecekmişiz gibi birbirimizin üstüne fırladık. </st><st c="2644">Bir kadının kucağındaki üç dört yaşında bir çocuk, bir yaşlı adamın ensesine sıçradı. </st><st c="2730">Benim başım, tramvayın iç kapısının pervazına çarptı. </st><st c="2784">Hep birden öne doğru yüklendik. </st><st c="2816">Birbirinin ayağına basan, ezilen, düşen... </st><st c="2859">Biz şöyle doğrulup dengemizi bulalım derken, tramvay nasıl zınk diye durduysa, yine öyle birden yürüdü. </st><st c="2963">Bu sefer öne yıkılanlar, hep birden geriye devrildik. </st><st c="3017">Birbirimizin kucağına düştük. </st><st c="3047">Demin alnım kapıya çarpmıştı, bu sefer de şişman bir kadın göğsümün üstüne düşünce ensem, tramvayın kapı demirine çarptı. </st><st c="3169">Dengemizi bulur bulmaz, oturdukları için, her nasılsa bu kazadan kurtulan bikaç yolcu öbürlerine söylenmeye başladı:</st></p>
			<p><st c="3285">– Tramvayda durmasını bilmiyorlar ki...</st></p>
			<p><st c="3325">– İnsan tramvayda sıkıca tutunur. </st></p>
			<p><st c="3360">Benimle konuşan adam,</st></p>
			<p><st c="3381">– Bunlar daha bişey değil, Kadıköy’e gidene kadar neler olacak neler, dedi.</st></p>
			<p><st c="3457">Neler olacağını her durakta, her iki durak arasında görüyordum. </st><st c="3522">Tramvay, ya duraktan biraz önce, ya biraz sonra duruyordu. </st><st c="3581">İnecekler inmeden, binecekler binmeden kalkıyor, her durakta bikaç kişi yuvarlanıyor, düşüyordu. </st><st c="3678">Duraktan kalkınca binemeyenler tramvayın arkasından koşuyorlar. </st><st c="3742">Tramvay durur gibi oluyor, koşanlar yetişirken, tramvay yine hızlanıyordu. </st><st c="3817">Durak aralarında da, tramvayın birden hızı kesilince ileriye yıkılıyorduk. </st><st c="3892">Birden kalkınca da tramvay, geriye yıkılıyorduk. </st><st c="3941">Hele virajlarda ya sağa, ya sola düşüyorduk. </st><st c="3986">Bir seferinde tramvayda ters durmuş bir adamla burun buruna çarpıştık.</st></p>
			<p><st c="4056">Benimle konuşan adam, tekrar,</st></p>
			<p><st c="4086">– Daha neler de neler olacak Kadıköy’e kadar, dedi.</st></p>
			<p><st c="4138">– Ben hep tramvayla gider gelirim, böyle şey ilk defa başıma geliyor, dedim.</st></p>
			<p><st c="4215">– Tabii, dedi, bir daha tramvaya binmeden vatmana iyice bakın, eğer vatman Salih’se, o tramvaya binmeyin. </st><st c="4322">Ben her sabah öyle yapardım ama bu sabah aceleden vatmanın kim olduğuna bakamadım. </st><st c="4405">Salih’in vatman olduğu tramvaya binilmez.</st></p>
			<p><st c="4446">– Başımıza bir kaza gelmeden, insek şu tramvaydan...</st></p>
			<p><st c="4499">– Nasıl ineceksiniz? </st><st c="4521">İnmek kolay mı? </st><st c="4537">Bir kere bir yanlışlık yapıp binmişiz. </st><st c="4576">Nasıl inersiniz? </st><st c="4593">İnsan ineyim derken, Allah korusun tepetaklak gelir. </st><st c="4646">Görmediniz mi kaç kişi yuvarlandı. </st><st c="4681">Ben Kadıköy’e gelip de, vatman Salih inmeden, katiyen tramvaydan inmem... </st></p>
			<p><st c="4755">– Ay, ay, ay... </st><st c="4771">Aman sıkı durun, iyi tutunun... </st><st c="4803">demeye kalmadı, yine birbirimize girdik, bir çuval içine doldurulmuş kediler gibi, tutunalım derken birbirimizi tırmaladık.</st></p>
			<p><st c="4926">– Bu Salih kim? </st><st c="4943">diye sordum.</st></p>
			<p><st c="4955">– Şöyle sağlam biyerlere tutunun da anlatayım, dedi. </st><st c="5009">Bu Salih, benim çocukluk arkadaşımdır. </st><st c="5048">Bir mahallede otururduk. </st><st c="5073">Bir mektebe giderdik. </st><st c="5095">Bunlar bizim mektepte iki kişiydi. </st><st c="5130">Biri bu, Salih, biri de Reşat... </st><st c="5163">Reşat’ı bilirsiniz. </st><st c="5183">O milyoner oldu şimdi!</st></p>
			<p><st c="5205">– Hangi Reşat bu? </st><st c="5224">Bana adam, Reşat’ın hangi Reşat olduğunu anlatınca şaşırdım : Ya... </st><st c="5292">Demek Reşat sizin sınıf arkadaşınız?..</st></p>
			<p><st c="5330">– Evet, bu Salih, Reşat, bir mahalle çocuğuyuz. </st><st c="5379">Hep bir mektebe giderdik. </st><st c="5405">Reşat’la Salih’in huyları çok birbirine benzer. </st><st c="5453">İkisi de tembel, uyuntu, huysuz, arsız çocuklardı. </st><st c="5504">Buyüzden, adam oluncaya kadar herkesten dayak yediler. </st><st c="5559">Dayak yedi dersem, şaşarsınız. </st><st c="5590">Bu Salih’le Reşat dayak yemeden duramaz olmuşlardı. </st><st c="5642">Dayak için kaşınırlardı. </st><st c="5667">Aman durağa geliyoruz, sıkı durun.</st></p>
			<p><st c="5701">Salih’e Sümüklü Salih, Reşat’a da Sidikli Reşat derdik. </st><st c="5758">Bunlar mahallenin, mektebin yüz karası idi. </st><st c="5802">Her sabah bizim mahallenin iki evinden feryat yükselir. </st><st c="5858">Biri Reşat’ın, biri de Salih’in feryadı. </st><st c="5899">Bunlar bir posta babalarından, bir posta analarından dayak yerler. </st><st c="5966">Hiçbigün bu ikisi tam zamanında mektebe gelmez. </st><st c="6014">Biz sınıfa gireriz, ders başlar, biraz sonra Reşat pantolonunu, Salih de sümüğünü çekerek içeri girer. </st><st c="6117">Öğretmenin de canına tak demiş, bunlara basar sopayı...</st></p>
			<p><st c="6172">Reşat’la ben, bir sırada otururduk. </st><st c="6209">Bu Salih de benim arkamdaki sırada oturur. </st><st c="6252">Hoca ders anlatır, bunlar da bütün ders boyunca burunlarını, içlerini çeke çeke ağlarlar. </st><st c="6342">Onun için Reşat’ın bir adı Sidikli Reşat, bir adı da Çekçek Reşat... </st><st c="6411">Bunların ikisinin de bir huyu var, dayak yerken, ağlarken “ben sana gösteririm, ben sana gösteririm” diye mırıldanır dururlar. </st><st c="6538">Biri yanımda, biri arkamda olduğu için ben bunların durmadan “ben sana gösteririm” dediklerini hep duyardım.</st></p>
			<p><st c="6646">Aman bacaklarınızı iyice açın da dengeniz bozulmasın.</st></p>
			<p><st c="6700">Sonra efendim, ders arasında bunları muallim bir de derse kaldırır, ikisi de bişey bilmez. </st><st c="6792">Vazifelerini yapmamışlardır. </st><st c="6821">Ya kalemleri yoktur, ya kitapları... </st><st c="6858">Ders arasında da bir güzel sopa yerler. </st><st c="6898">“Ben sana gösteririm” diye ağlar dururlar.</st></p>
			<p><st c="6940">Ara paydosu olur. </st><st c="6959">Çocuklar durmaz, bu Reşat’la Salih’i pataklarlar. </st><st c="7009">Dayağı yedikçe, “Ben sana gösteririm!” diye bağırırlar. </st><st c="7065">Onları döven de kızar, “Ulan sen bana ne gösterecekmişsin? </st><st c="7124">Göster de göreyim!” diye daha çok döver.</st></p>
			<p><st c="7164">Sonra derse gireriz, bunları öğretmen döver. </st><st c="7210">Eve giderler, anneleri döver. </st><st c="7240">Sokakta arkadaşları döver. </st><st c="7267">Akşam da babaları eve gelince döver.</st></p>
			<p><st c="7303">Uzatmayalım kardeşim... </st><st c="7328">Aman viraja geliyoruz, sıkı durun... </st><st c="7365">Bunlar dayak yiye yiye büyüdüler. </st><st c="7399">Ben bu Salih’le Reşat’a, ikisine ayrı ayrı dedim ki,</st></p>
			<p><st c="7451">– Yahu, dayak yerken, “Ben sana gösteririm,” deme... </st><st c="7505">Daha çok dayak yiyorsun... </st><st c="7532">Sen ne gösterebilirsin?</st></p>
			<p><st c="7555">İkisi de hemen aynı cevabı verdiler. </st><st c="7593">Bunlar, çok büyük adam olacaklarmış. </st><st c="7630">İşte o zaman göstereceklermiş.</st></p>
			<p><st c="7660">Sonra efendicağızıma söyleyeyim, bu Salih fakir çocuğu olduğundan orta mektepten sonra okumadı. </st><st c="7757">Öbürü, Reşat, o da zengin çocuğu olduğundan okudu, liseyi, üniversiteyi bitirdi. </st><st c="7838">Biz Reşat’ı kaybettik. </st><st c="7861">Ama bu Salih’i aradabir görürdüm. </st><st c="7895">Çok süründü zavallı. </st><st c="7916">Hangi işe girdiyse tutunamadı. </st><st c="7947">Yine herzaman, “Ben sana gösteririm,” der dururmuş ama, zavallının eline bitürlü fırsat geçmedi ki göstersin... </st><st c="8059">Bir zamanlar, vapur biletçisi oldu. </st><st c="8095">Bitürlü gişeyi zamanında açmaz. </st><st c="8127">Vapur gelir, yolcular çıkar, ahali yığılır. </st><st c="8171">Tam vapur kalkacağı zaman gişeyi açar. </st><st c="8210">Yolcuların yarısından çoğu bilet alamaz, ya biletsiz binerler, ya vapuru kaçırırlar. </st><st c="8295">Ama, “Ben sana gösteririm,” diyen Salih insanlara göstereceğini gösterdiği için memnun... </st><st c="8385">Sonra şikâyetler olmuş. </st><st c="8409">Salih’i gişe memurluğundan alıp iskele memuru yapmışlar. </st><st c="8466">Bu sefer de iskelenin kapısını bitürlü açmaz. </st><st c="8512">Tam vapur kalkacağı zaman iskelenin kapısını açar. </st><st c="8563">Açmasıyla da vapurun kalkması bir olur, yolcuların yarısı bile binemez! </st><st c="8635">Hele yolculardan biri, açılan vapura atlarken denize düşerse, Salih’i görmeyin: Sevinçten ağzı kulaklarında!</st></p>
			<p><st c="8743">Şikâyetler çoğalmış, Salih’i işten atmışlar. </st><st c="8789">Bigün otobüse bindim. </st><st c="8811">Önümdeki şoför, boyuna:</st></p>
			<p><st c="8834">– Ben sana gösteririm, ben sana gösteririm, diye söyleniyor. </st></p>
			<p><st c="8896">Bir de baktım, bizim Sümüklü Salih. </st><st c="8932">Otobüsü duraktan ya ilerde, ya geride durduruyor. </st><st c="8982">Yolcular koşuşuyor. </st><st c="9002">Bir yolcu tam binerken, düğmeye basıp otobüsün otomatik kapısını kapatıyor. </st><st c="9078">Yolcu, yarısı otobüsün içinde, yarısı dışında, kapıya sıkışmış, bar bar bağırıyor. </st><st c="9161">Salih de otobüsü hızla sürerken, memnun, dudakları kıpırdıyor:</st></p>
			<p><st c="9223">– Ben sana gösteririm!..</st></p>
			<p><st c="9248">Efendim, bunu şoförlükten de atmışlar. </st><st c="9288">Bir sabah, herzamanki gibi Bostancı’dan tramvaya bindim. </st><st c="9345">Ama tramvay, bir başka türlü gidiyor. </st><st c="9383">Tramvay değil, felaket arabası! </st><st c="9415">Bir de öne gidip baktım ki, vatman bizim Salih değil mi... </st><st c="9474">O günden sonra, tramvaya binmeden vatmanın kim olduğuna bakarım, Sümüklü Salih’se binmem. </st><st c="9564">Bugün aceleye geldi de bakamadım.</st></p>
			<p><st c="9597">Ben adama sordum:</st></p>
			<p><st c="9615">– Peki, öteki ne oldu?</st></p>
			<p><st c="9638">– Kim? </st><st c="9646">Çekçek Reşat mı? </st><st c="9663">Yani Sidikli Reşat... </st><st c="9685">O da tıpkı bunun gibi. </st><st c="9708">Yalnız o, tramvay idare etmiyor da daha büyük işler idare ediyor: Şirketler mirketler, fabrikalar mabrikalar filan idare ediyor, karaborsayı maraborsayı idare ediyor. </st><st c="9875">Onun için Reşat’ın, “Ben sana gösteririm!” diye, herkesi nasıl sarsıp silkelediğini fark edemiyoruz. </st><st c="9976">Tıpkı, ne gibi biliyor musun? </st><st c="10006">Fırıldağın döndüğünü görürüz de, çok büyük olduğu için, dünyanın döndüğünü fark edemeyiz. </st><st c="10096">Sidikli Reşat, çok büyük, milyonluk işler idare ettiğinden, insanları sallayıp sallayıp nasıl yıktığını, anlayamıyoruz. </st><st c="10216">Bu zavallının gücü bir tramvaya yetiyor. </st><st c="10257">Ama öteki?.. </st><st c="10270">Maazallah... </st><st c="10283">O bir afet, o bir felaket, o... </st><st c="10315">Aman Kadıköy’e geliyoruz, öne geçelim!</st></p>
			<p><st c="10353">Öne geçtik. </st><st c="10366">Vatman, önündeki kolu, büyük bir hınçla,</st></p>
			<p><st c="10406">– Hıhh!.. </st><st c="10417">diyerek çevirdi. </st></p>
			<p><st c="10434">Araba zınk diye durdu. </st><st c="10457">Yolcular birbirinin üstüne yıkıldılar, kimisi de kapılardan döküldü. </st><st c="10526">Vatman, “Ben sana gösteririm!” diye söylenmedi ama, candan yürekten, “Hıhh!” deyişinden, gözlerindeki sevinçten içinden böyle dediği okunuyordu.</st></p>
			<p><st c="10670">Önce vatman Sümüklü Salih arabadan indi, biz arkasından indik. </st><st c="10734">Canımızı kurtardık çok şükür. </st><st c="10764">Aklınızda olsun, onun sürdüğü tramvaya binmeyin. </st><st c="10813">Şöyle orta boylu, şişmanca, mavi gözlü bir adam...</st></p>
		</section>
	<div id="charCountTotal" value="10863"></div></body>
</html>
