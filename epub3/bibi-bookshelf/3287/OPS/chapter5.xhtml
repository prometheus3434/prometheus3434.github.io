<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-5">
		<section>
			<h1><st c="0">Oturacak Yer</st></h1>
			<p><span><st c="13">Y</st></span><st c="15">orgun görünüşlü karıkoca, tramvay caddesi üstündeki “Ateş Emlak Bürosu”na girdiler. </st><st c="99">Büronun, tramvay yoluna bakan yüzü, sağlı sollu, boydan boya camdı. </st><st c="167">Kapı, üzerlerinde ilan kâğıtları asılmış, iki yanlı büyük camların ortasındaydı. </st><st c="248">Geniş, büyük camlara yapıştırılmış ilanlarda “Satılık arsa”, “Kiralık gazino” gibi bisürü yazılar vardı.</st></p>
			<p><st c="352">Yorgun görünüşlü karıkocanın girdiği büro, böyle yerlerde ne kadar lüks olabilirse o kadar lükstü. </st><st c="452">Yerde fıstık yeşili plastik bir Amerikan halısı serili, duvarda da iki yavrusuyla bir kaplan resmi işlenmiş yerli halı asılıydı. </st><st c="581">İki masa vardı. </st><st c="597">İkisi de pırıl pırıl, üstleri de camlıydı. </st><st c="640">İki masada da birer kişi vardı. </st><st c="672">Duvarda asılı kaplan resimli halının önündeki masada oturan gözlüklü, öbürü cavlak kafalı bir şişmandı.</st></p>
			<p><st c="775">Gözlüklü olanı, içeri girenlere, gözlük camlarının üzerinden baktı,</st></p>
			<p><st c="843">– Buyurun, dedi.</st></p>
			<p><st c="860">Karıkoca daha seslerini çıkarmadan, iki masada oturan iki komisyoncu bakıştılar. </st><st c="942">Cavlak kafalı olanı, gözlüklüye “iş yok” gibilerden göz kırptı.</st></p>
			<p><st c="1005">Erkek,</st></p>
			<p><st c="1012">– Bir kat arıyoruz, dedi. </st></p>
			<p><st c="1039">Gözlüklü sordu:</st></p>
			<p><st c="1054">– Satılık mı?</st></p>
			<p><st c="1068">– Hayır, kiralık...</st></p>
			<p><st c="1088">Erkeğin sesi çok yavaş, çok yorgun çıkıyordu. </st><st c="1135">Kadın ondan da ürkekti.</st></p>
			<p><st c="1158">– Ne kadar verebilirsiniz?</st></p>
			<p><st c="1185">– Dörtyüz liraya kadar...</st></p>
			<p><st c="1211">Gözlüklü suratını ekşitti, başını yukarı kaldırdı.</st></p>
			<p><st c="1262">Adam,</st></p>
			<p><st c="1268">– Beşyüz de olabilir... </st><st c="1293">dedi.</st></p>
			<p><st c="1298">– Oturun bakalım. </st><st c="1317">Arkadaş bir müşteri götürdü, gelsin de...</st></p>
			<p><st c="1358">Büroda sekiz oturacak yer vardı. </st><st c="1392">İkisi, içine gömülüp oturulacak, kahverengi meşin kaplı koltuk, ikisi oturanı şöyle böyle rahat ettirecek koltuk, iki sandalye, iki de tabure. </st><st c="1535">Geniş koltuklar karşı duvarın dibinde, tabureler kapıya yakındı.</st></p>
			<p><st c="1599">Karıkoca, bu sekiz oturacak yere, kararsızca baktılar. </st><st c="1655">Erkek sandalyelere doğru giderken kadın,</st></p>
			<p><st c="1695">– Çok yoruldum, dedi, kendini geniş koltuğa bıraktı. </st></p>
			<p><st c="1749">Kocası da onun karşısındaki koltuğa oturdu, bir cıgara yaktı. </st><st c="1811">Kadın, köşede, saksısı bakır bir kap içinde duran bir kaktüsün fil kulağı biçimindeki geniş yapraklarına, sonra raftaki bronz bibloya bakıyordu.</st></p>
			<p><st c="1955">Gözlüklü emlakçı okuduğu gazeteden başını kaldırıp cavlak kafalıya,</st></p>
			<p><st c="2023">– Altın yine yükselmiş... </st><st c="2050">dedi. </st></p>
			<p><st c="2056">Cavlak kafalı da,</st></p>
			<p><st c="2073">– Belliydi, dedi, yüzde yirmiler meselesi. </st><st c="2117">Bir hafta önce yedibin liralık altın alsaydık, bugün onbin lira... </st><st c="2184">Ben sana söyledim.</st></p>
			<p><st c="2202">Kapı açıldı. </st><st c="2216">İçeri giren yine bir kadınla erkekti. </st><st c="2254">Erkek, Napolyon pozunda, sağ elini ceketinin sol yanı içine sokmuştu ; cebindeki cüzdanı koruduğu belli... </st><st c="2361">Avucunun altındaki kabarık, dış şişkinlikten de belli oluyordu. </st><st c="2425">Kadın çıtı pıtı bişey.</st></p>
			<p><st c="2447">Önce gözlüklü, sonra cavlak kafalı yerinden fırladı.</st></p>
			<p><st c="2500">– Buyurun efendim.</st></p>
			<p><st c="2519">Eli ceketinin iç cebindeki adam, bürodaki eşyayı süzdü. </st><st c="2576">Karşısındakilere bakmadan,</st></p>
			<p><st c="2602">– Bir kat arıyoruz, dedi.</st></p>
			<p><st c="2628">– Satılık mı efendim? </st></p>
			<p><st c="2651">Çıtı pıtı kadın,</st></p>
			<p><st c="2667">– Kiralık... </st><st c="2681">dedi.</st></p>
			<p><st c="2686">– Başüstüne efendim. </st><st c="2708">Buyurun efendim, oturun. </st><st c="2733">Münasip katlarımız var.</st></p>
			<p><st c="2756">Bunları söylerken, yan gözle geniş koltukta oturan karıkocaya baktı. </st><st c="2826">Erkek koltuğun içine büzülmüştü. </st><st c="2859">Kadın da öyle.</st></p>
			<p><st c="2873">Eli ceket iç cebinde duran adam, öbür eliyle “istemez, oturmayacağım” işareti yaptı. </st></p>
			<p><st c="2959">Cavlak kafalı emlakçı,</st></p>
			<p><st c="2981">– Kaç oda olsun? </st><st c="2999">dedi. </st></p>
			<p><st c="3005">Kadın,</st></p>
			<p><st c="3011">– Yedi oda, dedi.</st></p>
			<p><st c="3029">– Tabii kaloriferli olacak.</st></p>
			<p><st c="3057">Eli ceket iç cebindeki adam sertçe söylendi:</st></p>
			<p><st c="3102">– Size oturulacak kat diyorum, kalorifersiz olur mu? </st></p>
			<p><st c="3156">Koltukta oturan karıkoca birbirlerine baktılar. </st><st c="3204">Erkek, yavaşça kalktı, kapıya daha yakın olan yandaki koltuğa oturdu. </st></p>
			<p><st c="3274">Cavlak kafalı,</st></p>
			<p><st c="3288">– Var beyefendi, dedi, yedi odalı, kaloriferli bir daire var, yalnız...</st></p>
			<p><st c="3360">Çıtı pıtı kadın sinirli,</st></p>
			<p><st c="3385">– Nedir yalnız? </st><st c="3402">diye sordu.</st></p>
			<p><st c="3413">– 1800 lira istiyorlar.</st></p>
			<p><st c="3437">Eli ceket iç cebinde duran adam,</st></p>
			<p><st c="3470">– Biz size kirasını sormadık, dedi, oturulacak bir kat arıyoruz.</st></p>
			<p><st c="3535">Gözlüklü,</st></p>
			<p><st c="3545">– Seneliği de peşin istiyorlar, dedi.</st></p>
			<p><st c="3583">– Rica ederim, size kirasını, seneliğini sormuyoruz. </st><st c="3637">Ev nasıl? </st></p>
			<p><st c="3647">Oturan adam eliyle karısına “gel” işareti yaptı. </st><st c="3696">Kadın, gözünü eli ceket iç cebindeki adamdan ayırmadan, yavaşça yerinden sıyrıldı, kocasının yanındaki dar koltuğa oturdu. </st></p>
			<p><st c="3819">Gözlüklü emlakçı, müşterilere,</st></p>
			<p><st c="3849">– Kat fevkaladedir, dedi, geniş salonu var. </st><st c="3894">Duvarlar hep kâğıtlı.</st></p>
			<p><st c="3915">Çıtı pıtı kadın,</st></p>
			<p><st c="3932">– Şu köşe başındaki apartman mı, dedi, onu gördük. </st><st c="3984">Altıncı kat değil mi, yüksek...</st></p>
			<p><st c="4015">– Asansörü var hanımefendi.</st></p>
			<p><st c="4043">– Olsun. </st><st c="4053">Bize ya birinci, ya ikinci kat olmalı.</st></p>
			<p><st c="4091">– Var efendim. </st><st c="4107">İstediğiniz gibi bir daire var. </st><st c="4139">Aylığı ikibin lira.</st></p>
			<p><st c="4158">– Kirası kolay... </st><st c="4177">Daire güzel olsun...</st></p>
			<p><st c="4197">Dar koltukta oturan adam, yandaki sandalyeye geçti. </st><st c="4250">Karısı da onun yanındaki sandalyeye oturdu. </st><st c="4294">Bu sırada bir müşteriye ev göstermek için gitmiş olan adam da içeri girdi.</st></p>
			<p><st c="4368">– Çok güzel bir dairedir beyefendi, memnun kalacaksınız. </st></p>
			<p><st c="4426">Çıtı pıtı kadın,</st></p>
			<p><st c="4442">– Yoksa durağın karşısındaki apartman mı? </st><st c="4485">dedi, orasını gezdik. </st><st c="4507">Salonun parkeleri gıcırdıyor, eskimiş.</st></p>
			<p><st c="4545">Eli iç cebinde duran adam,</st></p>
			<p><st c="4572">– Yeni apartman istiyoruz, dedi.</st></p>
			<p><st c="4605">– Var beyefendi, daha hiç kiracı taşınmadı. </st><st c="4650">O da ikibin lira. </st><st c="4668">Yalnız üç senelik peşin. </st><st c="4693">Sahibinin borcu var da...</st></p>
			<p><st c="4718">– Size peşini sormuyorum. </st><st c="4745">Daire iyi mi?</st></p>
			<p><st c="4758">Bu sefer oturan kadın, kocasından önce davranıp kapı önündeki tabureye oturdu. </st><st c="4838">Kocası da yanındaki tabureye geçti.</st></p>
			<p><st c="4873">– Çok güzel bir kat efendim. </st><st c="4903">Deniz de görür. </st><st c="4919">İki cephesinde geniş terası var.</st></p>
			<p><st c="4951">Taburede oturan erkek, başıyla karısına kapıyı gösterdi.</st></p>
			<p><st c="5008">– Gidelim, diye fısıldadı.</st></p>
			<p><st c="5035">Kadın yerinden doğrulurken, gözlüklü, sonradan gelen komisyoncuya,</st></p>
			<p><st c="5102">– Haydi, dedi, beyefendiye Küheylan Apartmanındaki katı göster.</st></p>
			<p><st c="5166">Çıtı pıtı kadınla erkek, komisyoncuyla birlikte çıktılar. </st><st c="5225">Hemen arkalarından bir kadın içeri girdi. </st></p>
			<p><st c="5267">Cavlak kafalı adama,</st></p>
			<p><st c="5287">– Kiralık ev arıyorum, dedi, onbeş gündür dolaşmaktan öldüm. </st><st c="5349">Artık halim kalmadı. </st><st c="5370">Ah, ne olur, bildiğiniz bir kiralık ev var mı?</st></p>
			<p><st c="5416">Bu sözleri duyan taburedeki kadın, pompayla şişirilmiş gibi genişledi. </st><st c="5488">Daracık tabureden geniş butları sarkıyordu. </st><st c="5532">Kocasına iskemleyi gösterip,</st></p>
			<p><st c="5560">– Şuraya oturalım, dedi. </st></p>
			<p><st c="5586">Karıkoca sandalyelere oturdular.</st></p>
			<p><st c="5618">Cavlak kafalı, içeri giren kadına,</st></p>
			<p><st c="5653">– Kaç oda istiyorsunuz? </st><st c="5678">diye sordu.</st></p>
			<p><st c="5689">– İki oda olsun yeter. </st></p>
			<p><st c="5713">Cavlak kafalı,</st></p>
			<p><st c="5727">– Güç, dedi, geçenlerde öyle biyer vardı elimizde.</st></p>
			<p><st c="5778">– Büyücek bir oda da olsa razıyım. </st><st c="5814">Mutfağı olsun da... </st></p>
			<p><st c="5834">Gözlüklü,</st></p>
			<p><st c="5843">– Var ama, dedi, uzak... </st></p>
			<p><st c="5869">– Olsun...</st></p>
			<p><st c="5879">– Çok uzak.</st></p>
			<p><st c="5891">– Olsun kardeşim.</st></p>
			<p><st c="5909">Sandalyede oturan adam, dar koltuğa geçti, bir cıgara yaktı, karısına yanındaki koltuğu gösterip,</st></p>
			<p><st c="6007">– Buraya gelsene... </st><st c="6028">dedi.</st></p>
			<p><st c="6033">Kadın da kocasının yanındaki dar koltuğa oturdu.</st></p>
			<p><st c="6082">Gözlüklü,</st></p>
			<p><st c="6092">– Biraz harapçadır, dedi.</st></p>
			<p><st c="6118">– Oturulmaz mı?</st></p>
			<p><st c="6134">– Bilmem, onu siz bilirsiniz.</st></p>
			<p><st c="6164">– Razıyım kardeşim.</st></p>
			<p><st c="6184">Dar koltukta oturan kadın, duvar dibindeki meşin kaplı geniş koltuğa geçti. </st><st c="6261">Kocasına,</st></p>
			<p><st c="6270">– Bir cıgara da bana versene... </st><st c="6303">dedi. </st></p>
			<p><st c="6309">Kocasının verdiği cıgarayı tüttürdü. </st></p>
			<p><st c="6346">Cavlak kafalı,</st></p>
			<p><st c="6360">– Ne kadar verebilirsin hanım? </st><st c="6392">diye sordu. </st></p>
			<p><st c="6404">Ayaktaki kadın,</st></p>
			<p><st c="6419">– Yüzelli lira... </st><st c="6438">dedi.</st></p>
			<p><st c="6443">Cavlak kafalı, “Hıh!..” diye bir ses çıkararak gülümsedi, başını yukarı kaldırıp indirdi. </st></p>
			<p><st c="6534">Kadın,</st></p>
			<p><st c="6540">– Ah, bilseniz onu da ne zorlukla... </st><st c="6578">dedi.</st></p>
			<p><st c="6583">Geniş koltukta oturan erkek, bacak bacak üstüne attı. </st><st c="6638">Karısı da cıgarasının dumanını, kaktüsün geniş yapraklarına doğru halka halka savurdu.</st></p>
			<p><st c="6724">Öbür kadın, cavlak kafalının masasının karşısında öylecene duruyordu. </st><st c="6795">Cavlak kafalı önündeki gazeteye dalmıştı. </st><st c="6837">Neden sonra,</st></p>
			<p><st c="6849">– Yok hanım, yok... </st><st c="6870">dedi, öyle yüzelliye ikiyüze ev yok. </st><st c="6907">Biz ne yapalım, yok işte...</st></p>
			<p><st c="6934">Kadın, dudakları kıpırdaya kıpırdaya dışarı çıktı.</st></p>
			<p><st c="6985">Gözlüklü,</st></p>
			<p><st c="6995">– Biraz altın var satsam mı? </st><st c="7025">dedi. </st></p>
			<p><st c="7031">Cavlak kafalısı,</st></p>
			<p><st c="7047">– Daha şimdi değil, dedi, bekleyeceksin. </st><st c="7089">Malum ya, yüzde yirmi meselesi. </st><st c="7121">On gün sonra.</st></p>
			<p><st c="7134">İçeriye bir kadınla bir erkek girdi. </st><st c="7172">Gözlüklüyle cavlak kafalı fırladılar:</st></p>
			<p><st c="7209">– Buyurun efendim... </st></p>
			<p><st c="7231">Adam,</st></p>
			<p><st c="7236">– Kiralık bir kat istiyoruz, dedi, sıcak su tertibatı olacak. </st><st c="7299">Yedi sekiz odalı. </st><st c="7317">İyi biyerde...</st></p>
			<p><st c="7331">– Var beyefendi... </st><st c="7351">Taksim taraflarında olur mu?</st></p>
			<p><st c="7379">Kadın,</st></p>
			<p><st c="7386">– Taksimde bizim kendi apartmanımız var, dedi, çocuğun mektebine uzak geliyor da, bu taraflarda oturmak istiyoruz.</st></p>
			<p><st c="7501">Geniş koltukta yayılmış oturan kadın, iğne batırılmış top gibi söndü, küçüldü.</st></p>
			<p><st c="7580">Gözlüklü komisyoncu, yeni gelenlere,</st></p>
			<p><st c="7617">– Buyurun, oturun efendim, dedi.</st></p>
			<p><st c="7650">Bunu söylerken, oturan karıkocaya sertçe baktı... </st><st c="7701">Oturan erkek, oturduğu koltuktan yavaşça sıyrılıp yandaki koltuğa geçti. </st><st c="7774">Karısı da onun gibi yaptı.</st></p>
			<p><st c="7800">Adam,</st></p>
			<p><st c="7806">– Oturmayacağım, dedi, böyle bir apartman var mı?</st></p>
			<p><st c="7856">– Var beyefendi... </st><st c="7876">2000 lira aylık, senelik de peşin...</st></p>
			<p><st c="7912">– İyi olsun da...</st></p>
			<p><st c="7930">– Fevkalade... </st></p>
			<p><st c="7946">Gözlüklü komisyoncu,</st></p>
			<p><st c="7966">– Beyefendi, affedersiniz, akıl vermek gibi olmasın, dedi, neden bu katı satın almıyorsunuz?</st></p>
			<p><st c="8059">Kadın kocasına döndü,</st></p>
			<p><st c="8081">– Sahi şekerim, dedi, neden almıyoruz?</st></p>
			<p><st c="8120">Dar koltukta büzülmüş adam sandalyeye geçip oturdu. </st><st c="8173">Karısına da “buraya gel” diye el işareti yaptı. </st></p>
			<p><st c="8221">Ayaktaki adam,</st></p>
			<p><st c="8235">– Ne istiyorlar? </st><st c="8253">diye komisyoncuya sordu.</st></p>
			<p><st c="8277">– İkiyüzyirmi diyorlar ama, bişey yaparız. </st><st c="8321">Çok iyi kattır. </st><st c="8337">İsterseniz bütün apartmanı alın.</st></p>
			<p><st c="8369">Oturan kadın kocasına fısıldadı.</st></p>
			<p><st c="8402">Adam da karısına, kaşlarını kaldırıp dudaklarını büzerek,</st></p>
			<p><st c="8460">– Bin... </st><st c="8470">dedi, 220 lira değil, 220 bin... </st></p>
			<p><st c="8503">Ayaktaki adam, elindeki zinciri sallayarak,</st></p>
			<p><st c="8546">– Nerde bu apartman? </st><st c="8568">diye sordu.</st></p>
			<p><st c="8579">– Hemen arkamızdaki sokakta.</st></p>
			<p><st c="8608">– Haa anladım. </st><st c="8624">Onaltıya oniki değil mi? </st><st c="8649">İkiyüzonaltı metrekare. </st><st c="8673">Cephesi dar.</st></p>
			<p><st c="8685">Kadın,</st></p>
			<p><st c="8692">– Şekerim, alalım da oturmayız, kiraya veririz, dedi.</st></p>
			<p><st c="8746">Sandalyede oturan adam yavaşçacık yerinden kalktı, kapı yanındaki tabureye geçti. </st><st c="8829">Şişman karısı da, yarı yarıya küçülüp kocasının yanındaki tabureye tünedi.</st></p>
			<p><st c="8903">Ayaktaki adam,</st></p>
			<p><st c="8918">– Pekâlâ, dedi, onu sonra görüşürüz. </st><st c="8956">Başka bildiğiniz daire var mı?</st></p>
			<p><st c="8986">– Var beyefendi, tam size göre, fevkalade bir daire. </st><st c="9040">Yirmiye onbeş, çok geniş, ferah. </st><st c="9073">Yirmi metre cephe, onbeş metre derinlik...</st></p>
			<p><st c="9115">– Ne istiyorlar?</st></p>
			<p><st c="9132">– Kira için mi, yoksa satın almak için mi? </st></p>
			<p><st c="9176">Kadın,</st></p>
			<p><st c="9182">– Şekerim, istersen alalım, dedi. </st></p>
			<p><st c="9217">Gözlüklü komisyoncu,</st></p>
			<p><st c="9237">– Her katı 280 bin lira... </st><st c="9265">dedi.</st></p>
			<p><st c="9270">– Bikez görelim de...</st></p>
			<p><st c="9292">Taburedeki adam, karısına kapıyı gösterdi, yavaşça,</st></p>
			<p><st c="9344">– Hadi!.. </st><st c="9355">dedi.</st></p>
			<p><st c="9360">İçerdekilere görünmemeye çalışarak kalktılar. </st><st c="9407">Kapıdan çıkarlarken bir adam içeri girdiği için durdular. </st><st c="9465">İçeri giren adam gözlüklü komisyoncuya,</st></p>
			<p><st c="9504">– Kiralık biyer arıyorum, dedi. </st></p>
			<p><st c="9537">Komisyoncu,</st></p>
			<p><st c="9548">– Ne kadar? </st><st c="9561">dedi.</st></p>
			<p><st c="9566">– Eh, ikiyüz, ikiyüzelliye kadar. </st></p>
			<p><st c="9601">– Yok!</st></p>
			<p><st c="9607">Adam çıktı. </st><st c="9620">Şişman kadın gitmekten vazgeçip tekrar tabureye ilişti. </st><st c="9676">Kocası da öbür tabureye oturdu.</st></p>
			<p><st c="9707">Cavlak kafalı komisyoncu, ayaktaki adama,</st></p>
			<p><st c="9749">– İsterseniz bütün apartmanı alın, daha kazançlı gelir, dedi, beş kattır.</st></p>
			<p><st c="9823">Karısı,</st></p>
			<p><st c="9831">– Ne dersin şekerim, alalım mı? </st><st c="9864">diye sordu.</st></p>
			<p><st c="9875">Taburedeki adam kalktı, elinden tutup karısını çekti. </st><st c="9930">Dışarı çıktılar.</st></p>
			<p><st c="9946">Gözlüklü, cavlak kafalı arkadaşına,</st></p>
			<p><st c="9982">– Bunlar kim? </st><st c="9997">dedi. </st></p>
			<p><st c="10003">Arkadaşı,</st></p>
			<p><st c="10012">– Çıkanlar mı, dedi, bilmem. </st><st c="10042">Buraya da giren çıkan belli değil ki...</st></p>
		</section>
	<div id="charCountTotal" value="10081"></div></body>
</html>
