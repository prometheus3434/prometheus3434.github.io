<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-19">
		<section>
			<h1><st c="0">Vatan Mehmet’in Anasıdır</st></h1>
			<p><span><st c="25">B</st></span><st c="27">u anlatacağım, bir öyküden çok, gerçekten yaşanmış, başımdan geçmiş bir olaydır. </st><st c="108">Dikkat ettim, benimle tanışanların pekçoğunda üç özenti beliriyor. </st><st c="175">Daha doğrusu, benim hiçbir katkım, etkim, rolüm olmadan onları bu üç özentiye kendiliğinden zorlamış oluyorum. </st><st c="286">Bu üç özentiden biri solculuk. </st><st c="317">Solcu olduğum ve böyle de tanındığım için, benimle tanıştırılanlar, nedense bana kendilerini solcu olarak göstermek zorunda olduklarını duyumsuyorlar. </st><st c="468">Bu türlü insanlardan çok sıkılıyorum.</st></p>
			<p><st c="505">Solcu yada sağcı yada ne sağcı ne solcu yada yerine ve zamanına göre hem sağcı hem solcu, kısacası insan herneyse o olmalıdır. </st><st c="633">Hem de hiç yeri ve zamanı değilken, bana solculuk taslamanın, tereciye tere satmanın, üstelik solculuğu öğretmeye kalkmanın anlamı var mı? </st><st c="772">Örneğin bir devlet töreninde yada bir konserde yada bir holdingin yıldönümü toplantısında, hani şu erkeklerin smokin yada koyu renk giysi, kadınların da nasıl isterlerse öyle ama daha çok tuvalet giymeleri zorunlu olduğu biyerdeyiz diyelim ; yani solculuğun değil kapısından girmek, bakmasına bile izin verilmeyen biyer... </st><st c="1095">Solculuk dedikse, sade suya tirit solculuk değil, son yıllarda büsbütün iflas eden dört dörtlük solculuk... </st><st c="1203">Şimdi böyle biyerde, hem de durup dururken, benimle tanışır tanışmaz kendisinin de azbuçuk solcu olduğunu söyleyerek övünmenin anlamı ne?</st></p>
			<p><st c="1340">Böyle yerlerde, ellerinde şampanya bardaklarıyla bana şöyle söyleyenleri çok duymuşumdur oracıkta tanıdıklarımdan:</st></p>
			<p><st c="1455">“Beyefendiciğim, ben de solcu olmasına solcuyum, ama doğrusu sizin kadar değil. </st><st c="1536">Ben, yüzde altmış solcuyum.”</st></p>
			<p><st c="1564">“Sizin solculuğunuz beyefendi, benim solculuğumun yanında vızırtı kalır. </st><st c="1638">Ne var ki, solculuğumu hiçbir zaman ve hiçbiyerde ve de hiçkimseye asla belli etmem. </st><st c="1723">Bir Allah bilir benim solcu olduğumu, bir de ben... </st><st c="1775">Ne demişler, ibadet de gizli, kabahat de... </st><st c="1819">Hatta çok kişi beni koyu sağcı olarak tanır.”</st></p>
			<p><st c="1864">Kimisi yüzde yirmi solcudur, kimisinin solculuğu yüzde seksene dek çıkar. </st><st c="1939">Hoş bu solculuğun yüzdesi, borsada döviz piyasası gibidir. </st><st c="1998">Bir rublenin ikibuçuk dolar ettiği zamanlar solculuğu yüzde yüze yakın olanlar çoğalır. </st><st c="2086">Bir zamanlar yüksek sosyetenin içinde bile yüzde yüz solcu olmakla övünen hanımefendiler vardı. </st><st c="2182">Sonraları yüz, ikiyüz ruble ancak bir dolara düşünce solculukları iyice aşağı düştü.</st></p>
			<p><st c="2266">Dediğim biçimdeki toplantılarda, elini dostça omzuma koyup kulağıma şu gizi fısıldayanlar bile olmuştur: “Aramızda kalsın, ben de solcuyumdur aslında, ama zamanlar malum...” Oysa benim hiçkimseye solcu musun, sağcı mısın diye sorduğum olmamıştır. </st><st c="2514">Bana ne? </st><st c="2523">Hele yüzde kaç solcu olduğunu sormak enayiliğinde hiç bulunmam. </st><st c="2587">Çünkü bu yüzdelerin, insanın yaşıyla, bulunduğu toplumsal yerle, dünyanın o günkü moda olmuş politik akımıyla, daha biçok başka nedenlerle sık sık değiştiğini biliyorum. </st><st c="2757">Örneğin yirmi yaşında yüzde yüz solcu olan biri, otuzunda yüzde elli, kırkında yüzde otuz, kırkbeşinde yüzde üçbuçuk solcu ve ellisinde yüzde yüz sağcı oluvermiş. </st><st c="2920">Bir simitle günü geçiren de, solculukta kimseleri beğenmezken, Allah yürü ya kulum deyip para babası olunca, hacı yeşili sağcı oluvermiş. </st><st c="3058">Kimine göre bu döneklik, yaşlandıkça insanın korkaklığının artmasından, kimine göreyse yaşlandıkça aklının başına gelmesindendir. </st><st c="3188">Ah, ne olurdu insanlar yetmiş yaşında doğup yedi yaşında ölselerdi.</st></p>
			<p><st c="3255">Evet, benimle ilk tanışanlar nedense, belki de onları beğeneyim, gözümde değerleri artsın da kendilerine daha çok değer vereyim diye, kendilerini solcu olarak tanıtmak zorunda duyumsuyorlar.</st></p>
			<p><st c="3446">Bir başka özentileri de, kendilerini iyiliksever, yardımsever gösterme özentileridir. </st><st c="3533">Ben bir küçük vakıf kurmuşum ya, onlar da iyilikte aşağı kalmadıklarını kanıtlamaya çalışıyorlar. </st><st c="3631">Beni yeni tanıyanların ilk sözleri genellikle şöyle olur:</st></p>
			<p><st c="3688">“Ben de iyilik yapmayı çok severim.”</st></p>
			<p><st c="3725">Bu dünyada iyilik yapan salt sen değilsin, ben de varım, demeye getiriyor. </st><st c="3801">Bu özenti iyilik ve yardımseverler beni, yüzde bilmem kaç solcu olanlardan daha çok sinirlendiriyor. </st><st c="3902">Benim bu konuda bişey söylediğim, kimseye bişey sorduğum yok... </st><st c="3966">Örneğin, kaç yoksul çocuğu okuttuklarından, aydan aya kaç kapıcı çocuğuna okul harçlığı verdiklerinden başlarlar anlatmaya, sonunda bunlardan kimisinin nankör çıktığını, kimisinin de adam olup her bayram el öpmeye geldiğini söylerler. </st><st c="4201">Benimle tanışanlardan iyilik yapmayan, yardım etmeyen yok gibidir.</st></p>
			<p><st c="4267">Bizim vakfın komşularından biri gelmişti geçenlerde. </st><st c="4321">Babasından kalmış ikiyüz dönümlük bir sığır çiftliği var. </st><st c="4379">Önce kendi yaptığı yardımları, iyilikleri sayıp döktükten sonra babasınınkileri anlatmaya başladı.</st></p>
			<p><st c="4477">– Benim yaptıklarım, babamın yoksullara yardımları yanında hiç kalır, dedi.</st></p>
			<p><st c="4553">Bu sözünden belli ki, babasının ne gibi iyilikler yaptığını sormamı merakla bekliyor. </st><st c="4640">Hiç oralı olmadım. </st><st c="4659">Sağ elinin işaretparmağının tırnağını dudaklarının arasında emerek, soru sormamı bisüre boşuna bekledikten sonra dayanamayıp konuştu:</st></p>
			<p><st c="4792">– Biliyorsunuz, yapılan iyilik hiçbir zaman ilan edilmez. </st><st c="4851">Çünkü, günahtır. </st><st c="4868">Babam da fakir fukaraya yaptığı iyilikleri, yoksullara yaptığı yardımları hiçbir zaman evde bize olsun, dışarda başkalarına olsun söylemez.</st></p>
			<p><st c="5007">Biz dediği, bunlar dört kardeşti. </st><st c="5042">Baba iyice yaşlanıp çalışamaz olunca, bütün kalıtını sağlığında oğulları arasında üleştirmiş, çiftlik de buna düşmüştü.</st></p>
			<p><st c="5161">Yaptığı iyilikleri, yardımları kendisi söylemediğine göre kimden öğreniyorlardı? </st><st c="5243">Bunu sormamı merakla beklerken yine sağ elinin işaretparmağını dişlerinin arasında emip duruyordu. </st><st c="5342">Benim hiçbişey sormadığımı görünce,</st></p>
			<p><st c="5377">– Kendisi söylemediğine göre, dedi, babamın yaptığı iyilikleri nerden bildiğimi soracaksınız.</st></p>
			<p><st c="5471">Oysa sorduğum filan yoktu.</st></p>
			<p><st c="5498">– Babamız yaşlı olduğundan beş yıldır çalışamıyor. </st><st c="5550">Malını da bize verdi. </st><st c="5572">Biz de ona aylık bağladık. </st><st c="5599">Bol aylık veriyoruz, ama ay sonunda bakıyoruz, cebinde on para yok. </st><st c="5667">Aylığını artırıyoruz, ne kadar artırsak yine parası yok. </st><st c="5724">Rakı içmez, cıgara kullanmaz, kumar bilmez, ne yapar bu adam bunca parayı... </st><st c="5801">İşte bundan anladık ki, bizden gizli olarak ona buna yardım ediyor.</st></p>
			<p><st c="5868">Elimde olmadan gülümseyince,</st></p>
			<p><st c="5897">– Yalnız bundan değil, dedi, bilirsiniz, insan soyu çiğ süt emmiştir, nankördür, yardımdan, iyilikten anlamaz. </st><st c="6009">Nice iyilik yapsan, onca sana düşman olur. </st><st c="6052">Babamı da çevremizde hiç sevmezler. </st><st c="6088">Niçin sevsinler ki... </st><st c="6110">Çünkü herkese iyilik yapıyor... </st><st c="6142">Hele yoksullar düşmandır babama. </st><st c="6175">İyiliksever olduğunu, yoksullara yardım ettiğini bundan da anlıyoruz. </st><st c="6245">Yapılan iyiliğin, yardımın açıklanması günah olduğundan biz de babamın bu yardımlarını kimseye söylemiyoruz.</st></p>
			<p><st c="6353">Bana kendilerini iyilik ve yardımsever olarak tanıtmak zorunda duyumsayanlar içinde en ilginç olanı buydu. </st><st c="6461">Öyle bir iyiliksever ki, nasıl iyilikte bulunduğunu kimse bilmiyor, belki kendisi bile...</st></p>
			<p><st c="6550">Beni yeni tanıyanların bir başka özentisi de komiklik yada soytarılık yapmak. </st><st c="6629">Gülmece yazarı olduğuma göre, benim hiç durmadan güldüğümü, çevremdekileri de güldürmek için komiklikler, soytarılıklar yaptığımı, yapmam gerektiğini sananlar var. </st><st c="6793">Buyüzden bana, neden hiç yüzümün gülmediğini, asık suratlı olduğumu soranlar bile olur. </st><st c="6881">Ortada gülünecek bişey olmadığını söylemem boşunadır. </st><st c="6935">Olmasa da, ben ortaya koymalıyımdır gülünecek bişey...</st></p>
			<p><st c="6989">Benden daha çok solcu, benden daha çok iyiliksever olduklarını kanıtlamaya çalışanlar gibi, bir de işte bu, benden daha çok çevresindekileri güldürme özentisinde olanlar vardır. </st><st c="7168">Daha el sıkışıp tanışır tanışmaz, anlattıklarına kendileri daha çok gülerek, hatta salt kendileri kahkahalar patlatarak bir gülüt anlatmaya başlarlar. </st><st c="7319">Anlattıkları, salt sizin değil, hemen herkesin çok bildiği, belki yüz kez dinlediğiniz, bayat bir gülüttür. </st><st c="7427">Anlatsın, bundan ne çıkar diyeceksiniz. </st><st c="7467">Hiç olur mu öyle şey... </st><st c="7491">Karşınızdaki adam bir gülüt anlatınca, siz bu gülütü bilseniz, hatta yüz kez dinlemiş bile olsanız, incelik gereği siz de onunla birlikte gülmek zorundasınız. </st><st c="7650">Soğuk soğuk bir gülüştür bu, gülüş de değil, bir sırıtış...</st></p>
			<p><st c="7709">Bir arkadaşımın evliliğinin yirmibeşinci yıldönümü toplantısına çağrılıydım. </st><st c="7787">Evine ilk kez gideceğim için adresi bulmam kolay olmadı, geciktim. </st><st c="7854">Ben eve geldiğimde, öbür konuklar çoktan gelmişlerdi. </st><st c="7908">İki katlı geniş evin salonları, güzel ve bakımlı bahçesi konuklarla dolmuştu. </st><st c="7986">Ev sahibi çiftle sarılıp kucaklaştıktan ve onları kutladıktan sonra boş bulduğum bahçedeki masada biyere oturdum. </st><st c="8100">Gençlerle orta yaşlılar ve genç görünmeye çalışanlar ayaktaydı. </st><st c="8164">Oturduğum masadaki tanımadığım kişileri de selamladım. </st><st c="8219">Karşımdaki iki kişinin içkiyi fazla kaçırdıkları belli oluyordu. </st><st c="8284">Beni tanıdıklarını söyleyerek kendilerini tanıttılar. </st><st c="8338">Kadehlerini şerefime kaldırdılar. </st></p>
			<p><st c="8372">Ben de,</st></p>
			<p><st c="8379">– Şerefinize! </st><st c="8394">diyerek kadehimi kaldırdım.</st></p>
			<p><st c="8421">Yeni dünya düzeni, serbest piyasa ekonomisi, özelleştirme, küreselleşme gibi kavramlar moda olduğundanberi dünya çok değişmişti. </st><st c="8551">Buna koşut olarak solculuğun oranı da çok düşmüştü. </st><st c="8603">Ama yine de bu iki kişiden biri yüzde ikibuçuk, biri yüzde beş solculukta direndiklerini söylemek yürekliliğini gösterebiliyorlardı. </st><st c="8736">Solculuk konusundan sonra sıra iyilikseverliğe gelmişti. </st><st c="8793">Ne denli iyiliksever olduklarını anlatmaya başladılar. </st><st c="8848">Bunlardan biri dindar ve Müslümandı, ama bağnazlardan değildi, her akşam rakısını içerdi. </st><st c="8938">Bol sadaka dağıtırdı Allah kabul etsin. </st><st c="8978">Zekât ve fitresini verdikten başka, her yıl üç dört yoksul çocuğu da sünnet ettirirmiş. </st><st c="9066">Öbürü, o denli iyilik ve yardımseverdi ki, çevresinde ona herkes fakir fukara babası derdi.</st></p>
			<p><st c="9157">Solculuktan, iyilikseverlikten sonra sıra gülmeceyi ne çok sevdiklerini anlatmaya ve kanıtlamaya gelmişti. </st><st c="9265">Solculuk, iyilikseverlik yine neyse ne de, ille bu gülüt anlatmalar hiç çekilmez.</st></p>
			<p><st c="9346">Bu iki kişiden biri, boyuyla eni eşit denilecek yusyuvarlak, tostoparlak, kırmızı elma yanaklı biriydi. </st><st c="9451">Öbürü iriyarı, kafası cavlak, ama şakaklarındaki bikaç saç telini özenle tarayıp cavlaklığına yerleştirmişti.</st></p>
			<p><st c="9560">Toparlak olan, dediğine göre, gençliğinde gülmeceye çok düşkünmüş. </st><st c="9628">Öbürü de gençliğinde çok komiklikler yapar, arkadaşlarını, affedersiniz, altlarına edene dek güldürürmüş. </st><st c="9734">Bunları söylerken, sözlerini kanıtlamak istercesine kıh kıh, kah kah sesleri çıkararak gülüyorlardı.</st></p>
			<p><st c="9834">Toparlak olanı, hatta gençliğinde biriki gülmece öyküsü de karalamış, bunları gülmece dergisine bile götürmüş de, çok beğenilmiş. </st><st c="9965">Ama sonradan babası, “Aman oğlum, sakın haaa... </st><st c="10013">Başın belaya girer, hapse mapse girersin,” diye uyarmış da o da bu işten vazgeçmiş. </st><st c="10097">Yoksa o da benim gibi, gençliğini mapus damlarında çürütecekmiş, sürüm sürüm sürünecekmiş.</st></p>
			<p><st c="10187">Sık sık kadeh tokuşturuyorduk.</st></p>
			<p><st c="10218">– Şerefinize!</st></p>
			<p><st c="10232">– Şerefinize!</st></p>
			<p><st c="10246">Sonradan o da bikaç kez hapse girmiş ama, öyle yazı yazmaktan filan değil, cezaevinde hep beyler koğuşunda yatılan suçlardan...</st></p>
			<p><st c="10374">Gençliğinde komiklikler yaparak arkadaşlarını güldüren cavlak kafalıysa, babası ölüp de okula gidemeyince ister istemez para kazanıp zengin olmak zorunda kaldığından gülmece yeteneğini geliştirememiş, ama yine de toplantılarında arkadaşları bikaç gülüt anlatması, maskaralıklar yapması için onu zorlarlarmış...</st></p>
			<p><st c="10685">– Hah hah hah... </st><st c="10703">Şerefe... </st><st c="10713">Şerefinize beyfendi... </st><st c="10736">Yoksa ben de sizin gibi bir gülmece yazarı olacaktım... </st><st c="10792">Babam ölmeseydi... </st><st c="10811">Bana da rahmetli babam izin vermedi, adam olamazsın diye... </st><st c="10871">Şerefinize. </st><st c="10883">Kih kih kih... </st><st c="10898">Hoh hoh hoh... </st><st c="10913">Babamın bu iyiliğini unutamam. </st><st c="10944">Nur içinde yatsın.</st></p>
			<p><st c="10962">Bu iki gevezeden kurtulmak için başka bir masaya kaçabilirdim ama nasıl olsa orda da başka birileri, yüzde kaç solcu olduklarını, iyilikseverliklerini, sonra da gülmece yeteneklerini anlatıp duracaklardı. </st><st c="11168">Hiç olmazsa bunlar, solculuklarını ve iyilikseverliklerini anlatıp bitirmişlerdi.</st></p>
			<p><st c="11249">– Sırası gelmişken, dedi, o tostoparlak olan, size bir gülüt anlatayım. </st><st c="11322">Hah hah hah... </st><st c="11337">Hih hih hih...</st></p>
			<p><st c="11351">Sırası gelmiş ortada hiçbişey de yoktu... </st><st c="11394">Sarhoş olup da ne dediklerini anlamayayım diye boyuna içmeyi yeğliyordum. </st><st c="11468">O ikisi çoktan zom olmuşlardı.</st></p>
			<p><st c="11498">– Yoksa biliyor musunuz bu gülütü? </st><st c="11534">dedi.</st></p>
			<p><st c="11539">– Hangi gülütü? </st><st c="11556">diye sordum. </st></p>
			<p><st c="11569">Yine kahkahalar atarak,</st></p>
			<p><st c="11592">– Anlatacağım gülütü... </st><st c="11617">dedi. </st></p>
			<p><st c="11623">Anlatmadan nerden bilebilirdim, ama yine de,</st></p>
			<p><st c="11667">– Bilmiyorum, dedim...</st></p>
			<p><st c="11690">İkisi birden kahkahalar patlatırken tostoparlak olan,</st></p>
			<p><st c="11744">– Gerçekten bilmiyor musunuz? </st><st c="11775">diye bir daha sordu.</st></p>
			<p><st c="11795">– Gerçekten bilmiyorum...</st></p>
			<p><st c="11821">– Biliyorsanız ikinci kez dinlemek tatsız olur da... </st><st c="11875">Kih kih kih...</st></p>
			<p><st c="11889">İkisinin de dili peltekleşmişti. </st><st c="11923">Herkesin bildiği “Vatan Mehmet’in annesidir” gülütünü anlatmaya başladı. </st><st c="11996">Öyle gülüyordu ki anlatırken önceden bilmesem ne anlattığını anlayamazdım.</st></p>
			<p><st c="12070">– Paşa bigün... </st><st c="12087">Hah hah hah... </st><st c="12102">birliği teftişe gelmiş. </st><st c="12126">Koh koh koh... </st><st c="12141">Askerlerden birine sormuş. </st><st c="12168">Sorduğu erin adı Mehmet’miş. </st><st c="12197">Oğlum demiş, vatan nedir? </st><st c="12223">Hoh hoh hoh... </st><st c="12238">Allaşkınıza biliyorsanız anlattırmayın. </st><st c="12278">Hah hah ha... </st><st c="12292">Mehmet, vatan anamızdır paşam demiş. </st><st c="12329">Paşa aferin oğlum, demiş. </st><st c="12355">Koh koh kih kih... </st><st c="12374">Sonra öteki askere sormuş: Vatan nedir? </st><st c="12414">O da, vatan Mehmet’in annesidir paşam demiş... </st><st c="12461">Hooooh hoh hoh...</st></p>
			<p><st c="12478">Bu kez cavlak kafalı anlatmaya başlamıştı:</st></p>
			<p><st c="12521">– Bigün Lazın biri... </st><st c="12544">Hah hah hah... </st><st c="12559">Çankaya Köşküne gitmiş. </st><st c="12583">Hih hih hih... </st><st c="12598">Biliyorsanız boşuna anlattırmayın... </st><st c="12635">Çalmış Çankaya’nın kapısını. </st><st c="12664">Kapıyı açan adam, ne istiyorsun, diye sormuş. </st><st c="12710">Laz da, cumhurbaşkanı olacağım, demiş. </st><st c="12749">Kapıyı açan adam, sen deli misin demiş. </st><st c="12789">Hah hah ha... </st><st c="12803">Laz da, şart mıdır demiş.</st></p>
			<p><st c="12828">İkisi de kasıklarını tutarak gülüyordu ve ikisi birden anlattıkları gülütü durmadan yineliyorlar ve sözleri birbirine karışıyordu.</st></p>
			<p><st c="12959">Lazın biri teftişe gelmiş... </st><st c="12989">Kah kah kah... </st><st c="13004">Teftişe gelen Lazın adı Mehmet’miş. </st><st c="13040">Paşa çalmış Çankaya’nın kapısını. </st><st c="13074">Kapıyı açan adam, ananın adı ne diye sormuş. </st><st c="13119">Hah hah ha... </st><st c="13133">Paşa, cumhurbaşkanı olacağım demiş... </st><st c="13171">Asker aferin demiş. </st><st c="13191">Vatan nedir? </st><st c="13204">Anamdır. </st><st c="13213">Hoh hoh hoh... </st><st c="13228">Sen deli misin, demiş. </st><st c="13251">O da bağırmış: Şart mıdır? </st><st c="13278">Hah hah hah...</st></p>
			<p><st c="13292">Ben ordan kalktığımda, onlar hâlâ masanın altında birbirlerine bu iki gülütü sözcükleri birbirine karıştırarak anlatıp duruyorlardı.</st></p>
			<p><st c="13425">Ev sahibi çifti bir daha kutlayarak ordan ayrıldım.</st></p>
			<p><st c="13477">Eindhoven, Hollanda, 1992 </st></p>
			<p><em><st c="13504">Bu öykü</st></em><st c="13511"> Gıdıgıdı’</st><em><st c="13521">nın 1994’te yapılan</st><br /><st c="13541">
			9. </st><st c="13545">basımına eklenmiştir. </st></em></p>
		</section>
	<div id="charCountTotal" value="13567"></div></body>
</html>
