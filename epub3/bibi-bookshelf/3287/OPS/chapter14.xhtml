<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-14">
		<section>
			<h1><st c="0">Büyük Adamın Yeğeni</st></h1>
			<p><span><st c="19">B</st></span><st c="21">iz dairede kardeş gibi geçiniriz. </st><st c="55">Hepimiz eski memuruz, kaç senedir birbirimizi tanırız. </st><st c="110">Öyle aramızda dedikodu filan olmaz. </st><st c="146">Herkes birbirini sever sayar. </st><st c="176">Hani akraba gibi bişey olmuşuz.</st></p>
			<p><st c="207">Biz tatlı tatlı geçinip giderken, günün birinde müdür, bizim kısma girdi. </st><st c="282">Yanında bir delikanlı. </st><st c="305">Doğrusu artist gibi bir oğlan. </st><st c="336">Saçlarını bir kutu briyantinle iyice macunlamış, bakınca insanın gözü kamaşıyor. </st><st c="417">Müdür biraz saygılı, biraz babacan, delikanlının omzuna elini koymuş, önce delikanlıyı içeri buyur etti, arkadan kendisi girdi. </st><st c="545">Ayağa fırladım, arkadan arkadaşlar ayağa kalktılar.</st></p>
			<p><st c="596">Bizim müdür çok iyi adamdır ama, çok serttir. </st><st c="643">Hiçbirimize yüz vermez. </st><st c="667">Bizim odaya da hiç gelmezdi. </st><st c="696">Bu gelişinde bir iş var. </st><st c="721">Delikanlıya bakıyorum, bişeye benzetemiyorum. </st><st c="767">Bir yüksek amir desem, hiç benzemiyor. </st><st c="806">Hoş şimdi gencecik çocuklar müfettiş oluyorlar ama, bu öylesi de değil. </st><st c="878">Müdür bunu, neden böyle koltukluyor?</st></p>
			<p><st c="914">Müdür, delikanlıyı benim önüme getirdi, ilkin benimle, sonra ötekilerle tanıştırdı:</st></p>
			<p><st c="998">– Tekin Bey... </st></p>
			<p><st c="1014">Tanışma bittikten sonra müdür,</st></p>
			<p><st c="1044">– Tekin Bey sizin kısımda çalışacak, dedi. </st><st c="1088">Ben şimdi daire müdürüne söylerim, bir masa, koltuk göndersin.</st></p>
			<p><st c="1150">Ben bir pot kırdım,</st></p>
			<p><st c="1170">– Ne işte çalışacak? </st><st c="1192">diye sordum. </st></p>
			<p><st c="1205">Müdür kıpkırmızı oldu,</st></p>
			<p><st c="1227">– Ben sonra söylerim size... </st><st c="1257">dedi. </st></p>
			<p><st c="1263">Delikanlıya döndü, boş bir sandalye göstererek,</st></p>
			<p><st c="1310">– Siz şimdilik şöyle buyurun, oturun ben sizin için masa getirtirim, dedi.</st></p>
			<p><st c="1385">Müdür çıktı. </st><st c="1399">Hepimiz, göz kuyruğu ile Tekin Bey denen delikanlıya bakıyoruz. </st><st c="1463">Bacak bacak üstüne atmış, kolunu da benim masama dayamış, cıgarasını tüttürüyor.</st></p>
			<p><st c="1543">– Hoşgeldiniz oğlum, dedim.</st></p>
			<p><st c="1571">– Hoşbulduk, dedi.</st></p>
			<p><st c="1590">Arkadaşlar da delikanlıya, hoşgeldiniz, dediler. </st><st c="1640">Bir zaman öyle durduk. </st></p>
			<p><st c="1663">Delikanlı,</st></p>
			<p><st c="1673">– Siz, burada ne yaparsınız? </st><st c="1703">diye sordu.</st></p>
			<p><st c="1714">– Biz mi? </st><st c="1725">Burası üçüncü kısım. </st><st c="1746">Bize gelen evrakın muamelesini yaparız.</st></p>
			<p><st c="1785">Ne yaptığımızı anladı mı bilmem ama,</st></p>
			<p><st c="1822">– Sıkıcı bir iş, dedi. </st></p>
			<p><st c="1846">Amma terbiyesizlik...</st></p>
			<p><st c="1867">– Sıkıcı mıkıcı ne yapalım, işimiz... </st><st c="1906">dedim. </st></p>
			<p><st c="1913">Biraz sonra odacı geldi.</st></p>
			<p><st c="1937">– Müdür Bey sizi istiyor, dedi.</st></p>
			<p><st c="1969">Hemen fırladım, önümü ilikleyip müdürün kapısını vurdum, içeri girdim.</st></p>
			<p><st c="2040">– O gelen kim biliyor musun?</st></p>
			<p><st c="2069">– Bilmiyorum, dedim.</st></p>
			<p><st c="2090">– Aman ha... </st><st c="2104">Dikkatli olun. </st><st c="2119">Fişgittin Beyin yeğeni...</st></p>
			<p><st c="2144">– Yaaa!..</st></p>
			<p><st c="2154">Ağzım açık kaldı.</st></p>
			<p><st c="2172">– Sabahleyin Fişgittin Bey telefon etti, “Size yeğenimi göndereceğim, münasip bir iş verin,” dedi. </st><st c="2272">İki saat sonra da bu delikanlı geldi. </st><st c="2310">“Amcam size telefon etti mi benim için?” dedi. </st><st c="2357">“Etti,” dedim. </st><st c="2372">Ama ben delikanlının ahvalini pek beğenmedim. </st><st c="2418">“Nasıl bir iş istersiniz?” diye sordum. </st><st c="2458">“Bu meseleyi amcamla görüşün,” dedi. </st><st c="2495">Oğlan yüksekten konuşuyor. </st><st c="2522">Neyin nesidir, bilmiyorum ki ona göre iş vereyim. </st><st c="2572">Şöyle bir bakarsan, yirmisinde var yok. </st><st c="2612">“Askerliğinizi yaptınız mı?” dedim. </st><st c="2648">“Tabii yaptım,” dedi. </st><st c="2670">Tahsilini sordum. </st><st c="2688">Yüksek tahsilmiş. </st><st c="2706">“Diplomanızı, askerlik belgenizi, nüfus kâğıdınızı getirin de, münasip bir iş verelim,” dedim. </st><st c="2801">Öğleden sonra şıp diye istediklerimi getirdi. </st><st c="2847">Şimdi ben bunu başka yere versem arkadaşlar idare edemezler, başımıza iş çıkar. </st><st c="2927">Siz ne de olsa tecrübeli bir memursunuz. </st><st c="2968">Aman bir sızıltıya meydan vermeden, şunu idare edin gitsin ; onun için sizin yanınıza verdim.</st></p>
			<p><st c="3061">– Başüstüne. </st><st c="3075">Ne gibi işler vereceğiz?</st></p>
			<p><st c="3099">– Valla, bak işte sen... </st><st c="3125">Ne münasip görürsen. </st><st c="3146">Pek de iş vermesen iyi olur.</st></p>
			<p><st c="3174">Dönüp bizim kısma geldim. </st><st c="3201">Bir de baktım, bu Tekin Beye bir camlı masayla bir koltuk gelmiş, hayatımda öyle bir masada oturmadım. </st><st c="3304">Ben bu delikanlıya ne iş vereyim, diye düşündüm, düşündüm, hani laf olsun diye dolaptan bir dosya çıkarıp,</st></p>
			<p><st c="3410">– Tekin Bey, vakit buldukça şu dosyanın fihristini çıkarın lütfen, dedim.</st></p>
			<p><st c="3484">– Neyi çıkacak? </st><st c="3501">dedi.</st></p>
			<p><st c="3506">– Fihristi.</st></p>
			<p><st c="3518">– Fisti mi, fisti nedir?</st></p>
			<p><st c="3543">Şaşırdım, suratına baktım. </st><st c="3571">Fihristin ne olduğunu anlatmaya çalıştım. </st><st c="3613">Ensesini kaşıdı,</st></p>
			<p><st c="3629">– Yani bu n’olacak? </st><st c="3650">dedi.</st></p>
			<p><st c="3655">İçimden, “Fişgittin Beyin yeğeni olmasan, ben sana verilecek cevabı bilirdim. </st><st c="3734">Hadi amcana dua et,” diye geçirdim.</st></p>
			<p><st c="3769">– Lazım... </st><st c="3781">dedim.</st></p>
			<p><st c="3787">Dosyayı aldı. </st><st c="3802">Parmağını tükürükleye tükürükleye sayfaları çevirdi. </st><st c="3855">Biraz sonra,</st></p>
			<p><st c="3867">– Ben gidiyorum, dedi.</st></p>
			<p><st c="3890">Hiç sesimi çıkarmadım, çekti gitti. </st><st c="3927">Ertesi gün de onbirbuçukta geldi. </st><st c="3961">Biraz oturdu, gitti. </st><st c="3982">O gün bir daha gelmedi. </st><st c="4006">Daha ertesi gün öğleden sonra geldi. </st><st c="4043">Elleri cebinde ıslık çalarak dolaşıyor, bir dışarı çıkıyor, bir içeri giriyor.</st></p>
			<p><st c="4121">Epiy bir zaman geçti, bigün bizim arkadaşlardan Safiye Hanım,</st></p>
			<p><st c="4183">– Bu Tekin Bey nerden mezun? </st><st c="4213">diye sordu.</st></p>
			<p><st c="4224">– Hukuk Fakültesinden, dedim. </st></p>
			<p><st c="4255">Kadın durdu, düşündü,</st></p>
			<p><st c="4276">– Ben size bişey söyleyeyim mi, dedi, ortaokuldan bile mezun değil bu oğlan...</st></p>
			<p><st c="4355">Doğrusu ben de şüphe ediyordum. </st><st c="4388">Çünkü doğru dürüst yazı yazmasını bile bilmiyordu. </st></p>
			<p><st c="4439">Safiye Hanım,</st></p>
			<p><st c="4452">– Bana öyle geliyor ki, dedi, bu, Fişgittin Beyin yeğeni filan da değil. </st><st c="4526">Bizim müdürü kandırmış. </st><st c="4550">Şimdi böyle şeyler çok oluyor. </st><st c="4581">Gazetelerde okumuyor musunuz?</st></p>
			<p><st c="4610">Ben de gittim, olduğu gibi müdüre söyledim. </st></p>
			<p><st c="4655">Müdür,</st></p>
			<p><st c="4661">– Aman, sus, dedi, ben de şüpheleniyorum. </st><st c="4704">Bu kadar cahil adam görmedim. </st><st c="4734">Yani Fişgittin Beyin yeğeniyim diye kandırdıysa, başım derde girer. </st><st c="4802">Nasıl yapsak da öğrensek şunu?</st></p>
			<p><st c="4832">– Siz bana o diplomayı verin, ben gider öğrenirim, dedim. </st></p>
			<p><st c="4891">Diplomayı aldım, doğru Hukuk Fakültesine. </st><st c="4933">Bir de öğrendik ki, diploma sahte. </st></p>
			<p><st c="4968">Müdür,</st></p>
			<p><st c="4974">– Aman biraz daha bekleyelim, muameleye koymayalım, dedi, sahiden Fişgittin Beyin yeğeniyse başımız belaya girer.</st></p>
			<p><st c="5088">Aradan bir zaman daha geçti. </st><st c="5118">Bizim kısımda bir acayip işler olmaya başladı. </st><st c="5165">O zamana kadar, bizim bir topluiğnemiz bile kaybolmamışken, paralarımız, dolmakalemlerimiz çalınmaya başladı. </st><st c="5275">Bu Tekin Beyin geldiği gün ille biriki şey eksiliyor. </st><st c="5329">Bigün de Müştak Beyin paltosu askıdan kayboldu. </st><st c="5377">Odacıyı sıkıştırdık,</st></p>
			<p><st c="5397">– Ben biliyorum hırsızı ama, söylemem, başım derde girer, dedi. </st><st c="5462">“Söylemeyiz kimseye,” diye söz verdik. </st><st c="5501">O zaman odacı, herbişeyi çalan Tekin Bey, dedi. </st><st c="5549">Kapıdan kaç kez gözetledim. </st><st c="5577">O çalıyor.</st></p>
			<p><st c="5587">Derken, demirbaş eşyalar da çalınmaya başladı. </st><st c="5635">Bigün de daktilo makinesi yok olunca, gidip müdüre durumu anlattım. </st></p>
			<p><st c="5703">Müdür,</st></p>
			<p><st c="5709">– Hiç sorma, dedi, aradabir benim odama geliyor. </st><st c="5759">Ne zaman gelse bişeyim eksiliyor. </st><st c="5793">Geçen gün de çakmağım gitti.</st></p>
			<p><st c="5821">Dönüp odaya geldim. </st><st c="5842">Bir anlasak Fişgittin Beyin yeğeni olmadığını, canına okuyacağız. </st><st c="5908">Bigün Müştak Bey,</st></p>
			<p><st c="5925">– Bu herif askerliğini yapmış mı? </st><st c="5960">dedi.</st></p>
			<p><st c="5965">– Yapmış. </st><st c="5976">Yedek üsteğmenmiş.</st></p>
			<p><st c="5994">– Yalan... </st><st c="6006">Askerliğin “A”sını bilmiyor.</st></p>
			<p><st c="6034">Koşup müdüre söyledim.</st></p>
			<p><st c="6057">– Ben de şüpheleniyorum. </st><st c="6083">Nasıl anlasak? </st><st c="6098">dedi.</st></p>
			<p><st c="6103">– Askerlik şubesine gider, öğrenirim.</st></p>
			<p><st c="6141">Bir de öğrendim ki, askerlik vesikası da sahte değil miymiş... </st></p>
			<p><st c="6205">Müdüre,</st></p>
			<p><st c="6212">– Artık bunu polise teslim edelim, dedim. </st></p>
			<p><st c="6255">Müdür de,</st></p>
			<p><st c="6264">– Edelim, dedi, edelim ama ya Fişgittin Beyin yeğeniyse... </st></p>
			<p><st c="6324">Biz yine bişey yapamadık.</st></p>
			<p><st c="6349">Yavaş yavaş bu Tekin Bey dosyayı mosyayı karıştırmaya başladı... </st><st c="6415">Eskiden daireye pek seyrek gelirken, şimdi sık sık uğruyor. </st><st c="6475">Arkadaşlar göz kulak oluyoruz ama,</st></p>
			<p><st c="6509">– Oraya buraya dokunma! </st><st c="6534">denmez a...</st></p>
			<p><st c="6545">Derken bunun da kokusu çıktı. </st><st c="6576">Vatandaşlardan, ben sizin işinizi çarçabuk çıkarırım diye paralar almaya başlamış. </st></p>
			<p><st c="6659">Arkadaşlardan İrfan Bey,</st></p>
			<p><st c="6683">– Bu herif, katiyen Fişgittin Beyin yeğeni olamaz! </st><st c="6735">dedi.</st></p>
			<p><st c="6740">– Olamaz olamaz... </st><st c="6760">Olamaz ama, ya olursa...</st></p>
			<p><st c="6784">– Olamaz, çünkü bunun adı bir kere Tekin değil.</st></p>
			<p><st c="6832">– Ya ne?</st></p>
			<p><st c="6841">– Doğan...</st></p>
			<p><st c="6852">– Sahi mi?</st></p>
			<p><st c="6863">– Vallahi... </st><st c="6877">Bunun bir arkadaşını gördüm. </st><st c="6906">Sinemada beraberdiler. </st><st c="6929">Buna hep Doğan diyordu. </st><st c="6953">Bir kere bile Tekin demedi...</st></p>
			<p><st c="6982">Koştum müdüre, işittiklerimi anlattım. </st></p>
			<p><st c="7022">Müdür,</st></p>
			<p><st c="7028">– Ben de çoktanberi şüpheleniyordum. </st><st c="7066">Nasıl etsek de anlasak? </st><st c="7090">dedi.</st></p>
			<p><st c="7095">– Ben anlarım.</st></p>
			<p><st c="7110">Bir de sordum, soruşturdum, nüfus kâğıdı da sahte değil miymiş?</st></p>
			<p><st c="7174">– Eh artık durmanın zamanı değil, hemen polise teslim edelim.</st></p>
			<p><st c="7236">– Edelim... </st><st c="7249">Edelim ama, ya Fişgittin Beyin yeğeni çıkarsa?.. </st></p>
			<p><st c="7298">Tekin’in karıştırdığı iş bu kadar değil. </st><st c="7339">Seninle evleneceğim diye dairedeki kızlardan dördünü iğfal etmiş. </st><st c="7405">Kızlara çok kızdım.</st></p>
			<p><st c="7424">– Siz de hemen iğfale hazır mıydınız? </st><st c="7463">Bu herif gelsin de aman bizi iğfal etsin diye mi beklerdiniz?</st></p>
			<p><st c="7524">Kızlar şikâyet edecekler ama, ya Fişgittin Beyin yeğeniyse diye korkularından şikâyet edemiyorlar.</st></p>
			<p><st c="7623">Kayıtta çalışan dul bir kadının da “Seninle evleneceğim” diye onikibin lirasını almış.</st></p>
			<p><st c="7710">Hademe kadın iki gözü iki çeşme ağlar. </st><st c="7750">Evleneceğim diye kandırıp onun da bin lirasını çarpmış.</st></p>
			<p><st c="7805">Geleli altı ay olmadı, daireyi birbirine kattı. </st><st c="7854">Kafeslemediği, dolandırmadığı adam yok. </st><st c="7894">Bir iş için daireye gelen vatandaştan müdüre kadar, herkese bir kazık attı.</st></p>
			<p><st c="7969">En sonunda bu belayı nasıl başımızdan atacağız diye dairedeki bütün arkadaşlar toplanıp bir kongre kurduk. </st><st c="8077">Herkes şikâyetlerini söyledi. </st><st c="8107">Seni memur kadrosuna aldırtacağım diye kapıcıyı 200 lira çarpmış. </st><st c="8173">İki ay, otel gibi Muavin Beyin evinde kalmış. </st><st c="8219">Adamın halısını, radyosunu satmış.</st></p>
			<p><st c="8253">Şikâyet etsek, ya Fişgittin Beyin yeğeniyse diye korkuyoruz. </st></p>
			<p><st c="8315">Arkadaşlardan biri,</st></p>
			<p><st c="8334">– Böyle bir hergele, Fişgittin Bey gibi tanınmış bir zatın yeğeni olamaz... </st><st c="8411">dedi.</st></p>
			<p><st c="8416">– Canım olamaz olmaya... </st><st c="8442">Olamaz ama, ya olursa... </st><st c="8467">Zayıf da olsa bir ihtimal... </st><st c="8496">Ya olursa işte o zaman yandık.</st></p>
			<p><st c="8526">– Aramızdan bir delege seçip Fişgittin Beye gönderelim. </st><st c="8583">Yeğeni olup olmadığını tahkik etsin...</st></p>
			<p><st c="8621">Son kararımız bu. </st><st c="8640">Biz bu kararı aladuralım, bir de duyduk ki Fişgittin Bey bizim daireye gelecekmiş. </st><st c="8723">Hah, şimdi tamam... </st><st c="8743">Herifin foyası çıkacak. </st><st c="8767">Fişgittin Bey onu görünce... </st><st c="8796">Tamam. </st><st c="8803">Biz hertürlü hazırlığımızı yaptık. </st><st c="8838">Hemen tutup polise teslim edeceğiz.</st></p>
			<p><st c="8873">Müştak Bey,</st></p>
			<p><st c="8885">– Yoo... </st><st c="8895">Yağma yok, dedi. </st><st c="8912">Suratına iki tükürük atmadan polise vermem.</st></p>
			<p><st c="8955">Muavin Bey,</st></p>
			<p><st c="8967">– Ben de evire çevire bir güzel döverim, dedi.</st></p>
			<p><st c="9014">İğfal ettiği kızlardan biri, çantasında, sivri topuklu bir iskarpin taşıyor. </st><st c="9092">Kafasına kafasına vuracak. </st><st c="9119">Herkesin bir hazırlığı var. </st><st c="9147">Arkadaşlara,</st></p>
			<p><st c="9159">– Aman linç etmeyelim de, ne yaparsak yapalım... </st><st c="9209">dedim. </st></p>
			<p><st c="9216">Benim niyetim, yarım kiloluk bir mürekkep şişesi var, onu kafasına geçirmek. </st><st c="9293">Şişe hazırda duruyor.</st></p>
			<p><st c="9314">Fişgittin Beyin geleceğini duyarsa, o gün daireye uğramaz diye ondan saklıyoruz. </st><st c="9396">Tam Fişgittin Beyin geleceği gün onun da dairede bulunması için türlü numaralar çevirdik.</st></p>
			<p><st c="9485">En sonunda, Fişgittin Bey geldi. </st><st c="9519">Tekin de bizim odada. </st><st c="9541">Müdür bir yolunu bulup Fişgittin Beyi bizim odaya sokacak. </st><st c="9600">Bütün memurlarda bir heyecan. </st><st c="9630">Herkes hazırlığını tamamlamış. </st><st c="9661">Kahveci ocakta bir teneke su kaynatıyor, kaynar suyu Tekin’in kafasına geçirecek. </st><st c="9743">Hatta emniyet müdürlüğüne söyledik, üç de sivil polis geldi, bekliyor. </st><st c="9814">Hemen yakalayıp götürecekler.</st></p>
			<p><st c="9843">Derken Fişgittin Bey bizim odaya girdi. </st><st c="9884">Arkasında müdür, muavin...</st></p>
			<p><st c="9910">Bizim dairede bütün çalışanlar da kapının arkasına yığılmış bekleşiyor. </st><st c="9983">Kiminin elinde sopa, kimisinin elinde süpürge...</st></p>
			<p><st c="10031">Fişgittin Bey içeri girer girmez, bu Tekin olacak edepsiz, yerinden fırlamasıyla koştu, şap diye Fişgittin Beyin elini öptü. </st><st c="10157">Fişgittin Bey şaşırdı, o şaşkınlıkla,</st></p>
			<p><st c="10194">– Berhudar ol oğlum, dedi. </st></p>
			<p><st c="10222">Tekin,</st></p>
			<p><st c="10228">– Yengem nasıl, iyi mi? </st><st c="10253">diye sordu. </st></p>
			<p><st c="10265">Fişgittin Bey,</st></p>
			<p><st c="10279">– İyiler hamdolsun, dedi.</st></p>
			<p><st c="10305">– Kaç kere yengem, “Tekin eve gel, Tekin eve gel,” dedi, bitürlü vakit bulup gelemedim. </st><st c="10394">Yengeme çok mahcup oldum. </st><st c="10420">Beni buraya yerleştirdiğinizdenberi hiç vakit bulamıyorum, dedi.</st></p>
			<p><st c="10484">Fişgittin Bey, bir müdüre baktı, bir Tekin’e baktı,</st></p>
			<p><st c="10536">– Nasıl Tekin’den memnun musunuz? </st><st c="10571">diye müdüre sordu. </st></p>
			<p><st c="10590">Müdür,</st></p>
			<p><st c="10596">– Çok memnunum efendim, dedi</st></p>
			<p><st c="10625">– Şefi kimdir?</st></p>
			<p><st c="10640">Müdür beni gösterdi. </st><st c="10662">Fişgittin Bey bana sordu:</st></p>
			<p><st c="10687">– Nasıl, iyi çalışıyor mu Tekin?</st></p>
			<p><st c="10720">– Çok iyi çalışıyor. </st></p>
			<p><st c="10742">– Oh oh...</st></p>
			<p><st c="10752">Dışarı çıktılar. </st><st c="10770">Çıkarlarken Tekin bir daha Fişgittin Beyin elini, sarılıp öptü.</st></p>
			<p><st c="10833">Biz öyle kalakaldık. </st><st c="10855">İki ay sonra da bu Tekin terfi etti. </st><st c="10892">Geçen gün, üçyüz lira verirsem, bana doktordan bir aylık istirahat raporu alacağını söyledi. </st><st c="10985">Vereyim mi, vermeyeyim mi diye düşünüyorum. </st></p>
		</section>
	<div id="charCountTotal" value="11029"></div></body>
</html>
