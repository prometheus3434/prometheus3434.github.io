<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>GIDIGIDI</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-1">
		<section>
			<h1><st c="0">Gıdıgıdı</st></h1>
			<p><span><st c="8">T</st></span><st c="10">aş ocağı kullanıla kullanıla, yukardan bakınca bir uçurum, aşağıdan bakınca bir yar olmuş. </st><st c="101">Ocak güneşte boncuk boncuk, pır pır ışıyan dağın bağrından içeri, bir üçgenin sivri ucu gibi girmiş. </st><st c="202">Dağ yontula kesile, yaralı, dev kızgınlığıyla ovaya koca ağzını açmış, yatıyor.</st></p>
			<p><st c="281">Sert, koca koca kayalar... </st><st c="309">Güneşe bakan kesik yüzleri, bilenmiş balta yüzü gibi parlıyor, bakanın gözü kamaşıyor. </st><st c="396">Güneşe dönük olmayan kesik yüzler kınalı kırmızı. </st><st c="446">Kınalı kırmızı dağ kesitinin orasına burasına yer yer, mavi, yeşil, ak renkli koca koca kayalar gömülmüş kendinden. </st><st c="562">Taş ocağı, bayramyeri gecesinin renkli ışıklarına dönmüş. </st><st c="620">Dağ kesitinin alevi içinden yanıyor. </st><st c="657">Güneş kayaların kaygan kesiklerine çarptıkça, ateş renkli kuşlar kanat çırpıyor sanki...</st></p>
			<p><st c="745">Sıcak, diş diş kayalara vurunca beş sıcak oluyor. </st><st c="796">Ses, sivri kayalarda yankıyınca, beş ses oluyor. </st><st c="845">Işık, kayaların kesik yüzünde yansıyınca, beş ışık oluyor.</st></p>
			<p><st c="903">Otuzdan çok işçi çalışıyor. </st><st c="932">Yukarıya makaralı halatla bir iskele asılmış. </st><st c="978">İskelede iki kişi var. </st><st c="1001">Biri, iki avucuyla, ucu sivri çelik mili tutuyor. </st><st c="1051">Mili kayaya dayamış. </st><st c="1072">Öbürü, elindeki varyozu her kaldırışta göğsünden,</st></p>
			<p><st c="1121">– Hıhh!.. </st><st c="1132">diye ses çıkararak milin tepesine indiriyor. </st></p>
			<p><st c="1177">Varyozun her inişinde, mili tutan avuçlarını tükürükleyip kama gibi kayaya kakılıp kalmasın diye mili döndürüyor. </st><st c="1291">Aradabir mili kayanın oyuğundan çıkarıp açılan yuvaya, yanlarındaki testiden su döküyorlar. </st><st c="1383">Su kaynayıp buğu oluveriyor. </st><st c="1412">Milin sivri ucu, kayanın içinde döne sürte, kayayı ateşe kesmiş.</st></p>
			<p><st c="1476">Aşağıda on işçi, ev büyüklüğünde koca bir kayayı yerinden oynatmışlar, küsküleri manivela yapıp kayayı dağın böğründen koparıp sökmeye çalışıyorlar.</st></p>
			<p><st c="1625">Amele çavuşu dünden açılmış taş lağımının önünde. </st><st c="1676">Dinamit lokumuna fitili yerleştirdi. </st><st c="1713">Sonra üç lokumu ardarda lağım yuvasına yavaşça soktu. </st><st c="1767">Düdüğünü öttürdü:</st></p>
			<p><st c="1784">– Paydooos!..</st></p>
			<p><st c="1798">Öğle paydosunda işçiler yemeklerini yerken, çavuş da fitili ateşleyip lağımı atacaktı.</st></p>
			<p><st c="1885">Düdük sesini duyan iskeledeki iki kişi, ellerindeki varyozu, mili, iskelenin üstüne koydular. </st><st c="1980">Çopur olan,</st></p>
			<p><st c="1991">– Heeey... </st><st c="2003">Irza, makarayı saal!.. </st><st c="2026">diye aşağıya seslendi!.. </st></p>
			<p><st c="2051">Aşağıda üç işçi, bir kazığa bağlı halatı çözüp yavaş yavaş halatın ucunu boşladılar.</st></p>
			<p><st c="2135">– Goyfer len, goyfer!.. </st><st c="2160">Goyfer getsin!..</st></p>
			<p><st c="2176">Halatın ucu boşandıkça, yukarıya asılı demir makaradaki halat dönüyor, iskele aşağıya iniyordu. </st><st c="2273">İskele yere geldi. </st><st c="2292">İki işçi indiler. </st><st c="2310">Kara kurusu, nasır bağlamış avucuyla alnındaki teri sıyırdı. </st><st c="2371">Bir avuç ter... </st><st c="2387">Yan yana sessiz yürüdüler. </st><st c="2414">Sabahleyin kaya kovuğuna bıraktıkları çıkınları alıp yüz adım var yok ilerde, akan suyun başına gittiler.</st></p>
			<p><st c="2519">İkisi de akarsuda ellerini yüzlerini yıkayıp suya sümkürdüler. </st><st c="2583">Sonra söğüdün altına oturdular. </st><st c="2615">Çopur olanı yazmasını yaydı. </st><st c="2644">İki baş soğanla gazete kâğıdına sarılı zeytini koydu ortaya. </st><st c="2705">Kara kuru olanı, bir somunla, elli gram tahin helvasını soğanların yanına bıraktı.</st></p>
			<p><st c="2787">Dev leşi gibi yatan koca bir kayayı siper alan amele çavuşu, cıgarasıyla fitilin ucunu ateşledi. </st><st c="2885">Dağın kaburgaları sökülür gibi kayalar uçuştu. </st><st c="2932">Koca dağın bağırtısı, canı yanmış ejder sesi gibi bir zaman yankılandı.</st></p>
			<p><st c="3003">Çopur,</st></p>
			<p><st c="3010">– Bismillah... </st><st c="3026">çekip somunu ikiye böldü. </st></p>
			<p><st c="3052">Kara kuru da, besmele çekti. </st><st c="3081">Arkadaşına,</st></p>
			<p><st c="3092">– Ben şeherliyim kardaş, dedi, ben şeherliyim. </st><st c="3140">Ben bu işe dayanamam. </st><st c="3162">Yatkın değilim. </st><st c="3178">Sabahacak kolum kanadım sızım sızım...</st></p>
			<p><st c="3216">Çopur,</st></p>
			<p><st c="3223">– Alışın, dedi, alışın... </st><st c="3250">Sen de alışın helbet...</st></p>
			<p><st c="3273">Kara kuru avucunu açtı,</st></p>
			<p><st c="3297">– Bak, yonga yonga nasır duttu avucum. </st><st c="3337">Sıcağı soğuğu, serti yumuşağı duymuyom gayrı...</st></p>
			<p><st c="3384">Çopur,</st></p>
			<p><st c="3391">– Çok ıscak olunca duyan... </st><st c="3420">dedi, cehennemin ıscağı... </st></p>
			<p><st c="3447">Sustular. </st><st c="3457">Çopur, soğana bir yumruk indirdi.</st></p>
			<p><st c="3490">– Sen neden evini ocağını boşladın? </st><st c="3527">diye sordu.</st></p>
			<p><st c="3538">Kara kuru, yumruk kadar ekmeği ağzına atıp,</st></p>
			<p><st c="3582">– Sorma, dedi, hep karı derdinden.</st></p>
			<p><st c="3617">– Amanın, sen de mi karı ataşına yandın?</st></p>
			<p><st c="3658">– Hee... </st><st c="3668">Ben pazarcıydım kardaş. </st><st c="3692">Evlenelim dedik hani... </st><st c="3716">Evlendik. </st><st c="3726">Bir karıya düştük ki sorma. </st><st c="3754">Karı, kurulu kıramofon gibi durmaz konuşur. </st><st c="3798">Ulan karı sus, yeter. </st><st c="3820">I-ıh, susmaz. </st><st c="3834">Uyurum susmaz, uyanırım susmaz. </st><st c="3866">Canıma tak etti kardaş. </st><st c="3890">Vurrum, sille tepmik çinnerim, susmaz. </st><st c="3929">“Karı sus, seni öldürürüm!” Öldür Allah susmaz. </st><st c="3977">Baktım, elimden cinayet çıkacak kardaş. </st><st c="4017">Karı dırdırından evi ocağı boşlayıp kaçtım, gurbetlere düştüm kardaş.</st></p>
			<p><st c="4086">Çopur şaştı,</st></p>
			<p><st c="4099">– Bre arkadaş, dedi, gurban olıyım gonuşan garıya. </st><st c="4151">Garı gısmı dilli gerek. </st><st c="4175">Garı, gulağının dibinde vır vır konuşacak, sen uyuyacağın. </st><st c="4234">Garının gonuşmazını at tepsin. </st><st c="4265">Bak sen şu işe. </st><st c="4281">Ben de garının dilsizinden gurbetliğe düştüm. </st><st c="4327">Sen garının dillisini bulmuşsun, bırakılır mı hey oğul!.. </st><st c="4385">Ben bi bubanın bi oğluyum. </st><st c="4412">Bizim koyde Kerem Ağa dirler biri var. </st><st c="4451">Olmayası, unmayası bizim hısımdır. </st><st c="4486">Kerem Ağanın Asiye dirler bi de gızı var. </st><st c="4528">Bi dilli, bi dilli gız, cıvıl cıvıl öter. </st><st c="4570">Bi ormanın guşu, Asiye’min içinde. </st><st c="4605">Ben Asiye’ye gönül düşürdüm. </st><st c="4634">Asiye de bana yangın. </st><st c="4656">“Gız, böyle n’öreceğiz?” didim. </st><st c="4688">“Aman beni dillere düşürme. </st><st c="4716">Baban varsın, beni babamdan istesin,” didi.</st></p>
			<p><st c="4759">Bubam Kerem Ağadan Asiye’yi ister. </st><st c="4795">Kerem Ağa, “Sizden eyisine mi vireceğim, bi çüt oküznen, su başındaki tarlayı, beşyüz de pangınot, bi de bahır bahraçnan, bi bahır mangal vir, gızı al get düğün it,” der.</st></p>
			<p><st c="4965">Herüf bizim ocağımızı batıracak. </st><st c="4999">Vay imanı gırık... </st><st c="5018">Ula bizi evcek cıbıl bırakıp ortalığa tökecek. </st><st c="5065">Bi gızı var, herüf canımızı alacak besbelli.</st></p>
			<p><st c="5109">Bubam etme eyleme Kerem Ağa der pazarlığa oturur. </st><st c="5160">Her pazarlıkta Kerem Ağa başlığı artırır.</st></p>
			<p><st c="5201">– Bi de kazocağı isterim! </st><st c="5228">der. </st></p>
			<p><st c="5233">Devrisi gün bubam gider, goca gavat,</st></p>
			<p><st c="5269">– Bi de düveynen, iki toklu isterim!.. </st><st c="5309">der.</st></p>
			<p><st c="5313">Ulan, bu nasıl pazarlık, ocağı batası... </st><st c="5355">Pazarlık sürse, herüf gızını virmekliğe melmeketi istiyecek. </st></p>
			<p><st c="5416">Bubam,</st></p>
			<p><st c="5422">– Oğul pazarlığı keselim, olanımızı virip bu gızı alalım dedi. </st></p>
			<p><st c="5486">Pazarlık daha uzarsa, herüf gızına garşılık dünyayı virsen doymaz az bulacak. </st></p>
			<p><st c="5564">İçim yanıyo emme,</st></p>
			<p><st c="5581">– Buba ben bu gızdan geçtim, bağrıma daş basar gurbete düşerim, didim.</st></p>
			<p><st c="5652">Bubam,</st></p>
			<p><st c="5659">– Benim bitek oğlum var, o nasıl sözmüş... </st><st c="5703">deyi beni tersledi.</st></p>
			<p><st c="5722">Asiye’ye vardım. </st><st c="5740">Gızı dere boyuna götürdüm. </st><st c="5767">Asiye bülbül olmuş şakır.</st></p>
			<p><st c="5792">– Gız, bu koylük yirde sen bu dilleri kimden öğrendin? </st><st c="5848">Gonuşup dil döküp beni dellendirme. </st><st c="5884">Bu iş n’olacak? </st><st c="5900">Buban olıcak gavat, bizim ocağımıza incir tikecek.</st></p>
			<p><st c="5950">Asiye,</st></p>
			<p><st c="5957">– Sen, didi, bi yiğit değel misin?</st></p>
			<p><st c="5992">– Yiğitim, n’olmuş yani?</st></p>
			<p><st c="6017">– Bene zabaha garşı gel gaçır. </st><st c="6049">Ben seniğnen, cıscıbıl dünyanın öte ucuna gederim.</st></p>
			<p><st c="6099">– Gız, deli deli gonuşma, didim, buban olıcak gavat, yedi düvelin cendermesini ardımıza üşüşdürür. </st><st c="6199">Beni dama atarlar.</st></p>
			<p><st c="6217">Uzatmayalım, biz nemiz var, nemiz yok sattık savdık, Kerem Ağanın didiği oldu. </st><st c="6297">Babam bin gayme de borca girdi. </st><st c="6329">Bi de tevâtir düğün yaptık. </st><st c="6357">Gerdeğe girdik, ne gerdeği, odaya girdik. </st><st c="6399">Benim dizlerimin bağı dutmuyo. </st><st c="6430">Asiye’nin yanına sohuldum,</st></p>
			<p><st c="6456">– Gız Asiye!.. </st><st c="6472">Heç ses yok. </st><st c="6485">Gız... </st><st c="6492">Ses yok. </st><st c="6501">Gız hişt... </st><st c="6513">Gonuşsana alçak. </st><st c="6530">Hişsene gız... </st><st c="6545">Asiye’de ses yok. </st><st c="6563">Hişt gız, dilini mi yuttun, dini gırık?</st></p>
			<p><st c="6602">Yahu, put olmuş duruyo. </st><st c="6627">Bunu gaptığımnan döşeğe devirdim.</st></p>
			<p><st c="6660">– Gıdı, gıdı... </st><st c="6677">Gıdı, gıdıgıdı!..</st></p>
			<p><st c="6694">Gonuşmuyo. </st><st c="6706">Çatlayacağım. </st><st c="6720">Oyun yapıyım, hani gonuşur didim. </st><st c="6754">Biyandan gülüyom, biyandan onu gıdıhlıyom:</st></p>
			<p><st c="6796">– Gıdı gıdı... </st><st c="6812">Gıdıgıdıgıdı!..</st></p>
			<p><st c="6827">Daş olmuş, put kesilmiş namıssız. </st><st c="6862">Yahu, arkadaş, odanın içinde çırpınıp duruyom.</st></p>
			<p><st c="6908">– Gız, goynün bi ormanın guşlarına gafes olmuş gibi cır cır öten sen değel miydin? </st><st c="6992">Bicik yiğitim deyi, boynuma dolanan sen değel miydin? </st><st c="7046">Gız gonuş...</st></p>
			<p><st c="7058">Gonuşmuyo kardaşım. </st><st c="7079">Ahlım oynayacak.</st></p>
			<p><st c="7095">– Gız Asiye... </st><st c="7111">Gıdıgıdı!..</st></p>
			<p><st c="7122">Asiye olmuş bi mezar daşı. </st><st c="7150">Gıdıgıdı mıdı mıdı derikene arkadaş, biz zabahı ittik. </st><st c="7205">Bende derman galmadı. </st><st c="7227">Gayfeye vardım, uyuz uyuz düşünüyom. </st><st c="7264">Gerdeğin devrisi gün, bubasının elini öpmek gerek. </st><st c="7315">Gerdeğe girmedik ki, elini öpsem. </st><st c="7349">Herkes bana bakıp n’oldu deyi işkilleniyo. </st><st c="7392">Devrisi akşam oldu. </st><st c="7412">Asiye’ynen odaya gapandık.</st></p>
			<p><st c="7438">– Gız, bu gece de konuşmazsan, seni furrum. </st></p>
			<p><st c="7483">Heç oralı değel.</st></p>
			<p><st c="7499">– Gız, ırzıma namısıma furrum. </st></p>
			<p><st c="7531">Ses yok.</st></p>
			<p><st c="7539">– Gız bi şiy di. </st><st c="7557">“Furma beni,” di. </st><st c="7575">Di ulan, di be... </st><st c="7593">Söğ ulan ırazıyım.</st></p>
			<p><st c="7611">Bahtım olacağı yok. </st><st c="7632">Buna bi biçim bastım. </st><st c="7654">Gene ses etmedi. </st><st c="7671">Bi biçim daha bastım. </st><st c="7693">Eti elimde kalacak, budunu goparacağım. </st><st c="7733">Heç bi ses itmiyo gardaşım. </st><st c="7761">Zaçımı başımı yoluyom hırsımdan. </st><st c="7794">Ulan beni bi koye irezil ettin. </st><st c="7826">Birara yumuşayıp,</st></p>
			<p><st c="7843">– Gıdıgıdı... </st><st c="7858">Asiye’m benim... </st><st c="7875">Gıdıgıdı... </st><st c="7887">ediyom.</st></p>
			<p><st c="7894">Yoh kardaşım. </st><st c="7909">Biz gene sabahı ettik. </st><st c="7932">Bende uyku yok. </st><st c="7948">Ağzıma bi lokma goduğum yok. </st><st c="7977">Gözlerim gararıyo, başım fır fır dönüyo. </st><st c="8018">Utancımdan gayfeye de varamıyom. </st><st c="8051">Bi gızın hakkından gelememiş deyi adım çıkacak. </st><st c="8099">Üçüncü gece oldu. </st><st c="8117">Baktım olacağı yok, Asiye’ye çaldım şamarı, çaldım şamarı... </st><st c="8178">Furdum tekmiği... </st><st c="8196">Gafasına yumruğu indirdim. </st><st c="8223">Yahu, hık demiyo.</st></p>
			<p><st c="8240">– Ulan hık di be, bir hık çıksın ağzından... </st><st c="8286">Ulan ağla, ulan hıçkır be...</st></p>
			<p><st c="8314">Heçbi ses yok. </st><st c="8330">Döğe döğe zabahı ittim. </st><st c="8354">Dermandan iyicene kesildim. </st><st c="8382">Zabah sağdıcım Bekir yanıma geldi,</st></p>
			<p><st c="8416">– Sağdıç, nedir bu senin yaptığın? </st><st c="8452">Suratın kirece dönmüş... </st><st c="8477">Kanın kurumuş. </st><st c="8492">Yoğusam, Asiye gız çıkmadı mı?</st></p>
			<p><st c="8522">Yahu, yanına varamadım ki gız mı, garı mı bilsem. </st><st c="8573">Elin oğluna sağdıç da olsa, ben bi gızı gonuşduramadım, dinir mi? </st><st c="8639">Bekir beni zorlıyanda, işi bir bir söyledim. </st><st c="8684">Bekir güldü,</st></p>
			<p><st c="8696">– Gonuşmaz besbelli, didi, sen gıza gonuşmalık virdin mi? </st><st c="8755">Bi yüzük, bi bilezik vir. </st><st c="8781">Gız beğenirse gonuşur, beğenmezse gonuşmaz. </st><st c="8825">O zaman gızı gonuşdurana gadar vir. </st><st c="8861">Helbet birini beğenir gonuşur. </st><st c="8892">Yoğusam, etini goparsan, canını alsan gonuşmaz.</st></p>
			<p><st c="8939">– Yahu Bekir, biz neyimiz varsa bunun bubasına virmedik mi?</st></p>
			<p><st c="8999">– O başka. </st><st c="9011">O virdiğiniz başlık. </st><st c="9032">Gız gısmısı gonuşmalık ister.</st></p>
			<p><st c="9061">– Yahu, bu gız beni gaçır, didi, ya gaçırsaydım?</st></p>
			<p><st c="9110">– O başka. </st><st c="9122">Gaçırsan bülbül kesilir öterdi. </st><st c="9154">Emme gaçırmadın, nikâhı gıydın. </st><st c="9186">Şincik bu işin ganunu herneyse yapacaksın.</st></p>
			<p><st c="9228">Gece oldu. </st><st c="9240">Asiye’ye,</st></p>
			<p><st c="9249">– Gız, didim, gonuşmalık virmediğimden sesini çıkarmazmışsın. </st><st c="9312">Vallah yok, billah yok. </st><st c="9336">Buban bizi soydu. </st><st c="9354">Gonuşmalığın herneyse borcum ossun. </st><st c="9390">Vallah vireceğim. </st><st c="9408">Yiter ki bi gonuş.</st></p>
			<p><st c="9426">I-ıh... </st><st c="9435">Gonuşmuyo. </st><st c="9446">Bıçağı çıhardım, bunun gabasına daldırdım. </st><st c="9489">Fış deyi gan fışladı. </st><st c="9511">Yahu, uf demiyo be... </st><st c="9533">Bende yiğitlik miyitlik galmadı. </st><st c="9566">Ne saklıyım arkadaş, ganı görünce ben başladım ağlamıya... </st><st c="9625">Asiye’de ses yok.</st></p>
			<p><st c="9642">– Gız, gıdıgıdı... </st><st c="9662">Gız, öleceğim...</st></p>
			<p><st c="9678">Zabah oldu. </st><st c="9691">Ben ayakta duramıyom. </st><st c="9713">Yemeden içmeden kesilmişim. </st><st c="9741">Anam garıya vardım.</st></p>
			<p><st c="9760">– Bu imansız benden gonuşmalık istermiş, bi haftadır gonuşturamadım, didim.</st></p>
			<p><st c="9836">Anam da gızdan yana çıkmaz mı!</st></p>
			<p><st c="9867">– Helbet gonuşmaz, didi.</st></p>
			<p><st c="9892">Sandığından bi beşibirlik çıkarıp virdi. </st><st c="9934">Gece oluncak beşibirliği Asiye’nin önüne atdım.</st></p>
			<p><st c="9981">– Şincik gonuş namıssız! </st><st c="10007">dedim.</st></p>
			<p><st c="10013">Beşibirliğe başını dönderdi, gene gonuşmadı. </st><st c="10059">Biz gene gıdı mıdı deriken zabahı ittik. </st><st c="10100">Ben irkenden gasabaya vardım. </st><st c="10130">Gasabada bi arkadaş var, ona bööle bööle didim. </st><st c="10178">Arkadaş elimden tuttu, beni bezeze gotürdü. </st><st c="10222">Cebinden yüzelli guruş virip yeşil boncuklu bi çüt küpe aldı.</st></p>
			<p><st c="10283">– Al, bunu vir, daş ossa gonuşur, didi.</st></p>
			<p><st c="10323">Aldım geldim. </st><st c="10338">Ben bitmişim gardaş. </st><st c="10359">Daha ayakta duramıyom. </st><st c="10382">Adamlıktan çıkmış, hayel olmuşum. </st><st c="10416">Gece odaya girdim.</st></p>
			<p><st c="10434">– Gız Asiye, bak sana ne aldım, didim.</st></p>
			<p><st c="10473">Boncuk küpeği gorünce boynuma sarılıp gıkır gıkır gülmez mi? </st><st c="10535">Asiye oldu eski Asiye... </st><st c="10560">Bi ormanın guşu diline gonmuş, öter de öter... </st><st c="10607">Söyler de söyler. </st><st c="10625">Bacır bacır gonuşur. </st><st c="10646">Bunu gaptım. </st><st c="10659">Gapmamnan yere yuvarlandım. </st><st c="10687">Gızı dutacak dermanım galmamış. </st><st c="10719">Gendim zor dineliyom. </st><st c="10741">Neyse biz döşeğe düştük. </st><st c="10766">Düşdük emme gardaşım, ben kesilmişim. </st><st c="10804">Bende irkeklik mirkeklik galmamış. </st><st c="10839">İrkeklikten kesilmişim. </st><st c="10863">Asiye durmaz gonuşur. </st><st c="10885">Ben gan ter içinde galmışım. </st><st c="10914">Zabahacak gıvrandım. </st><st c="10935">Zabah evden çıktım. </st><st c="10955">Koy yirinde dillere düşeceğim. </st><st c="10986">Daha da sılaya gideceğim yok. </st><st c="11016">İşte böyle arkadaş. </st><st c="11036">Sen garının dillisini bulmuşsun da, daha öyle garı bırakılır mı?</st></p>
			<p><st c="11100">Amele çavuşunun düdüğü öttü. </st><st c="11130">İkisi de yerlerinden kalktılar. </st><st c="11162">Çopur olanı,</st></p>
			<p><st c="11174">– Garı gısmı dilli gerek... </st><st c="11203">dedi.</st></p>
			<p><st c="11208">Taş ocağına geldiler. </st><st c="11231">İskeleye çıktılar. </st><st c="11250">Kara kuru,</st></p>
			<p><st c="11260">– Heeey Irza, iskeleyi galdır!.. </st><st c="11294">diye bağırdı.</st></p>
		</section>
	<div id="charCountTotal" value="11307"></div></body>
</html>
