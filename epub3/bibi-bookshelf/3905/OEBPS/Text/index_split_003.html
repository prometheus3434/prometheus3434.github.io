<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml" lang="tr" xml:lang="tr">
<head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  

<link href="../Styles/SM.css" type="text/css" rel="stylesheet"/>
</head>
  <body class="calibre">
<p class="block2">Dedeyi soymaya iyice karar verdiği gece Kasım namussuzu rüyasına girmişti. Herif insan kılığından çıkmış da, Allah beterinden saklasın, bir alıcı kuş olmuş.</p>
<p class="block2">İskender i ensesinden çırnaklayıp minare boyu yükseğe çıkarmıştı da,</p>
<p class="block2">-Malına he mi? Dede malına el sürene neler olur? Şimdi seni burdan bıraksam, kemiklerini kül ufak etsem... demişti. Gök tere gark olup uyandı da sabaha kadar bir daha gözüne uyku girmedi.  Gün ışığında Sungurlu nun büyük camisine koştu, Sarı İmam m eline vardı.</p>
<p class="block2">-Sarı İmam dedin mi tam on dakika düşüneceksin. Fikir sahibi bir hoca... Sünni münni ama, ayrıca hal sahibi olmasını n apmalı? Eski zamanların, eski yazı kitaplarından birini boş komamış, tekmilini devretmiş. Say ki bilim deryası... Sarı İmam a derdini usulüyle açmıştı:</p>
<p class="block2">-Bir adam bir namussuzun parasını resmen inkârdan gelse... Namussuz ama nasıl namussuz? Mervan</p>
<p class="block2">-Yezit, yanında melek</p>
<p class="block2">-melaike...</p>
<p class="block2">Haa ne dersin hoca? Hoca bir vakit düşündükten sonra ne dese iyi?</p>
<p class="block2">-Hayır, dedi,</p>
<p class="block2">-sen görünüşe aldanma! Olabilir ki Ulu Tanrı onu öyle gösterip halkı imtihan ediyordur. Hikmetinden bir vakit sual olunmaz. Nelere gücü yetmez kurban olduğum... Dahası, bir adamın kendisi kötü olmakla malı diğerine helal sayılmaz. Mal Allah vergisidir. Aman, dokunmayacaksın. Herif hınzır clur da mirasçılarından biri ya ermiş evliyaysa? Uzaklarda durmadan gök gürlüyordu. Uzun İskender Ağa, imdat arar gibi, uyuyan arkadaşlarına döndü.</p>
<p class="block2">Akılları ermediğinden yürekleri ferah... Ölüm uykusuna dalıp gitmişler. Bir kere şu Katır Adil Alevi değil, Sünni... Onun mezhebi dede tanımaz. Ali, diyelim ki, cahil</p>
<p class="block2">-körpe... Ya Kuru Zeynel nasıl rahatça uyumuş yahu? Telaşla kımıldadığı için öteki mecidiyeler de yıkıldı.</p>
<p class="block2">Sırtını yumruklamışlar gibi</p>
<p class="block2">-Hıhh diye bir ses çıkararak sarsıldı. Yüreği şişmiş de, gelmiş gırtlağına düğümlenmiş...</p>
<p class="block2">-Ne kadar yutkunsa faydasız! Pişmanlık, yakasına ha sarıldı, ha sarılacak... Önce kendi aklına fikrine, sonra Dede nin paralarına sövüp saydı.</p>
<p class="block2">Yavaş yavaş korkusu öfkeye dönüyordu.</p>
<p class="block2">-Nedir yahu? Ben bu dünyada; Kasım Dede gibilerin tekmil analarını, avratlarını... Eşiktekilerini, beşiktekilerini... Kümesteki tavuklarını, saçaktaki serçelerini... diye küfretti.  Küfredince rahatlayıp gülümsedi.</p>
<p class="block2">-Sahi ulan! Şu küfrün canını seveyim. Dünyada bir iyi şey var: Küfür...</p>
<p class="block2">Ona günah demişler. Halbuysa küfür gibi zorlu şey yok... Eskiler ne demiş? Küfür, yiğit kısmının yürek yelpazesidir. Küfrü sırasında bir güzel eder de ferahlar. Bu laf debdebeli n olacaksa... Bunlar Kurarı lafı gibi bi laflar...</p>
<p class="block2">Elini hovardaca salladı:</p>
<p class="block2">-Adaaam sende... Sen paradan haber ver oğlum! Paran oldu mu sen de oldun bir dede... Dedeler parayı kendi fabrikalarında mı kesmişler?.</p>
<p class="block2">Para zati şunun bunun orta malı... Her birini temessükle alıp temessükle mi harcamaktayız? Parayı gâvur kazanır, Müslüman harcar. Bu da okkalı bir söz! Bizim Dede resmen gâvur olmasa parayı kazana mı bilirdi bakalım? Korkuyu iyice dağıtıp dağıtmadığını denemek için mecidiyeleri saymaya girişti. İki yüz bilmem kcça gelmişti ki Dede nin yatak arasından çıkarıp</p>
<p class="block2">-harçlık diye verdiği üç yüz lirayı hatırladı. Bunları unutmuş gitmişti. Ellerini mecidiyelerin üstüne kapatıp bir zaman öylece durdu. Sonra:</p>
<p class="block2">-Tü Allah belanı versin İskender!dedi,</p>
<p class="block2">-Hey avanak! Sende akıl ne arasın! Sen bu gece Hacı Bektaş Efendimiz mi kesildin ki para üzerine fetvalar dökmektesin namussuz? Sen işine baksana sen... Kuruyan ceketini usul usul yanına çekti.</p>
<p class="block2">Göz ucuyla uyuyanları kolluyordu. Üç yüz lirayı acele çıkardı. Altı tane ellilik... Çarktan yeni çıkmış, kız gibi kaymalar ki adam seyrine doyamaz. Dede nin bunları verdiğini arkadaşları görmüştü.</p>
<p class="block2">-Nerde ilk aldığın üç yüz lira? diyeceklerini hiç aklına getirmiyordu.</p>
<p class="block2">-Bunlar da bizim plan parası yavrum, dedi,</p>
<p class="block2">-Sungurlu nun Belediye mühendisi şuraya iki çizgi çekse plan parası alır. Biz de bu işin mühendisiyiz. Avucuna tükürerek davrandı.</p>
<p class="block2">Kasketinin siperliğinde iğne iplik gezdirmek, eşkiyalıktan, bir de mahpusluktan kalma adetiydi. Bundan başka ne zaman yalnız başına şaraba otursa, kimseyi şüphelendirmeden bir yere nasıl gireceğini, ev halkını nasıl teslim alacağını, soygun paralarını nereye saklayabileceğini tasarlar, bu işler için planlar kurar, bulup beğenerek sevinirdi.  Romatizmalı bacağını zorla büküp uyuyanlara siper etti. Kilot pantolonunu önüne aldı; kamasının ucuyla diz kapaklarındaki yamaların kenarlarını biraz söktü.</p>
<p class="block2">Ellilik bankınotları bunların içine üçer üçer yerleştirdi.</p>
<p class="block2">Bu süvarilikleri pantolonunun dizleri delindiği için değil, icabında altlarına soygun parası saklamak için vurdurmuştu. Söktüğü yerleri tekrar dikti, eliyle sıvazlayarak kâğıt kabarıklığını bastırdı. Başını geri çekip gözlerini kibirle küçülterek,</p>
<p class="block2">-Akıl canım! dedi.</p>
<p class="block2">-Ceketi tekmil sökerler de pantolona dokunmayı fikretmezler. Şapkaya geldin mi, düşer kaybolur. Kuru Zeynel in yüzüne kasılarak baktı:</p>
<p class="block2">-Bunu da aklınla bulabilmelisin ki Fikir sahibi diyerek ben senin elini öpmeliyim!</p>
<p class="block2">- İçi birden rahatlamıştı. Etrafına keyifle bakınca filintasını gördü.</p>
<p class="block2">-Fukarayı suya, çamura daldırdık, ayıp bi şey! diye merhametle gülümsedi. Uzanıp tüfeği aldı, arkadaşları uyanıncaya kadar bıkıp usanmadan temizledi.</p>
<p class="block2">Gün işiyordu ki Zeynel:</p>
<p class="block2">-Uy anam! diye söylenerek davrandı. Önce gözlerini, sonra suratını elinin terciyle sert sert ovaladı.</p>
<p class="block2">-İyi uyudun Ağa...</p>
<p class="block2">-Kim demiş...</p>
<p class="block2">-Zeynel oturdu</p>
<p class="block2">-Dondum. Saat kaç?</p>
<p class="block2">-Bilmem. Tanyeri ağardı ağaracak...</p>
<p class="block2">-Dolaştın mı, arada bir?</p>
<p class="block2">-Ne var ki... Çamurdan başka...</p>
<p class="block2">-Olsun. Adam bi bakar. Vay nöbetçi vay!</p>
<p class="block2">-Yumruğunu ağzına kapatıp esnedi</p>
<p class="block2">-Biraz da sen uyu Uzun Oğlan.</p>
<p class="block2">-Tüfeği omuzlayıp dağa çıktım mı bende uyku aramayacaksın. Kendin bilmez değilsin ya, biz çekirdekten yetişme eşkiyayız oğlum, senin gibi köy bekçisi değiliz.</p>
<p class="block2">-Eşkiya he mi? Yavrum bir ayna olmalı ki suratına tutuvermeliyim. Sen bu kılıkla Çorum hamamına soyunmuş leblebici kalfasına dönmüşsün. Eşkiyalık sana ne kadar uzak... Elbiseleri kuruttun mu bari?..</p>
<p class="block2">-Kurumaları kendilerine elverir. Uşakları uyandır.  Yolcu yolunda gerek... Yüksek Oluk u vaktiyle tutalım.</p>
<p class="block2">-Hele ortalık biraz daha ısısın, gâvur</p>
<p class="block2">-Müslüman seçilsin. Çamur berbat Uzun Ağa! Ben bu çamurdan yıldım. Zati olan oldu. Bir de pusuya uğrarız... Rezalettir.</p>
<p class="block2">-Pusu da neymiş? Dede bizi dava etmez. Ferah ol!</p>
<p class="block2">-İnşallah! Sen meseli duymadın mı? Oğlu:</p>
<p class="block2">-Baba ferah ol, cennetliksin! demiş... Babadır gülmüş: Hiç umudum yok ya, sen söyle! Hoşuma gitmekte, demiş. İşte o hesap...</p>
<p class="block2">-Bir cigara alıp yaktı, ikinci nefeste boğulacak gibi öksürmeye başladı</p>
<p class="block2">-Bu işi...</p>
<p class="block2">-Öksürdü</p>
<p class="block2">-Bana önceden... Öksürdü</p>
<p class="block2">-Açsaydın... Bir...</p>
<p class="block2">-Öksürdü</p>
<p class="block2">-başka usul bulurduk Uzun Ağa...</p>
<p class="block2">-Ne gibi?</p>
<p class="block2">-Yüzümüzü sarardık. Sen icabında hiç görünmezdin.</p>
<p class="block2">-Yahu bir laf bellemişsin:</p>
<p class="block2">-Yüzümüzü sarardık.</p>
<p class="block2">Sen hiç görünmezdin. Ben nasıl görünmeyebilirmişim bakalım? Kapıyı sana Melek Hanım orospusu her zaman, Buyur evladım! diye açar mı? Bunlar hiylelendikleri dakikada mavzer tüfeklerine sarılırlar. Köylü tekmil ayaklanır. Sarıca da Dede yoluna ölecek akılsız Alevi mi ararsın! Ben çok düşündüm...</p>
<p class="block2">-Başka çare bulamadın... Bulduğun çare de hani çarelerin padişahı...</p>
<p class="block2">-İyi bildin Zeynel Ağa, çarelerin padişahı... Bak da bak! Kuru Zeynel mecidiye torbasının açık ağzını gördü:</p>
<p class="block2">-Bunlar ne kadarmış, saydın mı?</p>
<p class="block2">-Beş yüzden fazla...</p>
<p class="block2">-Ellişer kuruştan iki yüz elli bankınot eder. Biz bu parayı hak edersek aferin!</p>
<p class="block2">-Ettik bile... Ettik gitti. </p>
<p class="block2">-Benim aklımı karıştıran neresi? Bu kadar para bu kadar kolay kazanılırsa ben şüphelenirim. Herif parayı kolay çıkardı. Neden kolay çıkardı? Geri alacağına emniyeti var. Bana kalırsa Uzun Oğlan, bu Dede Kasım m planı sizin plandan baskın...</p>
<p class="block2">-Dede Kasım da plan milan yok... Dede benden korkar, yüreği yarılır benden. Keserim şart olsun, keserim ki türküye alırlar da kıyamete kadar çalarlar.</p>
<p class="block2">-Haydi hayırlısı Uzun oğlum...</p>
<p class="block2">-Çingen karılarının bakla döktüğü gibi bir</p>
<p class="block2">-inşallah , bir</p>
<p class="block2">-hayırlısı</p>
<p class="block2">- bellemişsin. Bıktım senden...</p>
<p class="block2">Zeynel sıçrayıp kalktı. Acele giyindi.</p>
<p class="block2">-Bir küçük su dökeyim, bi de çevreyi dolanayım! Dağı boş belleyen her zaman aldanmış Ağa! Ateşin aydınlığından çevik adımlarla geçip karanlığa karışıverdi.</p>
<p class="block2">Bu çeviklik İskender in yüreğini nedense vesveselendirmişti.</p>
<p class="block2">Ayak sesleri de birden kesilince telaşla davrandı: Savuşacak bu böylece... Giyinmek aklına geldi.</p>
<p class="block2">Savuşacak şart olsun! Belindeki kuşaktan, dizlerindeki peştemallardan bir türlü kurtulamıyor, kanat vuran horozlar gibi çırpınıyordu:</p>
<p class="block2">-Davran namussuz İskender! Herif savuştu bile... Herif çoktan beri köy yerinde bekçi durduğundan yiğitliğini kaybetmiş... Herif gitti gider. Kalk yetiş! Zeynel in yaptığı gibi, pantolonu, ceketi, ipekli karı donuyla ipekli karı fistanının üstüne geçirdi. Sesleneceği sırada paraların kendisinde olduğunu hatırlayarak biraz rahatladı. Mecidiye torbasının ağzını acele bağladı.</p>
<p class="block2">-İskender! Hey Uzun Oğlan!</p>
<p class="block2">-Kimsin? Zeynel sen misin?</p>
<p class="block2">-Benim ben... Bağırma rezil! Gel dedim, gel yetiş!</p>
<p class="block2">-Nedir?  Tüfeği kapıp sese doğru giderken alışık bir hareketle namluya fişek sürmüştü. Işıktan karanlığa geçtiği için gözleri bir şey fark etmiyordu:</p>
<p class="block2">-Neredesin?</p>
<p class="block2">-Burdayım. Sağ yanda...</p>
<p class="block2">-Ne var?</p>
<p class="block2">-Bağırma dedim ya... Gel ki Allah Allah!</p>
<p class="block2">-Kolunu tuttu</p>
<p class="block2">-Baksana... Karşı tepeye...</p>
<p class="block2">-Aman!</p>
<p class="block2">-İskender bakar bakmaz ateşin kırmızılığını fark etmişti</p>
<p class="block2">-Neyin nesi bu ateş?</p>
<p class="block2">-Bilmem ...Bu gece nasıl bir gece, bu ateş nasıl bir ateş?</p>
<p class="block2">-Dur hele... Yağmura yakalanmış yolcular olmasın? Yahut ki çoban ateşi...</p>
<p class="block2">-Şu sendeki akla tüküreyim e mi İskender! Ateş, tepenin tam doruğunda bu bir... Yol tepeden mi geçer ki yolcu teşi olabilsin bu?.. O tepenin ardı, bildiğimiz Sarıca... Yani Dede Kasım m köyü... Biz o yandan dolandık geldik.</p>
<p class="block2">-Çobandır.</p>
<p class="block2">-Olmaz. Biz geçerken ateş yoktu.</p>
<p class="block2">-Sonra geldi desem, bizim ateş burda yanarken çoban kısmı oraya ne ateşi yakabilir, yahut ki üç adımlık Sarıca ya neden inmez? Ateş değil, bu rahmette, cehennem fırını nasıl dayanırmış dağ başında? Çobanlar Eğri Kaya yı senden benden iyi bilir.</p>
<p class="block2">-Biz göremedik besbelli... Rahmetten bir yana bakıla mı bildi? Üstüne basıp geçtik.</p>
<p class="block2">-Yağma yok! Ben her yanı kolladım. Orada altına girecek meşe fidanı bile yoktur. Çoban ateşi değil, kibrit ışıltısı olsa görünür.</p>
<p class="block2">-Peki nedir ya?</p>
<p class="block2">-Bilmem.</p>
<p class="block2">-Orman askerleri olmasın? Tamam, orman askerleri... </p>
<p class="block2">-Bunlar her kimse, doğruca bizim ateşin üstüne geleceklerdi. Buraların orman askerleri, barınacak yerleri bilirler. Burda Eğri Kaya varken dağın düzünde ateş yakmak neyin nesi? Hem de bizim ateşi karşıdan görüp dururken...</p>
<p class="block2">-Bu havada her ateşin üstüne her babayiğit uğrayabilir mi?</p>
<p class="block2">-Hah işte bu lafını beğendim Uzun Ağa! Aklın azar azar başına gelir oldu. Evet, orda ateş yakanlar, burdaki ateşin üstüne varılmayacağını iyi bilmişler. Yani, bizim kim olduğumuzu bilmişler. Şimdi söyle bakalım, Dede bizi dava etmez öyle ya?</p>
<p class="block2">-Etmez.</p>
<p class="block2">-Etmiş bile avanak!</p>
<p class="block2">-Sen bekçi durdun duralı... ,</p>
<p class="block2">-Ey?</p>
<p class="block2">-Korkak olmuşsun oğlum!</p>
<p class="block2">-Biz he mi?</p>
<p class="block2">-Kızma yahu, benimkisi şaka... Yürekli adam olduğunu hiç kimse bilmese ben bilirim. Şimdi sen bu ateşe ne demektesin?</p>
<p class="block2">-Hiç... Haydi arkadaşları kaldıralım da suyu ağır ağır geçelim. Dağı tutmaya bakalım. Dağı tutmak iyidir.</p>
<p class="block2">Dağ gibi yar olmaz.</p>
<p class="block2">-Ben</p>
<p class="block2">-olur</p>
<p class="block2">- mu dedim? Burdan vurur, Yüksek Oluk a çıkarız. Altımıza birer hayvan... Bi kez atlandık mı, ister dağı tutalım, ister Ankara yı, Samsun u...</p>
<p class="block2">Nasıl bu akıl?</p>
<p class="block2">-Dağ başında at beladır. Keselerden, çoban izlerinden gitmek gerekir. Hayvan her yana işlemez. Mesele dağı tutmak, Uzun Oğlan! Ama senin Ağa gönlün ille atlanalım derse can baş üstüne... Biz dağı tutmaya bakalım. Uşaklar kaldırılsın da, vakit geçirilmeden yola çıkılsm.</p>
<p class="block2">-Çıkılsm evet. Bak bana Kuru Oğlan, dinin gibi doğru söyle! Bu atlanıp savuşma planı nasıl haa? Bunlar hep benim... Benim kurnazlığım fena  değildir. Ben ne köpoğlu köpeğim. Yüksek Oluk ta bizim emmi oğlumuz var. Aziz i sen bileceksin. Alyanak Aziz deriz.</p>
<p class="block2">Fazladan birinci aza, fazladan söz sahibi bir herif... Bizim sülalemiz yar başında tutkun sülaledir.</p>
<p class="block2">-Tutkun olsun bakalım! Lakin sen bizimkilere ateşten, ışıktan laf etmeyeceksin. Görmezlerse bilmesinler. Ali oğlan belki korkar. Hey yarabbi! Yanımıza bir de bebek aldık.</p>
<p class="block2">Uzun İskender lakırdının sonunu duymazdan geldi:</p>
<p class="block2">-Yüksek Oluk tan at uydurup geçmek benim akıl... Sen şimdi gülersin...</p>
<p class="block2">Bir vakit, kuvvetini gitgide kaybeden karşı ateşe baktılar.</p>
<p class="block2">Esasında ateş kuvvetini kaybetmemişti. Tanyeri ağarmakta... Ateşin fersizleşmesi bu yüzden...</p>
<p class="block2">Kuru Zeynel, uyuyanları uyandırdı:</p>
<p class="block2">-Gidiyoruz haydi bakalım! İç çamaşırlara kulak vermeyin. Ceket, pantolon, bir de çorap kundura... Çabuk!</p>
<p class="block2">-Hemen giyinmeye başlayan Katır Adil le Maraz Ali ye arkasını döndü</p>
<p class="block2">-Bak Adil, bu çuval benim aklımı karıştırdı arkadaş. Biz köy tüccarı değiliz. Surda ev basmışız, cebri soygun yapmışız. Senin Uzun Ağ an: Dede bizi dava etmez, demekteyse de, biz işin kötüsünü düşüneceğiz. Ardımıza düşen müşen olur, kaçmak maçmak görünür. Koca çuval başa beladır. Beline sarabildiğim sar. Dileyen varsa, beğendiğini alsın. Bu işten paraları kurtarırsak bize aferin! Aklın yattı mı? Adil in somurtkan uyku sersemliği bu laf üzerine bir hamlede dağılmıştı. Hızla döndü:</p>
<p class="block2">-Bu nasıl bi söz yahu? Geceki rezaleti bir güzel çekip... Olmaz arkadaş, bi tek mendil bırakanın anasını avradını... Töbe estağfurullah! Sabah sabah adamı dinden imandan çıkartırsınız. Ulan İskender, ulan iki laf da sen etsene... Durmuş da mal gibi...</p>
<p class="block2">-İskender in tüfek temizlemek için kullandığı poşuları gördü</p>
<p class="block2">-: Aman! Bunları kim batırmış?  Uzun İskender sesini kalınlaştırmaya çalıştı:</p>
<p class="block2">-Başlarım poşusundan... Tüfeği sildim. Zeynel Ağanın dediği doğru! Bizim pırtı düşünecek sıramız değil... Ulan namussuz, ben size bir eşek yükü bankınot buldum, sen daha poşu derdindesin.</p>
<p class="block2">Zeynel çuvaldan çıkanları hoyrat hoyrat karıştırıyordu.</p>
<p class="block2">Şimdi bunları toptan bırakmaya karar verdiği için acımaya başlamıştı:</p>
<p class="block2">-Bizim Katır haklı! Şunları adam dağ başında kurda kuşa bırakır gider mi? Aklından geçirdiklerinin bundan sonrasını yüksek sesle tamamladı:</p>
<p class="block2">-Lakin ne fayda kardaş, sittir edeceksin. Sittir et! Hakkımızda hayırlısı budur. Aklına geldi mi? SungurluSamsun yolunu kestiğimizde bizi mahpusa senin gizlice aldığın kırmızı karı fistanı doklurduydu. Senin belana biz az kalsın geberecektik.</p>
<p class="block2">Katır Adil biraz düşündü, kafasını bir vakit iki yana salladı, sonra sahiden kinlenerek homurdandı:</p>
<p class="block2">-Allah belanı versin ulan Kuru domuz! Akşamdan beri,</p>
<p class="block2">-Yuvarla gitsin, diye diye... Hitamında...</p>
<p class="block2">Peki ben bunları sağlam bırakır mıyım? Hepsini yakmaz mıyım? Ben bunları bire kalıncaya kadar yakmamış olmaz. Ulan Ali sür şunları ateşe... Sarıca köyün dağı taşı, ipek ışığı görsün sabah sabah...</p>
<p class="block2">İskender Ağa, Maraz Ali den evvel davrandı. Tüfeğin namlusuna taktığı bir karı fistanını ateşin üstünde tuttu:</p>
<p class="block2">-Nasıl Ali can? Eşkiya kısmı, icabında ipek pırtJİarı odun niyetine yakar. Biz şimdicik Çöllo dan baskın değil miyiz? Ateş harlayınca Kuru Zeynel in aklı başına geldi.</p>
<p class="block2">Dumanı, ışığı gökyüzüne yükseltip dünyaya Biz burdayız işareti çekmenin delilik, divanelik olacağını düşünmüştü.</p>
<p class="block2">Fena öfkelendi. Bir taraftan ateşi çiğnerken, bir taraftan çıkışıyordu : En kısa lafı Çöllo... Ağam zorlu eşkiya olduğundan...</p>
<p class="block2">Dağ başında odun niyetine ipek pırtı yakarmış...  Söndürün şunu... Hele bakarlar. Söndürün dedim.</p>
<p class="block2">Bir ara ayağı mecidiye torbasına takılmıştı. İskender Ağa para sesini duymasıyla, hopladı:</p>
<p class="block2">-Aman mecidiye torbası uşak! Torbayı aman...</p>
<p class="block2">Yırtacak bu namussuz. Ayağından başlarım. Bu torba ne olacak, bu torba?..</p>
<p class="block2">-Neyin torbası? Haa mecidiyenin öyle ya... Bir yere gömelim. Gel beni dinle Uzun Oğlan, şuraya gömelim de savuşalım. Bi selamet sırada gelir alırız.</p>
<p class="block2">Para tükenince almalı ki hayra geçmeli...</p>
<p class="block2">-Buraya mı gömülecek? Şunda hiç akıl var mı kardaşlar? Burda konakladığımız ateş izinden, bir de pırtılardan belli... Ossaat bulurlar. Arkamızdan bir de anamıza söverler. Bunlar nasıl bir eşkiya? Bunlar mecidiye torbasından acizlik getirmişler! Gidip tavuk çalsaydılar ne iyiydi! demezler mi? En doğrusu: Şunu hakça bölüşmek. Mecidiyeleri bölüşmek. Mecidiyeleri bölüşelim.</p>
<p class="block2">Gelin bankınotlan da bölüşelim. Ne olur, ne olmaz. Defterde her şey yazılı... Belki ilerde bir yol ayrımına uğrarız.</p>
<p class="block2">Zeynel in artık can başına sıçramıştı. Gürledi:</p>
<p class="block2">-Ulan nedir? Başıma aşar mültezi mi kesildin kavat? Bu sıra para bölüşülecek sıra mı? Gökyüzü ağardı ağaracak... Mecidiyelerin tuğrasından başlatma! Göm gitsin. İlerde başına fesin bile ağır gelir de,</p>
<p class="block2">-Yere çalsam şunu ne olacaksa... dersin. Canın bile bedenine ağır gelir.</p>
<p class="block2">-Bana para ağır gelmez Kuru alçak! Ben taşırım.</p>
<p class="block2">Lakin yüz mecidiyenizi de alırım helalinden...</p>
<p class="block2">Yağma yok! Kira navlunu parası...</p>
<p class="block2">Zeynel,</p>
<p class="block2">-Ciddi mi söylüyor? diye Uzun herifin suratına baktı. Ciddi söylediğini anlayınca öfkesi dağılıverdi: </p>
<p class="block2">-Benim mecidiye hakkım sana toptan helal olsun Ağa, dedi. Ben senin her hünerini bilirdim de bu askeriye mekkâresi hünerini bilmezdim. Navlununu versem beni de taşır mısın?</p>
<p class="block2">-Hele namussuza hele! Dağ başında ağalanmış da mal bağışlar olmuş. Hey Maraz Ali!</p>
<p class="block2">-Buyur Ağa...</p>
<p class="block2">-Sende nasıl olsa tüfek, cephane yok... Bu mecidiye torbası sana teslim yeğen! Ben senin yaşındayken rahmetli Kavlak Ali nin tam elli okkalık hazinesini taşırdım. Göreyim seni! Emanet kısmı kendi malından muteberdir. Tanesine ziyan erişti mi bitti.</p>
<p class="block2">-Meraklanma Ağa! Ne demek...</p>
<p class="block2">-Aferin! Bu Zeynel Ağanın hakkından yarısı senin.</p>
<p class="block2">Bir Osmanlı mavzeriyle elli merminin parası çıktı.</p>
<p class="block2">Yaşadın köpoğlusu...</p>
<p class="block2">-Sağ ol Ağa! Deminden beri pırtıları karıştıran Katır Adil yalvardı: Oğlum Ali can! Şunlardan bir çıkın bağlasam da sana teslim etsem... Haa ne dersin yiğit? Kuru Zeynel araya girdi:</p>
<p class="block2">-Tadını iyice kaçırdınız, kaçırdınız ki olursa bu kadar olur. Sanki babasından miras kalmış namussuza...</p>
<p class="block2">Bırak istemem! Adil. kenarları saçaklı bir ipek örtüye sardığı eşyayı elinden zorla alacaklarmış gibi arkasına saklayıp dikildi:</p>
<p class="block2">-Yeter ettin! Şu kadarını, ucunda ölüm olsa götürürüm.</p>
<p class="block2">-Götür bakalım! Lakin Ali oğlanın sırtına bir mendil atarsın, sonrasını artık kendin düşün.</p>
<p class="block2">-Ali ye öfkeyle döndü</p>
<p class="block2">-Namussuz, böyle eşek gibi yük altına girmeyi sana, ağan olacak Çerçi Süleyman namerdi mi öğretti? Bu nasıl bir iş!  Gökyüzü bulutlardan iyice sıyrılmıştı. Rengi mor erik renginden çağla rengine dönüyordu.</p>
<p class="block2">Zeynel, Bismillah, diyerek çakar almaz dokuzlusunu omuzlayıp öne geçti. Katır Adil, Uzun İskender, en arkada mecidiye torbasıyla Maraz Ali birerle kol olup tepeyi inmeye başladılar.</p>
<p class="block2">Gecenin coşkun selleri çoktan geçip ovanın yüzünde dört parmak sarı çamur bırakmıştı. Delice Çayı bile artık her zamanki gibi akıyordu. İlerde taş köprünün sağlam olduğu fark edilmekteydi.</p>
<p class="block2">Bazı yerlerde dizlerine kadar mile batar ak yürüyorlardı.</p>
<p class="block2">Köprüye yaklaştıkları zaman Kuru Zeynel ayaklarının ucuna basıp ileri doğru baktı. İskender telaşla sordu :</p>
<p class="block2">-Ne var?</p>
<p class="block2">-Hiç... Çukurları çamur düzlemiştir de belimize kadar gömülürüz, diye... Siz hele surda biraz eğlenin! Hayvan hırsızlığı olmuş da iz sürüyormuş gibi, kamburunu çıkarmıştı. Arada bir duruyor, sağı solu kolluyordu.</p>
<p class="block2">Yerin yüzü sapsarı çamur kaymağına kesmiş...</p>
<p class="block2">Surda burda görülen çalı kümeleri, yuvarlanıp gelmiş kayalar da olmasa adam, yaratıldı yaratılalı ayak değmemiş bir çöle uğradım sanır.</p>
<p class="block2">-Zeynel! Hey Kuru oğlan gelelim mi?</p>
<p class="block2">-Sus ulan! Ne demeye sesin çıktığı kadar bağırırsın? Sana</p>
<p class="block2">-gelme diyen mi oldu? Uzun İskender Ağa, Katır Adil le Maraz Ali ye:</p>
<p class="block2">-İşte kendiniz gördünüz anlamına, hak isteyerek baktı.</p>
<p class="block2">Yanaştılar. Kuru Zeynel bacaklarını açmış duruyor. Bir eli belinde, ötekisi ensesini kaşımakta... Karşı tepeden doğru, iki at izi gelmiş, taş köprüyü geçmiş... İzler derin...</p>
<p class="block2">Şu halde bu hayvanlar yüklü... Yanları sıra adam izi olmadığından, belli bir şey, üzerlerinde binicileri var.  Tepedeki ateşi gördüklerinden beri yüreği tedirgin olan İskender Ağa yavaşça sordu:</p>
<p class="block2">-Neye durdun Kuru Ağa?</p>
<p class="block2">-Şunlar at izi...</p>
<p class="block2">-Susa yolunda at izi görmekle...</p>
<p class="block2">-Hiiiç! Demem şu ki: aSular çekilmeden geçtilerdesem, iz bırakmayacaklardı.</p>
<p class="block2">-Sular çekilip gün ışıdıktan sonra geçtiler desem, biz neden görmedik? Hele yürüyün. Anlarız.</p>
<p class="block2">Köprüden biraz ilerde izlerden biri, sağa</p>
<p class="block2">-Yozgat tarafına</p>
<p class="block2">-bükülüyor,, öteki burnu dikine gidiyordu.</p>
<p class="block2">Uzun İskender Ağanın yüreği, ele gelmiş kuş yüreği gibi vurmaya başlamıştı. Arada bir sıcak bir şey boğazına tıkanıyor, aynı zamanda sırtını soğuk ter ürpertiyordu.</p>
<p class="block2">Yan gözle Zeynel in yüzüne baktı: Kuru herifin suratı berbat... Kararmış ki kazan karasıyla sıvanmış. Kaşlarını birbirine düğümlediğinden fena öfkelendiği belli...</p>
<p class="block2">-Olur mu olur. Vay Dede vay! Peki ben seni ıhtırıp domuz niyetine kesmez miyim? Keskin bir hareketle tüfeği omzundan aldı, mekanizmayı açıp kanadı. Kurşun, namluda erkek erkek yatıyordu.</p>
<p class="block2">Emniyet tetiğini şırrak diye kıvırdıktan sonra öksürüp sesini temizledi:</p>
<p class="block2">-Yolumuz selamete çıktı arkadaşlar! Dede nin parası bize helalmiş...</p>
<p class="block2">Adil, Sünni olduğundan Dede soymakla Allaha yarar bir iş yaptığına inanıyordu. Keyifle güldü:</p>
<p class="block2">-Bir de haram mı olacaktı? Hele bir de çuval orda kalmamalıydı ki...</p>
<p class="block2">Zeynel le Maraz Ali ses çıkarmadılar.</p>
<p class="block2">Sarı milin içinde, at izine basarak gidiyorlardı. Bu yol böylece Yüksek Oluk a çıkar. Burdan Yüksek Oluk, iki, bilemedin üç cigara içimi... Yani bir buçuk, yallah yallah, iki saat...</p>
<p class="block2">Boğazdan gelen seller, buraya kadar öfkesini alamamış ki, tarla marla komamış, tekmil batırmış.  Sık. sık arkasına bakan Zeynel gittikçe hızlanıyordu.</p>
<p class="block2">İskender Ağanın soluklan ağzına sığmaz olmuştu.</p>
<p class="block2">Dayan oğlum! Bacağına dedirtme! Surda ne kaldı! Yüksek Oluk u tuttuk mu arkası selamet! Köyün ensesindeki dağ, öylesine bir ormandır ki Akdağmadeni ne kadar gün ışığı göremezsin. Alaylar çevirse adam ele gelmez.</p>
<p class="block2">Köy yolu alçak bir tepeye sarmıştı.</p>
<p class="block2">-Bu tepeyi devrildin mi Yüksek Oluk toprağına ayak bastın. Ordan ilerisi boğaza kadar bir cigara içimi... Boğaz da nasıl bir boğaz! İki arkadaşla kayaları tut, bir orduya karşı koy... Şimdi anladın mı Uzun İskender planını, Kuru alçak? Tepenin yamacından inişe dikilmeden Zeynel durup bir vakit arkasına baktı. Neden sonra, yavaşça seslendi:</p>
<p class="block2">-Tamam! Gelin uşak, gelin de bir bakın bakalım! Sesi adeta keyifliydi. Fazladan ekşi kayısı pestili emer gibi damağını da iki kere şaklatmıştı.</p>
<p class="block2">-Ne var?</p>
<p class="block2">-Bir şey mi dedin Zeynel?</p>
<p class="block2">-Katır Adil elini alnına siper eder etmez bağırdı</p>
<p class="block2">-Nedir? Aman bu ne? Bu insan neyin nesi? Geldikleri yolun dirseğini bir kalabalık dönmüştü.</p>
<p class="block2">Yirmi otuz varlar. İçlerinden dördü de atlı...</p>
<p class="block2">-Sana dedim Zeynel, bunlar neyin nesi?</p>
<p class="block2">-Neyin nesi olur Adil Efendi? Bunlar, Allah sayesinde, Dede Kasım ın köylüsü... Sarıca milleti...</p>
<p class="block2">-Aman, ardımıza mı düştüler?</p>
<p class="block2">-İyi bildin.</p>
<p class="block2">-Aman, sakın...</p>
<p class="block2">-Şimdi fark ettim. Şart olsun, şu kır attaki Muhtar  Arif Ağa... Bizim Uzun Ağanın kayınbabası olacak rezil!..</p>
<p class="block2">-Arif Ağa mı? N ağzına...</p>
<p class="block2">Uzun İskender böyle diyerek birkaç adım ilerledi.</p>
<p class="block2">-Sabahtan beri bir laf bellemiş:</p>
<p class="block2">-N ağzma!</p>
<p class="block2">- Artık bilmem. Arif Ağanın koca kısrağı tanıdım. Üstündekini sen benden daha iyi çıkarırsın Uzun Ağa, yakın vakitte akraba olacaksınız.</p>
<p class="block2">-Dur hele! Hiç durur mu kardeşler? Lafa hiç ara verir mi? Arif Ağa değildir. Arif Ağa olabilemez. Arif Ağaysa, şart olsun, kurşunu boynuzlu kafasına yerleştiririm.</p>
<p class="block2">-Yerleştirirmiş... Başlarım kurşunundan... Senin planın sonu zati buydu. Yürüyün bakalım.</p>
<p class="block2">-Arif Ağa he mi? Vay Arif Ağa! Peki, bu senin yanına kalır mı? Uzun İskender kollarını iki yana açmış, dizlerini biraz bükmüştü. Bu duruşu muhacir bostanlarının korkuluğuna benziyordu.</p>
<p class="block2">Peşlerindeki kalabalık, her neyse, tüfek menziline girmedi, durdu. Artık heriflerin ellerindeki uzun silahlar da fark ediliyordu.</p>
<p class="block2">-Zeynel, sahi Arif Ağa mı kardaş, o sakallı papas?</p>
<p class="block2">-Yürü dedim ya... Bunlar hep senin planda yazılı...</p>
<p class="block2">Arif Ağa atlanmış,</p>
<p class="block2">-İlerde belki bu yiğitler hayvan uyduramazlar,</p>
<p class="block2">- diyerek peşimize düşmüş. Ayrıca candarmaya filan uğrarsak, yardımcı asker getirmekte...</p>
<p class="block2">İmdat yetiştirmenin kolayı, demiştir,</p>
<p class="block2">-aman bizim damat darda kalmasın... hesabı... Cebri alacak bizi hükümatın candarmasından...</p>
<p class="block2">Yüzü korkudan apak kesilen Katır Adil, dudaklarını zorla yalayıp zorla yutkunarak, kekeledi:</p>
<p class="block2">-Essah mı kardaşlar? Arif Ağa bize arka çıkar mı?</p>
<p class="block2">-Yürü namussuz! Her lafa nasıl da inanır. Şaka bilmez, ciddi bilmez.</p>
<p class="block2">-Aman eyvah! Dede peşimize adam düşürdü.</p>
<p class="block2">Köylü tüfeklenip arkamıza düştü öyle ya?.. </p>
<p class="block2">-Ya ne olacaktı, Kasım Dede sana dört bin kaymayı bağışlayacak mıydı? Bir de sandıkları kırdık, bir tüccar mağazası mal yüklendik. Birazı, nah, elinde...</p>
<p class="block2">-Aman doğru... Aman kardaşlar, bu torba...</p>
<p class="block2">Gözleri korkudan yumruk gibi dışarı uğramıştı.</p>
<p class="block2">Tfıvbay. kalabalığa göstermemek için önce yere çömeldi, sonra köpek gibi emekleyerek çalı kümesinin arkasına EMoiverdi. Bir yandan da boğuk boğuk yalvarıyordu:</p>
<p class="block2">-Ben şunu şuraya gömene kadar... Amanı bilir misiniz kardaşlarım, ben şunu şuraya saklasam gerek...</p>
<p class="block2">Hey Zeynel Ağa beni bırakıp gitmeyin kardaş!..</p>
<p class="block2">Zeynel kısa kısa güldü:</p>
<p class="block2">-Ulan Ali Maraz!..</p>
<p class="block2">-Buyur Zeynel Ağa!</p>
<p class="block2">-Bunlar inşallah köylü değildir. Lakin köylüyse de hiç korkma... Korkmazsın öyle ya... Gönlün çekerse mecidiye torbasını da sen sakla! İşte Adil Ağanı kendin gördün.</p>
<p class="block2">-Neden?</p>
<p class="block2">-Köylü arkamızı çevirdiyse...</p>
<p class="block2">Maraz Ali köylü kalabalığına dimdik bakıyordu.</p>
<p class="block2">Çakır gözleri biraz kısık... Çenesini öfkeden kenetlemiş.</p>
<p class="block2">Avurtları heybetinden şahdamarı gibi atmada... Efelenmiş ki tam domuzlamış... Oğlan nefretle yere tükürdü: Hele şunlara hele, diye düşünüyordu,</p>
<p class="block2">-şu kadar adam olup... üstümüze gelseler ya... İskender Ağam haklı! N ağızlarına bu rezillerin! Az kalsın:</p>
<p class="block2">-İyi güzel! Eşkiyalık diye ben işte buna derim, diyecekti.</p>
<p class="block2">Omuzlarını salladı o kadar...</p>
<p class="block2">-Sana dedim ulan, sana dedim? Torbayı atıver.</p>
<p class="block2">-Mecidiye torbası bir vakit atılmaz Zeynel Ağa.  Eşkiya kısmı köylü kalabalığına kulak mı asarmış?</p>
<p class="block2">-Hele aslana hele! Kulak asmaz da ne halt eder bakalım? Ali nin karşılık vermesine fırsat olmadı. Çalının ötesinden Katır Adil in feryadını duydular:</p>
<p class="block2">-Zeynel! Hey ulan İskender! Torbayı önce gömmek istemiş, tırnaklarıyla ıslak toprağı biraz açmıştı. Sonra eşyaları iyice saklamak için en az bir saat uğraşmak lazım geldiğini nasılsa anladı.</p>
<p class="block2">Tam bu sırada sanki biri, ense köküne ağzını dayadı da fısıldadı:</p>
<p class="block2">-Torba gömmenin sırası mı derbeder? Bu Aleviler seni mutlak öldürür. Arkadaşların savuştu bile... Davran!</p>
<p class="block2">-Zeynel kardaş...</p>
<p class="block2">Torbayı olduğu yerde bırakıp çalıyı dolandı. Arkadaşlarının orda olmaları korkusunu hiç dağıtmamıştı.</p>
<p class="block2">Yalvardı:</p>
<p class="block2">-Yürüyün! Kayaları tutalım kardaşlar! Bre namussuz İskender bizi yaktın namert, bizim ocağımızı söndürdün! Uzun İskender asıl kendisine gayret vermek istiyormuş gibi sesi çıktığı kadar bağırdı:</p>
<p class="block2">-N ağzına! Arif deyyusunu çiğnerim, bunları toptan kırarım. Sen öyle mi belledin yüreksiz Katır?</p>
<p class="block2">-Beni öldürürler aman Zeynel kardaş! Bunlar hep Alevi... Bunlar sizin millet... Amanı bilir misin Kuru Zeynel! Beni aralıkta temizlemesinler. Kayaları tutalım.</p>
<p class="block2">İcabında akşama kadar vuruşur, gece karanlığında yarar çıkarız.</p>
<p class="block2">-Haklısın Katır oğlum, gel arkamdan, izime basarak gel... Meraklanma bir bok olmaz.  Zeynel böyle dedikten sonra yokuş aşağı hızlı hızlı inmeye başladı. Bir yandan da düşünüyor, gizliden gülümsüyordu:</p>
<p class="block2">-Akşama kadar vuruşurmuşuz. Benim çakar almaz dokuzlu... Senin üç mermiyle he mi? Adil den fazla İskender in korktuğu belliydi. Sızıyı mızıyı unutmuş, uzun bacakları sayesinde hemen öne geçmişti.</p>
<p class="block2">Ensesi mosmor... Omuzları düşük... Kamburu büsbütün çıkmış... Zeynel in</p>
<p class="block2">-Yavaş Uzun Oğlan! demeyi, ayrıca</p>
<p class="block2">-Hööt! diye bağırmayı canı çekti. Lakin üşendi. Açmaza düştüğü yerde üzerine böyle bir yorgunluk geliyordu. Kumarda kaybettiği zamanlar, bir de başkasına öfkelenip karıyı haksız yere dövdüğü zamanlar yüreğine çöken bir yorgunluk ki esası yürek sıkıntısına benzer bir yorgunluk... Adam dünyayı umurlamaz, o sıra ölüm bile gözüne görünmez.</p>
<p class="block2">Katır Adil, sağ yanında yürüyordu. Hayır, yürümüyor kurdun çarptığı avanak koyun gibi hışılayarak koşuyor. Lafları da anlaşılmaz olmuş.</p>
<p class="block2">-Ulan... Tüüü...</p>
<p class="block2">Hey Allah... Bre bizi yaktın... Ocağımızı söndürdün...</p>
<p class="block2">Bre namussuz... falan filan...</p>
<p class="block2">Kuru Zeynel yan gözle arkadan gelen Maraz Ali ye baktı. Oğlan hiç değişmemiş... Dişlerini göstererek keyifle sırıttığına yemin edenin başı ağrımaz. Bu iş yürek işi değil! N ağzına! Şuncacık bebek, bu dünyaya yeni icat mı çıkaracak? Aklı ermediğinden yüreği ferah... Ayıyı bilmez, kurdu bilmez.</p>
<p class="block2">Oysa Maraz Ali gerçekten keyiflenmişti. Sırtına kurşunu yiyeceğini aklına bile getirmeden rahatça yürüyor, Eşkiyalık işte buna derler. Akşama kadar vuruşmalı, gece karanlığında müfrezeleri dağıtıp dağ başını tutmalı... Adil Ağam haklı, işte bu kadar... diye düşündüğünden, gülümsememek için kendini zorluyordu.</p>
<p class="block2">Uzun İskender uykuda sayıklar gibi söylendi:</p>
<p class="block2">-Yüksek Oluk ta hayvan buluruz! Yüksek Oluk ta hayvanlar hazır... Dağı tuttuk mu tamam! Gerisini bana bırakacaksın hey Kuru Zeynel, gerisini sen bana bırakacaksın. Bizim Aziz birinci üye... Köy yerinde</p>
<p class="block2">-parasıyla...dedin mi hayvan kıyamet gibi...  Yol düze inmiş, Yüksek Oluk köyünün tarlaları arasına girmişti. Dün gecenin afatı burda, ekinleri tekmil batırmış... Reçperi temelli mahvetmiş... Bu yılın kış ekininden hayır kalmadıktan başka, böyle millenmiş toprağa yaz danesi de atılmaz. Köylü milleti öfkelenmiştir ki öfkesine karşı dağlar güç yetiremez. İskender in dizleri kesiliverdi.</p>
<p class="block2">-İster misin, Sen bizim Dede mizin malına el uzatıp... Dünyayı kıyamete verdirip.. diyerek öfkelerini bizden alsınlar! Adımlarını büsbütün açtı.</p>
<p class="block2">Zeynel sık sık arkasına bakıyordu. Tepeden epi uzaklaştıkları halde takipçiler dorukta görünmemişlerdi.</p>
<p class="block2">Biraz umutlandı. Yüreğine çöken yorgunlukla, kimseyle çatışmamayı, geçip gitmeyi, kısacası paraları kurtarmayı istiyordu. Beş on adım sonra gene kimseler görünmeyince, umutlandı:</p>
<p class="block2">-Benzetmeye mi uğrattık Ağa? Bunlar Yozgat tarafına mı saptılar? Yozgat tarafına döndülerse bunlar yad köyün adamı...</p>
<p class="block2">-Kimler? Ne demek? Uzun İskender böyle sorarak hızla döndü. Harhlamıştı.</p>
<p class="block2">Hırıl hırıl soluyordu. Tepenin başını insansız görünce suratındaki korku biraz dağıldı. Gözleri parladı.</p>
<p class="block2">Yanaklarına kan gelip burnu morardı. Kaba kaba güldü:</p>
<p class="block2">-İskilip kiracılarını kime benzettin namussuz Kuru? Karılar gibi korktuk senin yüzünden...</p>
<p class="block2">-İskilip kiracılarıysa... Şunlardan dört hayvan kiralasak Ağa!</p>
<p class="block2">-Vallah İskilip kiracıları... Ardımıza düşseler, tepeyi çoktan tutarlardı. Hani bakalım...</p>
<p class="block2">Sözünü tamamlayamadı. Tepenin doruğunda, köy yolunun iki yanında iki karaltı peydahlanmıştı. Sonra bunlar fazlalaştı. Nihayet takipçiler tepenin sırtına, telglaf tellerine tüneyen serçe kuşları gibi sıralandılar. Gene yürüyüp gelmiyorlar, öylece duruyorlardı.</p>
<p class="block2">Zeynel, yavaşça sordu:</p>
<p class="block2">-Bunlar nasıl İskilip kiracısı? Avcıya yayılmış piyade bölüğü gibi bir kiracılar... Sana dedim Uzun Oğlum! </p>
<p class="block2">-Bilmem.</p>
<p class="block2">-Plan kurup Dede soymasını bilirsin ama eşek! Herifler kurşun menziline girmek istememekte. Ben Arif Ağayı iyice tanıdım. Yanındaki atlı da herhal, Dede Kasım ın akrabalarından Celil Ağa...</p>
<p class="block2">Katır Adil korkuyla sesi titreyerek yalvardı:</p>
<p class="block2">-Aman Zeynel kardaş... Dediğim gibi... Siperlenelim.</p>
<p class="block2">Sipere girip akşamı tutalım.</p>
<p class="block2">-Bre Katır, sen de benim aklımı</p>
<p class="block2">-Siper... Siper... diyerek iyice karıştırma! Gün doğmadan sipere girilir de dokuzlu tüfekle akşam bulunur mu? Kuşluk vaktine kalmaz, dört vilayetin candarması yetişir. Yoksa biz, Yüksek Oluk boğazında Mustafa Kemal Paşa ya harp mı açacağız?</p>
<p class="block2">-Ne yapalım? Teslim olmak olmaz. Bizi sopayla gebertirler. Sizi bilmem, lakin beni mutlak öldürürler.</p>
<p class="block2">Beni mutlak...</p>
<p class="block2">İskender Ağa sözünü kesti:</p>
<p class="block2">-Bırak</p>
<p class="block2">-öldürmek lafını... Kim kimi öldürürmüş? Yürüyün uşak! Yüksek Oluk ta hayvanlar hazır...</p>
<p class="block2">Dağı tuttuk mu tamam...</p>
<p class="block2">Sözünü bitirdi bitirmedi gene öne geçti. Çamuru arşınlıyor ki peşinden mavzer kurşununun yetişeceği şüpheli...</p>
<p class="block2">Beş on adımda arkasına bakan Zeynel, bir defasında dayanamayıp güldü:</p>
<p class="block2">-Kumandanları yaman bunların Uzun Oğlan! Herifleri avcı hattına ne güzel yaymış... Muhtar Arif Ağa deyip geçmeyeceksin yavrum. Bu senin kaynatan olacak kavat askerlikte borazan onbaşısıydı. Askerlik üzerine var bilgisini dökmüş. Şu halde, biz herifi fena öfkelendirdik. Bana sorarsan gayetle haklı! Bu zaman ne zaman? Bu zaman: Âhır zaman!</p>
<p class="block2">-Ne demek olsun? demiştir.</p>
<p class="block2">-Bizim  körpe kızı götürüp sırasıyla tadına bakacakları yerde... Dede mizi soymak nasıl bir iş? Peki bizim pezevenklik nerde kalacak? İşte böyle diyerek senin kaymbaban fena öfkelenmiş...</p>
<p class="block2">Şart olsun ilk kurşunu o pezevenge yetiştireceğim.</p>
<p class="block2">Çekmektesin kurşunlan Uzun Ağa, dağı taşı kurşun sesiyle inletmektesin!</p>
<p class="block2">-Çekerim elbet! Şimdi deli gönül ne demekte bil bakalım?</p>
<p class="block2">-Ne diyebilir?</p>
<p class="block2">-Soygun sırasında adam öldüreni asarlar. Birini öldür de git asıl! dese gerek...</p>
<p class="block2">-Deli gönül demekte ki...</p>
<p class="block2">-Şunları... demekte, Hazreti Ali gibi bir nara vur, önüne kat, Sarıca ya kadar kovala! demekte...</p>
<p class="block2">-Aferin!</p>
<p class="block2">-Akıl diye işte ben buna derim. Merkebe binip havaya tabanca sıkmaya benzer.</p>
<p class="block2">-Ne fayda! Şimdi elime bir at geçmeli ki... Köroğlu nun kır atı gibi bir at...</p>
<p class="block2">Çalakamçı savuşasın öyle ya...</p>
<p class="block2">Ayıp ettin! Biz arkadaşız oğlum. Biz şimdiye kadar hangi arkadaşımızı ortada koyup savuşmuşuz? İşte buna canım sıkıldı. Ankara</p>
<p class="block2">-Samsun susasmı kestiğimiz gün de</p>
<p class="block2">-Osmanlıyı soyamazsın dediğiniz, aklınızda mı? Biz gene o herifiz Kuru domuz!</p>
<p class="block2">-Yiğitlik hak vergisidir.</p>
<p class="block2">-Battal olmaz mı? Ne güzel! Takipçilerin doğruca üzerlerine uğramamaları İskender Ağaya biraz cesaret vermişti. Ayrıca, Yüksek Oluk ta Çerçi Süleyman ın hayvanlarla beklediğini bildiğinden deminki korkusuna kendi de şimdi şaşıyordu.</p>
<p class="block2">Domuz Çerçi bu işe mutlak bir çare bulur. Hiç olmazsa araya girer de bir keçiyolundan bizi dağa aşırır.</p>
<p class="block2">Bir zaman konuşmadan yürüdüler.</p>
<p class="block2">Adil, boğazın daracık ağzını görür görmez Yüksek Oluk un Alevi köyü olduğunu hatırlayıp durakladı.  Korkudan dizleri kesilmişti. İnledi:</p>
<p class="block2">-Aman Zeynel kardaş...</p>
<p class="block2">Kuru Zeynel dalgın sordu:</p>
<p class="block2">-Ne var?</p>
<p class="block2">-Belime sardıklarım beni sıktı arkadaş...</p>
<p class="block2">-Adil ar ettiğinden korktuğunu söyleyememişti</p>
<p class="block2">-Belime sardıkfarım, bildin mi?</p>
<p class="block2">-Neymiş?</p>
<p class="block2">-Halisinden Acem kuşakları.</p>
<p class="block2">-Kaç tane?</p>
<p class="block2">-Bilmem. Dört beş... Altı yedi... Sayısı ezberimde değil!</p>
<p class="block2">-Sıktıysa çöz de atıver. Atlıdan yayadan şu kadar yiğit ardımıza düşmüş. Hiç mi doyum toplamasmlar bunlar? Katır Adil, korku şaşkınlığıyla az kalsın Zeynel in dediğini yapacaktı. Beline davranınca durakaldı:</p>
<p class="block2">-Höst namussuz! dedi</p>
<p class="block2">-Kuşak sökülür mü kuşak? Acem kuşağının beşinden altısından kurşun işlemez. Geri dur! Güneş, yarım saattan beri bulutların arasından çıkıp erimiş kurşun gibi üzerlerine çökmüş, gecenin yorgunluğunu birkaç kat artırmıştı. Vücutlarına yürüyen ter, vıcık vıcık bir ter ki,</p>
<p class="block2">-ecel teri dedikleri namussuzun ta kendisi...</p>
<p class="block2">Adil in aklına başka bir şey gelmiş, Zeynel in yüzüne hasta koyun gibi bakmaya başlamıştı. Belinde Dede malı kuşaklar... Daha kötüsü: İçinde Dede malı karı gömleği, ayağında Dede malı karı donu...</p>
<p class="block2">-Bunları soyunsam da bunlara versem... Bunlar Alevi... Bunlar Alevi olduklarından... İt kısmının gönlüne it oyunu güç gelmez. Bizde çıkarsa mesele başka... Ula a Katır bu Aleviler seni bitirmez mi? Şimdi ovanın yüzünde takipçilerin gözü önünde, anadan doğma soyunmanın yaraşıksızlığmı kestiremeseydi Zeynel e yeniden yalvaracaktı.</p>
<p class="block2">Dua okur gibi inil inil inledi o kadar...</p>
<p class="block2">Kuru Zeynel artık ardına bakmadan gidiyordu.  Yolda bir tek iz var. Köprüden sonra ayrılan iki at izinden biri... Bu atlı her kimse, doğrulamış, Yüksek Oluk u tutmuş...</p>
<p class="block2">Zeynel boğazın ağzına yüz adım kala, durup etrafı gözden geçirdi. Önü sıra yürüyen Uzun İskender e seslendi:</p>
<p class="block2">-Ne dersin Uzun Oğlan?</p>
<p class="block2">-Ne?</p>
<p class="block2">-Gidilsin mi, gidilmesin mi?</p>
<p class="block2">-Nereye?</p>
<p class="block2">-Yani şu Yüksek Oluk denilen açmaza girelim mi, girmeyelim mi?</p>
<p class="block2">-Allah Allah! Burda mı oturacağız, yazının yüzünde? Bana sorarsan arkadaş, boğaza girmektense burda oturmak iyi! Sen bu cenabet boğazı benden iyi bilirsin. Buna girmekle dağarcığın içine girmek farksız.</p>
<p class="block2">Şu ize bir baksana... Önümüzden haberci yürümüş.</p>
<p class="block2">Nah at izi... Yolları boğazı, köylü, candarma tekmil kesmiştir. Düşünelim bakalım: Arkadan gelenleri dağıtıp Yozgat üstüne dönmek daha mı iyi?</p>
<p class="block2">-O zaman da karakola uğramak var. Bir at izi de o yana bükülmüş.</p>
<p class="block2">-Olsun. Karakolda dört candarma bulunursa bulunur.</p>
<p class="block2">Hele ikisi dün, evvelki gün vazifeye gittiyse afattan dönememiştir. Bu boğaz berbat Uzun Ağa, bu boğaz korkulu...</p>
<p class="block2">-Boğaza girmemiş olmaz.</p>
<p class="block2">-İnatlanma arkadaş! Son pişmanlık fayda vermez.</p>
<p class="block2">Bu boğaz...</p>
<p class="block2">-Boğaz dersin.</p>
<p class="block2">-İskender belli belirsiz durakladı.</p>
<p class="block2">Sonunda</p>
<p class="block2">-Ne olursa olsun der gibi başını salladı</p>
<p class="block2">-: Senin meseleden haberin yok Ağa!</p>
<p class="block2">-Neymiş? </p>
<p class="block2">-Yüksek Oluk ta bizi kim beklemekte, bil bakalım?</p>
<p class="block2">-Kim?</p>
<p class="block2">-Bunun ağası Çerçi Süleyman... Bu Ali nin ağası...</p>
<p class="block2">-Çerçi mi? Hele yalancı!</p>
<p class="block2">-Vallah billah!</p>
<p class="block2">-Bre Uzun İskender, Çerçi namussuzunun bu afatta buralarda işi ne?</p>
<p class="block2">-Planımız öyle... Biz bu meseleye o şartla girdik.</p>
<p class="block2">Çerçi bizi burda dört hayvanla bekleyecek...</p>
<p class="block2">Katır Adil atıldı:</p>
<p class="block2">-Deme aman! Essah mı İskender, essah mı?</p>
<p class="block2">-Elbet essah... Bu Kuru alçak, gayrı bizi adamdan saymaz oldu. Lakin selamete çıkınca elimi öpmezse, şart olsun, bitiririm.</p>
<p class="block2">-Aferin, plancı deyyus, diyerek hitamında elimi öpmeli...</p>
<p class="block2">Zeynel in yüreğine,</p>
<p class="block2">-denize düşen usturaya sarılır hesabıyla bir umut damladı. Biraz düşündü, İskender in suratına bir vakit baktı, nedense gülmesi tuttu:</p>
<p class="block2">-İnanılır düzen değil ya, hadi senin dediğin gibi olsun. Çerçi Süleyman böyle çapraşık bir işe girmez.</p>
<p class="block2">Şayet aklını yitirdi de girdiyse belki bir kolaylık bulunur. De hadi bakalım Uzun Oğlan! Bakalım kadere...</p>
<p class="block2">Yiğitin alnına yazılan gelir diye bir laf vardır, lakin nerde o yiğit? Adil in aklı karışmıştı. Zeynel in boğaza girmemek fikriyle Çerçi Süleyman ın Yüksek Oluk ta hayvanlarla beklemesini birbirine vuruyor, lakin hiçbir sonuca varamıyordu.</p>
<p class="block2">Arkadaşları yürümeye başlayınca can havliyle atıldı, Uzun İskender in yolunu kesip yakasına yapıştı:</p>
<p class="block2">-Dur eğlen! Dur İskender, dur namussuz, nereye böylece?</p>
<p class="block2">-Oğlum sen şaşırttın mı? Bırak yakamı, koyuver.</p>
<p class="block2">-Hiç olmaz. Zeynel Ağam haklı... Boğaza hiç girilmez. </p>
<p class="block2">-Neden?</p>
<p class="block2">-Nedenmiş... Siz Alevi olduğunuzdan, siz belki girersiniz.</p>
<p class="block2">İskender, Katır Adil in deminki sözlerine kulak asmadığından bu lafa pek şaştı:</p>
<p class="block2">-Biz ne olduğumuzdan?</p>
<p class="block2">-Alevi... Ben Sünniyim.</p>
<p class="block2">-Vay sen Sünni olup Dede mizi soyarsın öyle mi? diyerek sizin millet beni keser.</p>
<p class="block2">Uzun İskender, şaşkınlığı artarak Adil in suratına baktı. Katır oğlanın yüzü tekmil değişmiş, fukaranın gırtlağına bir korku sarılmış ki bombok... Çenesi alakarga kuyruğu gibi inip çıkmakta, ayrıca takır takır diş sesi vermekte... Gözlerinin fıldır fıldır dönmesini, göğsünün körük gibi hırıldamasını ne yapmalı? Bunun aynını vaktiyle mahpus damında idama götürülen bir mahkumda gördüğünü hatırlayarak yüreğine merhamet hücum etti. Kasıldı:</p>
<p class="block2">-Bana bak Adil! Ben ölmedikçe sana kimse el süremez. Sen beni ne sandın? Şart olsun ayıp! Ulan biz öldük mü rezil? Haa Zeynel? Zeynel, ya duymadı, ya duymazdan geldi. Başka şeyler düşünüyordu. İskender kolunu tutup sarstı:</p>
<p class="block2">-Değil mi dedim, Kuru kavat?</p>
<p class="block2">-Neyin değil misi?</p>
<p class="block2">-Bak bu senin Adil ne demekte?</p>
<p class="block2">-Sizin Aleviler, beni keyfi öldürür, demekte...</p>
<p class="block2">-Yok canım... Soyguncunun Alevisi, Sünnisi mi olurmuş? İskender, Katır Adil e gülümsedi:</p>
<p class="block2">-İşte kendin duydun. Zeynel doğru söyledi. Aklına getirdiğin şeye bak. Biz bunca yılın arkadaşıyız.</p>
<p class="block2">Ne demişler?</p>
<p class="block2">-Anca beraber kanca beraber demişler.</p>
<p class="block2">Hiç meraklanma! Yüksek Oluk u bir tutalım, gerisine Allah kerim! </p>
<p class="block2">-Sağ ol İskender Ağa... Yiğitsin. Yiğit olduğundan arkadaşını arada komazsın.</p>
<p class="block2">Maraz Ali yere bakarak dinliyordu. Adil in son sözleri ağlar gibi söylemesi canım sıkmıştı. Suratını buruşturdu.</p>
<p class="block2">Tüü... Yüreksizmiş bu Adil Ağam, diye tükürdü.</p>
<p class="block2">Yeniden yürümeye başladıkları zaman düşündüklerini kaldığı yerden aldı:</p>
<p class="block2">-Sungurlu milleti gayrı lafı tutar yakasından... Millete laf lazım! Derler ki, Duydunuz mu uşak? Koca bir Dede yi cebri soymuşlar. Ötekiler neyse ne, şuncacık Ali oğlan... Şüncacık bir Maraz Ali hiç zapt olmamış... derler. Biz nam almaya aldık Allah sayesinde... Çerçi Süleyman Ağasının keyf olmuş suratı gözlerinin önüne geldi. Çerçi Ağası belli etmez ama yüreğinden sevinir. Kötüsü gelse, Çerçi Ağası Sungurlu ya iner, mustantiği, mahkemeyi görür. Hizmetkârını ipten alır.</p>
<p class="block2">-iskender Ağamın dediğine bakarsan, Yüksek Oluk a çıkasıymış... İskender Ağanın ahbaplığı hatırına çıktığı kadar, bizi kurtarmak için de çıkmıştır. Adam birinin kapısında azap durdu mu Çerçi Süleyman Ağa gibi yiğit ağanın kapısında durmalı...</p>
<p class="block2">Bizim sırtımız neden yere gelmez? İşte bu sebepten yere gelmez. Bizim işimiz iş... Hiçbir korku duymadan etrafına baktı: Sel buralarda bağ bahçe, tarla taban komamış. Sel mili toprağın ölümüdür.</p>
<p class="block2">-Acep bizim oraları da batırdı mı bu rahmet? Kış ekini perişan olduysaAköylü yaz ekinine girecek mecburi... Lakin yaz ekinini ekinden saymayacaksın. Bir karış büyümez, taneyi doldurmaz, samana kalkmaz. Şu halde fukara kısmının hali harap bu yıl... Zengine geldin mi, ambarı, kuyuları ekin dolu olan ağa takımı gizlice sevinir.</p>
<p class="block2">Millete karşı yalandan of çekse de kulak verme! Tenhada keyfinden türkü çağırsa gerektir. Ekini şu kadar fazlasına satacak, şunun bunun amansızlığından yararlanıp tarlasını arpalığını mülküne katacak... Zengin kısmını Allah sever. Sevdiğinden ekin olsa da yüzünü güldürür, olmasa da... Ne demişler? Zengin kısmından bir vakit zarar gelmez demişler.</p>
<p class="block2">Kızgın güneşin altında ıslak toprak, kireç ocağı gibi tütüyordu.  Boğazın serin gölgesine girdikleri zaman Zeynel gene durakladı. Kafasını bükerek ilerisini keşfe çalıştı.</p>
<p class="block2">Bunun faydasızlığını iyi biliyordu.</p>
<p class="block2">-Namussuz boğaz ilerde iki kez dirseklenir.</p>
<p class="block2">- Boğaza girecekleri sıra, burun silmek bahanesiyle ayak sürüyüp kendisine yol veren Uzun İskender e döndü:</p>
<p class="block2">-Ağa! Yüreğine bi şey gelmesin! Bir teklifim var.</p>
<p class="block2">-Buyur.</p>
<p class="block2">-Benim çakaralmazı sen al, senin filintayı bana ver.</p>
<p class="block2">-Neden? Ne demek?</p>
<p class="block2">-Sen öfkelisin. Can başına sıçrar, adama atarsın.</p>
<p class="block2">-Adama atılmayacak da taşa mı atılacak efendi?</p>
<p class="block2">-İyi dedin, hep taşlara atılacak... Kanunu kendin bilmez değilsin, soygundan önce, soygundan sonra birini öldürürsek bizi asarlar.</p>
<p class="block2">-Varsın assınlar. Ben ölümü göze almışım.</p>
<p class="block2">-İşte bu sebepten tüfeği istedim ya... Benim asılmaya niyetim yok... Bunun cezası yedi sene... Asılmak başka, yedi sene yatmak başka... Gel şu tüfeği sen bana ver.</p>
<p class="block2">Uzun İskender Ağa, gözlerini kısıp Zeynel in kuru suratına bir vakit daldı, ne düşündüyse düşündü, başını salladı:</p>
<p class="block2">-Gücenme arkadaş, ben bu sıra tüfeği babama vermem.</p>
<p class="block2">-Gücenmem, hayır... Zira ben de olsam vermezdim.</p>
<p class="block2">Öyleyse benden sana arkadaş öğüdü: Bunalır da atarsan belden aşağısına atacaksın. Bu işte hayır kalmadı ya, hiç olmazsa büsbütün berbat etmeyelim. Dinle beni Uzun Ağa! Bana sorarsan köylü boğazı çoktan kesmiştir. Bundan ilerisi belanın tütüm tütüm tüttüğü yer... Bakalım Tanrı ne gösterir.</p>
<p class="block2">Katır Adil, tüfeğini uzattı: </p>
<p class="block2">-Beri bak Zeynel, istersen nah bunu al...</p>
<p class="block2">-Eksik olma! Üç tek mermisiyle bir boka yaramaz.</p>
<p class="block2">Kalsın.</p>
<p class="block2">-Benim tüfek mavzer kurşunu da atar. Kaç kere sınadım. İskender de cephane çok...</p>
<p class="block2">-İyi akıl! Aferin Katır oğlum! Haydi bakalım Uzun Ağa, surdan birkaç bağ mermi ihsan et! Uzun İskender, gene belli belirsiz durakladı. Az kalsın;</p>
<p class="block2">-Veremem kardaş! Yiğitlikte kahpelik olmasın, sırat köprüsü geçilecek... diyecekti. Kendini hemen topladı, kemerinden acele çıkardığı dört dolu şarjörü uzattı:</p>
<p class="block2">-Buyur! Zeynel besmele çekerek Adil in üçlüsünü aldı, kendi dokuzlusunu ona verdi, sonra dönüp Maraz Ali ye sordu:</p>
<p class="block2">-Korkmadın ya Ali Maraz?</p>
<p class="block2">-Sayende Ağa... Korku ne demek.</p>
<p class="block2">-Silahın var mı?</p>
<p class="block2">-Bir kötü lüverimiz var.</p>
<p class="block2">-Kurşun?..</p>
<p class="block2">-İki dolu... On dört mermi...</p>
<p class="block2">-Atmasını bilir misin?</p>
<p class="block2">-Eh...</p>
<p class="block2">-Duydun ya, adama atmak yasak... Havaya mavaya sıkarsın gider.</p>
<p class="block2">Uzun İskender lafa karıştı:</p>
<p class="block2">-Göreyim seni Ali can! İşte buna er meydanı demişler. Yani</p>
<p class="block2">-Mert dayanır, namert kaçar. Yiğitliğini gösterir namı alırsın.</p>
<p class="block2">Maraz Ali, yere bakarak gülümsüyordu.</p>
<p class="block2">Boğazın ilk köşesini selametle döndüler. Bu hal  Zeynel i gene biraz umutlandırdı,</p>
<p class="block2">-İz, haberci izi değil mi sakın? Umulmaz ama, Rabbimin bir hikmeti canım! Olur mu olur! At izi, işte kendi başına yürüyüp gitmede... Yüksek Oluk milletine:</p>
<p class="block2">-Kalkın, oturmanın zamanı geçti.</p>
<p class="block2">Dede mizi soydular. Eşkiya bu tarafa yüz çevirdi. Baş yukarı geliyor, denildiyse, avanak köylü yediden yetmişe davranmıştır. Kimi</p>
<p class="block2">-seyrolur diyerek... Kimi Acep birkaç para da bize düşer mi bu yağmada... diyerek...</p>
<p class="block2">Kimi</p>
<p class="block2">-Eşkiya tutmuş desinler, diye yiğitlenerek... Köy yerinde şu Maraz Ali misali akılsız kopuk kıtlığına kıran mı girdi bakalım? Boğazın iki tarafı gittikçe yükseliyor, Dersim dağları gibi namussuzlaşıyordu. Minare boyu yekpare kayalar...</p>
<p class="block2">Fil gövdesi gibi kara kayalar... İkinci dönemeçten sonra yüz adım gidildi mi köye dikilen yol gelir.</p>
<p class="block2">Öyle bir yol ki sap kağnısını çıkaran öküze, kömüşe Malların padişahı diyeceksin. Boğazın ilerisi adama değil, karacalara geçit vermez. Ağzından bir giren ya Yüksek Oluk köyüne çıkmalı ya da girdiği yerden geri dönmeli...</p>
<p class="block2">-Say ki fırına girdin! Boğazın amansızlığını görünce umutlarını yitirmiş, yüreğini pişmanlık sarmıştı.</p>
<p class="block2">İkinci dönemeci kıvrılmadan elini kaldırıp arkadaşlarını durdurdu:</p>
<p class="block2">-İşte geldik yol ayrımına... Bundan ilerisinin ne olduğunu bir Allah bilir. İki laf edeyim.de benden günah gitsin.</p>
<p class="block2">Uzun İskender gözlerini fena fena kırpıştırarak sordu :</p>
<p class="block2">-Neymiş?</p>
<p class="block2">-Biz buraya yanlış geldik Ağaf Lakin kabahat sende değil, suç tekmil bende...</p>
<p class="block2">-Neden? </p>
<p class="block2">-Şu sebepten ki... Sende akıl yoktur. Biz kendi ayağımızla kapana girdik. Dinle arkadaş! Buraya girmektense karakolun üstünden geçmeyi sınamak daha iyiydi.</p>
<p class="block2">-Hele yürü oğlum, sen şaşırtmışsın.</p>
<p class="block2">-Şaşırtmaya şaşırttım ama şimdi değil... Eğer Yüksek Oluk milleti bize yol vermezse buraya girmek, haşa huzurdan, eşşeklik...</p>
<p class="block2">-Hele yürü! Yüksek Oluk bize yol verir. Ben yolu alırım, fazladan hayvan da bulurum. Yürü de bak! Çerçi yukarda bizi beklemiyor mu bre Zeynel?</p>
<p class="block2">-İyi düşün Uzun Oğlan, son pişmanlık...</p>
<p class="block2">-Daha söylemekte... Yürür mü doğruca? Ordu kumandanı gibi... Başıma Mustafa Kemal Paşa kesildi.</p>
<p class="block2">-Kemal Paşa düşmanı akılla yendi oğlum!</p>
<p class="block2">-Adil e döndü</p>
<p class="block2">-İki söz de sen et!</p>
<p class="block2">-Ben bilmem Zeynel Ağa, siz nerdeyseniz ben ordayım.</p>
<p class="block2">-Ben nerde olabilirmişim? Cehennemin dibindeyim.</p>
<p class="block2">Uzun İskender nedense yiğitlenip bu sefer öne geçmişti.</p>
<p class="block2">Dönemeci yiğitçe kıvrıldı, bir kayaya siperlenip ilerisini gözledi. İn cin yok...</p>
<p class="block2">Köye çıkan dik yokuşun ağzına kadar ne kimseyi gördüler, ne de bir gürültü işittiler.</p>
<p class="block2">Fakat tam yokuşa saracakları sırada, yukardan kaba bir ses duyuldu:</p>
<p class="block2">-Hey heyyy! III Eski eşkiya Uzun İskender Ağa, kafasına sopayla vurmuşlar gibi geri sıçradı. Ötekiler de boş bulunup dağıldılar.</p>
<p class="block2">Çevrenin otuz pare köyünde meşhur olan Yüksek  Oluk yankısı akıllarından çıkmıştı. Halbuysa türkü çağırmaktan laf açılınca ne derler?</p>
<p class="block2">-Herifte bir ses gürlemesi var, Yüksek Oluk yankısı gibi, diyeyim de sen anla! derler.</p>
<p class="block2">Bu sebeple</p>
<p class="block2">-Hey heyyy... sesi boğazın iki yanma çarparak kalmlaşa kalınlaşa geçidi doldurmuş, dört arkadaşın üstüne yağlı su gibi dalga dalga çökmüştü.</p>
<p class="block2">Hepsi, bir ara, soluklarının kesileceğini sandılar.</p>
<p class="block2">Katır Adil inledi:</p>
<p class="block2">-Aman İskender, amanı bilir misin? Uzun İskender, kolunu havada sallayarak toparlanmaya çalışıyordu:</p>
<p class="block2">-Ulan şunları... Ulan ben...</p>
<p class="block2">Maraz Ali, Kuru Zeynel in nasıl bir adam olduğunu işte orada görüp anladı. Ötekiler ne halt edeceklerini şaşırıp döneleşirlerken Kuru herif hemen atılıp fısıldamıştı:</p>
<p class="block2">-Gelin arkamdan... Sakın ses vermeyin! Kayaların arasına kuş gölgesi gibi süzüldü.</p>
<p class="block2">Zeynel in peşi sıra gerileyip dönemeci kıvrıldılar.</p>
<p class="block2">Arkalarından bir daha:</p>
<p class="block2">-Heyyy! diye seslenildi.</p>
<p class="block2">Katır Adil, dişleri birbirine vurarak yal varıyordu:</p>
<p class="block2">-Aman İskender Ağa... Aman bir çare!</p>
<p class="block2">-Çaresi... Ben bu deyyusları tekmil...</p>
<p class="block2">Zeynel sözünü kesti:</p>
<p class="block2">-Gevezeliği bırak! Karşı sırttan yürüyüp Tek Meşe nin dibindeki kayaları tutalım. Orası şapka siperliği gibidir. Üstten kurşun atamazlar. Önündeki taşlar da karşıyı kapatır. En iyisi... Geriden gelenleri dağıtıp tekrardan ovaya düşmek.</p>
<p class="block2">Adil bu teklif üzerine büsbütün bitti:</p>
<p class="block2">-Ovaya düşülmez, aman Zeynel, ovada çamuru sekmek ne mümkün... Heriflerde atlı var.  İskender çekinerek sordu:</p>
<p class="block2">-Ses verse miydik? Çoban oyunu olmasın Zeynel, yankı oyunu?..</p>
<p class="block2">Zeynel de bütün bura köylüleri gibi Yüksek Oluk a yolu düştüğü zamanlar</p>
<p class="block2">-Heyyy!</p>
<p class="block2">- diye bağırarak kayaları inletmeyi, kendi sedasını dinlemeyi severdi. İskender in lafım bu sebepten büsbütün yabana atmadı: Çoban oyunu mu, Dede oyunu mu, Çerçi Süleyman oyunu mu, yoksa borazan onbaşısı Arif Ağa oyunu mu görüp anlarız Uzun Ağa! Sen benim sözüme cevap ver: Ovaya ne dersin, ovaya?..</p>
<p class="block2">-Ovada bizim ne işimiz olabilirmiş? Çoban oyunuysa köye çıkılacak da...</p>
<p class="block2">-Atlanılacak öyle ya... Emredersin reis! Haydi karşı bayırı tutalım.</p>
<p class="block2">Karşı tarafta kayadan kayaya sekerek köy yolunun ağzına rastlayan siper yerini tuttular. Burası boğazın dibinden on beş metre kadar yüksekti. Karşısıyla mesafesi de elli altmış adım var yok... Şapka siperliğine benzeyen kayanın altı dört kişiyi alacak kadar geniş değildi.</p>
<p class="block2">Bu sebeple Kuru Zeynel le Maraz Ali oyuğa girmişler, Uzun İskender le Katır Adil üç adım aşağıda ayrı ayrı kayalara siperlenmişlerdi.</p>
<p class="block2">Karşıda canlı mahluk görünmüyor, ses soluk duyulmuyordu.</p>
<p class="block2">Ya köylü iyi gizlenmiş ya da duydukları çoban oyunu...</p>
<p class="block2">Böyle beklemekten en önce İskender Ağa usandı:</p>
<p class="block2">-Ulan Kuru kâfir! Her duyduğun</p>
<p class="block2">-Hey</p>
<p class="block2">- feryadıyla sen bizi sipere mi yatıracaksın? Bir hey de ben çekemez miyim? Şuraları inletince...</p>
<p class="block2">Ne lazım gelir, diyecekti. Karşıdan kaba bir ses parladı:</p>
<p class="block2">-İskender Ağa! Zeynel Ağa! Adil Ağa, heyy! Kuru Zeynel güldü:</p>
<p class="block2">-Aldın mı çoban oyununu Uzun Oğlan? İşte Çerçi Süleyman namerdinin hazırladığı atlar... Bin de nereye istersen dizgin et... Hem de beribenzer hayvan değil bunlar oğlum, her biri Köroğlu nun kır atı, Ayvaz m  Aşkar dorusu, Hazreti Ali nin Düldül ü... Buyur!</p>
<p class="block2">-Dur bakalım ki... Bizden ne istediklerini bir görelim.</p>
<p class="block2">-Ne isteyecekler? Dediğim gibi, Dede nin habercisi Yüksek Oluk a çıktı. Susmak faydasız... Bir hey de sen çek, niyetleri anlaşılsın.</p>
<p class="block2">Karşıdan bu kez,</p>
<p class="block2">-İskender Ağa beri bak! diye bağırdılar.</p>
<p class="block2">Uzun İskender sordu:</p>
<p class="block2">-Kimsin? Nedir?</p>
<p class="block2">-Ben muhtarım... Yüksek Oluk muhtarı Feyzi...</p>
<p class="block2">Sesimi aldın mı?</p>
<p class="block2">-Aldım. Neymiş?</p>
<p class="block2">-Ben seni severim İskender Ağa, bunca hukukumuz var. Yedik içtik. Bir cahilliktir etmişsiniz. Gelia usulüyle teslim olun.</p>
<p class="block2">-Ne demek? Ne sebebe teslim olacakmışız? Biz ne yapmışız ki?.. Siz burda adam mı soyacaksınız muhtar?</p>
<p class="block2">-Boş lafın zamanı geçti İskender Ağa, siz bu gece Kasım Dede nin evini bastınız, cebri soygun yaptınız.</p>
<p class="block2">Dört bin lira para, bir yük pırtı kayıp... Her yana haberci gitti, dağ taş çevrildi. Biz köycek silahlıyız.</p>
<p class="block2">Bu işin sonu iyilik getirmez. Zeynel Ağa köy bekçisidir, köy kanununu iyi bilir. Kanunda eşkiyaya</p>
<p class="block2">-vur emri var. Gelin edebinizle teslim olun.</p>
<p class="block2">-Dede mi soyulmuş? Kasım Dede mi? Allah Allah! Biz ne bilelim yahu? Biz İskilip ten gelmekteyiz.</p>
<p class="block2">Biz İskilip e sürek götürdük. Bak Feyzi Efendi seni aldatmışlar.</p>
<p class="block2">Düşmanının oyunuyla resmen yol bağlamışsın.</p>
<p class="block2">Köy kanununda Tanrı misafirine hakaret etmek de yazılı mı?</p>
<p class="block2">-Dipsiz lafı bırak! Ardınız önünüz sarıldı. Benden hemşeri öğüdü arkadaş: Teslim olsanız iyi olur.</p>
<p class="block2">Bak ki bir, beni dinle: Dede yi davasından vazgeçireceğiz.  Bu iş burda söndürülecek. Paraları bir tamam teslim eder, geçer gidersiniz. Hep bir kabile adamıyız yahu, ayıp bir şey... Candarma gelmeden bu meseleyi örtelim. Ayıp ve de günah...</p>
<p class="block2">Uzun İskender arkadaşlarına adeta müjdeledi:</p>
<p class="block2">-Duydunuz mu uşak? Candarma gelmemiş...</p>
<p class="block2">Candarmanm gelmediği ne devlet!.. Oh ne güzel!..</p>
<p class="block2">Zeynel dalmıştı:</p>
<p class="block2">-Candarma mı, ne candarması?</p>
<p class="block2">-Candarma yetişmemiş.</p>
<p class="block2">-Candarma yetişmese mi iyidir?</p>
<p class="block2">-Yetişmese elbet! Ayağı çarıklı köylü takımını dağıtmak kolay. Sen o işi bana bırak! Yol açar savuşuruz.</p>
<p class="block2">Dağ gibi yiğitliğimizle ve de göklere sığmaz ünümüzle çoluğa çocuğa teslim olacak değiliz ya...</p>
<p class="block2">,</p>
<p class="block2">-Çoluk çocuk daha kötü... Bunlar eşkiyayı çoktan unuttu Uzun Ağa! Bunlar eşkiyayı türkülerden, bir de Köroğlu masallarından bilirse bilirler. Vurmak, vurulmak şimdinin köylü milletine şaka gelmekte...</p>
<p class="block2">-Bırak herif! Sabahtan beri senden bıktım usandım.</p>
<p class="block2">Her bir lafı arkadaşın ağzına tıkamak nasıl bir âdet!</p>
<p class="block2">-Kızma efendi! Sordun söyledik. Bugünün köylüsü senin mavzer kurşununun üzerine türkü çağırarak gelir.</p>
<p class="block2">-Biz de hemen, yaka yakaya mı gelinsin, dedik.</p>
<p class="block2">Arkamızda ince bir keçiyolu vardır. Ordan tepeye çıkarıl .</p>
<p class="block2">Keseden muhacir köyüne inmeli. Muhacirlerin bu Yüksek Oluk la evvel eski arası iyi değildir. Bizi teslim etmezler. Paraya kıyar atlanırız.</p>
<p class="block2">-Hani Çerçi Süleyman namussuzu bizi burçla bekilyordu? Hani</p>
<p class="block2">-atlar hazı r etmi ş ti?  İskender dönüp Zeynel in yüzüne baktı, bir zaman karşılık vermedi. Bir şeyler düşündüğü, aklından hesaplar yaptığı anlaşılıyordu. Çerçi nin burda olduğuna yolu gibi emindi. Lakin bakalım ne ağız kullanmış. Bu işten haberi olduğunu muhtara bildirmemiştir. Şimdi Yüksek Oluk tan sipsivri Çerçi Süleyman istemek icap eder mi?</p>
<p class="block2">-Şu Kuru herifte akıl ne arasın kardaş!</p>
<p class="block2">-Çerçi burda elbet! Çerçi yüzde yüz burda...</p>
<p class="block2">-Hani ben görmedim. Benim bildiğim Çerçi çoktan türküye başlayacaktı.</p>
<p class="block2">-İşin gücün alay! Çerçi bizimle birlik olduğunu meydana nasıl koyabilirmiş bakalım? Alarga durup sırası gelince araya girecek, arayı bulacak... En iyisi biz muhacir köyüne inelim. Orada atlanmamızla...</p>
<p class="block2">-Sen bugün, kıyamet kopsa atlanacaksın arkadaş, ben anladım. Şimdi senin aklınca Yüksek Oluklular yukarıyı tutmadılar mı?</p>
<p class="block2">-Çenenden başlarım. Ulan ne geveze herif! Yüksek oluk muhtarı olacak Feyzi kavatında öyle akıl ne arasın!..</p>
<p class="block2">-İyi iyi... Haydi Katır oğlum davran bakalım, sen de Ali Maraz! Kayadan kayaya atlanılacak... Hedef vermeyin. Kurşun murşun sıkarlar, bir sakatlık olur.</p>
<p class="block2">Yüksek Oluk muhtarı Feyzi Ağa:</p>
<p class="block2">-Heyy... diyerek bağırmıştı ki dördü birden keçiyoluna doğru fırladılar.</p>
<p class="block2">Muhtar atıldı:</p>
<p class="block2">-Dur, İskender Ağa, yukarısı tutuldu... Şart olsun her yanınız çevrildi. Teslimden başka çareniz kalmamıştır.</p>
<p class="block2">Ateş açılacak... Çoluğunuza çocuğunuza yazık! Kulak asmayarak tırmanmaya çabaladılar. Allah bir kuvvet ihsan etmiş, yorgunlukları filan kalmamıştı.</p>
<p class="block2">Adil den başka ötekiler nedense işin alayındaydılar.</p>
<p class="block2">Can korkusundan fazla köylü takımına yakalanmak utancıyla var kuvvetlerini bacaklarına vermişlerdi.</p>
<p class="block2">-Durun heyy! Durun dedim İskender, ateş edilecek, durun!  Aldırmak surda kalsın büsbütün hızlandılar.</p>
<p class="block2">Uzun İskender, soluklarının ağzına sığmadığına bakmadan, seslendi:</p>
<p class="block2">-Maraz Ali!</p>
<p class="block2">-Buyur Ağa!</p>
<p class="block2">-Torba yeddinde mi, torba?</p>
<p class="block2">-Yeddimde...</p>
<p class="block2">-Atıver oğlum, sana zahmet vermesin.</p>
<p class="block2">-Atılır mı Ağa? Hiç atmam, ne mümkün!</p>
<p class="block2">-Aferin Ali Maraz! Ulan aferin! Hepsini sana bağışladım kopuk! Ananın ak sütü gibi...</p>
<p class="block2">Tam bu sırada silahlar patlamaya başladı. En kurnazları Zeynel olduğu halde, o bile işin bu tarafını aklına getirmemişti. Yukarı çıktıkça karşıda siperlenenlerin hizasına gelmişler, en kötü çiftenin, en eski tüfeğin düpedüz menziline girmişlerdi. Bundan başka tepeyi tutanlar da yukardan aşağıya kurşun yağdırıyorlardı.</p>
<p class="block2">Zeynel, uzatmadan haykırdı:</p>
<p class="block2">-Sipere! Bre siperlenin! Hepsi, oldukları yerde toprağa yapıştılar. Vaziyet berbattı. Atılan her kurşun kayaları misketlediğinden sanki firavun ateşi içinde kalmışlardı. Bereket versin herifler vurasıya atmadıklarından bir sakatlık olmuyordu.</p>
<p class="block2">Zeynel söylendi:</p>
<p class="block2">-İşte buyur Uzun Oğlan! İşte atlandık bir güzel! Bu sırada boğazın ağzından da silah açıldı. Sarıca muhtarı Arif Ağa takımı Yüksek Oluklulardan aşağı olmadıklarını ispat için mermiye büsbütün acımıyorlardı.</p>
<p class="block2">Başkaca bunlar. Yüksek Oluk yankısı kuvvetiyle naralar atmaya da başlamışlardı.</p>
<p class="block2">Zeynel arkadaşlarına cesaret vermek gerektiğini kestirdi: </p>
<p class="block2">-Kuru gürültüdür uşak aldırmayın! Sarıçalı Dede köylüsü olduğundan hamiyete geldi. Kulak asmayın! Vurasıya sıkamazlar! Sesi, kurşun cayırtısına, yankıyla gümbürdeyen naralara karıştı, duyulmadı bile...</p>
<p class="block2">Velvele böylece birkaç dakika sürmüştü ama, Uzun İskender takımına bu dakikalar yıl gibi uzun gelmişti.</p>
<p class="block2">Silah sesleriyle naralar seyrekleşip nihayet büsbütün kesilince Yüksek Oluk muhtarı Feyzi Ağa keyifli keyifli konuştu:</p>
<p class="block2">-Nasıl ben demedim mi yiğitler! Çevrildiniz. Teslim olun! Zeynel fısıldadı:</p>
<p class="block2">-Arkadaşlar! Birkaç fişek yakalım da adımız</p>
<p class="block2">-çarpıştılar</p>
<p class="block2">- olsun. Aman adam nişanlamak yok... Kayalara kayalara sıkılacak. Birazdan candarma yetişir.</p>
<p class="block2">Haydi bismillah...</p>
<p class="block2">Üçlüyü doğrultup bir kurşun attı. Uzun İskender in hovardalığı tutmuş olmalı ki, arkadaşının bir tek mermisine karşılık tam bir bağ harcamıştı. İğne birkaç kere düştüğü halde Katır Adil in elindeki dokuzlu ateş almadı. Maraz Ali nin Karadağ dönerine gelince, mübarek, yedi buçukluk cebel topu gibi gürlemiş, kayaları yer depremine vermişti.</p>
<p class="block2">Zeynel, keyifsiz keyifsiz güldü:</p>
<p class="block2">-Aferin yeğen! Bu sesle bir fişek elverir. Aman aralık aralık atalım, aralık aralık... Adama atmak yok haaa. En iyisi hep İskender Ağa çeksin. Lakin birer tek. .</p>
<p class="block2">Kopuk ipsiz takımı</p>
<p class="block2">-eşkiya yakalayacağız diyerek süngü hücumuna geçer de arada bir sakatlık olur. Dağı çakalsız bellemesinler. Biz mermilerimizi idare edelim.</p>
<p class="block2">Uzun İskender dişlerini sıkmıştı. Avurtları, bilek damarları gibi atıyordu. Zeynel in söylediklerini, kulaklarındaki uğultu sebebiyle hiç duymamıştı. Filintaya beş mermi bastı, beşini de mitralyöz gibi yaktı. </p>
<p class="block2">-Dur arkadaş! Düğün değil bu... Beşer beşer neyin nesi?</p>
<p class="block2">-Bırak Zeynel! Şu namertleri tekmil kırmamış olmaz.</p>
<p class="block2">-Ne kırıyorsun Ağa, ince kabuklu ceviz mi? Bırak vazgeç...</p>
<p class="block2">Son sözleri, karşının savurduğu kalabalık yaylım ateş gürültüsüne karışmıştı.</p>
<p class="block2">-Köylünün elindeki silah çeşitli... diye düşündü.</p>
<p class="block2">-Halis Osmanlı mavzerinden tut, tek martine, eski zaman çakmaklısına kadar beğen beğendiğini... Her birinin sesi ayrı... Köy yerinin cahili cühelası bu oyunu pek sevmişlerdir. Hevese gelmişlerdir ki... Oynak karı tavlamış hesabı... Lakin Muhtar Feyzi pezevengi de sıkı tenbihlemiş... Aralıkta adam vurulmasını istemediği meydanda...</p>
<p class="block2">Belki on dakika iki taraf da ne ses etti, ne de silah patlattı. Her gürültüyü bin misli büyülten Yüksek Oluk boğazının sessizliği, hele deminki kıyametten sonra, çok daha korkunç bir hal almıştı. Buna en önce Katır Adil in sinirleri dayanamadı. Başından beri, arkasına yattığı kayaya bir türlü güvenemiyor, her yanını kurşunlara açık sanıyordu. Kafasını çevirip yukarı baktı. Zeynel le arasındaki üç metre mesafeyi gözüne kestirdi. Yavaş yavaş toplandı, önce sağ yanma doğru sıçradı. Bu anda iki tüfek birden patlamış, kaya parçaları ıslıklanarak etrafa saçılmıştı. Daha beteri, Adil mesafeyi iyi hesaplayamadığından aynı hizada daha küçük bir taşın arkasına sinmek zorunda kaldığı için Zeynel ürküntüyle çıkıştı:</p>
<p class="block2">-Otur oturduğun yerde rezil! Delirdin mi, deli Katır? 34Ö</p>
<p class="block2">-Yanına çıkayım dedim. Senin yanın iyi...</p>
<p class="block2">-Yat ulan! Yat, yoksa elden gittin bil!</p>
<p class="block2">-Vallah berbat Zeynel! Sen farkında değilsin, burası kötü... Benim her yanım el ayası gibi açık yahu! Beni vururlar bunlar... Bu Aleviler...  Sol eli ateş etmez dokuzlu tüfeği sımsıkı kavramıştı.</p>
<p class="block2">O kadar ki parmaklarından kanı çekilmiş... El, ölü eli gibi bembeyaz... Halbuysa ablak suratının kırmızılığı yerinde... Herif korkudan çene atıyor. Hayır töbe! Çene atması değil... Hıçkırığa tutulmuş, korku hıçkırığına... Bu korku hıçkırması gayet domuzdur.</p>
<p class="block2">Adamın gövdesini işte böyle yumruk yemiş gibi sarsalar.</p>
<p class="block2">Bu Katır Adil bir bakıma hain bir herif olduğundan...</p>
<p class="block2">Bu kadar korkması hainliğinden... Ne demişler? Hain adam ödlek olur demişler. Surda adam kes, kendisinin bir kârı yoksa umurlamaz. Bir ahbabını asacak olsalar da iki liraya kurtulması elverse, bunun cebinde de tam elli lira bulunsa, gözünden ip gibi yaşlar döke döke</p>
<p class="block2">-on param yok diyerek bir de yemin edip savuşur.</p>
<p class="block2">Vicdanı boklu bir Katır ama, borcuna sağlamlığını n apmalı? Borcunu dediği saatte ödemedi mi bunu uyku tutmaz. Karıyı sürümüşler gibi öfkeye biner. Kıyamet kopsa faydasız... On iki saatlik yolu yaya gider de borcunu verir.</p>
<p class="block2">-Deli misin? Yarına ne olmuş torbaya mı girdi? diyenlere bir şaşırması vardır ki...</p>
<p class="block2">-Allah Allah söz verdik ya... Borç işi bu... Hayır, erkeklik öyle değil! diyerek suratını asar. Köy yerinde yok yoksul olmaması işte bundan... İcabında yirmi kayma borç bulabildiği için bu herif hiç dara düşmez. Borcuna doğru ama, dul kocakarıların, saçı bitmemiş yetimlerin iki meteliğini fırsat düşürünce aşırması neyin nesi? Hasılı eşkiya</p>
<p class="block2">-vurguncu desen değil,</p>
<p class="block2">-cami direği gibi doğru bir herif desen değil, Allahm bir hikmeti vesselam! Kuru Zeynel in gözü Maraz Ali nin ensesine ilişti.</p>
<p class="block2">Bu ense zebunluktan kaşıkçı bıçağıyla oyulmuş gibi çukur... Sığır kemiği gibi sarı... Oğlan sol eliyle mecidiye torbasının boğazını sıkıca kavramış, kötü döneri bunun üstüne desteklemiş. Artık yama tutmaz ceketi, çamura batmış yırtık pantolonu, tabanları bitmiş çorapları, topuk kalmamış kunduralarıyla bu fukaramn burda ne işi var yahu? Bunu mahpus damında, Allah beterinden saklasın, kan niyetine kullanırlar.</p>
<p class="block2">-Hay Allah belanı versin Uzun İskender, Allah belanı versin e mi? Az aşağısında, Katır Adil in biraz berisinde yatan  Uzun Oğlanı yandan görüyordu. Kırmızı burnu morarıp uzamış, gözleri manda gözü gibi dalgın...</p>
<p class="block2">-Bir şey düşünüyor desem, akıl yok ki fikir olsun. Ankara</p>
<p class="block2">-Samsun şosesini kestikleri günü hatırladı. O gün ille inat etmiş, ortaya kendi çıkmıştı. Ortaya kendi çıkmıştı ama, akşama kadar dere balığı gibi durmadan sağa sola koştuydu.</p>
<p class="block2">Bazı dururken naralar atmış, bazı karşısında hasmı varmış gibi mekanizma oynatmış, sövüp sayarak, telaşla sıçrayarak oyun bırakmamış çıkarmıştı.</p>
<p class="block2">Neden mi? Korkusundan... Bir adam hem o kadar korkar da, hem bir vilayet adamını gündüz gözüne soymayı nasıl becerir bakalım? Hele muhafız candarmalarını hiçe alıp Osmanlının yaylısını dev gibi çevirmesini n apmah? Belli bir şey bu oğlan, uzun olduğundan biraz safça... Şuncacık bebekler bunu suya götürürler de, kırk kez susuz getirirler. Hasılı avanak... Bazı bazı köpürüp ölümden perva etmemesi, bazı serçe zıplasa dudağının yarılayazması hep avanaklığından... Kasaba yeri bu Uzun Oğlanı büsbütün maskara etti. Sungurlu da iki paralık haysiyeti yok... Halbuysa ahbap yoluna koşar, paralanır. İki kuruşu olsa karşılık beklemeden ikram eder. Şaraba dayanıklılığı meşhur... Kumarda hiylesi, mızıkçılığı yok. Yüz lirasını yut, suratına baksın da utangaç utangaç gülüversin. Uçkuruna gayet sağlam...</p>
<p class="block2">Kuru Zeynel içini çekti. Canı birdenbire cigara istemişti.</p>
<p class="block2">Bir tek cigara olmalı, dedi,</p>
<p class="block2">-bu düğünün keyfi cigarasız çıkmaz. Hey karı... Şaşırarak etrafına baktı. Şaşırttığı yüzde yüz... Karıdan cigara istemek ne demek, burada... Karı kaç yıldır,</p>
<p class="block2">-Etme herif, seni mahpus damına atarlar. Aman mahpus damına düşersin, diyerek ağlar durur. Şu halde fukaranın yüreğine doğmuş...</p>
<p class="block2">Karı kısmı eksik etek, fazladan saçı uzun... Duymasıyla üstünü başını yırtmaz mı şimdicik?</p>
<p class="block2">-Üst baş da laf gelişi bir laf...</p>
<p class="block2">-Bizde üst baş ne arasın? Karısına şaka yapıyor gibi tatlı tatlı gülümsedi. Her zaman tekrarladığı bir sözü gene aklından geçirdi:</p>
<p class="block2">-Yahu, bizim kendimizden, bir de ev uşaklarımızdan başka, bu dünyada düşmanımız yok mudur? •</p>
<p class="block2">-Hey Zeynel Ağa! Beni duy! Beni işit! Hey Kuıu Ağa!</p>
<p class="block2">-Ne var oğlum? Kimsin?  Zeynel, Yüksek Oluk boğazını tıka basa dolduran kalın sesle dalgınlıktan ayılmış, boş bulunarak karşılık vermişti. Şimdi sesin sahibini bulmaya çalışıyordu.</p>
<p class="block2">Yabancı değil ya, hangi namussuz? Namussuzluğu da herifin keyfinden belli...</p>
<p class="block2">-Ulan biz senin sürüyle davarını, katarla develerini mi sürdük ki...</p>
<p class="block2">Gayet öfkelendi. Sesten tarafa bir kurşun sıktı. Dağ taş inledi. Bir Köroğlu deyişini, kendi üzerine değiştirip mırıldandı:</p>
<p class="block2">-Yiğit boğaza girende / Ayaklar suya erende / Kurşun kayaya değende / Yürek gümbürder gümbürder.</p>
<p class="block2">Zeynel Ağa, dediğim şu: Teslim olun! Teslim olmamış çare yok! Sen köy bekçiliği ettiğinden bilirsin...</p>
<p class="block2">Vay tüyü bozuk Nezir sen misin? Ulan sana mahpus damında:</p>
<p class="block2">-Çarık hırsızı pis Nezir demezler miydi kavat? Hey Feyzi kâhya! Sizin köyde bu Nezir geyiğinden başka söz sahibi kalmadı mı ki... Haaaa muhtar? Bu sefer Muhtar Feyzi aldı:</p>
<p class="block2">-Burda söz benimdir. Gelin edebinizle teslim olun. Paraları verirseniz bu işi burda söndürürüm. Hükümete düşürmem.</p>
<p class="block2">Zeynel önünü sonunu pek düşünmeden, karşıladı:</p>
<p class="block2">-Peki! Bak nasıl yapalım. Sen yanımıza birinci aza Aziz Ağayı gönder. Biz Aziz Ağayla birlikte tepeye çıkarız. Ordakiler bize yol verir. Biz de paraları teslim ederiz.</p>
<p class="block2">Uzun İskender yattığı yerden boğulur gibi atıldı:</p>
<p class="block2">-Allah belanı versin. Kuru kavat! Ulan bu nasıl bir lakırdı? Cebri soygun yaptığımızı bir köylüye duyurdun rezil!</p>
<p class="block2">-Kes sesini Uzun Oğlan! Kes de muhtarın cevabım işitelim...</p>
<p class="block2">Karşıdan bir zaman ses gelmedi. Köylü herhal danışmaya girmişti. Neden sonra Muhtar Feyzi karşılık verdi</p>
<p class="block2">-</p>
<p class="block2">-Ya parayı vermeden savuşmaya kalkarsanız...</p>
<p class="block2">-Nereye savuşuyoruz gün ortası... Aziz Ağayı gönder gelsin. Eğer niyetin iyilikse gönderirsin.</p>
<p class="block2">Gene karşılığın arası uzadı. Sonunda Feyzi Ağa kesip attı: </p>
<p class="block2">-Olmaz arkadaş! Heyet razı gelmiyor.</p>
<p class="block2">-Oyuna düşeriz, demekteler. Teslim olmamış olmaz. Paralan bir tamam verirseniz, şart olsun bu iş hükümete düşmez.</p>
<p class="block2">-Dede Kasım m parası sebebiyle avradı boşadın öyle mi boz geyik? Kanyı helalinden kullanmayacaksın öyle mi kart pezevenk? Uzun İskender, soluk soluğa yalvardı:</p>
<p class="block2">-Aman Zeynel! Herifi kızdırmanın sırası değil...</p>
<p class="block2">Bırak boşboğazlığı...</p>
<p class="block2">Zeynel, bu yalvaran sese iğrenerek baktı. Uzun İskender in çenesi de yorgun eşek çenesi gibi sarkmış titriyordu.</p>
<p class="block2">Tamam! Korku bastırdı mülevvesi, dedi.</p>
<p class="block2">-Bunu bir kere korku bastırdı mı bitti! Eski devrin, namına türküler yakılmış meşhur eşkiyası Uzun İskender Ağayı korku bastırmıştı gerçekten...</p>
<p class="block2">Hem de apansız değil, yavaş yavaş... Bu korku, romatizma sancısı gibi dizlerinden başlayıp karnına çıkmış, yüreğine buz gibi çöküp boğazına tıkanmıştı. Sivri kafasını omuzlarının içine iyice çektiğinden boyun damarları ağrıyor, soluklan yüreğinin atışlarına yetişemiyordu.</p>
<p class="block2">Aklına art arda hücum eden fikirlerle eli ayağı tutmaz olmuştu.</p>
<p class="block2">-Biz koca bir Uzun İskender Ağa olup... Bunca nam sahibi bulunup... Peki bunlar Zeynel e neden seslendiler bakalım? Bu köylü bize evvel eski düşman... Yeğenim Aziz de bize düşman... Ulan Uzun kavat senin bu amansız boğazda işin ne, alçak? Dedenin Arap atını çıkarıp sen neden savuşmazsm bakalım? İki eliyle kavradığı filintadan, birdenbire usandı.</p>
<p class="block2">Az kalsın kaldırıp atacaktı. Sonra aklını başına toplayıp, Ulan tüfek atılır mı namussuz? dedi.</p>
<p class="block2">-Tüfeği atınca ne kalır? Dört bin liranın üstünde bulunduğunu hatırlayınca korkusu birkaç kat arttı. Dişleri birbirine vurarak:</p>
<p class="block2">-Bölüşmediler namussuzlar, dedi.</p>
<p class="block2">-Bu namussuz Kuru,  bölüşmeye razı gelmedi. Niyeti bizi ortaya atıp kendini kurtaracak... Gene birden, Dede nin çamaşırları vücuduna çuvaldız gibi battı.</p>
<p class="block2">-Hay Allah belanı versin Zeynel, diye inledi.</p>
<p class="block2">-Bizi yaktın Kuru deyyus, bizi harcadın ki, büsbütün...</p>
<p class="block2">Maraz Ali, paraların geriye verilmesi lafı ortaya atıldı atılalı düşünüyordu. Sesini yankıya kaptırmamak için fısıldadı:</p>
<p class="block2">-İskender Ağa!</p>
<p class="block2">-Haa kimsin?</p>
<p class="block2">-İskender fısıltıyla sıçrayıp dönmüştü.</p>
<p class="block2">Gözleri fıldır fıldır, tanımadan bakarak sordu</p>
<p class="block2">-: Sen misin Maraz Ali?</p>
<p class="block2">-Torbayı şuraya gömsem mi? Bir selâmet zamanda gelir alırız.</p>
<p class="block2">-Hangi torbayı?</p>
<p class="block2">-Para torbasını...</p>
<p class="block2">-Para torbasını mı? Şuna</p>
<p class="block2">-mecidiye torbası desene rezil! Gömebilir misin? Üstünde bıçak var mı?</p>
<p class="block2">-Bıçak istemez. Kayanın dibi ıslanmış. Açar gömerim.</p>
<p class="block2">Gayet sıkı doldurulmuş iki çifte beraber patladı.</p>
<p class="block2">Ses dünyayı tuttu. Saçmalar kayalara dolu gibi yağdı.</p>
<p class="block2">Katır Adil, yüzünü toprağa bastırıp can havliyle yalvardı:</p>
<p class="block2">-Susun yahu! Gürültü etmeyin kardaşlar...</p>
<p class="block2">Ayaklarınızı öpeyim... Aman haaaa...</p>
<p class="block2">Uzun İskender den beş beterdi. Birkaç kez dua okumak istemiş,</p>
<p class="block2">-kulhuvallahntan ötesini getirememişti.</p>
<p class="block2">Alnından göz çukurlarına, ordan ağzına süzülen terleri yaladıkça bir yandan susuzluğu artıyor, bir yandan midesi bulanıyordu. Avuçları da su gibi terlediğinden tüfeği zapt edemez olmuştu. Boynu, sırtı, beli, bacakları sızlamakta, karnının etleri sanki kerpetenle çekilmekteydi.</p>
<p class="block2">Arkadaşları konuşursa başına bir felaket geleceğinden korkmuştu. Şimdi onlar seslerini kesince  İskender i darılttığını zannederek ödü koptu.</p>
<p class="block2">İskender Ağa! Hey İskender kardaş!</p>
<p class="block2">-Adil sen misin? Ne var? Aman susalım kardaş, aman ses etmeyelim. Sese atarlar, bizi bitirirler.</p>
<p class="block2">Maraz Ali, mecidiye torbasını kayanın dibine gömmek için biraz yer değiştirdi. Köyün kenarında döl güderken söğüt dallarından düdük yapıyormuş gibi telâşsızdı.</p>
<p class="block2">Her solukta tatlı tatlı kokladığı barut kokusuyla keyfi büsbütün artıyor, eşkiya olup vuruşmalara girdiği için efeleniyordu. Lüveri eskiydi meşkiydi ama kendine yeter... Güzel patladı ve de birinciye patladı.</p>
<p class="block2">Ulan eşek! Adam paraya kıyıp on mermi daha almaz mı? Eşkiya milletinden paraya acıyan hiç görülmüş mü bakalım? Erkek gibi erkek bir yola girdi mi, o yolun töresini sıkı tutacak... Sen dünyanın yüzüne mermisiz eşkiya icadı mı çıkaracaksın rezil, haa? Tırnaklarıyla toprağı açmak umduğu kadar kolay olmuyordu. Çamurun dört parmak aşağısı kerpiç gibi sertti.</p>
<p class="block2">-İki yüzlü bir kama uydurmalı her ne olacaksa... diye düşündü, İki yüzlü bir kama eşkiya kısmına her zaman lazım! Kuru Zeynel, ortaya sordu:</p>
<p class="block2">-Cigara yok öyle ya? Uzun İskender inledi. Katır Adil:</p>
<p class="block2">-Sus yahu! Susar mı, şuna bak! diye bir şeyler mırıldandı.</p>
<p class="block2">Maraz Ali,</p>
<p class="block2">-Eşkiya kısmının üzerinde her vakit tütün cigara hazır olacak, dedi.</p>
<p class="block2">-Şimdi paketi Zeynel Ağama, Buyur! diyerek atı vermeliydim ki... Evet iki yüzlü kama gibi, tütün de lazım...</p>
<p class="block2">Gene epi zamandır, ses soluk duyulmuyor, tüfek patlamıyordu. Bu sefer Uzun İskender Ağa dayanamadı.</p>
<p class="block2">Zeynel e:</p>
<p class="block2">-Ne yapacağız arkadaş? Bir akıl... diyecekti ki Muhtar Feyzi Ağa, bu kez biraz kızgın bağırdı:</p>
<p class="block2">-İnsandan dışarı bir adamlarsınız! Ulan İskender  Ağa, sen evvel eski iyilikten, kötülükten anlamazsın.</p>
<p class="block2">Bak uşaklar kızdı.</p>
<p class="block2">-Günah bizden gitti, dediler.</p>
<p class="block2">Bundan böyle taşa değil, ete atacaklar. Gel namusunla teslim ol! Ete atmak ne demek Feyzi kâhya, domuza mı atmaktasınız? Vallah billah! İşte sana yemin. Uşaklar fena kızdı ağa, benden hemşerilik buraya kadar... Üst yanını kendiniz bilirsiniz.</p>
<p class="block2">İskender Ağa, ne zamandır Çerçi Süleyman meselesini düşünmek istemiş bir türlü fikrini başına toplayamamıştı.</p>
<p class="block2">Çerçi yi bu işe sipsivri karıştırmak... filan derken aklı karışıyordu. Şimdi apansız karar verdi:</p>
<p class="block2">-Beri bak kâhya! Sizde bu gece bir Tanrı misafiri yok mu?</p>
<p class="block2">-Ne yok mu?</p>
<p class="block2">-Tanrı misafiri...</p>
<p class="block2">-Nasıl Tanrı misafiri! Kim?</p>
<p class="block2">-Diyelim ki Kulveren den Çerçi Süleyman Ağa...</p>
<p class="block2">Muhtar biraz düşündü:</p>
<p class="block2">-Ne olacak?</p>
<p class="block2">-Var mı, yok mu?</p>
<p class="block2">-Yok!..</p>
<p class="block2">-Yok olmaz. Belki sana haber vermemişlerdir.</p>
<p class="block2">Geç vakit gelip bir ahbabında yattıysa...</p>
<p class="block2">-Yahu dünya velveleye gitti. Bu herif ahbabında ölüm uykusuna mı yatmış. Hayır yok... Sen dur hele... Sen bu Çerçi yi neden sordun? Sakın senin yanındaki, zebun oğlan Çerçi nin azabı mı? Tamam iyi bildim, Çerçi nin azabı... Sarıçalının habercisi dediydi de beni inanmadımdı. Demek doğruymuş...</p>
<p class="block2">Uzun İskender, Çerçi nin bulunmamasına dalmış, lafın gerisine kulak vermemişti. Fakat Kuru Zeynel pirelendi: </p>
<p class="block2">-Hey Muhtar!</p>
<p class="block2">-Buyur! Sen misin Zeynel Ağa buyur!</p>
<p class="block2">-Sarıçalı ne dedi de sen şaştın?</p>
<p class="block2">-Ne diyecek?</p>
<p class="block2">-Yanlarında Çerçi Süleyman ın hizmetkârı var, dedi. Adı Ali... Bu Ali nin yakalanmasına emir çıktı. Nerde bulunursa, kolları bağlanacak da Sungurlu ya yollanacak! Muhacir köyüne dün akşam telefon geldi.</p>
<p class="block2">-Ne yapmış bu oğlan?</p>
<p class="block2">-Çerçi Süleyman kendisinden davacı... Bu oğlan Çerçi nin boz danasını sürmüş, ayrıca sandığını yarıp bir lüver, şu kadar da para aşırmış. Oğlan yanınızda öyle ya? Kuru Zeynel artık cevap vermedi. Gözlerini kısıp bir vakit karşı kayalara daldı, bir vakit gülümsedi. Arkadaşları taş kesilmişler yüzüne bakıyorlardı. Yalnız Maraz Ali hiç telaşlanmamıştı.</p>
<p class="block2">-Benim Çerçi Ağamda plan çoktur. Kendi ilmi olmayacak da bizi hükümetten kolay alacak, diye düşünüyordu.</p>
<p class="block2">Zeynel, neden sonra can sıkıntısıyla sordu:</p>
<p class="block2">-Ulan, bu dava neyin nesi? Danayı sürmüşsün, lüverle para aşırmışsın haa?..</p>
<p class="block2">-Benim Çerçi Ağam...</p>
<p class="block2">-Başlarım Çerçi Ağanın geçmişinden... Sorduğuma karşılık gelsin! Danayı sürdün mü? .</p>
<p class="block2">-Yok Ağa! Danayı Ağamın emriyle Sungurlu pazarına indirdim. Değeri bahasını bulamayınca Emrali Mustafa Bey e bıraktım.</p>
<p class="block2">-Parası?</p>
<p class="block2">-Parasını aldım da yirmi beş kaymasını İskender Ağama verdim.</p>
<p class="block2">-Lüverle sandıktan aldığın para? </p>
<p class="block2">-Para mara yok... Lüver dersen, bize kendi verdi, kaç ay önce...</p>
<p class="block2">-Köyde bilen duyan?</p>
<p class="block2">-Olmaz mı... Çoook!</p>
<p class="block2">-Kim?</p>
<p class="block2">-Büyük ablamla küçük ablam!..</p>
<p class="block2">-Ablalarını eşekler bellesin, köylüden bir başka bilen...</p>
<p class="block2">-Silah kısmı gizliden taşınacak... Köylüye bildirilir mi?</p>
<p class="block2">-Doğru... Hey İskender! Hey Uzun Oğlum!</p>
<p class="block2">-Ey?</p>
<p class="block2">-Anladın mı işi?</p>
<p class="block2">-Neymiş?</p>
<p class="block2">-Bir de sorar. Senin ruh gibi ahbabın Çerçi Süleyman namussuzu bu meselede yok! Elini çoktan yıkayıp savuşmuş. Fazladan senin bu Maraz Ali yeğeninden de davacı...</p>
<p class="block2">-Vay anasını avradını... Vay kahpe avratlı Çerçi Süleyman... Vay ulan...</p>
<p class="block2">Bunları yüksek sesle söylediğinden kayalar cami kubbesi gibi uğuldamıştı. Yüksek Oluk muhtarı Feyzi Ağa sordu:</p>
<p class="block2">-Bi şey mi dedin İskender Ağa?</p>
<p class="block2">-Ulan Muhtar Feyzi Efendi, ben senin top kâküllü avradını mı sürüdüm ki...</p>
<p class="block2">Uzun İskender var kuvvetiyle bağırmış, korku boğazını sıktığından sesi kart horoz ötüşü gibi çatlak çıkmıştı. Bu tanımadığı garip sesin yankısıyla şaşırıp sustu. Zaten niyeti böyle söylemek de değildi. İşin işten geçtiğini nihayet anlamıştı.</p>
<p class="block2">-İnceldiği yerden kopsun diyerek Çerçi Süleyman ın, Muhtar Feyzi nin hiç sesi çıkmayan yeğeni birinci aza Aziz olacak namerdin analarına avratlarına sövecekti. Hele Çerçi Süleyman ın kahpeliğinden  sonra, bir Hazreti Ali narası vurup boğazı inletmekten, kurşun yağdırarak şunlarm üstüne dev gibi yürümekten başka çare kalmadığını anlamıştı, fişte belli bir şey! Bu bela çukurundan kurtulmak yazılıysa, ancak böyle yazılı... İki kez davrandı, ama bacaklarını toplayamadı. Bacaklarının kendini taşıyamaz olduklarına iyice inanır inanmaz yenmeye çalıştığı korkusu dehşete donuverdi.</p>
<p class="block2">-Ulan namussuz İskender, diye inledi,</p>
<p class="block2">-Ulan senin Dede soymak ne haddineydi? Dede seni nah bağladı bi güzel! Dede seni dua kuvvetiyle yere vurdu. Sen burda... Bu amansız boğazda mundar öleceksin deyyus! Üst üste yutkundu:</p>
<p class="block2">-Zeynel!</p>
<p class="block2">-Buyur!</p>
<p class="block2">-Bak beni dinle kardaş! Lafıma kulak ver. Ben şey etsem... Yani ben şu muhtar Feyzi nin yanına varsam, kavatı bir kuytuya çeksem, paraları göstersem...</p>
<p class="block2">Haa ne dersin?</p>
<p class="block2">-Yani?</p>
<p class="block2">-Paraların birazını göstersem bu kavat bize bir yol açar.</p>
<p class="block2">Zeynel cevap vermedi. Uzun İskender üst üste tükürdü:</p>
<p class="block2">-Haa ne dersin kardaş?</p>
<p class="block2">-Bize bir kaçamak verir dedim? Kuru Zeynel bu sesi hiç beğenmemişti. Bu ses, kahpe karı sesi... Hovardasından para vurmak isteyen kahpe karı sesi...</p>
<p class="block2">-Bir erkeğin sedası bu hale geldi mi ne desen faydasız, ne desen boş!</p>
<p class="block2">-Kötü akıl değil ağa, bunu iyi düşündün aferin! Tüfeği bırak da git bakalım.</p>
<p class="block2">-Tüfeği mi? Orda lazım olursa...</p>
<p class="block2">-Savaşa mı gitmektesin efendi? Bana sorarsan tüfeği bırak!</p>
<p class="block2">-Peki. Hele bir... Yani şu Feyzi nin yüreğini hele bir anlayalım!</p>
<p class="block2">-Birinin caydırmasından korkmuş gibi hemen atıldı</p>
<p class="block2">-Feyzi Efendi! Hey Feyzi kâhya!</p>
<p class="block2">-Buyur. </p>
<p class="block2">-Sana iki çift lafım var. Sen yanılıyorsun arkadaş, bu iş hayır getirmez. Çoluğu çocuğu, cahili kopuğu başına toplamışsın. Bir sakatlık olursa,</p>
<p class="block2">-Gel buraya muhtar, bu nasıl bir iş? derler. Senin aklın ermediğinden.</p>
<p class="block2">-Bana bunu mu diyeceksin? İstemez. Biz işimizi biliriz, sen keyfine bak!</p>
<p class="block2">-Tenhada iki satır konuşalım ki...</p>
<p class="block2">-Olur hay hay! Yürü gel!</p>
<p class="block2">-Bir kahpelik etmeyeceğine yemin ver.</p>
<p class="block2">-Yahu benim sana ne garazım var?</p>
<p class="block2">-Yemin et. Hazreti Ali Efendimiz üstüne... Hasan Hüseyin Efendilerimiz... On iki imam üstüne...</p>
<p class="block2">-Kolay... Ettim gitti.</p>
<p class="block2">-Bak ben tüfeksiz geleceğim. Yiğitlikte kahpelik olmasın. Bu güneş bir gün bizim de atımızın alnına doğar.</p>
<p class="block2">-Tüfeksiz olmaz. Tüfekle birlikte... Tüfeği namlusundan tutar gelirsin. Biz siperdeyiz. Bir oyun çıkarmaya kalkarsan keyfine...</p>
<p class="block2">-Benim tüfeğim yok...</p>
<p class="block2">-İşte bunu beğenmedim İskender Ağa. Bizim gözümüz kör mü? Hazreti Ali Efendimizin, on iki imam efendilerimizin yoluna hain olayım ki benden sana kahpelik gelmez. İşte erkekçe bir söz! Uzun İskender, yere bakarak bitkin bir sesle sordu:</p>
<p class="block2">-Ne dersin Zeynel? Haa ne dersin?</p>
<p class="block2">-Mutlak konuşmaya gidilecekse... Tüfeği mutlak isterler!</p>
<p class="block2">-Tüfeklik bir iş kalmadığına iyice emindi</p>
<p class="block2">-: Git, git ama, bak iyi düşün! Candarma yetişmeden boğazın ağzını bir zorlasa mıydık?</p>
<p class="block2">-Ben para sayesinde bir soluk deliği aramaktayım, sen durmuşsun... Töbe yarabbi!  İskender Ağa, fazla uzatmadı,</p>
<p class="block2">-Allah bismillah, diyerek kayanın arkasından kalktı.</p>
<p class="block2">Maraz Ali soluğunu kesmiş bakıyordu. Yüreğine bir çırpınma, karnına bir namussuz sancı vurmuştu.</p>
<p class="block2">Uzun İskender Ağa, dik yokuştan ağır ağır, sendeleye sendeleye iniyor, her sendeleyişinde sanki arkasından diz kapakları hizasına sopayla vuruluyormuş gibi bacakları bükülüyordu. Bu sebeple her adımda, muhtarın dediği gibi namlusundan tuttuğu filintaya dayanmaktaydı.</p>
<p class="block2">Uzun boyu bile sanki kısalmıştı.</p>
<p class="block2">Maraz Ali imdat arar gibi Zeynel e baktı. Kuru herif gözlerini ufaltmış. Tüfeği tutan eli belli belirsiz titriyor. Parmağı bir ara tetikte oynadı. Ali,</p>
<p class="block2">-Şuna bir kurşun sıksam mı? diye düşündüğünü hemen anladı.</p>
<p class="block2">Eski eşkiya koca İskender Ağa, iki paralık köylü kalabalığına karşı, bunca senelik namını surda bırakmış, gidiyordu.</p>
<p class="block2">-Bir oyunu var mutlaka, dedi,</p>
<p class="block2">-bir oyunu olmamış olmaz! Zeynel bu mırıltıyı ya duyup anladı ya da aynı şeyi düşündüğünden, kederle konuştu:</p>
<p class="block2">-Para kısmının oyunu çoktur zebun oğlan! Belki söker çıkar.</p>
<p class="block2">-Filintayı sana bıraksaydı da kötü üçlüyü gö türseydi.</p>
<p class="block2">-Aldırma, fark etmez. Biz çeşitli kahpe oyununa geldik ki en başında senin Çerçi Ağanın orospu karı düzeni var.</p>
<p class="block2">Maraz Ali kafasını çevirip gözlerini Zeynel Ağadan takladı. Şimdi aklına karmakarışık şeyler hücum ediyordu: Kulveren in Bektaş Emmi gibi fakiri fukarası, Çerçi Ağasını neden sevmez? Çerçiye bunların Kahpekalleş demeleri acaba hak mı? Fakir fukara, kopuk zibidi takımı haklı olabilir mi? Çerçi Ağası kendisine neden kahpelik edecekmiş? Öl dediği yerde düşüp ölen hizmetkânna bir ağa kahpelik edince bundan ne kâr hasıl olur? Katır Adil dişleri birbirine vurarak Zeynel e üst üste soruyordu:</p>
<p class="block2">-Yol bulur öyle ya? Para sayesinde bize bir yol...</p>
<p class="block2">Sıçrar savuşuruz! Haa Zeynel?  Maraz Ali kötü kötü sırıttı. Sarıca muhtarı Arif, ilimleri bir olduğu halde İskender Ağaya kahpelik etti, atlanıp arkasına düştü. Çerçi Ağası, hem kendisine, hem de fukara İskender Ağaya kahpelik etti.</p>
<p class="block2">-Şimdi ister misin bunca yılın âşık türkülerine geçmiş namlı eşkiyası Uzun İskender Ağam, bu Zeynel Ağama, bu Adil Ağama kahpelik etsin? Ölecek gibi çenesi atan, karı gibi korkan şu derbeder Adil Ağamı bırakıp savuşsun...</p>
<p class="block2">Ulan nedir yahu! Bu dünyayı tekmil kahpelik mi sarmış. Nerde mertlik, merdanelik? Elindeki tabancayı iki kere döndürdü. Daha on mermisi var. Midesi bulandı, boğazına kadar gelen acı suyu zorla yuttu.</p>
<p class="block2">-Vuruşurum şart olsun, diye homurdandı.</p>
<p class="block2">Sen öyle mi belledin namussuz? Bizim pazarlık geberene kadar... Gebermeden bize teslim olmak yok...</p>
<p class="block2">Bu sırada İskender düze inmişti. Şimdi daha bodur, daha ufalmış görünüyordu. Beline kadar çamura batmış bir adama benzemişti. Kuru Zeynel öfkeyle dudaklarını yaladı:</p>
<p class="block2">-Bir de topallık peydahlamış yüreksiz.</p>
<p class="block2">Niyeti, kendine acındırmak besbelli! O zamana kadar kayaların arkasına güzelce siperlenmiş olan Yüksek Oluk milleti, Uzun İskender Ağa teslim olduktan sonra hiç bir tehlike kalmamış gibi hep birden başlarını çıkardılar.</p>
<p class="block2">İskender kalabalığı görmesiyle durakladı, kaçacak yer arar gibi iki yanma bakındı. Dertli kocakarı sedasıyla ağlamaklı ağlamaklı yalvardı:</p>
<p class="block2">-Yiğitlikte kahpelik olmasın muhtar, bak!</p>
<p class="block2">-Gel gel! Bizi bilmez gibi, hele şuna...</p>
<p class="block2">Uzun İskender köye çıkan yokuşa sardı. İyice yorulmuştu.</p>
<p class="block2">Maraz Ali, filinta surda kalsın, herife tatlı canının bile ağır geldiğini hemen anladı. Her adımda sendeliyor, yokuş çıktığı halde ufalmışlığı hiç fark etmiyordu.</p>
<p class="block2">Gene öyle beline kadar çamura batmış derbeder halinde...</p>
<p class="block2">-Şimdi canavar gibi sıçramalı ki...  Şimdi eski eşkiya Uzun İskender oyununa geçmeli ki... Göreyim seni İskender Ağa! Davran ki kurban olduğum...</p>
<p class="block2">Muhtar Feyzi nin keyifli sesi duyuldu:</p>
<p class="block2">-Nezir Ağa, şu tüfeği alıver! İskender tüfeği kundak tarafından uzattı. Nezir Ağa</p>
<p class="block2">-mahpus damı milletinin</p>
<p class="block2">-çarık hırsızı pis Nezir dediği semiz herif</p>
<p class="block2">-çekip aldı.</p>
<p class="block2">-Oyun moyun yok! Ulan ne iş! Maraz Ali güneş vurmuş gibi gözlerini yumdu.</p>
<p class="block2">Zeynel Ağanın öksürüp tükürdüğünü duydu.</p>
<p class="block2">Katır Adil, inledi:</p>
<p class="block2">-Aman Zeynel! Ne yaptı bu kavat? Tüfeği teslim etti. Bizi yaktı bu İskender. Vay kahpe avratlı İskender! Gördün mü kardaş?</p>
<p class="block2">-Sesini kes! Şart olsun vururum. Akşamdan beri yeter ettiniz reziller!</p>
<p class="block2">-Kestim kestim. Benim bir şey dediğim mi var? Dediğim şu: Bir iş çıkar mı? dedim. Muhtar bizi koyuverir mi? Parayı alınca koyuvermeli!</p>
<p class="block2">-Elbet koyuverir. Yüz kişinin huzurunda Dede parasından rüşvet alıp, fazladan tüfeğiyle teslim olmuş bir yiğitten rüşvet alıp... Hep plan! Uzun İskender planı...</p>
<p class="block2">-Plan iyidir. Yahu ne akıl haa? Bize değmesinler de parayı hep alsınlar. Muhtar Feyzi, buraların sayılı bir ağasıdır. Yüreğini ben fena görmedim. Ne demek olsun? Öldürdüğümüz yerde mi yatmakta? Bize değmezler öyle ya?</p>
<p class="block2">-Bekle bakalım! Dede tarafı hiç telaş ediyor nm? Oysa ki ortada dönen para onların parası...</p>
<p class="block2">Uzun İskender, Muhtar Feyzi Ağayla beraber birkaç kişinin arasında köye doğru çıkıp gözden kaybolmuştu.  Karşı taraf enikonu bayram yapıyordu. Ayaktakımı büsbütün coşmuştu. Kuru Zeynel, kayalara çarpan yankıların bunaltıcı gürültüsü arasında üst üste:</p>
<p class="block2">-Yunan dan esir almış gibi hele reziller! diye söylendi. Canı şimdi cigarayı daha çok istiyordu. Fena susamış1</p>
<p class="block2">-,!.</p>
<p class="block2">Ayrıca boş mide huysuzlanıyor, bir sızlıyor, bir yanıyordu.</p>
<p class="block2">Bu işin, tıpkı Yüksek Oluk boğazı gibi, çıkmaza girdiğinden artık şüphesi kalmamıştı. Kendileri de ergeç teslim olacaklar. Açlık, tütünsüzlük çekmektense vaktiyle köye çıkıp...</p>
<p class="block2">-Rezalet mezalet... Bitsin artık yahu, neyin nesi? Bir silah patladı. Oğlanın biri elindeki tüfeği istemeden ateşlemiş olmalı ki yaşlılardan biri tersledi.</p>
<p class="block2">Zeynel bu işi uzatmanın iyilik getirmeyeceğini seziyordu.</p>
<p class="block2">Neden kalkıp yürümediğine şaşarak etrafına baktı. Bakınca da sebebi hemen buldu. Şu Maraz Ali denilen oğlandan utanıyor. Oğlan başından beri, eskinin türkülere geçmiş namlı eşkiyası gibi yürekli davrandı.</p>
<p class="block2">Kılı kıpırdamadı. Yalnız yürekli mi? Zebun vücuduna göre yorgunluğa filan hiç aldırdı mı?</p>
<p class="block2">-Bu oğlanda iş var, evet! Eski devir olsa buna güç kuvvet yetirilmez Allah göstermesin, bu oğlan eski devirde Çöllo yu, Kavlağı filan geçer de Köroğlu nun mertebesine ayak basar. Ne fayda ki zaman o zaman değil! Şimdi biz burdan doğruca nereye gideceğiz? Biz burdan doğruca mahpus damına gideceğiz. En azından yedi yıl ceza... Çorum un mahpus damı iki taraf... Biri: Debboy... Biri: Taş Han! Taş Han da ağalara mahsus küçük odalar var. Her birinde hatırlısından dört beş mahpus yatar. Her birinin bu Ali zebun yaşında birer hizmetkârı olur. Yetim</p>
<p class="block2">-öksüz, fukara oğlanlardan birer hizmetkâr... Bu Ali ye, bu işten yedi yıl vermezler, töbe! Bu Ali yaştan kazanır. İki yılı celseler, demek beş yıl... Oğlan zebun olduğundan, geleni gideni bulunmadığından beş yılı, mümkünü yok, çıkaramaz. Açlıktan ince öksürüğe yakalanır da geberir. Yahut ki bir ağa yanına hizmetkâr olacak. O zaman herifin aptes suyunu döker, yatağını serer kaldırır. Bıçağını taşır.</p>
<p class="block2">Böyle delifişek bir oğlana maphushanede, karın tokluğuna, ne dilersen yaptırırsın.</p>
<p class="block2">-Şunu vur, de, hiç bakmasın vursun. Kötüsüne düşerse bunu esrara, rakıya alıştırırlar. Daha boku yatağına alıştırır.</p>
<p class="block2">-Hitamında bir  bakarsın, üstü başı düzmüş, saçını, Çingen köçekleri gibi taramayı hep öğrenmiş...</p>
<p class="block2">Kuru Zeynel tekrar tükürdü:</p>
<p class="block2">-Ulan İskender! Ulan bu nasıl bir iş? Sungurlu nun kasaba yeri seni bütün çamur etmiş mülevves! Muhtarla Uzun İskender in görünmez olmasından bu yana, yarım saat geçmiş, bu yarım saat, eşkiyalara, yirmi dört saat kadar uzun gelmişti.</p>
<p class="block2">Kuru Zeynel iyice bunalıp bi şey yapması gerektiğine karar verdiği an, karşı tepede Yüksek Oluk muhtarı Feyzi Ağa tek başına göründü. Artık eskisi kadar çekinmiyordu. Siperlenmeyi gerekli görmeden kasıntılı bir sesle bağırdı:</p>
<p class="block2">-Zeynel Ağa!</p>
<p class="block2">-Ne var?</p>
<p class="block2">-Biz İskender Ağayla konuştuk. Gelin teslim olun.</p>
<p class="block2">Zeynel belli belirsiz duraklayınca Katır Adil, eti burulmuş gibi atıldı. Sesi boğuktu. Zor işitiliyor, dedikleri zor anlaşılıyordu.</p>
<p class="block2">-Aman Zeynel Ağa, aman ayaklarını öpeyim. Biz teslim olmayalım. Bunlar beni, şart olsun öldürür. Ben Sünni olduğumdan... Aman sakın... Aman beni arada bırakma! , Yüzü adam suratından çıkmış, tanınmaz hale gelmişti.</p>
<p class="block2">Zeynel ondan fazla nedense, kendine acıyarak, gözlerini kıstı:</p>
<p class="block2">-Meraklanma! Candarma gelmeden teslim olmak yok, hiç meraklanma! Muhtar Feyzi anlatıyordu:</p>
<p class="block2">-Konuştuk... İskender Ağa,</p>
<p class="block2">-Teslim olsunlar, dedi. Hakkınızda hayırlısı budur.</p>
<p class="block2">-Kendi nerde? Kendi neden gelmedi?..</p>
<p class="block2">-Yukarda... Benim odada kahve içmekte... Ayrıca yumurta filan pişirilmekte... Siz hep açsınız.</p>
<p class="block2">-Kendi neden gelmedi dedim, elleri ayakları bağlı da ondan mı?</p>
<p class="block2">-Ne bağlamasıymış. Biz verdiğimiz sözün arkasındayız.  Sen beni bilmez değilsin. Teslim olun, sonu ten aya varacak.</p>
<p class="block2">-Bizim Uzun Oğlan hele bir gelsin, bir görelim, konuşalım. Teslim olmak kolay...</p>
<p class="block2">-Niye gelecek? İşte ben burdayım. Biz bu işi hükümete düşürmeyeceğiz. İstersen sen tek başına gel, ötekiler dursun.</p>
<p class="block2">-İskender gelsin ki bir... Tüfeğiyle müfeğiyle bir gelsin. Şunu yolla haydi!</p>
<p class="block2">-Gelmezse...</p>
<p class="block2">-Haşşöyle Burunsuzun Feyzi Efendi! Neden doğrusunu söylememen a canım! Öyleyse başçavuşu bekleriz, bizim Kara Başçavuşu...</p>
<p class="block2">-Yahu biz,</p>
<p class="block2">-Hükümete düşürmeyelim, demekteyiz, sen,</p>
<p class="block2">-Kara Başçavuş... demektesin! Tüfeği namlusundan tut da gel! Hep hemşeriyiz. Hemşerinin kötüsü, yedi kat yabancı Kara Başçavuştan iyidir. Gel laf dinle!</p>
<p class="block2">-Bre muhtar! Sen çocuk mu avutmaktasın! Avanak İskender mi var senin karşında?</p>
<p class="block2">-Öyleyse benden günah gitti aslanım! İnceldiği yerden kopsun. Sen zati evvel eski laf anlamaz bir herifsin.</p>
<p class="block2">-Vay! Demek senin bize garazın, eski bir garaz...</p>
<p class="block2">Aferin muhtar! Üç yıl evvel, bu Muhtar Feyzi nin bacısı bir orman askerine kaçmıştı da bu işe Zeynel in yardım ettiği söylenmişti. Zeynel bunu hatırlayıp güldü.</p>
<p class="block2">Muhtar Feyzi Ağa, elini salladı:</p>
<p class="block2">-Gel teslim ol! Yanılmaktasın! İş işten geçti.</p>
<p class="block2">Zeynel bağırıp susturdu:</p>
<p class="block2">-Teslim, sonranın işi! Ben sana orospu bacından kâğıt getirdim. Şimdilik şunu al oku! Boynuzlarına cila verir. Sıkı tut, atıyorum.</p>
<p class="block2">Muhtar Feyzi Ağanın yanındaki kayaya bir kurşun yapıştırdı. Muhtar kendini can havliyle yere attı..</p>
<p class="block2">Adil debelendi:</p>
<p class="block2">-Ne halt ettin namussuz? </p>
<p class="block2">-Haklısın, halt ettik Katır oğlum, lakin yeni bir halt değil... Bu kurşun esasında senin İskender Ağanın karnına sıkılacaktı. Ne fayda! Sesi silah patırtılarına karıştı, kayboldu. Köylü her taraftan ateşe başlamıştı. Naranın da bini bir paraya...</p>
<p class="block2">Herifler haklı! Bunca zamanın meşhur eşkiyası, Kavlak Ali nin askerlerinden Uzun İskender Ağa pes deyince Kuru Zeynel rezili kaç para eder? Bir fukara köy bekçisi, haddini bellemeyip ve de yanına iki kopuk peydahlayıp Osmanlı devletine burda harp mi açacak? Zeynel böyle düşünerek başını salladı. Yüreği usandığı halde, Maraz Ali oğlana gösteriş yaptığından keyiflenmişti.</p>
<p class="block2">Silah sesleri gittikçe sıklaşıyor, barut kokusu, barut dumanıyla dolan boğaz, ayrıca naralarla da inim inim inliyordu. Gümbürtü gökyüzünü tutmuştu.</p>
<p class="block2">Zeynel gürültüden iyice bunalmıştı ki Katır Adil in seslendiğini duydu:</p>
<p class="block2">-Zeynel! Hey Zeynel Ağa!</p>
<p class="block2">-Ulan adımızı mı belleyeceksin! Ne var?</p>
<p class="block2">-Ben burda fenayım arkadaş!</p>
<p class="block2">-Neden?</p>
<p class="block2">-Ben burda... Burası berbat... Ben sizin yanınıza sıçrasam...</p>
<p class="block2">-Otur oturduğun yerde... Ferah ol, vurasıya atan yok.</p>
<p class="block2">-Olmaz. Burası tüm açık... Bunlar beni vuracak oh Zeynel Ağa! Beni, Sünni olduğumdan...</p>
<p class="block2">-Otur dedim. Başlatırsın Sünnisinden, Alevisinden...</p>
<p class="block2">Bir de şimdi seninle mi uğraşacağız? Yat yerinde...</p>
<p class="block2">Adil in mızırdanması kesilince Zeynel bir şey hatırladı:</p>
<p class="block2">-Ali Maraz?</p>
<p class="block2">-Buyur ağa... </p>
<p class="block2">-Sen bu İskender i geçen gece nasıl buldun?</p>
<p class="block2">-Nasıl mı buldum? Ne demek?</p>
<p class="block2">-Kendi başına mı Sungurlu ya indin, yoksa ağan olacak Çerçi namerdi mi yolladı?</p>
<p class="block2">-Ağam yolladı. İskender Ağam diyesiymiş ki...</p>
<p class="block2">Bana yürekli bir arkadaş lazım, diyesiymiş. Ağam, Gönlün çekerse gidersin, dedi.</p>
<p class="block2">-Nasıl bir iş olduğundan benim haberim yok, dedi. Danayı yanıma kattı.</p>
<p class="block2">Dana göze geldiğinden köylüye görünmeden, sabah alacasında çıktım.</p>
<p class="block2">-Neye geldiğinden?</p>
<p class="block2">-Biz bu danayı, üç pazar satamadık. Köylünün istemezleri danamızı göze getirip berbat ettiklerinden ağam,</p>
<p class="block2">-Kimse görmesin, dedi.</p>
<p class="block2">Ali anlatıp duruyordu, ama Zeynel artık gerisini cUnlemedi. Plan iyi hazırlanmıştı ama, İskender in zannettiği gibi değil...</p>
<p class="block2">Laf olsun diye sordu:</p>
<p class="block2">-Sen şimdi karakolda nasıl ifade vereceksin bakalım Ali Maraz? Bak beni dinle...</p>
<p class="block2">Sözünü bitirmeye vakit kalmadan deminden beri kıvranan Katır Adil birden sıçradı. Sağ yanındaki toprak parçasını gözüne kestirmişti. Niyeti oraya basıp yukarıya atlamaktı. Islak toprak çözülünce kendi bir yana, elindeki dokuzlu bir yana yuvarlandı.</p>
<p class="block2">-Yat ulan! Delirdin mi? Adil artık laf dinleyecek halde değildi. Düştüğü yerden fırladı, yukarı çıkmak için kayalara sarıldı. Kendini çekmek istedikçe elleri kayıp geriye düşüyordu. Bir kez,</p>
<p class="block2">-Yahu beni tutun! Ali hey! Ulan Zeynel yetiş! diye bağırdı.</p>
<p class="block2">Üçüncü hamlede gene elleri kurtulunca eski yerinden daha aşağıya tekerlendi. Silah patırtısı arttığı, misketler başı üzerinden ıslık çalmaya başladığı için fena şaşırmıştı. Eskisinden daha küçük bir taşın arkasında toprağa sıkıca yapıştı.  Zeynel, kara kuşun gölgesini görüp yere yapışan tavşanları hatırlayarak,</p>
<p class="block2">-Can pazarı hep bir, diye düşündü.</p>
<p class="block2">İnsan olsun, hayvan olsun can korkusu yüreğine düştü mü fark yok! Gülerek seslendi:</p>
<p class="block2">-Bacağını topla arkadaş!</p>
<p class="block2">-Neyi aman... Ne dedin?</p>
<p class="block2">-Bacağı dedim.</p>
<p class="block2">-Bacağa ne olmuş? Vuruldum mu ben?</p>
<p class="block2">-Adama atmıyorlar, dedim. Hiç laf anlar mı?</p>
<p class="block2">-Vay yandım! Vay anam yandım! Katır Adil böyle bağırarak toplandı, kafası ezilmiş yılan gibi beli birkaç kez kalkıp indi.</p>
<p class="block2">-Adil! Ulan Adil, dedim? Ne var namussuz? Adil topraklan tırmalıyordu. Zeynel, vurulacağını filan unutmuş, başını çıkarmıştı:</p>
<p class="block2">-Vuruldun mu Adil?</p>
<p class="block2">-Yandım Zeynel, beni yaktınız namussuzlar!</p>
<p class="block2">-Nerenden? Kurşun değildir. Bakıver herif, taş misketidir. Bana kaç tanesi değdi. Taş misketi deriden ileri geçemez. Meraklanma! Adil cevap vermedi. Sağ bacağı boğazlanmış koyun gövdesi gibi seyiriyordu.</p>
<p class="block2">Zeynel, arkadaşının ağır yaralandığına nedense birden inanmıştı. Var kuvvetiyle haykırdı:</p>
<p class="block2">-Muhtar Feyzi! Ulan Kavat Feyzi! Adam vurdunuz muhtar! Ulan ben senden bunun hesabını sormaz mıyım?</p>
<p class="block2">-Adil e döndü</p>
<p class="block2">-Bana bak ırkadaş! Hele davran! Bu ne yüreksizlik ulan Katır?  Bir kurşun kulağını sıyırarak geçip ıslak toprağa gevşek bir ses çıkararak saplandı. Zeynel, boğaza girdiklerinden beri ilk defa ölüm korkusunu sahiden duydu.</p>
<p class="block2">Kayanın arkasına siniverdi:</p>
<p class="block2">-Bir baksam mı? diyen Maraz Ali yi kolundan tutup zapt etti.</p>
<p class="block2">Gürültüden sesini yetiştiremediği için köylü adam vurulduğunu fark etmemişti. Silahlar, naralar atılıyor, Yüksek Oluk boğazı, gelin alayı sesleriyle dolup taşıyordu.</p>
<p class="block2">Bu patırtı herifler yorulup usanıncaya kadar sürdü.</p>
<p class="block2">Ortalık durulunca Zeynel kafasını kayamn dibinden biraz çıkarıp Adil e baktı. Bacak macak artık seyirmez olmuştu. Bedeni ölü bedeni gibi kaskatı... Oğlanın lacivert çulakiden pantolonu yamasız</p>
<p class="block2">-yeni... Ayaklarında üstten bağlı şehir kunduraları...</p>
<p class="block2">-Adam bacaktan vurulunca hiç ölmez... Lakin bu bizim Katır biraz yüreksiz olduğundan... Evet, bunun canı gayet tatlıdır. Eli sıyrılsa ofundan anından durulmaz. Biraz kımıldayınca lacivert çulakinin üzerinde koyu bir şey güneş ışığıyla parladı. Zeynel bu parıltının kan olduğunu önce anlayamadı. Yer değiştirdikçe parlaklık daha kalın görünüyor, kunduralara doğru inip gidiyordu. En sonunda bacağın altındaki toprağın kıpkırmızı kana kesmiş olduğunu fark ederek, gırtlağını paralarcasına bağırdı.</p>
<p class="block2">-Ulan muhtar! Adam vurdunuz namertler! Adam vuruldu Feyzi pezevengi...</p>
<p class="block2">Bağırması kayalardan kayalara çarpıyor, gök gibi gürlüyordu. Karşıdan tek tük silah atıldı.</p>
<p class="block2">-Ulan Adil! Adil, sana dedim, yüreksiz... Ses versene...</p>
<p class="block2">Yara bacaktan... Bacaktan vurulmakla adam ölmez.</p>
<p class="block2">Korkma, ses ver!</p>
<p class="block2">-Gidip baksam mı ağa?</p>
<p class="block2">-Ulan Maraz Ali misin, Ali Maraz mısın, kes yeter! Bir sen eksiktin. Nohut leblebisi mi atılıyor? Halisinden telli kurşun atılıyor. Yat yerine, bitiririm!  Ali artık hiç seslenmedi. Bir zaman daha geçti. Kuru Zeynel in bağırmaktan sesi kısılmıştı. Bağırmaya her başlamasında, karşıdakiler alay eder gibi, silah sıkıyorlar, naralanıyorlar, hatta bir ağızdan türkü çağırıyorlardı.</p>
<p class="block2">Nihayet köy tarafından bir atlı göründü. Dolu dizgin gelip atladı, dizgini hayvanın başına çevirip muhtarın arkasında yattığı kayaya iki büklüm yaklaştı. Atlının görünmesiyle gürültü kesildiğinden, herifin:</p>
<p class="block2">-Durun ağalar! Kara Lütfü Başçavuş geldi, diye bağırdığını Zeynel işitip sevindi:</p>
<p class="block2">-Kara Başçavuş geldiyse konuşuruz muhtar! Şimdi ben sana sorarım kodoş Feyzi, şimdi...</p>
<p class="block2">Kara Başçavuşun gelmesiyle Zeynel in tepesine biriken ölüm dumanı derekap dağılmıştı. Kara Başçavuş ruh gibi ahbabı... Mahkeme için hiçbir faydası olmasa, köylüye ezdirmez.</p>
<p class="block2">Kara Lütfü Başçavuş, mavzeri omzuna çapraz asmış olarak yokuşu ağır ağır indi. Elinde öküz sinirinden meşhur kırbacı vardı. Kara yağız bir babayiğit ki yüz otuz sağ okka çektiğinden değme hayvan taşıyamaz.</p>
<p class="block2">Köyde Uzun İskender i görmüş, işi biraz tahkik edip muhasaradakilerin köy bekçisi Kuru Zeynel le Katır Adil, bir de küçük oğlan olduğunu anlamıştı. Hiçbir şeyden çekinmemesi lazım geldiği halde yolun yarısında ne olur ne olmaz diye durup beraber getirdiği ııç candarmanın yanma gelmesini bekledi. Bir yandan da çekindiği belli olmasın diye Muhtar Feyzi ile konuşuyordu.</p>
<p class="block2">Öğreneceğini öğrendikten sonra birkaç adım daha indi, elini alnına siper ederek seslendi:</p>
<p class="block2">-Hey Zeynel!</p>
<p class="block2">-Buyur başefendi!</p>
<p class="block2">-Orda mısın?</p>
<p class="block2">-Burdayım. </p>
<p class="block2">-Hâlâ</p>
<p class="block2">-burdayım diyor. Gelsene... Bir de okuntu mu gönderelim?</p>
<p class="block2">-Başefendi, bu namussuzlar bizim Katır Adil i vurdular. Haberin olsun, ben bunlardan davacıyım. Hem de Muhtar Feyzi kavatı keyfi vurdu.</p>
<p class="block2">-Yok canım? Yarası neresinde?</p>
<p class="block2">-Bilmem! Bacağında allalem! Zeynel tüfek elinde kalktı, acelesinden düşe tekerlene Adil in yanma yetişip üstüne eğildi. Katır oğlan yüzü koyun yattığından suratı görünmüyordu. Yavaşça dürttü:</p>
<p class="block2">-Adil! Bak kim geldi? Bizim Kara Başçavuş geldi, Kara Çavuş... Kalk artık arkadaş! Tüfeğin burnuyla okşar gibi, boş böğrüne dokundu.</p>
<p class="block2">Adil fena gıdıklanır, kan uykuda olsa, neresine dokunulursa dokunulsun sıçrayıp kalkar. Bunu bilen Zeynel bana mısın demediğini görünce, yanına diz çöküp gövdeyi çevirdi. Bakar bakmaz, irkildi:</p>
<p class="block2">-Ölmüş bu... ölmüş...</p>
<p class="block2">-Başını çevirdi, kayalara doğru bir nara vurdu</p>
<p class="block2">-Yediniz oğlanı namertler! Hay Allah belanı versin kavat Feyzi! Başefendi, bizim Adil i bunlar yediler.</p>
<p class="block2">-Ölmüş mü? Lafa bak!</p>
<p class="block2">-Vallah billah ölmüş... Fukaraya kıydılar başefendi! Bu dinsiz imansız Yüksek Oluklular... Bu Feyzi pezevengi...</p>
<p class="block2">-Atmayın, dedim.</p>
<p class="block2">-Ulan domuza mı atmaktasınız?dedim. Bu namussuz Muhtar Feyzi yedi babayiğidi...</p>
<p class="block2">-Belki ölmemiştir. Baygındır. Aşağı indir. Sırtla şunu... Tüfeği bana at da sırtla getir.</p>
<p class="block2">Zeynel hiçbir şey düşünmeden Kara Başçavuşun dediğini yaptı. Tüfeği sopadan değersizmiş gibi fırlattı.</p>
<p class="block2">Var kuvvetini toplayarak Adil in ağır vücudunu yerden koparıp sırtladı.</p>
<p class="block2">O zamana kadar hiç sesini çıkarmayan, sindiği kayanın arkasında hiç kımıldamamış olan Maraz Ali yi büsbütün unutmuştu.  Ölünün sağ bacağı kalçadan kırılmış gibi sallanıyordu.</p>
<p class="block2">Boğazın dibindeki yola, Zeynel le Kara Başçavuş aynı zamanda vardılar. Başçavuş ölünün yere uzatılmasına yardım etti. Sonra kalbini iyice dinledi, göz kapaklarını kaldırıp içlerine baktı.</p>
<p class="block2">-Ölmüş öyle ya başefendi? Yediler bu namertler oğlanı... Yediler suçsuz günahsız...</p>
<p class="block2">Yüksek Oluklular düze inerken boğazın ağzını tutan Sarıçalılar da yanaşmışlar, hepsi de adam ölüsü karşısında donakalmışlardı.</p>
<p class="block2">Kara Lütfü Başçavuş dargın, ayıplamış bir sesle söylendi:</p>
<p class="block2">-Bu yaradan ölmeyecekti ya, bacaktaki bir yaradan...</p>
<p class="block2">-İşte ölmüş...</p>
<p class="block2">-Başka yarası olmasın! Açın şunun göğsünü...</p>
<p class="block2">Bir candarma ölüyü iyice yokladı. Elini şapkasız başında gezdirdi, karnım mıncıkladı:</p>
<p class="block2">-Başka yara yok başefendi, yara bacakta...</p>
<p class="block2">-Şu halde kurşun bacaktaki atan damarı kesmiş..</p>
<p class="block2">İyi oğlandı. Ben severdim. Gitti bok yoluna... Vaktinde bilinip şuradan bir mendille sıkılsaydı, doktora yetiştirirdik.</p>
<p class="block2">Aldırma Kuru oğlan! Ne desen boş... Vade yetmiş bir defa... Kimin vurduğunu gördün mü?</p>
<p class="block2">-Görmedim. Hepsi de domuza atar gibi attılar.</p>
<p class="block2">İlle şu muhtar...</p>
<p class="block2">-Feyzi nin üstüne yürüyecek gibi davrandı</p>
<p class="block2">-Şu Feyzi deyyusunu sen benden iyi bilirdin. Bizim katilimiz budur başefendi, fukarayı keyfi öldürdü.</p>
<p class="block2">Muhtar Feyzi, işin buralara gelmesinden pişman olmuş adamakıllı telaşlanmıştı. Atıldı:</p>
<p class="block2">-Sor anla, başefendi! Ben İskender le köye çıktım.</p>
<p class="block2">Tüfeği odaya bıraktım.</p>
<p class="block2">-Halbuysa tüfeği hâlâ elindeydi  Dönüşte ben silahsızdım. Şart olsun ben kurşun atmadım. Sor da bak!</p>
<p class="block2">-Elbet soracağız. İnsan ölüsü bu, it ölüsü değil...</p>
<p class="block2">-Candarmalardan birinin yerden aldığı üçlüyü gösterip Zeynel e sordu</p>
<p class="block2">-Senin silah bu mu?</p>
<p class="block2">-Değil! Bu Adil in üçlüsü... Benimki bildiğin dokuzlu...</p>
<p class="block2">Sungurlu tüfekçisine muayene ettir, icabında Ankara ya gönder. Bir tek mermi yakarsa cezama razıyım.</p>
<p class="block2">-Nerde oğlan? Yanınızda bir de çocuk varmış.</p>
<p class="block2">Çerçi Süleyman ın hizmetkârı, dediler. Çoluğu çocuğu başınıza toplayıp... Bu işte sen bu sefer halt ettin Zeynel! Çerçi nin hizmetkârı sizin yanınızda ne arıyor bakalım? Adı ne bu rezilin, adı?</p>
<p class="block2">-Adı: Ali... Ben kendisini ilk defa geçen akşam İskender in yanında gördüm. Tanıdığım, bildiğim oğlan değil...</p>
<p class="block2">-Onda da uzun silah var mı?</p>
<p class="block2">-Yok... Ondaki bir kötü döner... Dedem zamanından kalma...</p>
<p class="block2">-Allah beterinden saklasın, el kadar bir oğlanı bu işlere neden karıştırmak! Çağır şunu gelsin, korkmasın! Zeynel dönüp yukarıya doğru seslendi:</p>
<p class="block2">-Ali! Hey Ali...</p>
<p class="block2">-Buyur Zeynel Ağa...</p>
<p class="block2">-İn aşağı... Şuna bak...</p>
<p class="block2">-Nereye?</p>
<p class="block2">-Bu nasıl bir söz! Bak başefendi istiyor. Seğirt gel!</p>
<p class="block2">-Haydi işine... Adil Ağamı bunlara vurdurdunuz da...</p>
<p class="block2">-Ulan rezil! Bak başefendi...</p>
<p class="block2">-Başlarım başefendinin avradından... Adil Ağamı... </p>
<p class="block2">-Ulan delirdin mi?..</p>
<p class="block2">Zeynel, söz bulamayacak kadar şaşırmıştı. Köylülerle candarmalar da hiçbir şey anlayamadılar. Yalnız Kara Başçavuş ne şaştı, ne de kızdı. Belli belirsiz alay etti:</p>
<p class="block2">-Yoksa teslim olmak niyetinde değil misin yiğit?</p>
<p class="block2">-Elbette... Sen kimin itisin ki ben sana silah teslim edeceğim?</p>
<p class="block2">-Doğru bir laf! Ben doğru lafa ne diyebilirmişim! Peki, Sungurlu dan bölük kumandanı gelse...</p>
<p class="block2">Maraz Ali, bir vakit Kulveren de Çerçi Ağasına misafir olan ak saçlı candarma komutanının bölük komutanlarından daha büyük olduğunu öğrenmişti.</p>
<p class="block2">-Ak saçlı binbaşı g3e6lm7 eyince, teslim olanın..,.</p>
<p class="block2">Kara Lütfü Başçavuş, biraz düşündü:</p>
<p class="block2">-Peki yiğit! Sen keyfine bak! Ben şimdi birini telefona yollarım,</p>
<p class="block2">-Eşkiya çevirdik, bizim rütbeyi küçük gördüğünden sana teslim olacakmış, gel de teslim al! derim. Haberci gitmeden yüreğini bir yokla bakalım, iktiza ise Çorum valisi de gelsin. Sen beni her zaman bu tavda bulamazsın!</p>
<p class="block2">-Sesini alçaltarak Zeynel e bir daha sordu</p>
<p class="block2">-Kopuğun elinde uzun silah yok dedin, öyle ya?</p>
<p class="block2">-Ne uzun silahı başefendi? Balkan harbinden kalma bir döner... Kurşun atmaya atmaz ya, atsa da iki karış önüne düşer.</p>
<p class="block2">Başçavuş oğlanın cahilliğine acıdı, sesini değiştirdi:</p>
<p class="block2">-Oğlum Ali! Senin aklın ermiyor. Gel aşağı...</p>
<p class="block2">Döverim diye korkuyorsan, vallaha dövmem. İnanmazsan Zeynel e sor. Gel, efendi efendi teslim ol, kabadayılık sende kalsın.</p>
<p class="block2">-Hepinizi kırmadan, şart olsun teslim olmam.</p>
<p class="block2">Adil Ağamın kanı yerde mi kalacak?</p>
<p class="block2">-Böyle bir kahraman şart etti mi inanacaksın!  Tecrübeli başçavuş böyle diyerek ihtiyatla gerilemiş, kolundan tutup Zeynel i de kendisiyle beraber çekmişti.</p>
<p class="block2">-Oğlum bize teslim olsaydın iyi ederdin. Şimdi Çorum a haber uçuracağız, alaylar isteyeceğiz. Uzun iş gayetle... Ne dersin? Ali karşılık vermedi.</p>
<p class="block2">Ölüyü görünce korkuya kapılan köylüler, başçavuşun, hiçbir şey olmamış gibi şakalaşmasıyla yeniden yiğitlenmişlerdi.</p>
<p class="block2">Hele Sarıca muhtarı Arif Ağa hiç zapt olmuyordu.</p>
<p class="block2">-Tutun şu rezili! diye bağırdı. Sürüyüp getirin.</p>
<p class="block2">İki şamar çekeyim de koca bir başçavuşu saymamak neymiş, bellesin! Yüksek Oluk muhtarı Feyzi Ağa da aşağı kalmak istemedi:</p>
<p class="block2">-Korkmayın! Köy kanununda yazılı... Eşkiyaya vur emri var. Kötüsü gelirse,</p>
<p class="block2">-Muhtar emretti, dersiniz.</p>
<p class="block2">Gerisi benim işim! Maraz Ali bunlara kısaca, meydan okudu:</p>
<p class="block2">-Binbaşıdan başkasına teslim olmam, üstüme geleni yakarım! Kara Başçavuş, bir kayanın arkasına geçmişti.</p>
<p class="block2">Ali den tarafa bir zaman düşünceli düşünceli baktı. Sonunda candarmalara kumandayı verdi:</p>
<p class="block2">-Şunu alın gelin, ne duruyorsunuz eşekler? Silahlıdır, dikkat edeceksiniz.</p>
<p class="block2">Bu emir üzerine birkaç köy delikanlısı candarmalardan önce davranıp yokuşa sardılar.</p>
<p class="block2">Maraz Ali, hiç telaşsız bağırdı:</p>
<p class="block2">-Gelmeyin! Şart ettim, vallah vururum!</p>
<p class="block2">-Hele namussuza hele! diye güldüler.</p>
<p class="block2">-Yakarım! Şart olsun yakarım! Aldırmadılar.  En ilerde, kırmızı pehlivan enseli biri gidiyordu. Sarıca dan bir oğlan... Arif Ağanın da yakın akrabası...</p>
<p class="block2">Eşkiya reisini yakalayan Yüksek Oluk a karşı Sarıca nın namını kurtarmak için öne atılmış bir yiğit... Zeynel in tabanca için söylediklerini dinlediğinden hiç urküntüsüz...</p>
<p class="block2">Bu oğlanla arasındaki mesafe üç adım kalınca, Zebun Ali siperden sıçrayıp kalktı, silahını uzatıp gözünü kırpmadan ateş etti. Karadağ tabancasının başparmak iriliğindeki kurşunu delikanlının tam alnına değdi. Kasket uçup gittiği zaman kafatasının yarısı da beraber fırlamış, suratının üstünde eğri büğrü, alelacayip bir şey kalmıştı. Fukara oğlan, ellerini yüzüne götürdü.</p>
<p class="block2">Sonra gövde bir kere sıçradı, tek ayağı üzerinde dönerken arkaya devrildi. Alçak bir kayayı aştı. Hırıldayarak biraz kaydı, iki küçük taşın arasına baş aşağı takıldı.</p>
<p class="block2">Ali nin üstüne yürüyen candarmalar da, öteki köylüler de neye uğradıklarını şaşırmışlar, silahlı oldukları halde bakakalmışlardı.</p>
<p class="block2">Aşağıdan seyredenlerin de sesi soluğu çıkmıyordu.</p>
<p class="block2">Dağılan kafa önce pek kanamadı. İnce damarlar, elektrik lambalarının içindeki teller gibi yavaş yavaş kızardılar.</p>
<p class="block2">Sonra birdenbire kan coşup köpürdü, gırtlak borusundan kol kalınlığı uğradı. Bu sıçrama, vücut debelendikçe artıyordu.</p>
<p class="block2">Maraz Ali, kan kesilene kadar leşi dalgın bakışlarla seyretti. Aşağıdan biri, herhal Sarıca muhtarı Arif Ağa, gırtlağını yırtarak:</p>
<p class="block2">-Bizim Recep i vurdu, aman! diye haykırınca etrafına baktı. Silahını, hiç duraklamadan köylülerden bir başkasına, bu sefer bir kara yağız delikanlının kafasına doğrultarak tetiğe çöktü. Dehşetli bir patlama duydu, gözünün önünden bir karaltı geçti.</p>
<p class="block2">Herifler derakap kendilerini yokuştan aşağıya attılar.</p>
<p class="block2">Maraz Ali:</p>
<p class="block2">-Değmedi namussuz kurşun, diye düşünerek yeniden nişan almaya davrandı. Ancak o zaman kötü silahın ne demek olduğunu anlayarak</p>
<p class="block2">-Vay avradını... Ulan Çerçi Süleyman, ulan küçük avradını...diye küfretti.  Kurşun, tabancanın namlusunu kökünden parçalamıştı.</p>
<p class="block2">Maraz Ali, elinde kalan yumruk gibi demir parçasına bakarak biraz düşündü, başını iki yana salladı, Kara Başçavuşun dehşetten açılmış gözlerine gülümseyerek elindekini fırlattı:</p>
<p class="block2">-Al efendi ağa! Şimdi teslim oldum!</p>
<p class="block2">-Tutun şu namussuzu! Tutun! Candarmalarla köylüler başçavuşun bu emrini ikiletmediler, oğlanın üstüne fırtına gibi yürüdüler.</p>
<p class="block2">Maraz Ali, aşağıdan bakılınca, daha çelimsiz, daha ufak görünüyordu. Kollarını iki yanına bırakmış, yumruklarını sıkmıştı. Ufak</p>
<p class="block2">-çelimsiz, ama suratında korku morku yok! Görünüşü öyle... Adam gibi...</p>
<p class="block2">Kuru Zeynel in hamiyetinden gözleri yaşarmıştı.</p>
<p class="block2">Ulan zebun oğlan, dedi.</p>
<p class="block2">-Eski eşkiyalığın zagonunu bir tamam yerine getirdin. Demek ki senin işin berbat! Sen bu dünyada çok sürünür, az yaşarsın! Gözlerini ıslak ıslak kırpıştırırken köylüler yakasına sarılıp Maraz Ali yi kayadan aşağıya aldılar, dövmeye başladılar.</p>
<p class="block2">Kuru Zeynel yutkundu:</p>
<p class="block2">-Allah bizim belamızı versin,dedi.</p>
<p class="block2">-Biz adam olmayız! Bizden adamlık ne kadar uzak...</p>
<p class="block2">O günün gecesi, Yüksek Oluk köyünde eşkiyalara öyle bir dayak atıldı ki, anlatanlar:</p>
<p class="block2">-Dağın taşın takat yetiremeyeceği bir dayak... dediler.</p>
<p class="block2">Eğer meseleyi duyan Dede Kasım,</p>
<p class="block2">-Daha fazla adam ölmesin, diyerek hastalığına bakmadan atlanıp yetişmeseydi, Muhtar Feyzi Ağanın dediği gibi,</p>
<p class="block2">-Pislik orada temizlenecekti.</p>
<p class="block2">Yüksek Oluk boğazında bu işlerin olduğu günün ikindi üstü, Sungurlu nun Belediye Kahvesi nde millet geceki afatı konuşuyor, İstidacı Bilal Efendi, parmağını ısırarak tekrarlıyordu: </p>
<p class="block2">-Ben doğrusu korktum arkadaşlar, bir uyandım ki dışarda bir şarıltı. Kıyamet günü mü, yoksa Nuh tufanı mı, diyerek doğrusu bana dehşet elverdi.</p>
<p class="block2">Tüfekçi Ferhat başını salladı:</p>
<p class="block2">-Sen aksak olduğundan,</p>
<p class="block2">-kaçıp kurtulamam, su beni toparlayıp alır diye korkmuşsundur. Hem de almalıydı ne olacaksa... Hep kurtulurduk, sen de, biz de...</p>
<p class="block2">-Halt etmişsin.</p>
<p class="block2">Asıl halt eden bu rahmet! Gecenin birinde bunca günahsız reçperin, ekinini mekinini batırır da seni temizlemez! Çerçi Süleyman işte bu sırada içeri girdi. Suratı asık... Gözleri öfkesinden büsbütün ufalmış. Bir iskemle çekip yanlarına oturdu, yarım ağızla:</p>
<p class="block2">-Cemaate rahmet!dedi.</p>
<p class="block2">Tüfekçi Ferhat Usta, şaştı:</p>
<p class="block2">-Sen bu karışıklıkta kasabaya ne zaman yetiştin?</p>
<p class="block2">-Ne var? Kasabaya gelmek de yasak mı? Dün geceki afat sizin oralara uğramadı demek?..</p>
<p class="block2">-Sorma ağa! Ben o rahmetten önce geldim. Aklım fikrim köyde...</p>
<p class="block2">-T Akıl fikir var da he mi?</p>
<p class="block2">-Olmasa tüfekçi dükkânı açmaz mıyım rezil? Var iyi kötü...</p>
<p class="block2">İstidacı Bilal Efendi, sanki tarlaları batmış gibi içini çekti:</p>
<p class="block2">-Zarar çok ağalar, zarar yaman! Çerçi Süleyman Ağa cevapladı: Evet, mal kaybı çokmuş... Can kaybı da olmuş ya, Kara Başçavuş bizden gizledi. Birçok köylerde telefon konuşması kesilmiş. Hey Allah! Eller neyle uğraşır, biz neyle? Tüfekçi küçük mavi gözlerini kırpıştırarak sordu:</p>
<p class="block2">-Neyle bakalım? </p>
<p class="block2">-Bırak Ferhat Usta! İşi, gücü terklemişim. Töbe Yarabbi! Yahu bu dünya bozuldu anladık, lakin bu kadar mı bozuldu namussuz? Oğlum dünyanın bozukluğundan sen de yakınmaktaysan biz şuraya uzanıp ölelim. Şundan ki, bu dünyayı bozanların başında, benim bildiğim sen varsın.</p>
<p class="block2">-Meseleyi duymadığından bre Tüfekçi... Bir duysan hamiyetten gözlerin yaşarır. Bizimkisi:</p>
<p class="block2">-Besle kargayı koynunda, oysun gözünü hesabı... Şimdi söylesem gülersiniz de, gülmenizden karnınız yırtılır.</p>
<p class="block2">-Sakın senin körpe karıyı dağa mı kaldırdılar Çerçi Efendi rahmetin şakırtısına getirip...</p>
<p class="block2">-Höst! Kimin ağzına? Ben ne yaparım? Bilal Efendi ye sor da bak!</p>
<p class="block2">-Ne yaparmışsın. Birinin namuslu karısını daha baştan çıkarırsın. Sana ayaran karının işkembesine...</p>
<p class="block2">-İt ürümekle, Tüfekçi...</p>
<p class="block2">-Karı işkembesi mundar olmaz mı diyeceksin? Vazgeç de meselemize gelelim! Ne var?</p>
<p class="block2">-Ne varmış? Sen burda otur da rahatça gevişten! Surda, şuncacık bebekler, dün cin olmadan bugün adam çarpmaya çıkmışlar ağa!</p>
<p class="block2">-Adam dediği sakın kendisi olmasın İstidacı? Bu Çerçi Süleyman Ağa artık kendisine</p>
<p class="block2">-adam demekliğe mi başladı? Çerçi Süleyman, Tüfekçinin lafını, laftan saymamış gibi İstidacı Bilal Efendi ye döndü:</p>
<p class="block2">-İnsan bozulmuş kardaş! İnsan düzenbaz olmuş ki, büsbütün...</p>
<p class="block2">Tüfekçi Ferhat Usta kendi kendine, söylendi:</p>
<p class="block2">-</p>
<p class="block2">-Ne demişler?</p>
<p class="block2">-Şu dünya bir düzen olmuş . İkrarından bezen olmuş / Her şakirt bir hezen olmuş  Yontsan incelmez incelmez demişler. Lakin burdaki şakirt yontma işi Çerçi ye düşmez, Çerçi nin küçük karıya düşer! Bunu bu Çerçi böylece bilmek gerek...</p>
<p class="block2">Çerçi Süleyman, Tüfekçiye şaşmış gibi baktı:</p>
<p class="block2">-Sana bugün ne oldu efendi? Senin canın bugün nışadırı bol kalay istemekte ya, benim sıram o sıra değil!</p>
<p class="block2">-Gene İstidacıya döndü</p>
<p class="block2">-Sen benim kötü hizmetkârı gördün, bilirsin.</p>
<p class="block2">Bilinmez mi? Maraz oğlan... Adı neydi? Dilimin ucunda...</p>
<p class="block2">-Adı batsın. Adı, haşa sümme haşa, Ali... Yabanın yezit firavununa Ali adını koyanın... Töbeee...</p>
<p class="block2">Tüfekçi göz kırptı:</p>
<p class="block2">-Şimdi anladım Istidacı! Bu bizim Çerçi Süleyman kardeşimiz, küçük karıyı, hizmetkârı Ali yiğitle samanlıkta filan... Haa ne dersin?</p>
<p class="block2">-Vay namussuz Tüfekçi, bu nasıl bir lakırdı? Oğlum, köy yerinde ağa karısının azap kısmına bir küçük borcu olduğunu sen şimdi inkârdan mı geleceksin? Ağanın küçük karısı bu borcu, aydan aya, çamaşır günü bir tamam ödemezse, yarın mahşer yerinde...</p>
<p class="block2">Bu topal İstidacı neye güler pis pis? Sana mı, bana mı Çerçi Efendi? İki laf ettirir mi Müslümanlar? Dinle Usta: Oğlan meğersem bizden habersiz, şunun bunun kızına, gelinine dolanırmış. Körpe kız, körpe gelin sahipleri, sonunda bunun elinden amansız kalmışlar. Bana gelip şöyle şöyle diye ağladılar. İki şamar çektim, vay sen misin şamarlayan...</p>
<p class="block2">-Dur bildim. Oğlan sana paça</p>
<p class="block2">-kasnak daldı, karakucağın pehlivan oyunuyla senin şu koca göbeği havaya getirdi. Yazıklar olsun Çerçi!..</p>
<p class="block2">Bizi yere vurmak n ağzına! Şamarları yiyince ağamızın canı sıkılmış,</p>
<p class="block2">-Vay böyle haa... demiş. Bizim bir boz dana vardı. Geçen pazar, hani görüp beğendiğin dana... Avucumda fındık üzüm yedirerek beslemişim.</p>
<p class="block2">İşte o danayı sürüp götürmüş. Ayrıca yolunu bulup bizim karının sandığını açıp baba yadigârı döneri beline sokmaz mı? Yedi bankınot da para...</p>
<p class="block2">Salt yedi bankınot mu? İşte bunu beğenmedim.  Hazır sandığı yarmış, yedi yerine yetmiş bankınot almalıydı ki...</p>
<p class="block2">-Köy yerinde olmadığından bilmezsin. Ben parasında değilim. Yol olur. Bizi Maraz Ali gibiler bi kez soymaklığa başladılar mı ben elli hanelik Kulveren in itiyle köpeğiyle nasıl baş ederim? Oğlana</p>
<p class="block2">-Maraz</p>
<p class="block2">- dedikçe sağ yanına sıfır koyacaksın. Uzaktan akraba olmasa ben öylelerini avluya uğratmam. Anası bizim kabilenin karısı...</p>
<p class="block2">Seferberlik dullarından bir fukara ki sabahtan akşama yiyecek ekmeği yok...</p>
<p class="block2">-Biraz sebeplensinler</p>
<p class="block2">- dedim.</p>
<p class="block2">-Yahu,</p>
<p class="block2">- desen,</p>
<p class="block2">-bu Sungurlu toprağında sen İsa peygamber mi kesildin kavat?.. Doğru!</p>
<p class="block2">-Bu Çerçi bize gayrı laf bırakmaz oldu İstidacı!</p>
<p class="block2">-Kavat</p>
<p class="block2">- sözünü kendisine yaraştırmasına ne dersin?</p>
<p class="block2">-Kavatım elbette... Alageyik cinsi kavatlardan olmasam elin zibidisini... Töbe hey Allah! Dün sabah uyandım. Seslenirim, oğlan yok... Hiylelendim.</p>
<p class="block2">-Bre bizim boz dana... Yok!</p>
<p class="block2">-Bre nedir? Sonunda iş anlaşıldı.</p>
<p class="block2">Biz atlandık, gecenin bir vakti, kasabaya indik.</p>
<p class="block2">Beni şuncacık it eniği soydu, diyerek karakola nasıl gidersin? Sordum, soruşturdum. Bizim ağzımızdan bir selam sarkıtıp boz danayı Emrali Mustafa Bey in ahırına bağlamamış mı?</p>
<p class="block2">-</p>
<p class="block2">-Bağışladım!</p>
<p class="block2">- dediyse, aferin!</p>
<p class="block2">-Nerenin bağışlaması? Hesabıma otuz kayma almış!</p>
<p class="block2">-Senin azap benim paramla mangır etmez. Yüz kayma almalıydı ki ne fayda!</p>
<p class="block2">-Tüfekçi biraz durdu, düşündü: Dur hele! Bu senin Marazlı azap evvelki gün bize geldi. Tabanca alacak oldu. Bir kötü dönere mermi istedi.</p>
<p class="block2">-Tamam! Allah için tanıksın! Ulan biz resmen maskara olduk. Emrali Mustafa Bey güldü bir zaman...</p>
<p class="block2">Başçavuş Kara Lütfü Efendi güldü bir zaman... İz sürdük.</p>
<p class="block2">Uzun İskender in evine dayandık, bizim Uzun İskender in...</p>
<p class="block2">-Sakın Uzun herifi vurup murmasm? Aralarında vazgeçti mi vardı?</p>
<p class="block2">-Artık bilmem, İskender le birlikte yatsı vakti evden çıkmışlar... </p>
<p class="block2">-Peki...</p>
<p class="block2">-Şu saata kadar ikisi de meydanda yok... Ne cehenneme gittiler belli değil!</p>
<p class="block2">-Bu kadarcık şeyi fikredemedin mi? Gece yağmur bastırdı. Sular ikisini de toparlamıştır. Ferah ol, ahin yerde kalmadı demek... Allah ikisini de gebertti güzelce...</p>
<p class="block2">-Dün gece olsa ben de seninle beraberim. Bunlar önceki gece çıkmışlar. Kara Başçavuş fena kızdı.</p>
<p class="block2">Oğlanı yakalayınca biraz okşayacak, biraz da mahpus damına atacak. Bir zabıt tuttu ki olursa o kadar olur.</p>
<p class="block2">-Oğlan kaç yaşında?</p>
<p class="block2">-Yaşını ne yapacaksın bre Tüfekçi? Adam olmadıktan sonra...</p>
<p class="block2">-O sebebe sormadım. Yaşı küçükse mahpushaneye koyamazlar.</p>
<p class="block2">-O kadar da ufak belleme! Yaş on altı, on yedi...</p>
<p class="block2">-Tamam! Biraz içerde yatar da akıllanır. Köylere telefon çektirseydin.</p>
<p class="block2">-Çektirdim ya, dünkü yağmurdan telefonlar bozulmuş.</p>
<p class="block2">Hepsine çektiremedik. Şu saata kadar yakalanıp yakalanmadığı da öğrenilemedi.</p>
<p class="block2">Çerçinin son sözüne yetişen Köse Hacı soluk soluğı lafa karıştı: Nerenin yakalanması hay efendi, kim kimi yakalamakta? Yiğit Ali ye yan bakmak kimin ağzına bundan böyle! Anlamadım! Eşkiyayı bu kez gayet zorlu söylemekteler Çerçi Ağa, bu kez, bunlar öyle ele gelecek çeşitten değilmiş.</p>
<p class="block2">-Kim? Bizim Maraz oğlan mı?</p>
<p class="block2">-Artık bilmem. Köyleri batırmışlar ki baştan ayağa...</p>
<p class="block2">Çerçi Süleyman, Tüfekçi Ferhat Usta, İstidacı Bilal Efendi hiçbir şey anlamadan birbirlerinin yüzüne baktılar.  Köse Hacı, şaşı gözlerini keyifle süzerek kasketinin siperliğini yana çekti, kibirlene kibirlene başını salladı.</p>
<p class="block2">Bir iskemleye çöktü:</p>
<p class="block2">-Bu kez eşkiya gayet yaman! Bu kez, bu bela kolay defolacak belaya benzemez!</p>
<p class="block2">-Yahu, sen tozuttun mu Hacı?</p>
<p class="block2">-Dediğim şu: Eşkiya bu kez zorlu...</p>
<p class="block2">-Benim hizmetkâr Ali Maraz la Uzun İskender he mi?</p>
<p class="block2">-Ne sandın? Tüfekçi Ferhat Usta beyaz sakalını sert sert kaşıdı:</p>
<p class="block2">-Hangi İskender? Şu bizim serhoş, kumarbaz, rezil, soytarı Uzun İskender mi?</p>
<p class="block2">-Vay, sen İskender Ağayı beğenmedin mi Tüfekçi? İskender diyerek sen nereye geçmektesin? Bir kez eski kulağı kesiklerden... Sen Uzun İskender i bana soracaksın. Bir zamanlar, ağlayan bebekleri onun adına sustururlardı. Sen bile kim bilir kaç kez</p>
<p class="block2">-İskender Ağa denilince hırkadak sesini kesmişsindir.</p>
<p class="block2">-Beni karıştırma, köse sakalından başlarım...</p>
<p class="block2">-İşte bu bildiğimiz İskender, peşine on beş atlı peydahlamış. Çapraz armalarda beşer yüz fişek... Bellerde Çerkez kamaları... Çifte Alaman bombaları... Parabellum tabancalar... Omuzlarında kız gibi Osmanlı mavzerleri...</p>
<p class="block2">-Beraber gibi şuna bak! Peki, bunlar bir yeri mi basmışlar? Hey Tüfekçi,</p>
<p class="block2">-Bir yeri... nasıl söz? Köyleri büsbütün bitirmişler. On beşe yakın köy ipten kuşağa indirilmiş.</p>
<p class="block2">Kasım Dede yi bilirsin. Önce onun köyünü basmışlar.</p>
<p class="block2">Köy akşam ezanı muhasaraya alınmış. Tam bildiğimiz askeriye düzeni... Muhtarı, üyeleri toplamışlar, bir güzel döküm dökmüşler, Kara salgın  hesabı... Senin anlayacağın, hali vakti yerinde olanlardan şu kadar vergi toplamışlar.</p>
<p class="block2">-Dur Köse Hacı! Sen de orasını,</p>
<p class="block2">-Vergi kesmişler,diyerek zıplayıp geçme! Sen bu namussuzları Çerkez Ethem Paşa çetesi ettin gitti.</p>
<p class="block2">-Ne sandın? Elbette Çerkez Ethem Paşa çetesi...</p>
<p class="block2">Dahası var: Ağa takımının evlerinden gelin sandıkları çıkarılmış, işe yarar ipekliler, atlaslar, giyim kuşam hep ayrılmış...</p>
<p class="block2">-Anladım. Şuraya, tüccar dükkânı açsalar gerektir.</p>
<p class="block2">Emrali Mustafa Bey in rızkını kesecekler. Öyle ya, ucuz verirler. Sermayesine verseler ne lazım gelir?</p>
<p class="block2">-Değil efendi, say ki Mehdi Resul koptu geldi.</p>
<p class="block2">Fistanları, pırtıları evlenecek çağdaki fukara kızlarına dağıtmışlar, öküzü olmayana öküz parası, tuzu</p>
<p class="block2">-gazı olmayana münasip miktarda harçlık vermişler. Köy sandığına kara salgından borcu olan fukaranın borcu silinmiş...</p>
<p class="block2">-Olmaz</p>
<p class="block2">- diyerek, kızını fukara delikanlılara vermezlenen ağa takımına öyle bir meydan dayağı çekmişler ki olursa o kadar olur. Sonunda reis, hükümet adamı gibi, sözü ele almış,</p>
<p class="block2">-Bundan böyle bu topraklarda benim zagonum yürüyecek... Çizgiden dışarı çıkanı tespih tanesi gibi asarım,</p>
<p class="block2">- demiş.</p>
<p class="block2">-Peki, biri koşup gizliden karakola haber vermemiş mi?</p>
<p class="block2">-Vay sen olsan, demek haber mi verirsin?</p>
<p class="block2">-Haber vermek surda kalsın,</p>
<p class="block2">-Tutun uşak! Hele davranın!</p>
<p class="block2">- diye bir de sopa çekerdim. Bu zamanda eşkiyalık söker mi?</p>
<p class="block2">-Hele yavruya! Heybetlerini görenin dudağı çatladığını ne yapalım? Sen altını pisletirdin ki...</p>
<p class="block2">-Ben bir vakit pisletmem! Ben sen miyim? Böyle bir velvelede altına kim pisler? Senin gibi, kısır karıların göbeğine Kuran yazan düzenbaz hacılar pisler.</p>
<p class="block2">-Oğlum Tüfekçi, senin karıya mı yazdık ki... </p>
<p class="block2">-Ne haddine! Benim karıya yazdığın son olur.</p>
<p class="block2">Leşini itlere...</p>
<p class="block2">Lafın debdebesiyle başlarına toplananlar araya girdiler:</p>
<p class="block2">-Çekişmeyi geçin de n olmuş anlayalım!</p>
<p class="block2">-Şunlarda hiç akıl var mı efendi? Sonunda n olmuş? Köse Hacı, şaşı bakışlarını burnunun ucuna topladı.</p>
<p class="block2">Öfkelenmiş gibi, başını salladı:</p>
<p class="block2">-Adama iki söz ettirir mi şu Tüfekçi? Lakin suç bizde... Duydun bir mesele, yüreğinde sakla...</p>
<p class="block2">-Uzattın sakalı boklu! Söyle de sonu gelsin! Yakalanmışlar mı?</p>
<p class="block2">-Nerenin yakalanması, bre Ferhat Usta kardeşim! Sarıca dan Kızıl Pınar a geçmişler. Orda senin gibi bir avanak varmış ki,</p>
<p class="block2">-Davranın uşak! demiş. Bizim köylümüz, boynu yularlı mal gibidir. Nereye çeksen oraya gider. Birkaç kendini bilmez, davranacak olmasın mı? Az kalmış ki köyü yaktıralar... Çevirmişler.</p>
<p class="block2">Bi yaylım ateş... Bi daha... Bereket versin muhtar başını açıp koşmuş,</p>
<p class="block2">-Amanı bilir misiniz? Bunlar akıl noksanı zibidiler. Kusurlarına bakmayın. Dileyin dileğinizi, alın muradınızı,</p>
<p class="block2">- diye yalvarmış. Burda da eşkiya vergi dökmüş, evlenecek fukaraya, çifti bozulmuş reçpere yeterince bağış... Tam bu sıra müfreze kavuşmaz mı? Hangi müfreze? Orda müfrezenin o sıra işi ne? Bunlar Yozgat tarafının sayım müfrezesi... Sarıca dan Eşkiya var habercisi giderken yolda bunlara rastlamaz mı?</p>
<p class="block2">-Şöyle şöyle... demesiyle Yozgat yüzbaşısı At bin! emrini basmış. Yüzbaşı gayet sert herif miş... Yürekli, gözü kara bir yüzbaşı... Köyü çevirmiş, Teslim olun! diye bağırmış. Eşkiya ne dese iyi?</p>
<p class="block2">-Bilir miyim? Başta akıl olmayınca rie derse der. </p>
<p class="block2">-Reis bir nara vurmuş,</p>
<p class="block2">-Sen teslim ol yüzbaşı! diye haykırmış. Biraz vuruşmuşlar. İlk ateşte yüzbaşının beş yüz liralık Arap atı vurulmuş. Bombalar patlayınca...</p>
<p class="block2">-Bombaları eşkiya mı patlatıyor Hacı?</p>
<p class="block2">-Ne sandın? Müfreze dağılmış, fukara Yozgat yüzbaşısı, çavuşun üzengisine yapışıp tatlı canını güç ile kurtarmış. Eşkiyalar ordan Mertek köyüne geçip...</p>
<p class="block2">-Hacı, başlarım haa... Kes yeter!</p>
<p class="block2">-Beş paranı mı aldım ki bu sözü böyle dedin Usta? Ben de bizim bacanağın yalancısıyım. Bacanak Sarıca ya yakın oturur. Laf aramızda, eşkiya uğradığını duyunca buraya fişek bulmaya gelmiş. Ben aptesteyim! Avluya top güllesi gibi girdi. Altındaki hayvan gök tere kesmiş.</p>
<p class="block2">-Dur yahu! Kelle mi götürmektesin? Bununki de can... Bu böyle çatlayasıya sürülür mü? dedim.</p>
<p class="block2">Bre bacanak! İş işten geçti. Ata ite bakacak sıra mı? Irz namus ayak altında... diye başladı ki, benim doğrusu aklım karıştı. Hazırlardan iyi olmasın, ahbaplardan elli, altmış mermi uydurduk. Bizim bacanak geldiği gibi geçti gitti.</p>
<p class="block2">Dinleyenlerden biri kendini toplamaya çabalayıp elini kaldırdı:</p>
<p class="block2">-Karıya kıza dokunurlarsa, kulak verme Hacı, barınamazlar! Bir başkası dizine vurdu: Yahu, nasıl iş! Bu devirde böyle eşkiya... İnanayım mı? Tüfekçi Ferhat Usta dikilip sordu: — Çete başının, bizim Uzun İskender rezili olduğu nerden belli?</p>
<p class="block2">-Bacanak dedi ki...</p>
<p class="block2">-Pisliğin başı sizin Sungurlu dan çıkmış, dedi. Altında Urfa dan gelme bir Arap atı varmış. Rüzgâr kaç para ve de Köroğlu nun kır at kaç para!</p>
<p class="block2">-İskender in altında öyle mi? Bir tas şaraba, bir hafta maskaralık eden soytarının... İki gün önce pazar yerinde uyuz it gibi gezinmekteydi ve de canını taşımaktan acizlik getirmişti. </p>
<p class="block2">-Artık bilmem. Ben bizim bacanağın yalancısıyım.</p>
<p class="block2">-Sen yalnız senin bacanağın değil, bu Sungurlu toprağının birinciye gelen yalancısısın! Önceki gün Sungurlu nun pazarı... İskender zibidisi burda... O akşam yağmur başladı, kesilmeden iki gün yağdı. Az kaldı ki dünyayı sel götüre. Dereler geçit vermez oldu. O kıyamette bu herif silahı nerden düzmüş, çeteyi başına nasıl toplamış da bu işleri çevirmiş? Yalandır.</p>
<p class="block2">-Kurt dumanlı havayı sever.</p>
<p class="block2">-Şimdi bütün bütüne halt ettin Hacı! Fukara kurt, senin bu İskender itine</p>
<p class="block2">-kurt</p>
<p class="block2">- dediğini duymasın, ossaat seni paralar. Hayır, aklım yatmadı. Bizim Uzun serseri Urfa nın Arap atını, Alamanın el bombasını, vtt beş zeybeği nerden buldu ki yağmur selinin bastığı demde, Ebumüslim gibi, hopladı çıktı?</p>
<p class="block2">-Tedarikini önceden görmediği ne belli! Doğrusunu ister misin, son günlerde fikre dalmıştı ki derinlere dalmıştı.</p>
<p class="block2">-Parasızlıktan canı yangın besbelli!</p>
<p class="block2">- diye acıdım,</p>
<p class="block2">-Erkek kısmına fazla düşünmek iyi değil</p>
<p class="block2">- dedim,</p>
<p class="block2">-Ne olmuş hamdolsun! İnsan kendinden üsttekilere bakmamalı, kendinden aşağıdakilere bakmalı ve de haline şükretmeli!</p>
<p class="block2">- dedim. Güldü bir vakit...</p>
<p class="block2">-Bre Hacı, ben de öyle demekteyim ya, gel de şu deli gönüle söz anlat? dedi.</p>
<p class="block2">-Bu dünyada ya aklın ermemeli, yahut ki erince gücün yetmeli! Biz kıyamet gününe kaldık Hacı, dürtersin gitmez, çekersin gelmez. Hele bakalım! Bir umudum şu dağın ardında kaldı. Ya devlet başa, ya kuzgun leşe...</p>
<p class="block2">- dediydi. Meğer dağ başı olmayı tasarlarmış!</p>
<p class="block2">-Dur, aklıma gelmişken sorayım: Bu işler duyulunca bizim Kara Başçavuş atlanıp gitmemiş mi, ossaat? Köse Hacı etrafına baktı, sesini alçalttı:</p>
<p class="block2">-Yabancımız yok öyle ya! Şimdi Kara Başçavuştan başlatırsın. Bunlar eşkiyalığın öldüğü çağların karakol pehlivanları... Surda bir fukara oğlan, bir kız kaçıracak da bunlar ona yiğitlik satacak... Kara Başçavuşun yiğitliğini görelim! Eşkiyanın başına alıcı kuş gibi çökmeli... Karakolda oturup telefonun manyetosunu bükmeli değil... </p>
<p class="block2">-Şimdi nerelerde bizim İskender Ağamız senin hesapça?</p>
<p class="block2">-Mertek ten sonra Yüksek Oluk a çıkmış. Muhtar halt edecek olmuş,</p>
<p class="block2">-Sallandırın! demesiyle... Köylü araya girmiş. İskender Ağanı on iki katırla ancak yatıştırabilmişler.</p>
<p class="block2">-Katırlar neyin nesi? Ayrıca, bu herif kiracılığa mı başlamakta?</p>
<p class="block2">-Ağırlık katırları... Askeriyede mekkâreyi katır hayvanı taşır. Hayvanlara yiyecekle cephane yüklemişler.</p>
<p class="block2">Çünkü bunlar mala dokunur eşkiya değil! Reis: Ben buralardayım, demiş.</p>
<p class="block2">-Bu benim işimi, duyulmuş görülmüş, kitaplara gazetelere yazılmış işlere benzetmeyin,demiş.</p>
<p class="block2">-Ben dünyayı düzeltmeye geldim. Bu temeline tükürdüğüm Sungurlu toprağında kurtla kuzuyu beraber güdeceğim, Size kâat yollarım. Mührüme dikkat edin, aynen aslan pençesidir. Asker istersem, asker verirsiniz, para istersem para verirsiniz, ekin istersem ekin verirsiniz. Tahsildar vergi borcuna gelirse, Biz vergimizi ağamıza ödedik, diyeceksiniz. Dünyadan kahpeliği kaldırsam gerektir ve de bana bundan önce ölüm yazılmasa gerektir, demiş.</p>
<p class="block2">-Mehdi Resul mu olup çıktı bu namussuz?</p>
<p class="block2">-Duyduğum böyle... Ben de bizim bacanağın yalancısıyım.</p>
<p class="block2">Milletin birazı, Tüfekçi Ferhat Usta gibi, işi belli etmeden alaya alıyor, öteki kısmı Köse Hacıyla beraber eşkiyadan bir şeyler umuyordu. Esasında Hacı nın anlattıkları bütün eski eşkiya masallarındaki tekerlemeler...</p>
<p class="block2">Bunu, işi ciddiye alanlar da biliyorlar ama tekrar tekrar dinlemek hoşlarına gidiyor. Beğenip de yapmaktan korktuklarını,</p>
<p class="block2">-Bir ucundan biz de yapışalım demeden başkasında seyretmek biraz kalleşlik ama kolay...</p>
<p class="block2">Tüfekçi Ferhat Usta böyle düşünerek, İstidacı Bilal Efendi ye göz kırptı:</p>
<p class="block2">-Herif azmış, şu halde belli bi şey! Herif resmen eceline susamış. Hele kafayı da çektiyse dünyayı iplemez.</p>
<p class="block2">İster misin Köse Hacı, gelip Sungurlu yu bassın! Köse Hacı kendini lafa verdiğinden alayı fark edemeyip elini kaldırdı: </p>
<p class="block2">-Hayır! Tosya yı dolanıp Kastamonu dağını çoktan tutmuşlar. Dahası: Eşkiyanın dağıttığı Yozgat müfrezesi biraz ötede Kara Yüzbaşının gayretiyle toplanmış.</p>
<p class="block2">Çevreden kuvvet istemişler, boğazı tutmuşlar. Eşkiya doğruca pusuya uğramış.</p>
<p class="block2">-Yahu deminden beri sözü neden uzattın?</p>
<p class="block2">-Hesapları görüldü desene...</p>
<p class="block2">-Ne hesabı! Pusuya yarım saat kala, koca reis, atın gemini kasmış, bir vakit fikre dalmış, sonunda: Bana yedilerden kırklardan ses geldi, önümüzde pusu var. Askerim boy aptesi alacak, demiş. Bunlar yıkanıp paklamışlar. Herif iki rekât namaz kılıp duaya çökmüş. Aminden sonra:</p>
<p class="block2">-Arkadaşlar, demiş,</p>
<p class="block2">-biz bu Osmanlının pususundan, insan</p>
<p class="block2">-hayvan sağ</p>
<p class="block2">-esen geçsek gerek! İmanı sağlam olanlar ardımdan gelsin! demiş.</p>
<p class="block2">Candarmalar bizim bacanağa:</p>
<p class="block2">-Böyle hal görmedik töbe!demişler.</p>
<p class="block2">-Peri miydi, cin miydi? Kara bir şey zağlı kılıç yalımı vererek şakır şakır üstümüzden geçti. Bizim ağzımız, elimiz, gözümüz kitlendi: Herifleri şöyle görmekteyiz de tetiği çekip mekanizmayı oynatamamaktayız,demişler, çoğunun dudağı yarılmış, aklı çatlamış.</p>
<p class="block2">-Pusuyu geçtikten sonra?</p>
<p class="block2">-Tosya yı dolanıp Kastamonu dağı... Ordan Ankara ya haber yollayıp teklifat yapacaklarmış.</p>
<p class="block2">-Yol parasını şu kadara indireceksin. Sayım vergisi kalkacak.</p>
<p class="block2">Köylüyü sıkmak yok... Ormanı serbest bırakacaksın, diyecekler.</p>
<p class="block2">Tüfekçi Ferhat Usta artık dayanamadı:</p>
<p class="block2">-Şimdi, töbe Yarabbi, gel de patlama! Hele şuna! Doğru gibi... Ulan İngiliz kralı mı bu namussuz serhoş? Ben buraya gelmeden kaymakamlığa uğradım.</p>
<p class="block2">Bi şey diyen olmadı.</p>
<p class="block2">-Hükümat adamını kendin bilmez değilsin ya! Kaymakamın emri: Söz ayağa düşmeyecek... Nah işte!  Bekçi Şaban gelmekte... Şunun ağzını usulüyle arayalım.</p>
<p class="block2">-Hacı, köse suratını büsbütün buruşturarak el ett i</p>
<p class="block2">-Gel hele adaş! Gel yahu!</p>
<p class="block2">-Müjde</p>
<p class="block2">- mi desem,</p>
<p class="block2">-Gözün aydın mı desem...</p>
<p class="block2">-Hayrola! Sakın bizi mi evereceksin gâvur Hacısı?</p>
<p class="block2">-Tamam!</p>
<p class="block2">-Rumelinden keramet ehli çıkmaz, diyen kimdi demincek? İşte bu Sırp tohumu feraseti atlayıp keramete kadem basmış. Şeriatın yürüyeceğini, herkesin beğenip beğenip dörde kadar evleneceğini nasıl bildi? Göçmen Bekçi kasıldı:</p>
<p class="block2">-Bu şeriat işi değil, para işi, bir de bel kuvveti işi...</p>
<p class="block2">Hele sana göre hiç değil... Ne olmuş?</p>
<p class="block2">-Ne mi olmuş? Yahu, olanlar İstanbul gazetelerine geçti çoktaaan. Mehdi Resul çıkmış, hey fukara, senin haberin yok! Geçenlerde demedim mi,</p>
<p class="block2">-Mağripten Ahmedi Mehdi Efendimiz gelecek, dünyayı düzleyecek,</p>
<p class="block2">- demedim mi? İşte yürümüş mübarek! Başı aslan, kuyruğu kaplan, suratında otuz iki nişan... Lakin biz kitaptaki yerini yanlış görmüşüz! Gelen Mehdi, Mağrip Mehdisi değil, halisinden kendi yerli Mehdimiz. Senin İskender Ağan...</p>
<p class="block2">-Haa şu mesele... Bırak, kodoşa acımadım, çoluğuna çocuğuna acıdım. Serhoş merhoştu ama, kötü adam değildi. Her söze kanardı o kadar... Birkaç gün evvel baktım, pis pis düşünmekte...</p>
<p class="block2">-Vazgeç, dedim.</p>
<p class="block2">Say ki yüreğime doğmuş. Bu dünyada erkek kısmının başını derde salan üç bela vardır: Akılsızlık, yoksulluk... ille tembellik... Kodoşta bu üç büyük belanın üçü de tamamdı. Fukarayı biri kandırdı, yardan uçurdu. Siz hemşerinizi benden iyi bilirsiniz, şunun kuş kadar, avrat kadar aklı var mıydı Hacı? Yazık ettiler kodoşa...</p>
<p class="block2">-N olmuş yahu? Resmen hükümatlığmı ilan etmiş bir yiğit... Yol parasını bir liraya indirip orman askerlerini kaldırmış... Ankara yla pazarlığa oturmuş ki Lozan pazarlığı halt etsin! Bugüne bugün padişahlığını ilan etmiş bir koca İskender Ağaya, sen ne demeye ağıt yakmaktasın bre bekçi parçası! </p>
<p class="block2">-Bunlar kimin yalanları? Bir padişahlık var ama rüya padişahlığı... Bunlar üç dört zibidi, Sarıca ya, Kasım Dede nin ekin ambarlarına hırsızlığa gitmişler, biraz ekin aşırmışlar. Dün gecenin rahmeti yollarını kesmekle suları atlayamamışlar. Kendi ayaklarıyla Yüksek Oluk boğazına girmeleri de akılsızlıklarından...</p>
<p class="block2">Yüksek Oluk yol vermez bir amansız boğazdır. Köylü arkadan yetişip boğazın ağzını tutmasıyla... Bunlar yakalanmış...</p>
<p class="block2">Arada biri yaralanmış. Artık bilmem, İskender mi, arkadaşlarından mı? Yoksa sopa çekildi de adına Yaralı mı denildi?.. Savcı Bey, Doktor Bey, dört candarmasıyla Kara Lütfü Başçavuş sabahleyin binip gittiler. Daha karısının haberi yok. Ne akılsız herif! Hırsızdan, kazanan olsa, tilkiler, çakallar adam olurdu.</p>
<p class="block2">Şimdi bunlara ne verirler İstidacı? Deminden beri Çerçi Süleyman la gizliden bakışıp hiç lafa karışmayan İstidacı Bilal Efendi toplanıp sordu: — Silahlı soygun mu?</p>
<p class="block2">-Silah ne gezer! İskender ipsizi silahı bulsa derakap satar da parasını kumara verir. Kara hırsızlık...</p>
<p class="block2">Bildiğimiz gece hırsızlığı...</p>
<p class="block2">-Öyleyse, gece vakti kapalı bir yere girerek bir şey aşırmanın cezası üç yıl... Bunlara asri cezaevine gitmek hakkı tanınmıştır. Cezanın altıda birini uslu yatarsa hırsız takımı Zonguldak, Karabük Asri Cezaevi ne gider. Orda bir günü iki güne...</p>
<p class="block2">Köse Hacı dan yana olanlardan biri, atıldı:</p>
<p class="block2">-Nerenin kara hırsızlığı bre İstidacı! Ortada eşkiyalık var ki, rahmetli Kavlak Ali eşkiyalığı...</p>
<p class="block2">-Öyleyse ceza yedi yıldan başlar. Hem de asri masri yoktur. Arada adam vurulduysa ayrı suçtur. İdama kadar yolu açık... </p>
<p class="block2">-Hah tamam... Şimdi oldu.</p>
<p class="block2">-Cebri soyguncuların davasına ağır ceza mahkemesi bakacak. Sorgusu Sungurlu da bitince bunları Çorum a sevkederler. Ağır cezaya... İşte bu kadar...</p>
<p class="block2">Dinleyenlerin çoğu bu karışık laflardan hiçbir şey anlayamamıştı. Yaylıma tuttular:</p>
<p class="block2">-Biz sana dilekçe yazdırmak için gelmiş Kürt çocuğu muyuz?</p>
<p class="block2">-Lafı uzattın İstidacı, kökünü anlayalım.</p>
<p class="block2">-Yedi yıl mı, üç yıl mı?</p>
<p class="block2">-Ya üç, ya yedi ya da yağlı kendir...</p>
<p class="block2">-Fala bakan Çingen karısı gibi... Rezillik bu senin işin.</p>
<p class="block2">Bekçi Şaban böyle diyerek yürüdü gitti.</p>
<p class="block2">Deminden beri eşkiyaları</p>
<p class="block2">-küçük hükümat yapıp çıkmış olan Köse Hacı arkasından iğrenmiş gibi bakıp yere tükürdü:</p>
<p class="block2">-Dinle beni Tüfekçi Ferhat Usta kardeşim: Vaktiyle askeriyede tüfekçi yüzbaşılığı yaptın ya, hiç üstüne alınma sen! Bu hükümat kapısının adamları tekmil yalancı... Köylü yakalamış öyle mi? Yalana bak yalana! Köylü dediğin kuru kalabalık ne zamandan beri eli tüfekli eşkiya yakalar olmuş allasen? Bir yalan söylemeli ki biraz yakışığı olmalı...</p>
<p class="block2">-Telaşlanma Hacı, yakında ucuzlar. Akşama varmaz...</p>
<p class="block2">-İşte gördün mü, sen de benim lafıma geldin!</p>
<p class="block2">-Köse Hacı çenesini kibirle kaşıdı</p>
<p class="block2">-Biz bilmeden ağız açanlardan değiliz. Hükümat kısmı, pire zıplasa milletten saklar. Neden mi? Eşkiyanın dediği işine gelmez de ondan... Eşkiyanın dediği dedim de... Eşkiya bir emir daha vermiş ağa, olursa bu kadar olur canım! Demiş ki:</p>
<p class="block2">-Köy yerinde kahpe avrat istemem, demiş,</p>
<p class="block2">-her köy kendi kötüsünü dört saata varmadan temizleyecek,demiş.</p>
<p class="block2">-Kocalı kahpeler n olacak? Bunca kavat kansız mı yaşayacak ebedi? </p>
<p class="block2">-Kocalıların zagonu başka... Kocalı olup ayrıca hovarda besleyenler töbe edecek...</p>
<p class="block2">-Kahpe karı töbe tutar mı ki sen bu lafı böyle dedin bre Köse Hacı?</p>
<p class="block2">-Kendi keyfine kalsa tutmaz ya, Uzun İskender Ağa yı n apahm? Arkasından demiş ki:</p>
<p class="block2">-Birisi birinin ırz ehli avradına dolaştı mı, bana bir kâat yazın, kuş kanadıyla yetiştirin,</p>
<p class="block2">- demiş, herkese kitabın kavlince yemin içirmiş.</p>
<p class="block2">-Aleviler Alevilik yoluna, Sünni milleti Sünnilik yoluna doğruca gitsin. Zira benim işim yolsuzlarla ve de yolundan sapanlarla... demiş.</p>
<p class="block2">-Şimdi size bu laflarım masal gelir ya keyfinize... demiş.</p>
<p class="block2">Aman sakın Türkün yasağı üç gün dersiniz, eskinin rezilliğini sürdürürsünüz, bitiririm şart olsun, demiş kesmiş. Sol yanında dülbül asılıymış, sağ yanında Kuran...</p>
<p class="block2">-Tamam! Bunu önce söylesene Hacı! Biz geçenlerde Çorum un Büyük Camisinde bir vaaz dinledik.</p>
<p class="block2">Bir Lazistan hocası ağzını köpürterek:</p>
<p class="block2">-Yakında boynu dülbüllü Mehdi gelecek, dediydi.</p>
<p class="block2">-Sen alay et bakalım! Hazreti Mehdi nin Zülfükarı, kafanın üstünde, ejderha gibi dönmeye başlarsa konuşuruz. Biz sana neden yalan söyleyelim? Biz de bacanağın yalancısıyız. Ve de senin on paranı almadık. Dilersen inanırsın, dilersen inanmazsın.</p>
<p class="block2">Tüfekçi Ferhat Usta ilk defa ciddileşti. Gözlerini açarak Köse Hacı nın suratına bir vakit bakıp sordu:</p>
<p class="block2">-Yoksa Hacı, sen bu dediklerine hep inandın mı?</p>
<p class="block2">-Elbette inandım. Dünyadır bu... Rabbimin hikmetinden sual olunmaz. Herif bize serhoş suretinde görünür de aslında yüreği temiz olduğundan böyle bir hizmet yüklenmiştir. Sen Uğru Abbas kıssasını...</p>
<p class="block2">-Bırak şimdi Uğru Abbas martavalım... Hak taala bula bula bizim rezil İskender i mi buldu yahu? Haşa sümme haşa, o da adam kıtlığına mı uğradı kurban olduğum?..</p>
<p class="block2">-Töbe de... Sen, neuzubillah, çizgiden çıkmaktasın,  Tüfekçi! Bundan sonra Tüfekçi Ferhat Usta yla Köse Hacı az kalsın yaka yakaya geliyorlardı. Etraftakiler araya girip,</p>
<p class="block2">-Gerekmez! Ayıptır. Yarın yüz yüze bakacaksınız.</p>
<p class="block2">Şu sefil İskender in sebebiyle öyle mi? Hayır! diye bunları zor ayırdılar. Herkes kendi inandığını yaymak için dağıldı.</p>
<p class="block2">Yalnız kalınca Çerçi Süleyman İstidacıya göz kırparak fısıldadı:</p>
<p class="block2">-Oldu bu iş! İt dişi domuz derisi... Dede Kasım bu korkuyla kırk güne varmaz geberir.</p>
<p class="block2">Meraklılar, akşama doğru sözün biraz daha kitaba uyduğunu gördüler.</p>
<p class="block2">Köyler basılmamış. Soyulan yalnız Dede Kasım ın evi... İskender, Dede nin adamı olduğundan kapıyı dostlukla açtırmış,</p>
<p class="block2">-baskın basanın olmakla, Dede takımı kıpırdayamamakta haklı...</p>
<p class="block2">-Lakin sonunda iki taraf kavuşmuş... Eşkiyadan üç ölü, dört yaralı var. Köylüden de perişan olanlar çok...</p>
<p class="block2">Sungurlular da, bütün başka kasabalılar gibi, köylü aklını hiç beğenmiyorlardı. Yol göstermeye giriştiler:</p>
<p class="block2">-Baktınız herifler kelleleri koltuğa almışlar, siz üstlerine niye varırsınız?</p>
<p class="block2">-Bu zamanda hükümatın tırnağından kurtulmuş bir eşkiya görüldü mü? Nasıl olsa herifler yakalanacak...</p>
<p class="block2">Yirmi gün sonra da olsa kurtuluş yok...</p>
<p class="block2">-Eveeet! Ne demişler?</p>
<p class="block2">-Osmanlı, tavşanı arabayla avlar demişler. Sen kollarını sıvayıp nereye sokulmaktasın, emmi? Ayran çorbasına mı? Ben köylüden düşenlere, işte bu sebepten hiç acımadım.</p>
<p class="block2">-Doğrusun... Lakin eşkiyayı çamur kötületmiş arkadaş! Fukaralar çamuru söküp selleri atlayamamışlar. Yoksa plan, İngiliz planından zorlu... Vurguna dersen hiç söz istemez.</p>
<p class="block2">-Ne kadar mesela?</p>
<p class="block2">-Kasım Dede nin tam yirmi bin sarı lirası gitmiş...</p>
<p class="block2">-Yahu, bu kadar altun Dede nin neresindeymiş, bozukluk kesesinde mi? Şu halde para gömmek âdeti bu  Dede nin hiç bilmediği bi şey...</p>
<p class="block2">-Para gömüde ama, İskender bu Dede Kasım ın sır oğlanı... Altunlar bir malak dergisiyle buğday kuyusunun dibinde dururmuş. Geçenki rahmette mübarek ekin çillenmesiyle... Dedenin pazara, iki hafta içinde tam iki bin demir ekin indirdiğini bütün millet duydu.</p>
<p class="block2">İşte o ekin, o kuyunun ekini... Fukara Dede, Uzun İskender e: Evladım, demiş,</p>
<p class="block2">-şu silahı al da bizim evi bir hafta kadar bekle, demiş.</p>
<p class="block2">-Demek ki ciğeri kediye bekletirim sanmış akılsrs Dede! Belasıdır, çeksin!</p>
<p class="block2">-Esasında Dede nin ettiği bunca iyilik ayağına dolandı.</p>
<p class="block2">Namert kısmına bir vakit iyilik etmeyeceksin.</p>
<p class="block2">Dede nin, bu İskender e gösterdiği adaleti bir adam öz evladına göstermez. Şu kadar yıldır, rezilin ev geçimi Dede Kasım ın boynundaydı, birader!</p>
<p class="block2">-Yahu bu İskender, bu kadar sütü bozuk olmayacaktı ya, nasıl şaşırttı? Bence Dede düşmanlarının lafına kanmıştır. Dede nin düşmanı kıyamet gibi... Berikini de elbiseli şeytan yelledi, tamam! Sen meseleyi anlat!</p>
<p class="block2">-Dediğim gibi... İskender mavzer omuzda Dede yi beklerken bir yandan da eski eşkiyalık arkadaşlarına haber uçurmuş... Heriflere kapıyı açı vermiş... Para Ekin ölçen demir ölçek. dersen sandıkta, hazır. Dede nin boğazına pala bıçağını dayamışlar, o kadar...</p>
<p class="block2">-Dede nin ev külfeti?</p>
<p class="block2">-Baskına ev külfeti ne yapabilir? Yirmi bin altunı alıp yürümüşler.</p>
<p class="block2">-Vay anam! Dokuzar bankmottan ne tutar?</p>
<p class="block2">-Hesabını yapabilene aşkolsun... Okul öğretmenlerine sormuşlar,</p>
<p class="block2">-Buna bizim ilmimiz güç yetiremez.</p>
<p class="block2">Bunu, Ankara nın hocaları bilse bilir, demişler. Lakin asıl mesele orda değil... Alevi milletinin bıyığını balta kesmez oldu.</p>
<p class="block2">-Ne demek? Dedeleri soyulunca, bu Alevi milleti keyfe mi gelmekte? </p>
<p class="block2">-Bunlar:</p>
<p class="block2">-Dede mizin kerameti, Allah sayesinde meydana çıktı, diyorlarmış. Kasım Dede iyi adamdır.</p>
<p class="block2">Eller ne derse desin, yüreği temizdir. Allah o gece dünyayı neden sele verdi bakalım? Az kalsın Sungurlu toprağını Nuh nebi tufanı neden basayazdı?</p>
<p class="block2">-Dede malına dokunanın sonu rusvaylık diye çok söz var Alevi köylerinde...</p>
<p class="block2">-Sakın altunlar bi tamam ele geçmiş mi?</p>
<p class="block2">-Bi tamam...</p>
<p class="block2">-İşte buna yandım kardeşler! Adama şimdi, mah pus damı büsbütün koyar. Şu kadar altunu kolayca al, şu kadar zaman belinde sıcacık taşı, sonunda elinle geri ver! Kaç dedin? Yirmi bin altun mu? Kâat parayla ne ettiğini bulamazsam beni bu gece uyku tutmaz.</p>
<p class="block2">Sungurlu Belediye Kahvesi nde kalemler çekildi, ra kamlara çöküldü. Herkes soluğunu kesmiş bakıyordu.</p>
<p class="block2">Güdük kalemler beyaz kâatlara rakamlar dökmeye başladı ki, Allah beterinden saklasın, ucu bucağı göıünmez rakamlar...</p>
<p class="block2">-Bir Adil var ya, eski eşkiyalardan Katır Adil...</p>
<p class="block2">Damda yatmış bir herif... İşte vurulan o...</p>
<p class="block2">-Kim vurmuş?</p>
<p class="block2">-Köylü hep atmış. Vuran belli değil.</p>
<p class="block2">-Araya kaynadı, it ölümüne gitti desene... Kurşun neresine değmiş acaba?</p>
<p class="block2">-Baldırdan, dediler.</p>
<p class="block2">-Baldırdan adam ölür mü?</p>
<p class="block2">-Ölmüş birader, hem de hık bile diyememiş. Demek vadesi o kadar... Kanı sızıldadığmdan doktora yetiştirememişler.</p>
<p class="block2">-Köylüden vurulan?</p>
<p class="block2">-Bir ölü... </p>
<p class="block2">-Ulan avanak, desem,</p>
<p class="block2">-Dede nin parasına sen ortak mısın?.. Hey köylü aklı!</p>
<p class="block2">-Belayım diyen herifin üstüne varılır mı?</p>
<p class="block2">-İşin içinde başka iş var: Bu Adil Sünnidir. Diğerleri hep Alevi... Eşkiyayı teslim alan Kara Başçavuş: Bir Sünniyi araya düşürüp garaza yediniz. Ben bunu senin yanma koyar mıyım muhtar? diye bağırmış.</p>
<p class="block2">Bu sebeple soruşturma gayet sıkı...</p>
<p class="block2">-Yirmi bin altun bir tamam bulunmuş mu?</p>
<p class="block2">-Ne yirmi bin altunu?</p>
<p class="block2">-Alınan para...</p>
<p class="block2">-Bre kardeşim, her söze hemen inanı mı vermeli? Yirmi bin altun ne demek? Aklımda doğru kaldıysa bir altun, iki dirhem bir çekirdek... Çekirdeği sittir et, şu halde yüz elli altun bir kilo... On beş bin altun yüz kilo... Beş bini de otuz kilo diyelim. O çamurda, o selde yüz otuz okka altunu nereye götürmekte bu zibidiler? Bunlar trenin posta vagonu mu?</p>
<p class="block2">-Ne bileyim! Herkes</p>
<p class="block2">-yirmi bin altun demekte.</p>
<p class="block2">Sözüm bu meclisten dışarı... Herkes ne halt ettiğinin farkında mı? Alman para üç dört bin bankmotla, birkaç yüz gümüş mecidiye... Bunlar dört kişiymişler.</p>
<p class="block2">Adam başına bin kayma düşer düşmez. Halbuysa Uzun İskender her yıl Kasım Dede den bin lira sadaka yardımı alırmış. Hiç aklı olsa, gidip altun yumurta yumurtlayan tavuğu boğazlar mı? Mahpus damı da cabası...</p>
<p class="block2">Fazladan bunca yıl taşıdığı nam da boka düştü.</p>
<p class="block2">Herif gösteriş yiğidiymiş. Zoru görmesiyle arkadaşlarını meydanda koyup teslim olmaz mı?</p>
<p class="block2">-Adil in vurulması bu sebepten... Sarıca dan da bir oğlan vurulunca Yüksek  Oluklular muhtar odasına yürümüşler,</p>
<p class="block2">-Bu İskender rezilini gebertince ne lazım gelir, diye bağırmaya başlamışlar. Korkudan altına pislemesin mi? Bir candarma Reşit var. Erzurum uşağı...</p>
<p class="block2">-Üstünü ararken pislik kokusundan boğulayazdım, diyerek başını şu yana çevirdi. Sungurlu namını da, ayrıca, rezil etmesini ne yapalım? Hasılı bu Uzun İskender bütün yüreksizmiş.</p>
<p class="block2">İşte Dede mizin paraları... Ben düşman sözüne uydum. Suç hep Kuru Zeynel le Katır Adil de... Bana pis canımı bağışlayın. Beni öldürmeyin de iyice dövün kardeşler, diye karı gibi ağlamış. Dudağının üç yerinden yanldığını görenler var. Sonra paraları pencereden saçmış.</p>
<p class="block2">-Oh ne güzel! Köylü, gelin parası gibi kapışmıştır.</p>
<p class="block2">İşte bunu beğenmedim.</p>
<p class="block2">-Kapışmışlar. Kaptığını saklayan da olmuş, Dede ye teslim eden de... Sonunda üç bin lirası toplanıp sahibine verilmiş. Bin lira arada gitti gider. Şurasını anla ki: Yüksek Oluk muhtarının, ceket koluna para soktuğunu görenler çok...</p>
<p class="block2">-Beş yüzü en azdan muhtarda kaldı, demekte, muhtarın istemezleri... İşin tatlısı: Bin lira eksik çıkınca İskender i ortaya almışlar,</p>
<p class="block2">-Parayı edebinle tamamla, diyerek bir sopa çekmişler, herifin pisliği ağzından gelmiş. Görenler:</p>
<p class="block2">-Benim bildiğim bu herif bu sopadan iflah olmaz, dediler.</p>
<p class="block2">-Mecidiyeler de saçılmış mı? Mecidiyeler toptan kayıp... Paranın noksanlığı sebebiyle eşkiyaları az kalmış ki öldüreler... Bereket versin Dede yetişmiş.</p>
<p class="block2">-Benim davam yok, demiş de rezilleri kurtarmış.</p>
<p class="block2">-Vicdan diye ben işte buna derim arkadaş!</p>
<p class="block2">-Paranın çoğunu geri aldığındandır. Kasım Dede yi sen bana söyleme! Şimdi bunlardan biri İskender...</p>
<p class="block2">Vurulanın adı neydi?</p>
<p class="block2">-Adil. Bir de Kuru Zeynel... Bunlar vaktiyle eşkiyalık devrinde. Ankara</p>
<p class="block2">-Samsun susasım kestiler de tam bir vilayet adamını soydular.</p>
<p class="block2">-Köylüyü öldüren hangisi? </p>
<p class="block2">-Dördüncüleri... Bir zebun oğlanmış.</p>
<p class="block2">-Bir sıkımlık canı var... Marazlının biri... dediler.</p>
<p class="block2">Adı? Adı batsın. Söylediler ya kulak vermedim. On beş, on altı yaşında bir kahpe dölü...</p>
<p class="block2">Şuncacık oğlanın aralarında işi ne? Gözcü mözcü besbelli! Bir kenarda durur da gelen olursa ıslık çalar.</p>
<p class="block2">Deli bu pezevenkler yahu! Bu çağ nasıl bir çağ.</p>
<p class="block2">Cebri soygun söker mi hiç? Sözlerinde yalancı çıktığı için, deminden beri lafa karışmayan Köse Hacı artık dayanamadı, büyük bir kederle içini çekti: Bunlar söktürmeye söktürdülerdi ya, ne fayda ki rohmet bellerini büktü.</p>
<p class="block2">Tüfekçi Ferhat Usta, kâat oyununu kesip Hacı ya cevabı yetiştirdi: Gene yalanı attın Hacı! Eski zamanda olsaydı, rahmet işlerine yarardı. Müfrezeler üstlerine varmaya korkup rahmeti bahane ederlerdi. Şimdi eşkiya yakalayan köylüye geldi mi, eskiden böyle bir işte o köylü eşkiyayı sellerden sırtında geçirirdi. Sen benim sözüme iyi kulak ver, bu rahmet başka rahmet... Bu rahmet gök rahmeti değil, yer rahmeti... Köylü eşkiyadan korkmadı mı, eşkiyalık öldü demek... Ne çeşitten olursa olsun... Anladın mı?</p>
<p class="block2">-Gene fermasonluğun t u t tu Tüfekçi, gene dinden, imandan çıktın.</p>
<p class="block2">-Ne fayda! Şimdi Mustafa Kemal Paşa nın aklına esmeli! Bir rahmet de senin gibi kasaba yeri soyguncularına yağdırmalı!</p>
<p class="block2">-Vay biz soyguncu muyuz alçak? Dinimizle, imanımızla, Köse Dağı gibi mezhebimizle...</p>
<p class="block2">-Hem de inceden bir muska soyguncusu ki yanınızda Uzun İskender avanağı, yedi kere zemzemle yıkanmıştır.</p>
<p class="block2">Belediye Kahvesi ndekiler hep birden gülmeye başladıklarından Köse Hacı lahavle çekerek savuştu.  Eşkiyaları Sungurlu ya ancak dört gün sonra ortalık kararırken getirdiler.</p>
<p class="block2">Seyirlerine çok adam çıktı.</p>
<p class="block2">Karakol kumandanı Kara Lütfü Başçavuş:</p>
<p class="block2">-Kopuk ipsiz takımı görsün de ibret alsın, edebini takınıp kanuna karşı gelmesin fikriyle hazırlık yaptırmıştı.</p>
<p class="block2">Uzun İskender takımı, kasabanın başında arabadan indiler. Sopalara takılmış büyük lüks lambalar taşıyan üç meşaleci çevrelerini aldı.</p>
<p class="block2">Eşkiyalar teker teker kelepçelenmişler, ayrıca demir bukağılarla birbirlerine zincirle bağlanmışlardı.</p>
<p class="block2">Eşkiyanın getirileceğini önceden haber alamayanlar da demir şakırtısına koştular.</p>
<p class="block2">Heriflerde üst baş parça parça... Köydeki sorgu sırasında iyi hırpalandıklarından dizlerinde derman kalmamış.</p>
<p class="block2">Hele suratları sarı</p>
<p class="block2">-yeşil... Derileri iyice çekilip kemiklerine sarıldığı için yüzleri kuru kafa yüzü...</p>
<p class="block2">Lüks lambalarının süt akına çalan mavimsi ışığında en öndeki Uzun iskender in boyu daha bir karış yüksek görünmekte, ceketi tekmil parçalandığından, herif, çaput bağlanmış yatır ağacına benzemekte... Her adımda sendeleyerekten gövdesini öne arkaya sallayaraktan...</p>
<p class="block2">Dizleri kesilip yere çökecek gibi yaylanaraktan, bir yürüme tutturmuş ki, adam ürker...</p>
<p class="block2">Kuru Zeynel, az dayak yediğinden pek bitik değil gibi...</p>
<p class="block2">Asıl n olduysa Yüksek Olukluyu öldüren Maraz Ali ye olmuş, oğlan adamlıktan çıkmış, tabanlarına basamadığmdan hoplaya hoplaya bir hoş yürümekte, yürümek ne haddine sürüklenmekte sarı yılan gibi... Fazladan büsbütün imanı gevresin diye iki omzuna dört tüfek yüklemişler, boynuna bir de yamalı kıl torba asmışlar.</p>
<p class="block2">Dördüncü tüfek, Yüksek Olukluların</p>
<p class="block2">-Adil i vuran silah diye candarmalara teslim ettikleri gayet eski bir çakmaklı... O kadar uzun ki kundağı yerde sürünmekte.</p>
<p class="block2">Torbada kapçıklar, atılmamış mermiler, İskender Ağanın iki yüzlü kama bıçağı, bir de kendisinin parçalanan lüveri var.  Ali oğlan bu haliyle insandan başka bir yaratık olmuş çıkmış, Âdem giyimleri giydirilmiş Çingen maymununa dönmüş.</p>
<p class="block2">Seyircilerle beraber eşkiyaların yanı sıra yürüyen, yumurta toplamaya gelmiş iki Ankara tüccarından kara lenger şapkalısı, mahpusların işiteceklerini umursamadan konuştu:</p>
<p class="block2">-İki kişiyi öldüren herhal, şu öndeki kara kazık!</p>
<p class="block2">-Belli! Herifin suratında hiç nur var mı? Baksana domuz suratı...</p>
<p class="block2">-Arkaları sıra yürüyen itleri mi ne?</p>
<p class="block2">-Burası nasıl memleket ki bu pisi de eşkıya niyetine tutup demire vurmuşlar.</p>
<p class="block2">-Sungurlu eşkiyası da Çakırcalı gibi olacak değil ya, işte elverir.</p>
<p class="block2">-Peki, bil bakalım! Bunlar neden gezdirirler bunu yanlarında?</p>
<p class="block2">-Bilmeyecek ne var! Köroğlu hesabı... Dağ başıdır.</p>
<p class="block2">Bunlara da bir Ayvaz gerek...</p>
<p class="block2">-Ayvazın işi?</p>
<p class="block2">-İnce hizmet, efendi, gayetle zor bir hizmet...</p>
<p class="block2">-Kitabın Ayvazı, bir dünya güzeliymiş. Zülüflü bir güzel... Hani bunun zülüfleri?</p>
<p class="block2">-Sen bunun zülüflerini, Çorum Cezaevi nde görmelisin. Bu oğlan, mahpus damında açlıktan gemini geveleyen çok Müslümanm duasını alır. Güldüler iç çeker gibisine... Yalandılar.</p>
</body>
</html>