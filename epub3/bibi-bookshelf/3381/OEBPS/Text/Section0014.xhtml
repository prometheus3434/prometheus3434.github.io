<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">SEKİZİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Mitch yorgunluktan bitkin bir halde Explorer'ının direksiyonuna geçti. Günün büyük bir kısmını Garrett Wright'ın kovalandığı gece fırlatıp attığı eldivenleri arayarak geçirmişti. Mitch'in adamları ve CTB'den delil teknisyenleri iki gün boyunca Quarry Hills Parkı'nı, parkın Lakewood Mahallesi'nin arkasından geçen kayak yolunu ve parka bakan evlerin arka bahçelerini taramışlardı.</span></p>

  <p class="msoplaintext"><span class="calibre19">   Kovalamacadan bu yana iki karış kar yağmıştı ve her memur ya da ajanın attığı adım eldivenleri bir daha ancak Nisan ayında ortaya çıkacak biçimde gömme olasılığını taşıyordu. Bölgeyi kürekler ve tırmıklarla ve daha küçük alanlarda bahçe aletleriyle taramışlardı. Yine de sonunda başarı ancak talihle gelmişti. Lonnie Dietz tükenmiş ve çaresiz bir halde bir kütüğe çökmüş, gözü devrilmiş bir ağacın yarığına takılmıştı; küçük beyaz bir şey, siyah bir deri eldivenin içine dikili olan etiketi.</span></p>

  <p class="msoplaintext"><span class="calibre19">   Eldivenler St. Paul'deki CTB laboratuarına gönderilmişti. Sonra her yerde hazır ve nazır olan basın vardı. Muhabirler kefalet duruşmasından çılgına dönmüş gibiydiler zaten. Ve Mitch'in kafasının gerisinde ise hep Megan vardı.</span></p>

  <p class="msoplaintext"><span class="calibre19">   Megan o sabah Minneapolis'te Hennepin İlçesi Tıp Merkezi'ne nakledilmiş ve saat üçte eli için ameliyata alınmıştı. Mitch onun yanında olmak istiyorduysa da, işi önce gelirdi. Megan bunu bilirdi. Zaten aynı şeyi ilk kez dile getiren ol olmuştu. Polisti, önceliklerin ne olduğunu bilirdi. Ama ayni| zamanda kurbandı ve bu nedenle de soruşturmanın bir an önce tamamlanmasını istiyordu.</span></p>

  <p class="msoplaintext"><span class="calibre19">   Megan aynı zamanda yalnızdı ve korkuyordu. Elini tam olarak kullanamama olasılığı vardı. Sağ elini kullanamazsa silah da kullanamazdı, kendini koruyamazdı ve bütün yaşamı demek olan mesleğine dönemezdi. Oysa onun tek istediği iyi bir polis olmaktı.</span></p>

  <p class="msoplaintext"><span class="calibre19">   Ve Mitch de o anda yalnızca onu kucaklayabilmek istiyordu. Cities'e bir saatlik yol gözünde büyüyordu ve kızını bir gece daha anneannesinde bırakmanın suçluluğu içini kemiriyordu ama yine de motoru çalıştırdı ve düşüncelerini Megan üzerinde yoğunlaştırdı. Josh Kirkwood'un kaçırılması karabasanından çıkmasını beklediği en son şey aşktı ve aşkın çok sert bir İrlandalı polis biçiminde gelmesini asla hayal bile edemezdi. Ama olan olmuştu işte.</span></p>

  <p class="msoplaintext"><span class="calibre19">   Kamyoneti park yerinden çıkardı, motora aniden gaz verip kendisini izleyen muhabirleri çil yavrusu gibi dağıtma isteğini güçlükle bastırdı. Müstehcen bir hareket yapmak isteğini gemleyerek yalnızca elini sallayıp Oslo Sokağı'na çıktı. Otoyola az kalmıştı ki, ceketinin cebindeki telefon çaldı.</span></p>

  <p class="msoplaintext"><span class="calibre19">   Mitch arabayı kaldırım kenarına çekerek, "Şimdi de ne var?" diye söylendi.</span></p>

  <p class="msoplaintext"><span class="calibre19">   Motoru kapamadan cebinden telefonu çıkarırken arayanın ya Megan ya da babasının nerede olduğunu öğrenmek isteyen Jessie olabileceğini düşündü.</span></p>

  <p class="msoplaintext"><span class="calibre19">   "Mitch Holt."</span></p>

  <p class="msoplaintext"><span class="calibre19">   Karşılaştığı sessizlikten, eldivenlerini çıkarıp cebinde telefonu ararken arayanın pes edip kapadığını düşündü ama içinde garip bir duyguyla beklemeye devam etti.</span></p>

  <p class="msoplaintext"><span class="calibre19">   "Alo? Kimsiniz?"</span></p>

  <p class="msoplaintext"><span class="calibre19">   Motor kendi kendine homurdanıyordu. Otoyola yakın olan mahalle akşamın alaca karanlığında çok sakindi. Gece çevrelerine çökerken insanlar evlerinde yemeklerini yiyip haberleri izlemekteydiler. Josh da bu saatte kaçırılmıştı.</span></p>

  <p class="msoplaintext"><span class="calibre19">   Bu düşünce içine bir ürperti salarken ses duyuldu, fısıltı.</span></p>

  <p class="msoplaintext"><span class="calibre19">   "Cahillik masumiyet değil günahtır. Cahillik masumiyet değil günahtır. Cahillik masumiyet değil günahtır."</span></p>

  <p class="msoplaintext"><span class="calibre19">   Hat kesildi.</span></p>

  <p class="msoplaintext"><span class="calibre19">   Mitch hiç kıpırdamadan otururken kalbi bir yumruk gibi göğüs kafesine çarpıyordu. Cahillik masumiyet değil günahtı. Josh'un kaçırıldığı yerde bırakılan nottaki mesaj. Herkesi bildiği şey, diye söylendi. Basın tekrarlayıp durmuştu. Ama yine de içindeki o dehşet duygusundan sıvalamıyordu. Adalele korkuyla titriyordu. Kamyonetin içinde ısı sıfırın altında olduğu halde vücudundan ter fışkırıyordu. Cep telefonunun numarası herkesin bulabileceği bir numara değildi.</span></p>

  <p class="msoplaintext"><span class="calibre19">   Bir dakika geçti. Sonra beş dakika daha. Telefon bir daha çaldığında huzursuzluk bir kaya gibi bastırdı üstüne.</span></p>

  <p class="msoplaintext"><span class="calibre19">   "Mitch Holt."</span></p>

  <p class="msoplaintext"><span class="calibre19">   "Şef, ben Natalie. Az önce şerif telefon etti. Campion'daymış. Bir çocuk kayıpmış... ve de bir not bulmuşlar.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Josh oturma odasının yerinde bağdaş kurmuş oturuyor şöminedeki alevlere bakıyordu. Yanında büyük bir resim defteriyle yeni bir kutu boya kalemi duruyordu ama ikisine de el sürülmemişti. Videoda Alaaddin oynuyordu, ama oğlan onunla da ilgili değildi. Bebek kızkardeşi Lily ise odanın içinde neşeyle düşüp kalkıyor, film müziğine eşlik ediyor, Dinozor Barney bebeğiyle dans ediyordu.</span></p>

  <p class="msoplaintext"><span class="calibre19">   Josh artık çizgi filmlerle ilgilenmiyordu. Oynamak istemiyordu. Konuşmak istemiyordu. Yalnızca alevlere bakıyor, hep sıcak olan ve hiçbir çocuğun bulunmadığı Mars'ta itfaiyeci olduğunu hayal ediyordu.</span></p>

  <p class="msoplaintext"><span class="calibre19">   Hannah eline sürdüğü kremi ovuşturarak mutfaktan çıktı. Akşam sofrası hazırdı: Pizza Kulesi'nden gelecek pizzalar için tabaklar ve gazoz bardakları. Bu gecelik sağlıklı beslenmeyi düşünemezdi. Biberli, mantarlı pizza ısmarlamıştı, tatlı olarak da çikolatalı kek vardı. Onu da kendisi yapmış değildi, Josh'un yokluğu sırasında komşuların ve yabancıların gönderdikleri arasından seçmişti.</span></p>

  <p class="msoplaintext"><span class="calibre19">   Oğlunu bugün eve getirmişti. Bob Ulrich'in istememesine rağmen. Park ilçesi Sosyal Hizmetler Bürosu'nun danışmanına rağmen...Onlar Josh sanki bir sirkte gösteriye çıkmış gibi gözlemlerine devam etmek istemişlerdi. Ama çocuk fiziksel açıdan sağlamdı ve Hannah onun kimseyle konuşmak istememesinin hastanede yatırmak için bir neden olmadığını iddia etmişti. Her şeyin tanıdık ve güvenli olduğu evine dönme zamanı gelmişti. Kendi de doktordu; Josh fiziksel bir sorun belirtisi göstermiş olsa bunu en iyi o anlardı.</span></p>

  <p class="msoplaintext"><span class="calibre19">   Ve böylece muhabirlerin kapı önünü kapadıkları ve komşuların evi doldurdukları yuvalarına gelmişlerdi. Her şeyin tanıdık göründüğü ama hiçbir şeyin bir daha eskisi gibi olmayacağı yuvalarına.</span></p>

  <p class="msoplaintext"><span class="calibre19">   Hannah bu düşünceyi kafasından uzaklaştırdı. Arkadaşlarını evlerine göndermiş, polis de gazetecileri bahçeden kovalamıştı. Hannah pizza ısmarlamış, şömineyi yakmış, videoya Josh'un sevdiği filmlerden birini koymuştu. Her şeyi mümkün olduğu kadar normal yapmaya çalışmıştı yani.</span></p>

  <p class="msoplaintext"><span class="calibre19">   Lily gülücükler ve pespembe yanaklarla yanına gelip Barney bebeğini uzattı. Hannah bebek yerine kızını kucaklayıp göğsüne bastırdı.</span></p>

  <p class="msoplaintext"><span class="calibre19">   "Anne, Josh!" diye ağabeyini gösterdi Lily.</span></p>

  <p class="msoplaintext"><span class="calibre19">   "Evet, Josh eve döndü. Onu çok özledik, değil mi, Lily?"</span></p>

  <p class="msoplaintext"><span class="calibre19">   Ağabeyinin dönüşüne çok sevinen kız, "Josh! Josh!'Josh!" diye bağırdı. On sekiz aylık bebek Josh'a tapardı. Josh da ona karşı hep sevecen, hep tatlı olmuştu. Kızkardeşine masallar okur, oyunlar oynardı.</span></p>

  <p class="msoplaintext"><span class="calibre19">   Josh eve döndüğünden beri Lily ile tek kelime konuşmamıştı. Kızın kendisini oyuna çekme girişimlerine karşı çıkıyordu. Sanki kız yokmuş gibi davranmaktaydı. Neyse ki Lily ağabeyinin gösterdiği sevgiye karşılık vermediğini anlamayacak kadar heyecanlıydı.</span></p>

  <p class="msoplaintext"><span class="calibre19">   Hannah film sona ererken kızı kucağında olduğu halde kanepeye oturdu. Lily dönüp sarı buklelerini sallayarak annesine baktı. "Bir daha!"</span></p>

  <p class="msoplaintext"><span class="calibre19">   "Josh'a soralım" dedi Hannah oğluna bakarak. "Josh yavrum, filmi bir daha oynatalım mı?"</span></p>

  <p class="msoplaintext"><span class="calibre19">   Josh annesine bakmadı, yanıt da vermedi. Son bir saat olduğu gibi öylece oturup ateşe bakmaya devam etti. Resim defteriyle boyalara da el sürmemişti. .</span></p>

  <p class="msoplaintext"><span class="calibre19">   Danışman Josh'un resim aracılığıyla kendini kaçıranlarla geçirdiği deneyimleri yansıtabileceği umuduyla kâğıdı kalemi yanından eksik etmemelerini söylemişti. Ancak Josh deneyimlerini ve onlarla birlikte duygularını da içinde kapalı tutuyordu. Babasına gösterdiği şiddetli tepki dışında kimseye ve hiçbir şeye tepki göstermiş de değildi.</span></p>

  <p class="msoplaintext"><span class="calibre19">   "Bir daha, anne" diye Lily ısrar etti.</span></p>

  <p class="msoplaintext"><span class="calibre19">   "Bu gece olmaz, yavrum. Artık sakin bir şeyler izleyip yatmaya hazırlanma zamanı geliyor."</span></p>

  <p class="msoplaintext"><span class="calibre19">   Lily itirazını Barney'i alıp öteki koltuğa geçerek gösterdi. "Babam nerede?"</span></p>

  <p class="msoplaintext"><span class="calibre19">   "Baba bu gece başka bir yerde kalacak." Hannah babasından söz edince Josh'un tepki göstermesini bekledi. Ama çocuk ta hiçbir şey olmadı.</span></p>

  <p class="msoplaintext"><span class="calibre19">   Hannah aslında istemiyor olsa da Paul'ün orada olmamasına kızmıştı. Paul, Josh'u huzursuz etmişti aynı şeyin tekrarlanmasını istemiyordu. Ama Paul ile kendisi arasındaki gerilimin çocuklara yansımasını da istemiyordu.</span></p>

  <p class="msoplaintext"><span class="calibre19">   Yine de içinden geçen budalaca bir duyguyla Paul'ün baba olarak haklarında ısrar etmesini, evliliklerini çözülmekten kurtaracak bir şeyler yapmasını da istemekteydi. Evlendiği erkeği, sevdiği erkeği görmek istiyordu, ancak artık öyle biri yoktu. Evliliklerinin ilk döneminde Paul sanki doruğundaydı ve Hannah'nın anlayamadığı nedenlerle sürekli düşmüş ve sonunda Hannah artık ona erişemez, hatta onu tanıyamaz olmuştu. Onu çok iyi tanıdığını düşünmek ve şimdi ise hiç tanıyamamak Hannah'yı ürkütüyordu.</span></p>

  <p class="msoplaintext"><span class="calibre19">   Hannah içini çekerek televizyon kanallarında seksle, şiddetle ya da gerçek olaylarla ilgili olmayan bir şey aradı. Minneapolis'te bağımsız bir istasyon The Parent Trap'i milyonuncu kere yayınlıyordu. Hayley Mills ikiz kardeş olarak çılgınca serüvenler içinde. Dünyanın hâlâ son masumiyet kırıntılarına sıkı sıkı sarıldığı altmışlı yıllardan klasik bir komedi.</span></p>

  <p class="msoplaintext"><span class="calibre19">   Doksanlı yıllar bir haber bülteni olarak hemen araya giriverdi. Spreyli kızıl saçlardan bir başlık geçirmiş asık yüzlü bir kadın spiker ekranın yarısını doldururken bir köşedeki küçük bir oğlan çocuğu resminin altında çocuğun kaybolduğu belirtiliyordu.</span></p>

  <p class="msoplaintext"><span class="calibre19">   "Aman Tanrım" diye mırıldandı Hannah.</span></p>

  <p class="msoplaintext"><span class="calibre19">   "Park İlçesi'nin küçük Campion kasabasının yetkilileri sekiz yaşındaki Dustin Holloman'ı bulmak için büyük çaplı bir araştırmaya başladılar. Dustin bu öğleden sonra okul sonrasında arkadaşlarıyla kasaba parkında oynamaktaydı. Kaçırılma yine Park İlçesi'ndeki Deer Lake'den Josh Kirkwood'un kaçırılmasını akla getirmektedir. On iki ocakta kaçırılan Josh dün gece sağ salim ailesine geri gönderilmişti. Dustin Holloman'ın ailesi de olayın böyle sonuçlanacağını umuyor.</span></p>

  <p class="msoplaintext"><span class="calibre19">   Dustin sarı saçlı ve mavi gözlü ve sekiz yaşında. En son görüldüğünde üzerinde siyahlı sanlı bir kayak ceketi ve turuncu bir başlık vardı. Dustin hakkında bilgisi olanların hemen Park ilçesi Şeriflik Bürosu'nu aramaları istenmektedir.</span></p>

  <p class="msoplaintext"><span class="calibre19">   Josh ağır ağır dönüp ekranı dolduran Dustin Holloman'ın fotoğrafına ve telefon numaralarına baktı. Yerinden kalktı, gidip televizyonun tam önünde durdu, kayıp ilan edilen çocuğa ifadesiz bir yüzle uzun uzun baktı.</span></p>

  <p class="msoplaintext"><span class="calibre19">   "Josh." Hannah yerinden kalkıp oğluna uzandı. Çocuğun yanında diz çöktü.</span></p>

  <p class="msoplaintext"><span class="calibre19">   Josh küçük oğlanın fotoğrafına baktı, parmağını ekrana uzattı.</span></p>

  <p class="msoplaintext"><span class="calibre19">   "Ooo" dedi hafif bir sesle. "O bir Gidici."</span></p>

  <p class="msoplaintext"><span class="calibre19">  </span></p>
</body>
</html>
