<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">ON SEKİZİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Seçilen silah bir çakıydı ve sol ön lastiğe sapına kadar saplanmış bir halde bırakılmıştı.</span></p>

  <p class="msoplaintext"><span class="calibre19">   Memur Dietz, "Bu lastik yama tutmaz artık" dedi. Lonnie Dietz, başında kötü bir takma saçı olan, elli yaşlarında bir polisti. Bu gece, başındaki taklit kürk şapkayla başı üzerinde bir sansar sürüsü taşıyormuş havası veriyordu. "Yedeğiniz var mı!"</span></p>

  <p class="msoplaintext"><span class="calibre19">   "Yapacağımız ilk şey bütün avukatları öldürmek olmalı...."</span></p>

  <p class="msoplaintext"><span class="calibre19">   Memur Noga, "Bunu kimin yapmış olacağı hakkında bir fikriniz var mı, Bayan North?" diye sordu. Noogie Noga iri bir ayı boyutlarındaydı. Samoa yerlisiyken Minnesota'ya bir futbol bursuyla gelmiş ve dizinden yaralanıp da futbol yıldızı olma hayalleri suya düşünce bile orada kalmıştı.</span></p>

  <p class="msoplaintext"><span class="calibre19">   Ellen omuzlarını silkti. "Belirli biri mi? Hayır. Ama son zamanlarda bazı garip telefonlar geliyordu."</span></p>

  <p class="msoplaintext"><span class="calibre19">   "Wright olayıyla ilgili mi?"</span></p>

  <p class="msoplaintext"><span class="calibre19">   Ellen başını salladı. "Aşağı inmeden önce de bir tane geldi. O yüzden Ed'den bana eşlik etmesini istedim."</span></p>

  <p class="msoplaintext"><span class="calibre19">   "Telefon eden ne dedi?" diye kalemi defteri elinde hazır olan Noga sordu.</span></p>

  <p class="msoplaintext"><span class="calibre19">   "Uzun bir süre konuşmadı, sonra adımı söyledi ve geç saatlere kadar çalışıp çalışmadığımı sordu."</span></p>

  <p class="msoplaintext"><span class="calibre19">   Üç polis boş nazarlarla birbirlerine bakarken Ellen'in göğsü çaresizlikle sıkılıyordu. Aşırı tepki gösterdiğini düşün' dükleri için onları suçlayamazdı. Böyle ifadesiz bir biçimde söylendiğinde konuşmanın bütün karanlık ve huzursuzluk verici nitelikleri kayboluyordu.</span></p>

  <p class="msoplaintext"><span class="calibre19">   "Dün sabah ikide gelen telefonda 'bütün avukatları öldürelim' dediler." Ellen ikiye ayrıldığını hissediyordu: Yarısı serinkanlı profesyonel, öteki yarısı paniğe kapılmış bir yaratık. "Hay Allah!" dedi Noga. Dennis Enberg'in gayet kanlı ünün ayrıntılarını duymayan kalmamıştı.</span></p>

  <p class="msoplaintext"><span class="calibre19">   "Bu telefonları kimin ettiği hakkında bir fikriniz var mı?" diye Dietz sordu.</span></p>

  <p class="msoplaintext"><span class="calibre19">   "Sesi tanıyamam. Çok yumuşak ve belirsiz. Kadın ya da erkek olduğunu bile söyleyemem."</span></p>

  <p class="msoplaintext"><span class="calibre19">   "Ve sizi kimse doğrudan doğruya tehdit etmedi, öyle mi?" diye Qualey sordu.</span></p>

  <p class="msoplaintext"><span class="calibre19">   "Garrett Wright'a dava açmış olmamın mutsuz ettiği pek çok kişi varsa da hiçbiri yüzüme karşı açıkça bir tehdit savurmadı."</span></p>

  <p class="msoplaintext"><span class="calibre19">   Ellen kafasının içinde bir yapboz oyununun parçaları gibi geçip duran yüzleri Noga'ya saydı. Wright kefaletle salıverilmişti ama kendisi böyle budalaca bir şeye asla kalkışmazdı ve Costello'nun onun gözünün önünden uzaklaşmasına izin vereceğini hiç sanmıyordu. Sonra Todd Childs ve Christopher Priest vardı. Karen Wright. Grabko'nun kefalet kararı için kendisini suçlayan Paul Kirkwood. Adliyenin önünde Wright'ın davasını benimseyen öğrenciler.</span></p>

  <p class="msoplaintext"><span class="calibre19">   Bilimkurgu Kovboyları'yla karşılaşmasını hatırlıyordu. "Hey, sen o savcı orospusu musun.." Savcı orospusu... OROSPU. Tyrell'ın nefretle parıldayan gözlerini, öfkeli yüzünü hâlâ görebiliyordu.</span></p>

  <p class="msoplaintext"><span class="calibre19">   Ama Kovboyları öyle rastgele suçlamak istemiyordu. Programın bütün amacı bu gençlerin üretken birer yurttaş olabileceklerini göstermekti. Ancak kendisi sistemin içinde çalışmıştı ve bu çocukların nasıl bir şiddete dönebileceklerini iyi bilirdi. Onların arasında vicdan diye bir şeye sahip olmayanları, kimseye ya da hiçbir şeye saygı duymayanları çok görmüştü.</span></p>

  <p class="msoplaintext"><span class="calibre19">   "Program basın tarafından çok tutuldu" dedi</span></p>

  <p class="msoplaintext"><span class="calibre19">   Dietz burnunu çekip karlar arasına okkalı bir küfür savurdu. "Kim ne derse desin. Hepsi de kentli serseriler. Bir o rap müzik ile nasıl bağrıştıklarını duymadınız mı? Bizim o başbelalarına ihtiyacımız yok. Kent sokaklarında dolaşırken can korkusu yaşamak istersem Minneapolis'e gidip karanlık bastıktan sonra Lake Sokağı'nda dolaşmaya çıkarım."</span></p>

  <p class="msoplaintext"><span class="calibre19">   "Biz bir araştırırız, Bayan North" dedi Noga.</span></p>

  <p class="msoplaintext"><span class="calibre19">   Çömelip arabaya verilen hasarın bir iki poz Polaroid resmini çekti, henüz açığa çıkmayan kartları parkasının cebine attı.</span></p>

  <p class="msoplaintext"><span class="calibre19">   .Ellen arabasının kapısına kazman yazıya bakıyordu Öldürecek kadar keskin bir çakıyla kazınmış öfkeli bir sözcük Lastikten çıkan çakının sapı yerini bulamamış bir ünlem işaretini andırıyordu. Binadan tek başına çıkıp da bunu yapan işbaşında yakalasaydı başına gelecekleri düşünerek ürperdi.</span></p>

  <p class="msoplaintext"><span class="calibre19">   "O lastiği değiştirmek gerekecek" dedi Dietz. "Bu gece olmaz. Evinize götürmemizi ister misiniz?"</span></p>

  <p class="msoplaintext"><span class="calibre19">   "Ben onu götürürüm, memur bey."</span></p>

  <p class="msoplaintext"><span class="calibre19">   Ellen sesi duyunca irkildi. Omuzlarını kamburlaştırma kalkık yakalarının içinde büzülmüş olan Brooks hemen arkasında duruyordu.</span></p>

  <p class="msoplaintext"><span class="calibre19">   "Senin burada ne işin var?"</span></p>

  <p class="msoplaintext"><span class="calibre19">   Kadının sesindeki canı sıkılmışlık Jay'in aynı soruyu kendi kendine sormasını engellemedi. Okuyacak ve sıraya koyacak notları, Garrett Wright ile Todd Childs'ın geçmiş yaşamlarını kurcalamak için edeceği telefonları vardı. Ve bir kar fırtınası ortasında duracağı yerde evinde o gün aldığı şömine aletlerini kullanması çok daha akıllıca olurdu. Ama oradaydı işte.</span></p>

  <p class="msoplaintext"><span class="calibre19">   "Telsizde çağrıyı duydum" dedi. İçinden bir ürperti dolaşmıştı. Bunun adrenalin olduğunu, yeni bir ipucundan bir görüş, açısından kaynaklandığını söylemeye çalışmıştı kendi kendine. Sonra uçaktan ineli beri henüz ısınmamış olmasına yormuştu. Sonra bir davaya inandığı için mücadele eden onun yükü altında cesaretle ve zarafetle dimdik duran Ellen'i düşünmüştü. Görevini yaptığı için mağdur edilen Ellen. Tek başına bilen.</span></p>

  <p class="msoplaintext"><span class="calibre19">   Her ne kadar kadın onu istemiyordu.</span></p>

  <p class="msoplaintext"><span class="calibre19">   Ellen yan gözle baktı erkeğe. "Ve basit bir vandallık lavını kontrol etmekten başka yapacak işin yok muydu?"</span></p>

  <p class="msoplaintext"><span class="calibre19">   Brooks lastikten yükselen çakıya anlamlı bir bakış atarak, "Bu bana pek basit görünmüyor, Savcı Hanım" dedi.</span></p>

  <p class="msoplaintext"><span class="calibre19">   Ellen'in öfkesi çakının üzerine takılıp kalan gözlerindeki korku parıltısını saklayamıyordu. Bir yanıt bulamaması da gerçeği dile getiriyordu zaten. Korkuyordu, hepsi o kadar işte. Bir söz düellosunda kendini pekâlâ savunabilirdi, ama iş gerçeğe gelip dayandı mı o bambaşka bir şeydi.</span></p>

  <p class="msoplaintext"><span class="calibre19">   Noga Ellen'den Jay'e, sonra yine Ellen'e baktı. "Bayan North?"</span></p>

  <p class="msoplaintext"><span class="calibre19">   Ellen çakıya bakarken dizleri tutmaz olmuştu. "Yapacağımız ilk şey bütün avukatları öldürmek olmalı..." Dennis Enberg'in cesedi, çürük bir karpuz gibi parçalanmış kafası.... "Yapacağımız ilk şey bütün avukatları öldürmek olmalı..." Garrett Wright serbest... Dustin Holloman'ın kendileriyle alay için bırakılmış küçük botu... OROSPU... OROSPU... "Yapacağımız tek şey bütün avukatları öldürmek olmalı...."</span></p>

  <p class="msoplaintext"><span class="calibre19">   Brooks öne çıkıp kolunu arkadaşça kadının omuzlarına attı. "Yürü haydi. Sana önce sıcak bir kahve içirelim."</span></p>

  <p class="msoplaintext"><span class="calibre19">   "Bak bu iyi olurdu" dediğini duydu Ellen. İçindeki profesyonel hâlâ çalışmak için çabalıyor, hâlâ bu çılgınlığı denetim altına alabilirmiş gibi davranıyordu.</span></p>

  <p class="msoplaintext"><span class="calibre19">   "Biz buradaki işi bitiririz, Bayan North" dedi Noga. "Bir şey bulunca da size hemen haber veririz." Jay'e dönüp çekingen bir gülümsemeyle elini uzattı. "Memnun oldum, Bay Brooks. Romanlarınızdan gerçekten büyük keyif alırım."</span></p>

  <p class="msoplaintext"><span class="calibre19">   "Teşekkür ederim, Bay Noga. Size bir şey söyleyeyim Emniyetten birinden bunu duymak çok mutluluk veren bir şeydir."</span></p>

  <p class="msoplaintext"><span class="calibre19">   Dietz not defterini uzattı. "Bir imza rica edebilir Twist of Fate en sevdiğim kitabınızdı."</span></p>

  <p class="msoplaintext"><span class="calibre19">   "Teşekkür ederim. Duydun mu, Ellen?" Jay kâğıda imza attı. "Bu beyler yazdıklarımdan bayağı zevk alıyorlar."</span></p>

  <p class="msoplaintext"><span class="calibre19">   "Zevkler ve renkler tartışılmaz" diye söylendi Ellen.</span></p>

  <p class="msoplaintext"><span class="calibre19">   "Haydi bakalım, Bayan North" dedi Brooks. Eldivenli elini kadının omzuna koydu. "Sizi ısıtacak yeri biliyorum." Cherokee arabasına giderlerken de çapkınca baktı kadına. "Ne kadar centilmen olduğumu görüyorsun ya. Bu işin adamı olduğumu da söyleyebilirim."</span></p>

  <p class="msoplaintext"><span class="calibre19">   "Söyledin ya."</span></p>

  <p class="msoplaintext"><span class="calibre19">   "Ancak zayıf bir kadından yararlanmaya kalkışmayacak kadar iyi yetiştirildim ben."</span></p>

  <p class="msoplaintext"><span class="calibre19">   "Öyle olsun." Ellen yeni bir titreme nöbetine karşı direndi. Dikkatini bir yere toplaması gerekiyordu. O da dikkatini Brooks üzerinde yoğunlaştırarak öfkesinin kendisini ısıtıp kafasını toplamasına yardım edeceğini umdu. "İstediğin hikâyeyi elde etmek için senin annenden bile yararlanacağına bahse girerdim."</span></p>

  <p class="msoplaintext"><span class="calibre19">   "Beni yaralıyorsun, Ellen. Ben seni en ihtiyacın olduğu anda kurtarıyorum ve sen benim amaçlarımı lekeliyorsun."</span></p>

  <p class="msoplaintext"><span class="calibre19">   "Amaçlarını açıkça belli ettin" dedi Ellen erkeğin yardımıyla cipin yolcu koltuğuna çıkarken. "Senin sözlerini tekrarlayayım istersen: 'Ben buraya hikâye elde etmeye geldim. İstediğimin peşinden gider ve onu elde ederim.'"</span></p>

  <p class="msoplaintext"><span class="calibre19">   "Kusursuz bir belleğin varmış. Hukuk Fakültesi'ndeyken arkadaşların senden nefret ederlerdi herhalde." Brooks aracın arkasından dolanıp direksiyona geçti. "Benim geldiğim yerde insanlar takdir etmiyor olsalar bile en azından rol yapıp teşekkür ederler."</span></p>

  <p class="msoplaintext"><span class="calibre19">   "Benim kurtarılmaya ihtiyacım yoktu" dedi Ellen. "Kendi başımın çaresine bakmayı bilirim."</span></p>

  <p class="msoplaintext"><span class="calibre19">   "Her gün bıçaklı manyaklarla karşılaşıyorsun demek?"</span></p>

  <p class="msoplaintext"><span class="calibre19">   "Ben kimseyle karşılaşmadım."</span></p>

  <p class="msoplaintext"><span class="calibre19">   "Eh, gece daha çok genç."</span></p>

  <p class="msoplaintext"><span class="calibre19">   Brooks, Cherokee'yi vitese taktı, park yerinden çıkmak için bir U dönüşü yaptı. Isıtıcısı sonuna kadar açılmıştı. Silecekler son hızla savuruyorlardı sürekli yağan kan. Sokak, üzerinde tekerlek izleri olan geniş beyaz bir kurdeleye dönmüştü.</span></p>

  <p class="msoplaintext"><span class="calibre19">   Ellen camdan bakarken şömine önünde iyi bir kitap ve bir fincan sıcak kakao ile kıvrılmayı düşündü; Garrett Wright ile meçhul ortağı olmasaydı yapacağı buydu işte. Oysa şimdi bütün gece Costello ile savaşa hazırlanacaktı. Garrett Wright gibi bir adamın neden çocuk kaçıracağı ve bir kasaba halkını korku içinde yaşatacağını açıklayacak bir kuram bulabilmek için gerçekleri bir araya getirmekle geçirilecek bir gece daha. Giderek yükselen bir saman yığını bilgi içinde Wright'ın suçortağının kim olabileceğini arayarak geçirilecek bir gece. Ve kendisine telefonla işkence edenin kim olabileceğini düşünerek.</span></p>

  <p class="msoplaintext"><span class="calibre19">   İkisi aynı insan olabilir miydi? Denny Enberg'i onlar mı öldürmüştü? Kendisini de öldürmeye kalkışacaklar mıydı?</span></p>

  <p class="msoplaintext"><span class="calibre19">   OROSPU.</span></p>

  <p class="msoplaintext"><span class="calibre19">   "Yapacağımız ilk şey bütün avukatları öldürmek olmalı..."</span></p>

  <p class="msoplaintext"><span class="calibre19">   Sanki çevresi sarılmış da bütün cephelerde birden çarpışıyor gibiydi. Sırtını kapıya dayayıp sözde kurtarıcısına baktı.</span></p>

  <p class="msoplaintext"><span class="calibre19">   "Nereye gidiyoruz?"</span></p>

  <p class="msoplaintext"><span class="calibre19">   "Ayakaltı olmayan sakin bir yere. Senin evine. Benim evime giderdik ama konuklar evde mobilya olmadığını görünce rahatsız oluyorlar."</span></p>

  <p class="msoplaintext"><span class="calibre19">   "Nerede kalıyorsun?"</span></p>

  <p class="msoplaintext"><span class="calibre19">   "Ryan's Bay'de bir ev kiraladım."</span></p>

  <p class="msoplaintext"><span class="calibre19">   "Ryan's Bay mi? Josh'un ceketi orada bulunmuştu."</span></p>

  <p class="msoplaintext"><span class="calibre19">   "Bir rastlantı. Doğru söylüyorum."</span></p>

  <p class="msoplaintext"><span class="calibre19">   "Bay Brooks, herhalde suçlu olduğunuz pek çok şey var ama sizi olası suçortakları listesinden çekinmeden çıkartabilirim sanırım."</span></p>

  <p class="msoplaintext"><span class="calibre19">   "Öyle bir liste mi var?"</span></p>

  <p class="msoplaintext"><span class="calibre19">   "Sözgelimi."</span></p>

  <p class="msoplaintext"><span class="calibre19">   "Anladım, kuramların var. Hoş, benim de bir iki tane kuramım var da."</span></p>

  <p class="msoplaintext"><span class="calibre19">   Brooks motora gaz vererek Ellen'in evinin önündeki hafif yokuşa sürdü aracı.</span></p>

  <p class="msoplaintext"><span class="calibre19">   Ellen karanlık eve bakarken içeriye yalnız girme korkusuna kapıldı. "Teşekkür ederim" dedi. Ancak Brooks aracın önünden dolaşıp kapısını açamadan yere atladı.</span></p>

  <p class="msoplaintext"><span class="calibre19">   Erkek kapısının anahtarlarını elinden alırken, "O kadar da çaresiz değilim" dedi. Çantasını almak için uzandığında kolunu geri çekti.</span></p>

  <p class="msoplaintext"><span class="calibre19">   "Hayır, çaresiz değilsin. Ama lanet bir hedefsin." Brooks öne düşüp karlar içinde yürüdü. "Arkadaşın Enberg bu gece bir baş kısalmış olarak mermer bir masada yatıyor. Biri arabana yazılar kazıyıp sana bir çakı bırakıyor. Eğer bu eve tek başına girmene izin vereceğimi sanıyorsan yanılıyorsun."</span></p>

  <p class="msoplaintext"><span class="calibre19">   "Seni koruyucu rolüne kimin atadığını söyler misin?" diyen Ellen kapıdan içeri girip antrede çizmelerini çıkarttı.</span></p>

  <p class="msoplaintext"><span class="calibre19">   "Hiç kimse. Ben canımın istediğini yaparım."</span></p>

  <p class="msoplaintext"><span class="calibre19">   "Eh, bu da benim hoşuma gitmiyor."</span></p>

  <p class="msoplaintext"><span class="calibre19">   "Bu olay hakkında hiçbir şey benim hoşuma gitmiyor. Brooks çizmelerini ve parkasını çıkardı.</span></p>

  <p class="msoplaintext"><span class="calibre19">   Erkek ışıkları yakıp şömineyi yakarken Ellen bir kenarda bekledi.</span></p>

  <p class="msoplaintext"><span class="calibre19">   "Sen talihlisin" dedi. "Uzaklaşıp gidebilirsin. Senin için yalnızca bir hikâye. Ve ne yazık ki dünyada hikâyeden bol şey yok."</span></p>

  <p class="msoplaintext"><span class="calibre19">   "Ben bir yere gitmiyorum."</span></p>

  <p class="msoplaintext"><span class="calibre19">   "Neden?"</span></p>

  <p class="msoplaintext"><span class="calibre19">   "Çünkü benim şahsen hoşuma gitmeyen bir şey, çok esaslı bir kitap olabilir."</span></p>

  <p class="msoplaintext"><span class="calibre19">   "O kadar olay içinde neden bunu seçtin?"</span></p>

  <p class="msoplaintext"><span class="calibre19">   Adamın alevlere bakan yüzü okunamayan bir maskeydi, bir göz kırpması ve bir gülümsemeyle bütün kapıları açan o insandan eser yoktu artık.</span></p>

  <p class="msoplaintext"><span class="calibre19">   "Benim de kendime göre nedenlerim var."</span></p>

  <p class="msoplaintext"><span class="calibre19">   "Ve bunlar..."</span></p>

  <p class="msoplaintext"><span class="calibre19">   "Seni ilgilendirmez."</span></p>

  <p class="msoplaintext"><span class="calibre19">   "Aman ne güzel. Başkalarının yaşamına gir, acılarını romanlaştır, para için sat ama senin kendi yaşamın yasak bölge, öyle mi?"</span></p>

  <p class="msoplaintext"><span class="calibre19">   "Evet" diyen Brooks kadına doğru yürüdü. "Pek çok şeyden suçlu olabilirim ama bunlardan hiçbiri yasalara aykırı değil. Böylece de özel yaşamım özeldir."</span></p>

  <p class="msoplaintext"><span class="calibre19">   "Ne kadar elverişli bir çifte standart bu."</span></p>

  <p class="msoplaintext"><span class="calibre19">   Brooks kadının sesindeki alayı duymazdan gelerek kolunu tuttu. "Ateşin yanına gel. Isınmaya ihtiyacın var. Buzdolabına girmiş tüysüz bir köpek gibi titriyorsun."</span></p>

  <p class="msoplaintext"><span class="calibre19">   Ellen'i tutup şöminenin başına götürdü, çoraplı ayağıyla bir tabureyi ateşin önüne çekti.</span></p>

  <p class="msoplaintext"><span class="calibre19">   "Otur." Eliyle omzuna bastırdı. "İçkin var mı?"</span></p>

  <p class="msoplaintext"><span class="calibre19">   "Yemek odasında, dolapta. Şimdi getiririm."</span></p>

  <p class="msoplaintext"><span class="calibre19">   "Sen yerinde oturacaksın."</span></p>

  <p class="msoplaintext"><span class="calibre19">   Ellen omzunu silkerek adamın elinden kurtuldu. "Evime girip bana emirler yağdırmana hiç ihtiyacım yok, Brooks. Zaten berbat bir gün geçirdim. Bir de sen..."</span></p>

  <p class="msoplaintext"><span class="calibre19">   Arkasındaki sehpanın üzerinde duran telefon çaldı. Ellen dönüp ahizeye bakarken o pek az olan cesareti de gitmiş, yerine soğuk ve kaskatı bir korkuya bırakmıştı. Nefret ediyordu telefondan. Bir telefon çalması gibi basit bir şey evini kutsallığını yok etmişti.</span></p>

  <p class="msoplaintext"><span class="calibre19">   "Uzan ve birine dokun."</span></p>

  <p class="msoplaintext"><span class="calibre19">   "Yapacağımız ilk şey bütün avukatları öldürmek olmalı..."</span></p>

  <p class="msoplaintext"><span class="calibre19">   "Ellen?" Jay önüne geçip gözlerinin içine bakmak için hafifçe eğildi. "Ellen, telefonu açmayacak mısın?"</span></p>

  <p class="msoplaintext"><span class="calibre19">   Ellen yanıt veremeden telesekreter devreye girdi. bir kadın sesi, hoş ama kaygılı.</span></p>

  <p class="msoplaintext"><span class="calibre19">   "Ellen, ben annen. Nasıl olduğunu merak ettik. Kefaletin indirildiğini duyduk. Baban çok üzülmemeni, oyunun daha sona ermediğini söylüyor. Eve gelince bizi ara, yavrum. Doğum gününde bir arada olmak istiyoruz."</span></p>

  <p class="msoplaintext"><span class="calibre19">   Anababası nasıl olduğunu öğrenmek istiyorlardı. Yorgundu, üzgündü ve kendi telefonunu açamayacak kadar korkuyordu.</span></p>

  <p class="msoplaintext"><span class="calibre19">   "Bu o... o kadar yanlış ki!" diye mırıldandı. Gözlerini kapayarak yaşları önlemeye çalıştı. Ağlayamazdı. Oyun daha sona ermemişti.</span></p>

  <p class="msoplaintext"><span class="calibre19">   Bunun bir oyun olduğunu söyledi.</span></p>

  <p class="msoplaintext"><span class="calibre19">   Oyun. Ortaya atılmış yaşamlarla, ruhlarla, geleceklerle ve mesleklerle bir oyun. Kuralı ve sınırı olmayan, oyuncuları bilinmeyen, gizli gündemleri olan bir oyun.</span></p>

  <p class="msoplaintext"><span class="calibre19">   Jay kadının kendi kendiyle mücadelesini izliyordu. Ve üzülüyordu kadın, çok sert mücadele ediyor, her şeyi içine atıyordu. Kendi herhangi bir şeye inanmaktan vazgeçmişken, mücadelelerden kaçmışken, kalbinin etkilenmesine izin vermezken... ama bu kadının ağlaması bunları aşıyordu şimdi aklin varsa buradan çekip giderdin, Brooks.</span></p>

  <p class="msoplaintext"><span class="calibre19">   Oysa aksine kadına uzandı, kollarını dolayıp başını omuzuna dayadı. Ellen her hareketine karşı çıkıyor, bir kütük gibi kaskatı duruyordu. Brooks başını eğerek yanağını kadının alnına sürttü.</span></p>

  <p class="msoplaintext"><span class="calibre19">   "Tamam" diye fısıldadı. "Fırtınada bir liman yalnızca. Haydi yasla başını ve ağla. Bunun kayıtdışı kalacağına söz veriyorum."</span></p>

  <p class="msoplaintext"><span class="calibre19">   Kadın hıçkıra hıçkıra ağlamaya başladı, Brooks'un gömleği ıslanmıştı. Ellen sıkılı yumruğunu göğsüne dayamıştı ama erkeği itmeye çalışmıyordu. Jay kollarını kadının ince omuzlarına sardı ve uzun zamandır ilk kez bir koruma duygusu hissetti. Kadın ondan korunmaya çalışmak için elinden geleni yaparken o ise onu korumak istiyordu. Kadın ona güvenmiyordu ve güvenmemek için de her nedeni vardı.</span></p>

  <p class="msoplaintext"><span class="calibre19">   Sen sersemin birisin, Brooks.</span></p>

  <p class="msoplaintext"><span class="calibre19">   Kadının yaşamından şöyle bir geçen bir gözlemciden başka bir şey değildi. Öyle olmaktan hoşlanırdı zaten. Bir olaydan diğerine gölge gibi kayış, gözetleme, özümseme, yorumlama ve fazla etkilenmeden uzaklaşma, kalbine asla katılma izni vermeden. En akıllıcası, en güvenlisi ve en kolayı buydu. O yüzden canlı olaylardan uzak durur, fiziki ve duygusal fırtınalar geçtikten sonra ortaya çıkmayı yeğlerdi. Bir leş kargası gibi.</span></p>

  <p class="msoplaintext"><span class="calibre19">   Ama şimdi kollan arasında bir savcıyı tutuyordu ve kafasının bir köşesi koridorun ucunda olması gereken yatak odasına doğru yönelmekteydi.</span></p>

  <p class="msoplaintext"><span class="calibre19">   Hem aptal hem de namussuz.</span></p>

  <p class="msoplaintext"><span class="calibre19">   Ama suçlamalar onu önleyemiyordu. Kadının o hafif kokusunu içine çekmekten ya da. başını hafifçe döndürerek dudaklarıyla şakağının o hassas derisine dokunmaktan kendini alamıyordu. İçinde kabaran sıcaklık, bu temas için duyduğu açlık yalnızca kısmen cinseldi ve bu kucaklaşmaktan kimin daha büyük bir huzur aldığını merak ediyordu. Sanki insan teması için açlık hissediyordu ve bu perhizin hem inkâr hem de savunma olduğunu bildiğini hissediyordu.</span></p>

  <p class="msoplaintext"><span class="calibre19">   Sen ne zavallısın, Brooks...</span></p>

  <p class="msoplaintext"><span class="calibre19">   Zavallı ve yalnız.</span></p>

  <p class="msoplaintext"><span class="calibre19">   İhtiyaç içindeki sesi bastırdı. Kadının gözyaşlarıyla ıslanmış yanağını öptü. Yumuşacık ve titrek ağzını öptü. Dudakları dudakları üzerinde ağır ağır, şehvetle dolaştı. Arada duraksayarak, almaya cesaret edebildiğinden fazlasına ihtiyaç duyarak. Hava gibi su gibi ihtiyacı vardı onun o taze tadına. Ağzı altında ağzı açılınca onun soluğunu içine çekti, kendi soluğunu ona verdi. Dilinin ucuyla alt dudağının o yumuşak dolgunluğunu okşadı, sonra ağzının o saten sıcaklığında da derinlere uzandı. Bir elini başının altına yerleştirmiş, ipek gibi saçlarını okşuyordu. Diğer elinin parmakları yüzünün çizgileri üzerinde dolaşıyor, başparmağı ağzının kenarını yokluyordu Ellen'in içinden hafif bir arzu mırıltısı yükselince Brooks'un içindeki ihtiyaç birden alevlendi.</span></p>

  <p class="msoplaintext"><span class="calibre19">   İhtiyaç. Sıcak ve parlak ihtiyaç. Bu Ellen'i şaşırtmışsa da, umutsuzlukla, sımsıkı sarılmıştı ona. Bunun alternatifi korku ve zayıflıktı. O anın her şeyini aynı anda özümsüyor gibiydi; Erkeğin kendi ağzı üzerindeki sıcak ve ıslak ağzı; karanlık ve erotik tadı; dilinin diline teması, arayarak, sokup çıkarak, yüksek temposunu taklit ederek. Brooks kadını kendisine biraz daha yaklaştırdı, elini sırtından aşağı kaydırdı, kalçasını kasıklarına bastırarak ona kendi sıcaklığını, kendi ihtiyacını, kendi sertliğini hissettirdi.</span></p>

  <p class="msoplaintext"><span class="calibre19">   Yaptığı şeyin çılgınlığını aniden farkeden Ellen başı çevirdi.</span></p>

  <p class="msoplaintext"><span class="calibre19">   Soluk soluğa, "Yapamam" dedi. "Seninle ilişkiye giremem. Tanrım..." Kendisini öpmesine, kendisine dokunmasına izin verdiği için sersemlemiş bir tavırla başını salladı. Öpüşmenin kendisine hissettirdiği şeylerle sersemlemişti, "Bu gerçekten çok kötü bir fikir. Ben düşünüyorum ki... "</span></p>

  <p class="msoplaintext"><span class="calibre19">   "Zaten senin sorunun bu" dedi Brooks tehlikeli bir ses tavırla, "Çok fazla düşünüyorsun."</span></p>

  <p class="msoplaintext"><span class="calibre19">   Kadının çenesini avucunun içine alıp yüzünü kendisine çevirdi ve dudaklarını uzattı. Ama o an kaybolmuştu, öpüşme duygusuz ve hareketsizdi. Brooks gözlerini açınca Ellen'in gri gözlerinin yüzüne çevrili olduğunu gördü.</span></p>

  <p class="msoplaintext"><span class="calibre19">   Erkeğin yüzündeki duygu ifadesi Ellen'in soluğunun kesilmesine neden olmuştu. Bir anlık bir şeydi bu. Istırap ve acı. Onu her anladığını sandığı anda adam aniden değişiveriyordu. Onu geçici olarak düşünmek en iyisiydi ama yine de çeşitli katmanları, gölgeleri vardı ve bunlar daha derinine bakması için kendisini ayartıyordu. Ancak bir ilişkiye giremezdi. Zaten boğazına kadar çamura batmış durumdaydı.</span></p>

  <p class="msoplaintext"><span class="calibre19">   Brooks daha kısık ve daha kaba bir sesle, "O içkiyi alayım" dedi.</span></p>

  <p class="msoplaintext"><span class="calibre19">   Dönüp oturma odasına gitti, içki dolabından dolu Glenlivet şişesini çıkardı. Ellen erkeğin hareketlerini, yüzündeki o karanlık bakışı izliyor, neler olduğunu düşünüyordu. Gerçek Jay Butler Brooks hangisiydi?</span></p>

  <p class="msoplaintext"><span class="calibre19">   O yola girme, Ellen...</span></p>

  <p class="msoplaintext"><span class="calibre19">   Uyarı, yemek odasının iki basamağını çıkarken geldi. Brooks viskiyi kısa ve geniş kadehlere dolduruyordu.</span></p>

  <p class="msoplaintext"><span class="calibre19">   Ellen erkeğin yanından geçerek, "Harry'ye bakmam gerek" dedi.</span></p>

  <p class="msoplaintext"><span class="calibre19">   Mutfaktan çamaşırlığa geçti. Kocaman köpek onu sevinçle karşıladı. Ellen hayvanı gününün çoğunu geçirdiği çitle çevrili arka bahçeye çıkardı, bir an kapı önünde durup diri gece havasını içine çekti. Kar hâlâ yağıyordu.</span></p>

  <p class="msoplaintext"><span class="calibre19">   Harry işini bitirdi, taze karların heyecanıyla bahçede coşmaya başladı. Ellen hayvanın oynamasına ses çıkarmadı sonra ıslak ıslak gelip de yatağındaki köşeden kovulduğundan ikisinin de pişman olacaklarını biliyordu.</span></p>

  <p class="msoplaintext"><span class="calibre19">   Oturma odasına döndüğünde ceketini çıkarıp dolaba astı, sırtını ateşe vermiş, bir elinde viski kadehi, diğerini panlonunun cebine sokmuş, onu izliyordu. Ellen onun bakışlarının rahatsızlığı altında kadehini sehpanın üzerinden alıp yudumladı.</span></p>

  <p class="msoplaintext"><span class="calibre19">   Kanepenin bir köşesine yerleşerek, "Epey yoğun bir gündü" dedi. Bacaklarını altına alırken eteğinin açılmamasına dikkat etti.</span></p>

  <p class="msoplaintext"><span class="calibre19">   "Neden telefonu açmadın?" diye sordu Jay. Sesi normaldi ama o masmavi gözler bir çift lazer ışınıydı sanki.</span></p>

  <p class="msoplaintext"><span class="calibre19">   Ellen vereceği yanıtı düşündü. İlk aklına gelen telefonları sır olarak saklamak ve böylece yeni bir reklam dalgasından kurtulmuş olmaktı. Kuşkusuz, Brooks bunu basına sızdırmak isteyecek değildi. O buraya kendi özel amaçları için gelmişti. Verilen sırları kıskançlıkla koruyacağından emindi. Ve kendisine söylemediği takdirde araştıracaktı.</span></p>

  <p class="msoplaintext"><span class="calibre19">   Önemsemeyen bir tavırla, "Bir tehdit telefonu geldi" dedi. "Sinirlerim şu anda bir yenisiyle uğraşamayacak kadar yıpranmış durumda."</span></p>

  <p class="msoplaintext"><span class="calibre19">   Yarım bir gerçek, diye düşündü Jay. Yalandan daha iyi. Güvenden daha az. Bundan fazlasını da bekleyemezdi.</span></p>

  <p class="msoplaintext"><span class="calibre19">   "Enberg'in sekreteri bana onun da tehdit telefonları aldığını söylemişti. Sence aralarında bir ilişki var mı?"</span></p>

  <p class="msoplaintext"><span class="calibre19">   "Olmaması gerekir. Karşıt uçlardaydık."</span></p>

  <p class="msoplaintext"><span class="calibre19">   "Bu senin görüş açına bağlı. Benim görüşüme göre Denny zaten pes etmek üzereydi."</span></p>

  <p class="msoplaintext"><span class="calibre19">   "Yapacağımız ilk şey bütün avukatları öldürmek olmalı..."</span></p>

  <p class="msoplaintext"><span class="calibre19">   Ellen bakışlarını erkekten uzaklaştırıp ateşe dikerken kadehi tutan parmakları kasıldı. Dennis'e telefonlar gelmişti ve şimdi de Dennis ölmüştü. Ona da telefonlar geliyordu ve şöminedeki alevlerde arabasının lastiğindeki çakıyı ve boyasına kazınmış yazıyı görebiliyordu. Orospu.</span></p>

  <p class="msoplaintext"><span class="calibre19">   "Söylentilere göre Enberg'in o tetiği çekmesine yardım edenler olduğuna inanıyormuşsun." Brooks kadının tepkisini giderken gözlerini kıstı.</span></p>

  <p class="msoplaintext"><span class="calibre19">   "Onu nereden duydun?"</span></p>

  <p class="msoplaintext"><span class="calibre19">   "Oradan buradan."</span></p>

  <p class="msoplaintext"><span class="calibre19">   "Eğer bu olayda bir sızıntı varsa..."</span></p>

  <p class="msoplaintext"><span class="calibre19">   "Bana kimse söylemiş değil. Büronda bir köstebeğim yok, eğer derdin buysa. Burası küçük bir kasaba, Ellen. İnsanlar konuşmayı seviyorlar. Ben de dinlemeyi bilirim."</span></p>

  <p class="msoplaintext"><span class="calibre19">   "Ben paranoyak değilim" dedi Ellen kendini savunurcasına. "Çürümüşlüğün coğrafi bir ayrımı yoktur. Bir hafta önce Şerif Steiger seks karşılığında bilgi dağıtıyordu."</span></p>

  <p class="msoplaintext"><span class="calibre19">   Brooks şaşmış gibi yaparken o korsan gülümsemesi yüzüne geri dönmüştü. "Müstehcen bir şey mi öneriyorsunuz yoksa, Bayan North?"</span></p>

  <p class="msoplaintext"><span class="calibre19">   "Onu ancak rüyalarında görürsün."</span></p>

  <p class="msoplaintext"><span class="calibre19">   "Mmm... ne güzel olurdu." Erkeğin bakışları Ellen'in bacaklarını okşadı.</span></p>

  <p class="msoplaintext"><span class="calibre19">   Brooks ateşten uzaklaşırken gözlerini kadının gözlerinden ayırmadı. Bir kere daha çapkın rolündeydi, şehvetli erkek kedi, ayartma ustası.</span></p>

  <p class="msoplaintext"><span class="calibre19">   "Mesele şu ki" diye söze başladı Ellen.</span></p>

  <p class="msoplaintext"><span class="calibre19">   "Mesele şu ki, ben bilgiye para vermem. Ne para ne de başka bir şey." Brooks kadının yanına oturdu. Sert ve adaleli baldırını kadının çıplak ayağına sürtündü. "Ve şimdiye kadar bu konuda gürültü çıkaran yalnızca Paul Kirkwood oldu."</span></p>

  <p class="msoplaintext"><span class="calibre19">   "Paul senden para mı istedi?" Ellen şaşırmıştı. "Eh... Josh içindir herhalde."</span></p>

  <p class="msoplaintext"><span class="calibre19">   Brooks başını salladı. "Ben Paul'ün önce Paul'ü düşündüğü izlenimine kapıldım. Oğlu dahil dünya arkasında kuyruk olabilir."</span></p>

  <p class="msoplaintext"><span class="calibre19">   Ellen zorlama bir tarafsızlıkla, "Ağır bir baskı altında," dedi.</span></p>

  <p class="msoplaintext"><span class="calibre19">   Brooks bundan kuşkulu olduğunu belirtirken gömlek cebindeki paketten bir sigara çıkardı. Ellen sigarayı parmakları arasından alıp kaşlarını çatmasına aldırmadan sehpanın erişemeyeceği kadar uzağına koydu.</span></p>

  <p class="msoplaintext"><span class="calibre19">   "Bir süre için o da zanlıydı" dedi. "Ama artık değil."</span></p>

  <p class="msoplaintext"><span class="calibre19">   "Aleyhinde delil yok." Ellen bir yandan da Josh'un gece getirildiği geceyi düşünüyordu. Paul saatlerce bir yerde bulunamamış, sonra hastaneye öfkeden parlamış bir halde gelmişti Mitch daha sonra Josh'un babasını gördüğünde gösterdiği tepkiyi anlatmıştı.</span></p>

  <p class="msoplaintext"><span class="calibre19">   "Sonra o kamyonet olayı vardı" dedi Brooks. "Ondan da bir şey çıkmadı."</span></p>

  <p class="msoplaintext"><span class="calibre19">   Wilhelm, Paul ile Wright arasında bağlantı arıyordu. Birkaç gün önce kuşkularını Kirkwood'a yöneltmişti ama ondan sonra bir ses çıkmamıştı. Ellen onun izlerin peşinden gidip gitmediğini ya da dikkatini başka olaylara mı vermiş olduğunu merak etti.</span></p>

  <p class="msoplaintext"><span class="calibre19">   Brooks kadını kirpikleri arasından süzerek, "Ya Todd Childs?" diye sordu.</span></p>

  <p class="msoplaintext"><span class="calibre19">   Ellen omuzlarını silkti. "Duruşmada ifade vermesi için ilam çıkartacağız. Hoşuna gitmiyor ama ne yapalım ki yaşam o kadar basit değil."</span></p>

  <p class="msoplaintext"><span class="calibre19">   "Belki de senden intikam almak istemiştir."</span></p>

  <p class="msoplaintext"><span class="calibre19">   "Böylesine bir öfke patlamasını yaratacak enerjiyi bulacağını pek sanmam."</span></p>

  <p class="msoplaintext"><span class="calibre19">   "Orospunun biridir o." Jay, Ellen'in basınla konuşmasını izlerken Todd Childs'ın sesini duyuyor, gözlerindeki öfkeyi görüyordu.</span></p>

  <p class="msoplaintext"><span class="calibre19">   "Öfke kimyasal yollarla da uyandırılır. Onun da bunları bildiğini tahmin edebilirim. Bu sabah Todd'la aranda nasıl bir konuşma geçti." Brooks içkisinden bir yudum daha alarak kadına baktı.</span></p>

  <p class="msoplaintext"><span class="calibre19">   "Beni ürkütecek kadar kısa diyebilirim."</span></p>

  <p class="msoplaintext"><span class="calibre19">   "Bir bu eksikti. Şimdi de tanıklarımla uğraşmaya başladın demek!" Ellen ayaklarını yere indirdi, dirseklerini dizlerine dayadı, yüzünü avuçları içine aldı.</span></p>

  <p class="msoplaintext"><span class="calibre19">   "Ben senin tanığınla uğraşmıyordum. İstediğim kimseyle konuşabilirim. Ben sade bir yurttaşım."</span></p>

  <p class="msoplaintext"><span class="calibre19">   "Eyalet başsavcısıyla sıkı fıkı olan ve evimin önünde arabasını park eden sade bir yurttaş, ha?"</span></p>

  <p class="msoplaintext"><span class="calibre19">   Ellen kalkıp pencereden dışarda gazeteci var mı diye bakmak isterdi. Mitch ile Megan'ın yarattığı hiç istenmeyen reklam daha belleklerde tazeydi. Bu ilişki dolaylı yoldan Megan'ın görevine mal olmuştu ve Megan ile Mitch aynı taraftandılar. Jay Butler Brooks'un evinde bulunmasının sonuçlarının ne olacağını düşününce ürperdi. Adam özel bilgi peşindeydi. Ve o da bu davanın savcısıydı.</span></p>

  <p class="msoplaintext"><span class="calibre19">   Dönüp adama baktı. "Yaşamımın daha karmaşık bir hale gelmesini istemiyorum" dedi.</span></p>

  <p class="msoplaintext"><span class="calibre19">   Karmaşıklık. Dava. Brooks'un olaya karışması. Hoşlansa da hoşlanmasa da aralarında beliren kıvılcım. Ve Brooks buraya kendi yaşamının karmaşasından kaçmak için gelmiş ve bir başkasının yaşamını karmakarışık etmişti. Ve Ellen, Deer Lake'e Minneapolis'teki yaşamının karmaşasından kaçmak için gelmişti ve şimdi kendini bir çılgının ördüğü ağın ortasında buluvermişti.</span></p>

  <p class="msoplaintext"><span class="calibre19">   Brooks, Ellen'e baktı. Şöminenin ışığı arkadan vurunca saçları altın rengindeydi. Engeller indirilmişti. O anı, kendisine avantaja döndürebilirdi. Onun yerine viskisinin son damlasını da içip kadehi bıraktı.</span></p>

  <p class="msoplaintext"><span class="calibre19">   "Hayır" dedi. "Senin biraz uzaklaşman gerek. Davadan. Bana anneni anlat."</span></p>

  <p class="msoplaintext"><span class="calibre19">   "Annemi mi?"</span></p>

  <p class="msoplaintext"><span class="calibre19">   "Seni doğuran kadın. Az önce nasıl olduğunu sormak için telefon eden kadın."</span></p>

  <p class="msoplaintext"><span class="calibre19">   Ellen'in kaşları kuşkuyla çatıldı. "Neden?"</span></p>

  <p class="msoplaintext"><span class="calibre19">   Brooks başını kanepenin arkasına dayadı, gözlerini yuvarladı. "Seni sevdiği için aradığını tahmin edebilirim ama bu yalnızca bir tahmin olur. Eğer neden sorduğumu soruyorsan buna konuşmak denilir, sohbet etmek yani. Eğer beni ille meraklı biri gibi görmek istiyorsan, geçmişin hakkında bilgi edinmeye çalışmak da diyebilirsin."</span></p>

  <p class="msoplaintext"><span class="calibre19">   İşte onun sorunu da bu, diye düşündü Ellen: Hangi tanımın uyduğunu söylemeye olanak yoktu.</span></p>

  <p class="msoplaintext"><span class="calibre19">   "Annem avukattır" dedi. "Babam da. Ve kızkardeşim Jill Vergi hukuku."</span></p>

  <p class="msoplaintext"><span class="calibre19">   "Demek bir avukat yuvası, ha? Sen de beyaz kuzu."'</span></p>

  <p class="msoplaintext"><span class="calibre19">   Bu terim hoş bir sürpriz olmuştu. Babası hep gözlerinde bir gurur parıltısıyla ona beyaz kuzu derdi.</span></p>

  <p class="msoplaintext"><span class="calibre19">   "Babam benim gerilemekte olan North adalet genini aldığımı söyler. Onun dedesi eski sınır günlerinde gezici yargıçmış. Darağacı North derlermiş kendisine."</span></p>

  <p class="msoplaintext"><span class="calibre19">   Jay güldü. Ellen bu konu değiştirmekten memnun olarak rahatlamıştı. Adamın amacı ne olursa olsun ona minnettardı Zırhlarını az bir süre için de olsa indirmeye ihtiyacı vardı Erkeğe dönerek bir kere daha kanepenin köşesine yerleşti.</span></p>

  <p class="msoplaintext"><span class="calibre19">   "Her neyse, benim de yetiştiğim Edina'da gayet iyi bir işleri var."</span></p>

  <p class="msoplaintext"><span class="calibre19">   "Ve birbirinize çok yakınsınız."</span></p>

  <p class="msoplaintext"><span class="calibre19">   "Öyle" diye kendi kendine gülümsedi Ellen.</span></p>

  <p class="msoplaintext"><span class="calibre19">   Başını kaldırınca Brooks'un gözlerinde hüzünlü bir şeye rastladı. Ama erkek bir anda örtüverdi bunu.</span></p>

  <p class="msoplaintext"><span class="calibre19">   "Sen de bir avukat ailesinden geliyorsun" dedi Ellen.</span></p>

  <p class="msoplaintext"><span class="calibre19">   Jay kadına doğru eğildi. "Ama ben kara kuzuyum."</span></p>

  <p class="msoplaintext"><span class="calibre19">   "Hiç şaşmadım. Sen de avukatlık yaptın. Neden aile jetinde değildin?"</span></p>

  <p class="msoplaintext"><span class="calibre19">   "Ben kendi yolumu çizerim. Kendi kurallarımı koyarım. Ben bir Güneyli bukuk şirketi için çok asi sayılırdım."</span></p>

  <p class="msoplaintext"><span class="calibre19">   "Bu senin fikrin mi, onların mı?"</span></p>

  <p class="msoplaintext"><span class="calibre19">   Jay kadının bakışlarındaki delicilikten hoşlanmayarak gözlerini kıstı. "Biz senden söz ediyorduk."</span></p>

  <p class="msoplaintext"><span class="calibre19">   "Şimdi de senden söz ediyoruz. Yoksa bu bir sorun mu yaratıyor, Bay Brooks?"</span></p>

  <p class="msoplaintext"><span class="calibre19">   "Ooo, hileli soru." Jay gülerek başını arkaya attı. "Seni çapraz sorguda görmeyi nasıl bekliyorum bilemezsin. Seni ilk gördüğümde ne düşündüm, biliyor musun? Kendi kendime söyle dedim: Jay, bu ufak tefek kadın tungsten çeliği kadar sert ve serinkanlı. Burada ne işi var bunun?"</span></p>

  <p class="msoplaintext"><span class="calibre19">   "Soruldu ve yanıtlandı."</span></p>

  <p class="msoplaintext"><span class="calibre19">   "Kaçamağa başvuruyor gibisin."</span></p>

  <p class="msoplaintext"><span class="calibre19">   "Hayır. Yalnızca söyleyecek başka bir şey yok."</span></p>

  <p class="msoplaintext"><span class="calibre19">   "O zaman Minneapolis'ten ayrılmanın Art Fitzpatrick'in tecavüz davasıyla bir ilgisi yok."</span></p>

  <p class="msoplaintext"><span class="calibre19">   Zırhlar yine yükseldi. "Onu sormak da nereden aklına , geldi?"</span></p>

  <p class="msoplaintext"><span class="calibre19">   "Oradaki önemli davalarının sonuncusuydu o."</span></p>

  <p class="msoplaintext"><span class="calibre19">   "Başka suçların bir sürü mağduru seninle aynı fikirde olmayabilir. Fitzpatrick'ten sonra da pek çok davam oldu."</span></p>

  <p class="msoplaintext"><span class="calibre19">   "Ama hiçbiri onun kadar yüksek profilli değildi. Çirkin bir suçla suçlanan önemli bir işadamı. O davayı kaybetmenin , seni yıktığını herkes biliyor."</span></p>

  <p class="msoplaintext"><span class="calibre19">   'Bir ırz düşmanı serbest kalmıştı. Elbette ki mutsuzdum. Ancak ben Fitzpatrick davasında birinci savcı değildim. Dava Eve Larsen'indi. Ben onun vekiliydim. Bu bilgileri neden ve nasıl araştırdığını sorabilir miyim?" Firzpatrick davası hakkında ne biliyordu? Costello ile ilişkisini biliyor muydu? Ya Costello'nun Fitzpatrick ile bağlantısını?</span></p>

  <p class="msoplaintext"><span class="calibre19">   "Bu benim işim" dedi Jay. "Beni tembel, kendi romanlarının kurgusunu yaratmayacak kadar hayalgücünden yoksun bulduğunu biliyorum. Sence ben bir olaya ortasından dalar ve gazete kupürlerini biriktiririm. Ama her iyi gazeteci gibi ben de ev ödevlerimi yaparım, Ellen."</span></p>

  <p class="msoplaintext"><span class="calibre19">   "O zaman neden Wright üzerinde çalışmıyorsun? Bu adamın nasıl bir canavar olduğunu ortaya çıkarmak varken neden benim sıkıcı geçmişimle uğraşıyorsun? Aslında bayağı bir iyilik yapabilirsin."</span></p>

  <p class="msoplaintext"><span class="calibre19">   "Yani davayla uğraşmamı istiyorsun ama Savcılıktan yana olursam, öyle mi?"</span></p>

  <p class="msoplaintext"><span class="calibre19">   "Seni benim büromla ilişkilendirdikleri anda davam düşer. Teşekkür ederim, istemem. Ben yalnızca bu işte paradan başka şeyler de istediğini düşünmek istedim."</span></p>

  <p class="msoplaintext"><span class="calibre19">   "Ne gibi?"</span></p>

  <p class="msoplaintext"><span class="calibre19">   "Adalet."</span></p>

  <p class="msoplaintext"><span class="calibre19">   "O senin işin, Savcı Hanım. Ben yalnızca bir gözlemciyim."</span></p>

  <p class="msoplaintext"><span class="calibre19">   "Ve bu mazeret seni bütün sorumluluklarından, insanlığından, merhametinden ve duygularından kurtarıyor mu? Josh'a, anababasına bakarken hiçbir şey hissetmiyor musun?"</span></p>

  <p class="msoplaintext"><span class="calibre19">   Çok şey hissediyordu. Acıma, merhamet, sempati... talih, şaşkınlık. Buraya kendi yakıcı kayıp duygusundan kaçmak için gelmişti. Daha fazlasını kaybetmiş insanları görmeye ve böylece kendini aynı zamanda hem avutup hem cezalandırmaya gelmişti.</span></p>

  <p class="msoplaintext"><span class="calibre19">   "Sen benim neler hissettiğimi bilemezsin" dedi sakin bir sesle.</span></p>

  <p class="msoplaintext"><span class="calibre19">   "Ve sen de bana söylemeyeceksin."</span></p>

  <p class="msoplaintext"><span class="calibre19">   "Bu gece olmaz." Brooks kadını yanına çekip gözlerini bakmak için başını eğdi. "Neden benimle yatmıyorsun, sana korkudan başka her şeyi vaat edebilirim."</span></p>

  <p class="msoplaintext"><span class="calibre19">   Ellen adamın bu küstahlığına gülümsediğini farkedince şaşırdı.</span></p>

  <p class="msoplaintext"><span class="calibre19">   "Siz diğer bir sürü şey yanında ıslah olmaz bir insansınız, Bay Brooks." diye fısıldadı.</span></p>

  <p class="msoplaintext"><span class="calibre19">   Adamı kapıya kadar geçirdi. Brooks botlarını, parkasını giydi.</span></p>

  <p class="msoplaintext"><span class="calibre19">   "Bu kadar giyinme soyunma arasında bu eyalette insanların nasıl yaşadığını anlayamadım" dedi. "Ne kadar çok iş bu."</span></p>

  <p class="msoplaintext"><span class="calibre19">   "Kış, doğanın zayıf yüreklileri ayıklama yoludur. Beni eve getirdiğin için teşekkür ederim."</span></p>

  <p class="msoplaintext"><span class="calibre19">   "Kapında bir polis oturuyor olmalıydı."</span></p>

  <p class="msoplaintext"><span class="calibre19">   Ellen başını salladı. "Bütün bu olup bitenlerin arasında bebek bakıcılığına ayıracak adamımız yok. Mahallede dolaşan bir devriye arabası var, telefonum da dinleniyor. Harry de var. Biri içeri girerse yere devirir ve yardım gelene kadar suratını yalar."</span></p>

  <p class="msoplaintext"><span class="calibre19">   Brooks sırıtarak, "Ben sabaha kadar kalabilirdim" dedi. . "Sanmıyorum."</span></p>

  <p class="msoplaintext"><span class="calibre19">   Brooks parmağını kadının çenesinin altına dayadı. "Dediğim gibi, sen çok düşünüyorsun."</span></p>

  <p class="msoplaintext"><span class="calibre19">   Ellen erkeğin onu öpeceğini sanarak soluğunu tuttu. Yarı yarıya da bunu yapacağını umuyordu. Ama Brooks dönüp dışarı çıktı. Ve Ellen kendi kendine, aptallık yaptığını söyleyebilmek için tek başına kalıverdi.</span></p>

  <p class="msoplaintext"><span class="calibre19">  </span></p>
</body>
</html>
