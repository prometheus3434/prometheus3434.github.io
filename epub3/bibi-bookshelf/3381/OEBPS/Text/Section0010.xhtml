<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">DÖRDÜNCÜ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Josh, adam sana bir kötülük yaptı mı?"</span></p>

  <p class="msoplaintext"><span class="calibre19">   Josh yanıt vermedi. Duvardaki postere baktı. Resimde gri bir atın üstünde bir adam bir çitten atlıyordu. Parlak ve renkli bir resimdi. Josh bir an bir gün öyle bir ata binmek isteyeceğini düşündü. Gözlerini kapayarak ayda gri atın üzerinde olduğunu hayal etti.</span></p>

  <p class="msoplaintext"><span class="calibre19">   Dr. Robert Ulrich dudaklarını ısırdı, Mitch'e baktı, sonra Hannah'ya döndü. "Cinsel tacize uğradığını gösteren bir ize rastlamadım" dedi.</span></p>

  <p class="msoplaintext"><span class="calibre19">   Josh'un üzerinde ince mavi pamuklu bir gömlekle yattığı muayene masasının yanında duruyordu Hannah. Oğlan öyle küçük, öyle savunmasız görünüyordu ki. Sert flüoresan ışık tenine bir ölüm beyazlığı vermişti. Hannah eliyle oğlanın kolunu tutuyor, böylece hem ona hem kendisine güvence vermeye çalışıyordu. Kendisi de doktor olduğu için adamın işine karışmaması gerektiğini bilmesine rağmen bir metre ilerdeki sandalyede de oturamıyordu. İki saat önce evin kapısını açıp da karşısında oğlunu gördüğünden bu yana oğluyla olan temasını bir an bile kesmemişti.</span></p>

  <p class="msoplaintext"><span class="calibre19">   Hannah uyumaya çalışıyordu. Son zamanlarda pek yapamadığı bir şeydi bu. Yatak çok büyük, ev çok sessiz, çok boştu. Paul'e Cumartesi gecesi çekip gitmesini söylemişti ama kocası aslında onun için çoktan yitikti. Bir zamanlar paylaştıkları o mutlu ortaklık şimdi çok uzaklarda kalmış, bir anıydı. Son zamanlarda aralarında yalnızca gerginlik ve burukluk vardı. On yıl önce evlendiği erkek tatlı ve nazik, umut ve heves dolu bir insandı. İki gece önce karşısındaki adamsa öfkeli ve kıskanç, mutsuz ve kırıcıydı. Hannah onu artık tanıyamıyordu. Tanımak da istemiyordu ya.</span></p>

  <p class="msoplaintext"><span class="calibre19">   Böylece büyük yataklarında tek başına yatmış, tavan penceresinden karanlık Ocak gecesine bakarak ne yapacağını düşünüyordu. Nasıl başa çıkacaktı, nasıl bir insan olacaktı? Büyük soru buydu işte: Kendisi kim olacaktı? İki hafta önceki kadın olmadığı kesindi. Kendi kendine yabancıydı artık. Kesin olan tek şey, her nasılsa olaylarla başa çıkabileceğiydi. Kendisi ve Lily için bunu yapmak zorundaydı... ve eve döndüğü zaman Josh için.</span></p>

  <p class="msoplaintext"><span class="calibre19">   Ve sonra da Josh kapı önünde duruyordu.</span></p>

  <p class="msoplaintext"><span class="calibre19">   Hannah büyünün bozulacağından korkarak o andan beri oğlanı bir daha bırakmamıştı. Parmakları oğlunun kolunun yumuşacık derisini okşadıkça onun gerçek ve sağ olduğuna bir kere daha inanıyordu.</span></p>

  <p class="msoplaintext"><span class="calibre19">   "Hannah? Beni dinliyor musun?"</span></p>

  <p class="msoplaintext"><span class="calibre19">   Hannah gözlerini kırpıştırarak Bob Ulrich'in dört köşe yüzüne baktı. Adam ellisine yaklaşmıştı. Hannah, Deer Lake Hastanesi'nde bir iş için görüşme yapmaya geldiğinden beri dosttular. Ulrich, Hannah'nın Acil Servis başına getirilmesinde de etkili olmuştu. Lily'yi o doğurtmuş, Josh'un bademciklerini o almıştı. Bu gece de Hannah'nın isteği üzerine hastaneye Josh'u muayeneye gelmişti. Adam şimdi de kaygıyla Hannah'ya bakıyordu.</span></p>

  <p class="msoplaintext"><span class="calibre19">   "Evet. Özür dilerim, Bob."</span></p>

  <p class="msoplaintext"><span class="calibre19">   "Otursana. Biraz şaşkın görünüyorsun."</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   Mitch tek kelime söylemeden kadının arkasına bir tabure itip omzuna bastırarak oturttu. Hannah'nın mavi gözleri cam gibi parlak, saçları aceleyle arkada toplanmış altın dalgalar yığınıydı. Son haftalar kendisini fiziksel olarak çok etkilemişti. Doğal olarak zayıf olduğu için şimdi anoreksiye tutulmuş gibi incelmişti. Muayene boyunca oğlanın yanında durmuş, elini tutmuş, yüzüne bakmış, eğilip alnını öpmüştü. Yanaklarından aşağı süzülen yaşların farkında değil gibi görünüyordu. Mitch arka cebinden temiz bir mendil çıkarıp kadının boş eline sıkıştırırken Paul'ün hangi cehennemde olduğunu merak etti.</span></p>

  <p class="msoplaintext"><span class="calibre19">   Burada olmalıydı. Josh için, Hannah için. Hannah onu gecelerini geçirdiği bürosunda aramış ama karşısına telesekreter çıkmıştı. Mitch binaya bir ekip arabası göndermişti. Aradan iki saat geçmiş olmasına rağmen hâlâ adamdan eser yoktu. Ve Tanrı bilir ya, yarın basının ilgi odağı olduğunda kendisini oğlunun yanına bir an önce götürmedikleri için polisi suçlayacaktı.</span></p>

  <p class="msoplaintext"><span class="calibre19">   Josh muayene boyunca hiç konuşmamış, ağzından ne bir korku ne de bir huzursuzluk sesi çıkmıştı. Soruları da yanıtlamamıştı.</span></p>

  <p class="msoplaintext"><span class="calibre19">   Mitch bunun geçici bir durum olduğunu umuyordu. Bu, sorusu çok ama yanıtı az bir olaydı. Josh'un ortaya çıkması bir sevinç nedeniyse de, sorular sütununa yeni ekler getirmişti. Garrett Wright cezaevinde olduğuna göre Josh'u evine kim getirmişti? Wright'ın bir suçortağı var mıydı? Ellerinde olan pek az delil hep Olie Swain'i gösteriyordu. Olie, Wright'ın Harris'teki bazı derslerine devam etmişti. Olie'nin, görgü tanığının tarifine uyan kamyoneti vardı. Ama kamyonetten bir sonuç çıkmamıştı ve Olie Swain de ölmüştü.</span></p>

  <p class="msoplaintext"><span class="calibre19">   Dr. Ulrich oturduğu yerde uyuyormuş gibi duran Josh'tan gözünü ayırmadan, "Duhul izi yok" dedi. "Ne kızarıklık ne de yırtılma."</span></p>

  <p class="msoplaintext"><span class="calibre19">   "Slaytlara bir bakalım hele" dedi Mitch. "Bence onlar da temiz çıkacaktır."</span></p>

  <p class="msoplaintext"><span class="calibre19">   Doktor standart tecavüz araştırması yapmış, Josh'u tepeden tırnağa kadar muayene edip cinsel taciz izi aramıştı. Ağızdan ve makattan alınan örneklerde meni sıvısı aranacaktı. Mitch görevi olduğu için muayenede bulunmuş, doktorun bu konuda fazla bir deneyimi olmadığını bilerek herhangi bir şeyi atlamaması için gözlerini dört açmıştı. Deer Lake Hastanesi'nde deri yüzeyinde meni sıvısı izleri aramak için bir Woods lambası bile yoktu. Hoş, olsaydı da Josh'un durumunda bir yararı olmazdı ya. Oğlan yeni yıkanmış gibiydi, hâlâ sabun ve şampuan kokuyordu. Elde edebilecekleri herhangi bir kanıt böylece suya karışıp kaybolmuştu.</span></p>

  <p class="msoplaintext"><span class="calibre19">   "Ya kolu? Sence ona uyuşturucu vermişler mi?"</span></p>

  <p class="msoplaintext"><span class="calibre19">   "O damarda bir iğne izi var." Ulrich, Josh'un sol kolunu kendine doğru çekip dirseğinin iç tarafındaki ince izlere ve hafif berelenmeye bir daha baktı. "Laboratuardan kan testlerinin sonucunun gelmesini bekleyeceğiz."</span></p>

  <p class="msoplaintext"><span class="calibre19">   "Kan aldılar" diye mırıldanan Hannah oğlunun dağılmış kumral buklelerini okşadı. "Sana söyledim, Mitch. Gözlerimle gördüm."</span></p>

  <p class="msoplaintext"><span class="calibre19">   Mitch kadına kibarca bir yorumda bulunmayacağını belirten ciddi bir ifadeyle baktı. Herhalde onun sonunda artık aklını kaçırdığını düşünüyordu. Hannah adamı suçlayamazdı. Kendisi rüyalarında olayları gördüklerini iddia eden insanların hezeyanlarına pek kulak aşmazdı. Eğer kendi durumunda olan bir kadına bir teşhis koyması istenseydi herhalde stresin fazla geldiğini, zihninin uyum sağlamaya çalıştığını söyleyecekti. Ama Cuma gecesi o rüyasında gördüğünün gerçek olduğuna bütün kalbiyle inanıyordu: Josh tek başına durmuş kendisini düşünüyordu, üzerinde Hannah'nın hiç görmediği bir pijama vardı. Bu gece de eve geldiğinde üstünde aynı pijama vardı ve Mitch Holt onu bir torbaya koyup CTB laboratuarına göndermişti.</span></p>

  <p class="msoplaintext"><span class="calibre19">   Mitch Josh ile gözgöze gelecek kadar eğildi. "Josh, kolundan kan aldılar mı?"</span></p>

  <p class="msoplaintext"><span class="calibre19">   Gözleri kapalı oğlan annesine döndü. Hannah tabureden inip oğlanı kucakladı. Sabırsız bir sesle, "Tükenmiş zavallı" dedi. "Ve de üşüyor. Bu hastane de neden bu kadar soğuk?"</span></p>

  <p class="msoplaintext"><span class="calibre19">   "Haklısın Hannah" dedi Ulrich. "Saat ikiyi geçti. Bu gece için yapabileceklerimizi yaptık. Şimdi ikinizi bir odaya yerleştirelim."</span></p>

  <p class="msoplaintext"><span class="calibre19">   Hannah başını kaldırırken içini bir korku dalgası kaplamıştı. "Onu burada mı tutacaksınız?"</span></p>

  <p class="msoplaintext"><span class="calibre19">   "Bu koşullar altında en akıllıcası bu." Doktor Hannah'nın duyduğu paniği hafifletmek istedi. "Gözlem için. Lily'ye bakan biri var, değil mi?"</span></p>

  <p class="msoplaintext"><span class="calibre19">   "Evet ama..."</span></p>

  <p class="msoplaintext"><span class="calibre19">   "Josh çok zor günler geçirdi. Bırak bir iki gün gözlem altında tutalım. Tamam mı, Dr. Garrison?"</span></p>

  <p class="msoplaintext"><span class="calibre19">   Bu sonuncusunu bana kim olduğumu hatırlatmak için söyledi diye düşündü Hannah. Dr. Hannah Garrison, nelerin yapılması gerektiğini çok iyi bilirdi. Mantığın neler emrettiğini bilirdi. Kendine hâkim olmayı ve tarafsızlığını korumayı bilirdi. Ama kendisi artık Dr. Hannah Garrison değildi. Şu anda Josh'un annesiydi ve oğlunun çektiklerini düşününce dehşet içinde kalıyor, suçluluk duyuyordu.</span></p>

  <p class="msoplaintext"><span class="calibre19">   "Ne dersin, Josh?" diye sordu Ulrich. "O uzaktan kumandalarla donatılmış elektrikli hastane yataklarından birinde uyuyacaksın ve annen de yanında olacak. Ne dersin, ha?"</span></p>

  <p class="msoplaintext"><span class="calibre19">   Josh yüzünü annesinin omzuna bastırıp kadını biraz daha sıkı kucakladı. Düşünmek de istemiyordu, bir şey söylemek de.</span></p>

  <p class="msoplaintext"><span class="calibre19">  </span><span class="calibre20">Ellen yeğeninin doğumunu bekleyen bir teyze gibi bekleme odasını arşınlıyordu.</span></p>

  <p class="msoplaintext"><span class="calibre19">   CTB'nin St. Paul'den Megan'ın yerini almak üzere gönderdiği ajan Marty Wilhelm, koltukta oturmuş, uzaktan kumanda cihazıyla durmadan kanal değiştirirken ekrandaki sürekli yenilenen renk ve görüntülerle büyülenmiş gibi bakmaktaydı. Adamın genç ve aptal bir görünüşü vardı. Beyinsiz bir Tom Hanks. Aşırı yakışıklı, kısa burunlu, kıvırcık kumral saçlı. Ellen adamdan ilk görüşte nefret etmiş, sonra da bu yüzden kendini kınamıştı. Paige Price'ın belden aşağı vurup medyanın dikkatini Megan ile Mitch'in yeşermekte olan ilişkilerine çevirmiş olması Wilhelm'in suçu değildi. Megan'ın o İrlandalı damarının kabarması ve dilini tutamaması da onun suçu değildi. Megan'ın polis olarak değerini aşan bir halkla ilişkiler sorunu haline gelmesinin Marty ile hiçbir ilgisi yoktu.</span></p>

  <p class="msoplaintext"><span class="calibre19">   Ama bütün bunlara rağmen adamdan hoşlanmıyordu işte. Marty bir köpeğinkiler kadar kahverengi ve boş bakışlarını Ellen'e çevirerek dokuzuncu kez, "Ne kadar uzun sürüyor" dedi.</span></p>

  <p class="msoplaintext"><span class="calibre19">   Ellen adama lisedeyken kalın kafalı oğlanlara baktığı bakışla bakıp oda içinde yürümeye devam etti.</span></p>

  <p class="msoplaintext"><span class="calibre19">   Bekleme odasındaki üçüncü kişi olan Peder Tom McCoy kendisi için çok alçak olan koltuktan kalkıp sırtını gerdi. Bir Episkopal olarak yetiştirilmiş olan Ellen adamı ancak ismen tanırdı. Tom McCoy uzun boylu, yakışıklı, atlet yapılıydı ve altın çerçeveli gözlüğünün ardında masmavi gözleri vardı. Hastaneye soluk blucin ve pamuklu bir gömlekle gelmişti ki, bu haliyle bir papazdan çok bir oduncuya benziyordu.</span></p>

  <p class="msoplaintext"><span class="calibre19">   Cebinde bozuk para ararken Ellen'e baktı. "Kahve ister misiniz?"</span></p>

  <p class="msoplaintext"><span class="calibre19">   "Teşekkür ederim, istemem, Peder. Zaten çok içtim."</span></p>

  <p class="msoplaintext"><span class="calibre19">   "Ben de. Aslında bir içkiye ihtiyacım var ama kafeteryada iyi İrlanda viskisi veren bir otomat olduğunu sanmıyorum."</span></p>

  <p class="msoplaintext"><span class="calibre19">   McCoy uzaklaşırken Wilhelm başını yana eğdi. "Böyle papaz da görmemiştim. Yakası nerede bunun?"</span></p>

  <p class="msoplaintext"><span class="calibre19">   Ellen yine "O Bakış"la baktı adama. "Peder Tom sıradışı bir din adamıdır."</span></p>

  <p class="msoplaintext"><span class="calibre19">   "O kadarını anladım. Diyakozu için ne diyorsun... adı neydi... Albert Fletcher."</span></p>

  <p class="msoplaintext"><span class="calibre19">   "Ben Albert Fletcher'i tanımazdım. Anlaşıldığı kadarıyla epey rahatsızlıkları olan biriymiş."</span></p>

  <p class="msoplaintext"><span class="calibre19">   Fletcher, Kilisede Josh'a din dersleri verdiği için, kaçırılma konusunda bir ara zanlılar arasına girmişti. Kilise saplantısı olan adam fanatiklikten çılgınlığa geçivermiş ve Hannah ile Peder Tom bir sabah St. Elysius Kilisesi'nde otururlarken üzerilerine saldırana kadar bunu kimseye belli etmemişti. Peder Tom'un başına pirinç şamdanı indirmişti. Sonra o sabah Fletcher'in uzun yıllar önce ölmüş karısının cesedinden arta kalanlar garajında bulunmuştu. Bu olay üzerine bir insan avı başlamış ve sonunda Fletcher Cumartesi gece ayininde balkondan düşüp ölmüştü. Doris Fletcher'in ölümü konusunda yeni bir soruşturma açılıp açılmayacağı henüz bilinmiyordu.</span></p>

  <p class="msoplaintext"><span class="calibre19">   O kadar az zaman içinde o kadar çok şey olmuştu ki. Çocuk kaçırma, intihar, çıldırma, skandal. Sanki yaşam kumaşının görünmeyen bir teyeli çözülmüş ve karanlık bir yeraltı dünyasından Deer Lake'e kötülük boşalmıştı. Ve bunu bir an önce kapatmayı bilemedikleri takdirde devam edecek ve dokunduğu her şeyi ve herkesi zehirleyecekti. Bunu düşünmek bile Ellen'i ürpertiyordu.</span></p>

  <p class="msoplaintext"><span class="calibre19">   Hastane sessiz, koridorlar loştu. Josh'un döndüğü ancak bilmesi gerekenlere bildirilmişti. Gecenin bu saatinde görevli olanlar resepsiyon masası çevresinde dolanıyor, alçak seslerle konuşuyor ve Hannah ile Josh'un, Mitch ve Dr. Ulrich'le girdikleri muayene odasına kaygıyla bakıyorlardı.</span></p>

  <p class="msoplaintext"><span class="calibre19">   Ellen bir sehpanın üzerine bıraktığı gazoz şişesine uzanırken oda kapısı açılıp da Mitch görününce hareketi yarım kaldı. Hemen adamın yanına koştu.</span></p>

  <p class="msoplaintext"><span class="calibre19">   "Wright'ın adını verdi mi?"</span></p>

  <p class="msoplaintext"><span class="calibre19">   Mitch kollarını göğsüne kavuşturup bir omzunu duvara dayadı. "Kimsenin adını vermedi. Konuşmuyor."</span></p>

  <p class="msoplaintext"><span class="calibre19">   "Hiç mi?"</span></p>

  <p class="msoplaintext"><span class="calibre19">   "Hiç."</span></p>

  <p class="msoplaintext"><span class="calibre19">   Ellen'in ilk aklına gelen garanti bir mahkûmiyetin suya düşmekte olduğu oldu. Güdüsel bir tepkinin merhamet duygularıyla hiçbir ilgisi yoktu. Bunlar apayrı şeylerdi. İçindeki avukat ve kadın. Avukat kanıtları düşünüyordu, kadın ise son iki haftadır Tanrı bilir nasıl bir cehennem azabı çekmiş olan küçük çocuğu.</span></p>

  <p class="msoplaintext"><span class="calibre19">   "Nasıl şimdi?"</span></p>

  <p class="msoplaintext"><span class="calibre19">   "Fiziksel olarak iyi görünüyor. Cinsel taciz izleri yok."</span></p>

  <p class="msoplaintext"><span class="calibre19">   "Tanrı'ya şükürler olsun."</span></p>

  <p class="msoplaintext"><span class="calibre19">   "Uyuşturucu verilmiş ya da kanı alınmış olabilir. Kanının o çarşafa bir yolla bulaşmış olması gerek ve önemli bir yara beresi yok. Laboratuar sonuçları gelince daha çok şey öğreneceğiz."</span></p>

  <p class="msoplaintext"><span class="calibre19">   "Ne öğreneceğiz?" diye yanlarına koşarak gelen Wilhelm sordu.</span></p>

  <p class="msoplaintext"><span class="calibre19">   Mitch adama kaşlarını çattı. "Saat yedide büromda buluşalım, ikinize de her şeyi anlatırım."</span></p>

  <p class="msoplaintext"><span class="calibre19">   "Ya çocuğun sorgulanması?" Wilhelm ta Kuzey Kutbuna kadar gidip de Noel Baba'nın kendisini kabul etmeyeceğini öğrenmiş birine benziyordu.</span></p>

  <p class="msoplaintext"><span class="calibre19">   "Bekleyebilir."</span></p>

  <p class="msoplaintext"><span class="calibre19">   "Ama anne..."</span></p>

  <p class="msoplaintext"><span class="calibre19">   "Annesi duygusal açıdan paramparça" diye kestirip attı Mitch. "Kimseyi görmemiş, herhangi bir araba görmemiş. Bildiği tek şey oğlunun geri geldiği. Onunla sabah konuşursun."</span></p>

  <p class="msoplaintext"><span class="calibre19">   Wilhelm'in damgası olan çocuksu gülümseme hâlâ yüzüne yayılmış dururken, gözleri öfkeyle parlıyordu. "Bak, Şef, beni bu işten uzak tutamazsın. Buna yetkim..."</span></p>

  <p class="msoplaintext"><span class="calibre19">   "Burada bir bokun yok, Marty. Arıladın mı? CTB seni buraya başında altın taç ve elinde asa ile göndermiş bile olsa umurumda bile değil. Beni zorlamaya kalkarsan seni böcek gibi ezerim. Biraz dinlenmeden önce kimse Hannah ile Josh'u göremez."</span></p>

  <p class="msoplaintext"><span class="calibre19">   "Ama..."</span></p>

  <p class="msoplaintext"><span class="calibre19">   Marty'nin itirazları acil bölümünün sokak kapısı açılıp da Paul Kirkwood'un ardında iki üniformalı memur olduğu halde içeri dalmasıyla kesildi. Paul'ün kumral saçları rüzgârdan geriye savrulmuştu. Soğuk ve heyecandan yüzü kızarmıştı. Koridorda yürürken gözleri Mitch'in üzerindeydi.</span></p>

  <p class="msoplaintext"><span class="calibre19">   "Oğlumu görmek istiyorum."</span></p>

  <p class="msoplaintext"><span class="calibre19">   "Hannah ile Josh bir odaya yerleştiriliyorlar."</span></p>

  <p class="msoplaintext"><span class="calibre19">   "Hannah mı? Onun nesi var?"</span></p>

  <p class="msoplaintext"><span class="calibre19">   "Josh'un geri gelmesinin iyileştiremeyeceği bir şeyi yok. Kafası biraz karışık, hepsi o kadar."</span></p>

  <p class="msoplaintext"><span class="calibre19">   "Ya ben? Benim kafam karışık değil mi yani?"</span></p>

  <p class="msoplaintext"><span class="calibre19">   "Senin ne durumda olduğunu bilemem, Paul" dedi Mitch yorgun bir sesle. "Ama geç kaldığın malum. Neredeydin?" Bakışları Josh'un babasının ardında duran iki memura çevrildi.</span></p>

  <p class="msoplaintext"><span class="calibre19">   "Onu bürosuna döndüğünde yakaladık, Şef."</span></p>

  <p class="msoplaintext"><span class="calibre19">   "Yakaladık mı? Tutuklu muyum yoksa?" Paul'ün sesi öfkeyle sertleşti. "Avukatımı çağırayım mı?"</span></p>

  <p class="msoplaintext"><span class="calibre19">   "Elbette ki hayır, Bay Kirkwood" diyen Ellen araya girerek iki erkek arasındaki gerilimi hafifletmeye çalıştı. "Size yalnızca Josh'un döndüğünü bildirmek istemiştik. Ayrıca oğlunuzun muayenesi yapılırken yanında bulunmak istersiniz diye düşünmüştük."</span></p>

  <p class="msoplaintext"><span class="calibre19">   Paul'ün ağzı alıngan bir tavırla kıvrıldı. "Otomobille dolaşıyordum. Son zamanlarda uyuyamıyorum da. Josh nasıl? O hayvan ona ne yapmış?"</span></p>

  <p class="msoplaintext"><span class="calibre19">   "İyi görünüyor" dedi Mitch. "Fiziksel olarak. Seni odasına götürürken anlatırım."</span></p>

  <p class="msoplaintext"><span class="calibre19">   Koridorda yürümeye başladıklarında Wilhelm de arkalarından gitmek için davrandı. Ellen, adamı gömleğinin kolundan tutup durdurdu. CTB ajanı kadına döndü.</span></p>

  <p class="msoplaintext"><span class="calibre19">   "Bu gece nerede olduğu hakkında daha iyi bir açıklama istiyorum."</span></p>

  <p class="msoplaintext"><span class="calibre19">   "Ben de. Sabaha öğreniriz."</span></p>

  <p class="msoplaintext"><span class="calibre19">   "Ya o da bu işin içindeyse? Ya Josh'u eve götüren oysa? Kaçabilir."</span></p>

  <p class="msoplaintext"><span class="calibre19">   "Aptallaşma" dedi Ellen sabırsız bir sesle. "Kaçmak isteseydi kaçırdığı oğlunu evine bırakır, iki saat arabayla dolaşır, sonra da bürosuna döner miydi?"</span></p>

  <p class="msoplaintext"><span class="calibre19">   Wilhelm parmağını kadının yüzüne doğru salladı. "O kamyonet onundu."</span></p>

  <p class="msoplaintext"><span class="calibre19">   "Kamyonet bize herhangi bir ipucu vermedi."</span></p>

  <p class="msoplaintext"><span class="calibre19">   "Bence Bay Kirkwood'u merkeze götürüp bu gece neler yaptığını öğrenmeliyiz."</span></p>

  <p class="msoplaintext"><span class="calibre19">   "Bu fikri Şef Holt'a söylemekte özgürsün. Onu biraz fazlaca zorlarsan yüzündeki kırıkları tedavi ederken ancak Dr. Ulrich'i sorguya çekersin. Bana gelince bu hastaneyi bu gece yeteri kadar gördüm."</span></p>

  <p class="msoplaintext"><span class="calibre19">   Wright'ın kefalet duruşmasına sekiz saatten az kalmıştı. Garrett Wright, Josh Kirkwood'u kaçırmakla suçlanacaktı. Ve Garrett Wright cezaevinde hücresindeyken Josh Kirkwood sağ salim evine dönmüştü.</span></p>

  <p class="msoplaintext"><span class="calibre19">  </span><span class="calibre20">Hannah yatmak için kendisine verilen hasta önlüğünü giymedi. Josh'un yatağının yanına yerleştirilmiş portatif yatağa da bakmayıp ayakkabılarını çıkardı ve oğlunun yanına girdi.</span></p>

  <p class="msoplaintext"><span class="calibre19">   Josh uzaktan kumandayla oynuyor, yatağın kâh başını, kâh ayakucunu havaya kaldırıyor, kâh ortadan aşağı doğru eğiyordu. Tıpkı Hannah'nın son iki haftaki duyguları gibi inişli çıkışlı bir hareketti bu. Josh'un geri dönmüş olması başdöndürücü bir yükseklikti. Ona zihnen nasıl bir zarar verilmiş olacağı ise karanlık bir çukur. Duygular, içinde birbirini kovalayıp duruyordu.</span></p>

  <p class="msoplaintext"><span class="calibre19">   Kolunu Josh'un omzuna atıp elini kumandanın üzerine indirdi. "Bu kadar yeter, yavrum, deniz tutmuş gibi oldum." Oğlanın kumral buklelerinden biri burnunu gıdıklayınca gülümsedi. "Büyükbabanın teknesiyle denize açıldığımızda bizimle alay ettikten sonra Tim Dayı'nı nasıl deniz tuttuğunu hatırlıyor musun?"</span></p>

  <p class="msoplaintext"><span class="calibre19">   Oğlanın kendisine dönüp gülümsemesini bekledi. Gülecek ve hikâyeyi bütün ses oyunlarıyla anlatacak, kendisi de inanılmaz bir sevinç ve rahatlama hissedecekti. Ama Josh ne döndü ne de gülümsedi. Kıpırdamadı bile. Konuşmadı da. Yalnızca kazık gibi kıpırtısız kaldı. Sevgi seli bir sancıydı. Sevinç acıya karışmıştı.</span></p>

  <p class="msoplaintext"><span class="calibre19">   Kapı açıldı, hem telaşlı hem duraksamalı görünen Paul içeri girdi. Hannah ona bir şey sormamak için dudaklarını ısırdı. Neredeydi? Neden Josh'un yanına koşup gelmemişti? En kötü anlarda kendisini yalnız bırakmak, her şey bittikten sonra gelmek nasıl da kendisine yakışan bir şeydi. Ve her ikisinin de en mutlu olmaları gereken bu anda ilk istediği şeyin ona saldırmak olması ilişkileri için ne kadar hazindi.</span></p>

  <p class="msoplaintext"><span class="calibre19">   Paul gözlerini oğlundan ayırmadan içeri yürüdü.</span></p>

  <p class="msoplaintext"><span class="calibre19">   "Tanrım!" Adamın bir dizi duyguyla başetmeye çalıştığı görülüyordu: İnanmazlık, sevinç, kararsızlık. "Josh."</span></p>

  <p class="msoplaintext"><span class="calibre19">   Josh doğrulup babasına baktı. Gülümsemiyordu.</span></p>

  <p class="msoplaintext"><span class="calibre19">   "Sana telefon etmeye çalıştım" dedi Hannah. "Büronu aradım..."</span></p>

  <p class="msoplaintext"><span class="calibre19">   "Dışardaydım." Paul gözlerini oğlundan ayırmadı. Gülümsemeye çalışarak elini uzattı. "Josh, oğlum..."</span></p>

  <p class="msoplaintext"><span class="calibre19">   Josh yatağın uzaktan kumanda aletini babasına fırlatıp annesine sarıldı.</span></p>

  <p class="msoplaintext"><span class="calibre19">   "Josh!" diye bağırdı Hannah. Şaşkınlığı Paul'e yönelikti. "Josh, benim, baban." Paul'ün alnı şaşkınlıkla kırışmıştı. Yatağın kenarına oturdu, oğlunun omzunu okşamak için elini uzattı. Eli bir yana savruldu. Josh'un bacakları sanki kaçmak istiyormuş gibi çırpınıyordu.</span></p>

  <p class="msoplaintext"><span class="calibre19">   "Hiçbir şey anlamıyorum" dedi Paul. "Josh, neyin var senin? Beni tanımadın mı?"</span></p>

  <p class="msoplaintext"><span class="calibre19">   Paul oğlunu tutup kendisine çevirmeye çalışırken oğlan, korkuyla bağırdı. Hannah'nın üzerine yaslanıp annesini geriye itti.</span></p>

  <p class="msoplaintext"><span class="calibre19">   "Paul, çocuğa dokunma!" dedi Hannah. "Durumu daha da kötü yaptığını görmüyor musun?"</span></p>

  <p class="msoplaintext"><span class="calibre19">   "Ama ben bir şey yapmadım ki!" Paul yine de geriledi. "Tanrı aşkına, oğlum bu benim! Onu görmek istiyorum!"</span></p>

  <p class="msoplaintext"><span class="calibre19">   "Hayır!" Josh'un çığlığı annesinin göğsüne yaslandığından çok boğuktu. "Hayır! Hayır! Hayır!"</span></p>

  <p class="msoplaintext"><span class="calibre19">   "Sakin ol, yavrum" diye Hannah oğlanın kulağına mırıldandı. İçinde bir panik dalgasının yükseldiğini hissediyordu.</span></p>

  <p class="msoplaintext"><span class="calibre19">   O anda içeri giren Dr. Ulrich, "Burada neler oluyor?" diye sordu.</span></p>

  <p class="msoplaintext"><span class="calibre19">   "Keşke bilseydim" diye mırıldandı Paul. "Onu böyle davranmaya itecek ne yaptın?"</span></p>

  <p class="msoplaintext"><span class="calibre19">   "Hiçbir şey! O benim oğlum!"</span></p>

  <p class="msoplaintext"><span class="calibre19">   Ulrich elini kaldırdı. "Sakin ol, Paul. Ben seni herhangi bir şeyle suçluyor değilim." Doktor sırtını Josh ile Hannah'ya çevirip Paul ile aralarına girdi. "Ama şimdi gidip sabah gelsen iyi edersin. Josh biraz dinlenip kendini toparladıktan sonra."</span></p>

  <p class="msoplaintext"><span class="calibre19">   "Beni kovuyor musun?" diye Paul kulaklarına inanamayarak bağırdı. "İnanamıyorum! Oğlumu geri almak için yaptığım onca şeyden sonra! Çektiğim onca ıstırap..."</span></p>

  <p class="msoplaintext"><span class="calibre19">   "Burada söz konusu olan sen değilsin, Paul" dedi Ulrich alçak bir sesle. "Bu durumun seni çok rahatsız ettiğinden eminim ama Josh'a öncelik vermemiz gerek. Başına gelenleri ve o konuda neler hissettiğini anlamamız biraz zaman alacak. Gel seninle kafeteryaya inip biraz konuşalım."</span></p>

  <p class="msoplaintext"><span class="calibre19">   Paul oradan çıkarılmak istendiğinin farkındaydı. Ulrich kendisini adım adım gerilemeye zorlayacak kapıya doğru sürüyordu. Yaşamının hikayesiydi bu işte. Her şey Hannah'ya aitti: Şan, acıma... oğulları.</span></p>

  <p class="msoplaintext"><span class="calibre19">   "Hannah, sen biraz yardımcı olabilirsin" dedi.</span></p>

  <p class="msoplaintext"><span class="calibre19">   "Ne yapabilirim ki?" Hannah kocasına sanki bir yabancıymış, karşısında tetikte olunacak biriymiş, uzakta tutulacak biriymiş gibi bakıyordu. Paul'ün içinde bir öfke yangını vardı.</span></p>

  <p class="msoplaintext"><span class="calibre19">   "Beni biraz olsun desteklemen iyi olurdu."</span></p>

  <p class="msoplaintext"><span class="calibre19">   "Hayır! Hayır!" diye bağıran Josh örtüyü tekmeledi.</span></p>

  <p class="msoplaintext"><span class="calibre19">   Dr. Ulrich bir adım daha attı. "Yürü haydi, Paul. Neden kafeteryaya inip bir fincan kahve almıyorsun? Ben de bir iki dakikaya kadar gelir, sana muayene sonuçlarını anlatırım."</span></p>

  <p class="msoplaintext"><span class="calibre19">   "Benden korkmasına neden yok!"</span></p>

  <p class="msoplaintext"><span class="calibre19">   "Paul, Tanrı aşkına, lütfen" diye yalvardı Hannah.</span></p>

  <p class="msoplaintext"><span class="calibre19">   "Tamam tamam."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre20">Tom McCoy, Paul Kirkwood'un oğlunun odasına girip çıkışını izlemişti. Aldığı eğitim araya girip aile üyeleri arasındaki uyuşmazlıkları düzeltmesini öngörüyordu. Ama eğitimi burada geçerli olamazdı. Hannah ile Paul arasında bir işe yaramazdı.</span><br class="calibre5"/></p>

  <p class="msoplaintext"><span class="calibre19">   Bunu denemişti. Paul girişimlerine ters çıkmış, bunu bir yardımdan çok bir müdahale olarak görmüştü. Ve bu sırada Tom'un Paul'e karşı duyguları Hıristiyanlıktan biraz uzaklaşmıştı. Bir mücevherle evlenip ona pislik muamelesi yapan bir insan için kalbinde anlayış bulması güç oluyordu. Paul Kirkwood'un çok şeyi vardı ve bunları görmüyordu: İki güzel çocuk, rahat bir ev, dengeli bir meslek. Ve Hannah.</span></p>

  <p class="msoplaintext"><span class="calibre19">   Sorunun özü de buydu işte. Hannah.</span></p>

  <p class="msoplaintext"><span class="calibre19">   Tom koridorun gölgeli oluşuna sevinerek duvara yaslanıp başını göğe kaldırdı. Göğü göremiyordu elbette. Fiziki olarak da mecazi olarak da arada çok engel vardı.</span></p>

  <p class="msoplaintext"><span class="calibre19">   Hannah kendisine dönmüştü, mutlak olarak güveneceğini düşündüğü tek insana, papazına. Ve papazı büyük bir günah işlemişti. Ama yaptığının yanlış olduğunu asla kabul etmeyecekti. Ettiği yemini çiğnememişti. Konuşmamıştı. Hannah Garrison'a âşık olduğu gerçeğini kalbinin derinliklerine gömmüştü.</span></p>

  <p class="msoplaintext"><span class="calibre19">   "Tanrım, biraz yardım etsen ne iyi olurdu" diye mırıldandı. Ancak başını kaldırdığında, tavanda yalnızca zamanında patlamış bir borudan sızan suyun hafif kahverengi lekesini görebildi.</span></p>

  <p class="msoplaintext"><span class="calibre19">   Tom, yorgun bir tavırla içini çekerek Josh'un odasına yürüdü, kapıyı hafifçe araladı. Yatağın öteki yanındaki abajurdan odaya yumuşak bir topaz ışık yayılıyordu. Josh yan dönmüş, parmağı ağzında uyuyordu. Hannah arkasındaydı, oğlanın vücudunu vücuduna yaslamış, koluyla çocuğu sarmıştı. Hannah dünyaya inmiş bir meleği andırıyordu.</span></p>

  <p class="msoplaintext"><span class="calibre19">   Tom, bu tablo karşısında yüreği sancıyarak geri döneceği anda Hannah gözlerini açıp kendisine baktı. Ve Tom kalbinin atmasını önleyemeyeceği gibi oradan da uzaklaşamazdı artık.</span></p>

  <p class="msoplaintext"><span class="calibre19">   "Gitmeden önce sizlere bir bakayım diye düşündüm" diyerek odaya süzüldü. "Josh kendinden geçmiş galiba."</span></p>

  <p class="msoplaintext"><span class="calibre19">   "Modern sakinleştiricilerin mucizesi." Hannah dirseğinin üzerinde doğruldu.</span></p>

  <p class="msoplaintext"><span class="calibre19">   "Nasılsın?"</span></p>

  <p class="msoplaintext"><span class="calibre19">   "Josh'a kavuştum. Önemli olan bu."</span></p>

  <p class="msoplaintext"><span class="calibre19">   "Paul kalmadı."</span></p>

  <p class="msoplaintext"><span class="calibre19">   Hannah oğlunu rahatsız etmemeye dikkat ederek doğruldu, bacaklarını altına aldı. "Josh onu istemedi. Sanki... sanki ondan korkuyormuş gibi davrandı."</span></p>

  <p class="msoplaintext"><span class="calibre19">   Hannah, her ne kadar gerçek olsa bile, sözcükleri söylerken Paul'e ihanet ettiğini hissediyordu.</span></p>

  <p class="msoplaintext"><span class="calibre19">   "Tanrım, Garrett Wright'tan bize yaptıkları için nefret ediyorum" dedi. "Çocuğumuzu almaktan çok daha fazla bir şey yaptı. Bu olaydan önce Paul ile sorunlarımız vardı ama hiç olmazsa birbirimize güvenirdik. Josh bu gece ona o tepkiyi gösterince Paul'e, sanki kendisini daha önce hiç görmemişim gibi baktım., sanki bunu yapabileceğine..." Hannah'nın kuşkuları gözlerinin önünden geçiyordu: Kamyonet konusunda söylediği yalanlar, kocasının evden çıkıp gitmeleri, büroda olması gerekirken telefonlara telesekreterin çıkması.</span></p>

  <p class="msoplaintext"><span class="calibre19">   Peder Tom yatağın kenarına oturup kadının elini tutmak için uzandı. Hannah erkeğin elini istediğinden de daha çok sıkarken bütün kalbiyle onun kendisini kollan arasına alıp bir süre öylece tutmasını istedi. İçinden yükselen özlem, rahatlama dostluk ve merhamet arzusuydu. Tom McCoy'un serbestçe verebileceği şeyler. Tom onun duygularının çok daha derinleştiğini bilemezdi; bunu ona asla söylemeyecekti. Onun kendisine verebileceğinden daha fazlasını istemekle sahip oldukları şeyi tehlikeye atmış olurdu.</span></p>

  <p class="msoplaintext"><span class="calibre19">   "Yüküne biraz daha fazla suçluluk ekleme, Hannah."</span></p>

  <p class="msoplaintext"><span class="calibre19">   Hannah birden başını kaldırıp erkeğe baktı; onun her nasılsa aklından geçenleri okuduğuna dair saçma bir düşünceyle nabız atışları hızlanmıştı.</span></p>

  <p class="msoplaintext"><span class="calibre19">   "Öyle bir tepkiyi denetim altında tutamazsın. Josh'un babasına öyle davranmasının nedenini kim bilebilir ki? Çocuk korkmuş ve kafası karmakarışık. Neler geçirdiğini bilmiyoruz. Wright'ın beynine neler yerleştirmiş olabileceğini bilemeyiz. Josh ona bir yanıt verdi ve sen de buna tepki gösterdin. Sen başkasın; sen onun anasısın."</span></p>

  <p class="msoplaintext"><span class="calibre19">   "Ve Paul de babası. O Josh'a bir zarar vermez."</span></p>

  <p class="msoplaintext"><span class="calibre19">   "Bundan hiç kuşkum yok."</span></p>

  <p class="msoplaintext"><span class="calibre19">   Tom öteki eliyle kadının gözünün altındaki yaş damlasını sildi. Parmak uçları sarı ipek saçlarının arasına girdi, Hannah da bir anlığına dönüp yanağını onun serin avcuna dayadı. Soluğunu tuttu sonra, sanki o anı böylece dondurabilirmiş gibi.</span></p>

  <p class="msoplaintext"><span class="calibre19">   "Biraz uyu haydi." Tom eğilip kadını alnından ya da dudaklarından öpmemek için kendini güç tuttu. Eli hâlâ elinin içindeydi. Hafifçe sıktı. Hannah da onun elini sıkarak karşılık verdi. "Yarın konuşuruz."</span></p>

  <p class="msoplaintext"><span class="calibre19">   "Bu gece geldiğin için sana çok teşekkür ederim. Bu işte payına düşenin çok fazlasını yaptın."</span></p>

  <p class="msoplaintext"><span class="calibre19">   "Hayır" dedi Tom. "Sen sana verilenden çok daha fazlasını hakettin." Ve kendisinin onları ona verecek erkek olmasını isterdi. Ama olamazdı... Ya da olamayacağı söylenmişti. Bu yüzden dönüp odadan çıktı.</span></p>

  <p class="msoplaintext"><span class="calibre19">   Hannah oğlunun yanına uzandı, onun hafif soluklarını dinlerken bir yandan da gerçekleşmesi imkânsız şeyler diledi.</span></p>

  <p class="msoplaintext"><span class="calibre19">  </span></p>
</body>
</html>
