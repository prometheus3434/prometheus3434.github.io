<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">ON İKİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Ben adaletin gerçekleşmesi için geldim Park ilçesine." Ellen otomobilini sürerken yol boyunca Tony Costello'nun sözlerini düşünüyordu.</span></p>

  <p class="msoplaintext"><span class="calibre19">   "Sanki burası metropol dışında, eyalet yasalarının hüküm sürmediği bir sınır bölgesiymiş gibi" diye Cameron söylendi. "O da Wyatt Earp'miş de bize adalet getirecekmiş."</span></p>

  <p class="msoplaintext"><span class="calibre19">   "Hepsi gösterinin bir parçası" diye mırıldanan Ellen, Lakeshore Yolu'na saptı.</span></p>

  <p class="msoplaintext"><span class="calibre19">   "Bu seni rahatsız etmiyor mu?"</span></p>

  <p class="msoplaintext"><span class="calibre19">   "Ediyor elbette. Dustin Holloman'ın kaçırılmasını kullanmak açıkça reklam peşinde koşmak... ağza alınmayacak kadar iğrenç bir şey. Ama Tony Costello'nun seni sinirlendirmesine izin vermemelisin, o da kiralık bir silah eninde sonunda."</span></p>

  <p class="msoplaintext"><span class="calibre19">   "Armani'den giyinen kiralık silah."</span></p>

  <p class="msoplaintext"><span class="calibre19">   "Büyük kentte başarının getirdiği bir şey bu, Cam. Eğer bedelini ödemeye hazırsan."</span></p>

  <p class="msoplaintext"><span class="calibre19">   "Ben bir sonraki Anthony Costello olmakla ilgili değilim."</span></p>

  <p class="msoplaintext"><span class="calibre19">   "Bunu duyduğuma memnun oldum. Dünyada ihtiyacı olduğundan fazla Tony Costello vardır."</span></p>

  <p class="msoplaintext"><span class="calibre19">   "Beni hiç etkilemedi."</span></p>

  <p class="msoplaintext"><span class="calibre19">   "Etkilemeli ama." Ellen, Kirkwood'ların araba yoluna girdi. "Yaptığı işte çok iyidir. Onu küçümseme ve seni sinirlendirmesine izin verme."</span></p>

  <p class="msoplaintext"><span class="calibre19">   Ellen motoru kapayıp bir an olduğu yerde kaldı, Kirkwood'ların evine baktı. Ev sokağın son büyük arsası inşa edilmiş olup kuzeyden gölü görüyordu. Kuzeyde ve Quarry Hills Parkı'nın sık ağaçlığı araziye epey pahalıya mal olmuş olan bir kapalılık görüntüsü vermekteydi. Ön bahçedeki yarım tamamlanmış kardan kale bu evin eski yaşantısının normalliğinin bir kanıtı gibiydi.</span></p>

  <p class="msoplaintext"><span class="calibre19">   Ellen'in bakışları Wright'ların iki kapı aşağıdaki evlerine takıldı. Derin bir iç çekerek, "Haydi, işimize bakalım" dedi.</span></p>

  <p class="msoplaintext"><span class="calibre19">   Kapıyı zayıf ve solgun görünen Hannah açtı.</span></p>

  <p class="msoplaintext"><span class="calibre19">   "Hannah, bu yardımcım Cameron Reed." Ellen eldivenlerini çıkarıp mantosunun cebine soktu.</span></p>

  <p class="msoplaintext"><span class="calibre19">   "Evet, sanırım geçen yaz bir futbol sakatlığı nedeniyle tanışmıştık." Hannah, Cameron'la tokalaştı.</span></p>

  <p class="msoplaintext"><span class="calibre19">   Cameron gülümsedi. "Yara falan kalmadı ama siz haklıydınız, izi spor salonunda çok konuşuldu." Gencin gülümsemesi silindi. "Sizin ve ailenizin çektikleri için gerçekten çok üzüldüm, Dr. Garrison."</span></p>

  <p class="msoplaintext"><span class="calibre19">   "Teşekkür ederim. Paltolarınızı alayım."</span></p>

  <p class="msoplaintext"><span class="calibre19">   "Josh nasıl?" diye sordu Ellen.</span></p>

  <p class="msoplaintext"><span class="calibre19">   O buruk gülümseme bir belirip kayboldu. "Eve dönmesi çok iyi bir şey."</span></p>

  <p class="msoplaintext"><span class="calibre19">   "Bir şey söyledi mi? Onu kimin nereye götürdüğü hakkında bir ipucu verdi mi?"</span></p>

  <p class="msoplaintext"><span class="calibre19">   Hannah oturma odasına baktı. Ellen'in bakışları da onu izledi. Josh görünürlerde yoktu.</span></p>

  <p class="msoplaintext"><span class="calibre19">   "Hayır" dedi Hannah. "Tek sözcük söylemedi. Buyrun. Arzu ederseniz kahvem de var."</span></p>

  <p class="msoplaintext"><span class="calibre19">   Kadının arkasından rahat görünümlü bir oturma odasından geçip üç basamak çıkarak geniş mutfağa girdiler.</span></p>

  <p class="msoplaintext"><span class="calibre19">   Hannah fincanlara kahve doldururken, "Campion'daki çocuk olayını duydum" dedi. "O cehennemi düşmanımın yaşamasını istemezdim. O aileye yürekten acıyorum."</span></p>

  <p class="msoplaintext"><span class="calibre19">   "Daha sağlam bir iddiada bulunmamız için bize bir teşvik etti" dedi Cameron. "Adamımıza ne kadar baskı yaparsak ortağının adını verme olasılığı o kadar artar."</span></p>

  <p class="msoplaintext"><span class="calibre19">   Hannah'nın gözleri irileşti. Fincanları bırakırken elleri titriyordu. "Onunla bir anlaşma yapmayacağınızı umarım? Yaptığı onca şeyden sonra?"</span></p>

  <p class="msoplaintext"><span class="calibre19">   "Hayır" diye güvence verdi Ellen. "Anlaşma yok. Cezasını tam olarak çekecek. Josh'un onu hapse tıkmakta bize yardımcı olacağını umuyoruz. Hannah, sana telefonda da anlattığım gibi Josh'un bir dizi fotoğrafa bakmasını istiyoruz. Eğer içlerinden adamımızı seçerse onu emniyette bir de birkaç kişi arasında teşhis etmesini isteyeceğiz. İşe fotoğraflarla başlamanın onun için daha az ürkütücü olacağını düşündük. Josh'u huzursuz etmek istemiyoruz ama davamız onun kendisini kaçıranı teşhis etmesine bağlı."</span></p>

  <p class="msoplaintext"><span class="calibre19">   "Mahkemede tanıklık edecek mi?"</span></p>

  <p class="msoplaintext"><span class="calibre19">   "Bu ne kadar şey hatırladığına ve yaşadıklarını anlatmak isteyip istememesine bağlı" dedi Cameron.</span></p>

  <p class="msoplaintext"><span class="calibre19">   Ellen, "Josh tanıklık ederse onun ürkmemesi için elimizden geldiğince hazırlarız" dedi.</span></p>

  <p class="msoplaintext"><span class="calibre19">   Hannah sinirli bir hareketle elini kaldırıp küpesiyle oynamaya başladı. "Tanıklığını videoya yapsa olmaz mı? Televizyonda öyle bir şey yapıldığını görmüştüm."</span></p>

  <p class="msoplaintext"><span class="calibre19">   "Belki" dedi Ellen. "Geçmişte yapılmıştır. Zamanı gelince yargıçla konuşurum. Şimdi Josh'tan yalnızca resimlere bakmasını istiyoruz. Onu getirebilir miydin acaba?"</span></p>

  <p class="msoplaintext"><span class="calibre19">   Hannah mutfaktan çıkarken Cameron çantasından bir fotoğraf albümünün plastik zarflarını çıkartıp masanın üstüne yerleştirdi.</span></p>

  <p class="msoplaintext"><span class="calibre19">   "Kadın ayakta güç duruyor" diye mırıldandı.</span></p>

  <p class="msoplaintext"><span class="calibre19">   "Çektiklerini hayal bile edemeyiz herhalde. Evliliklerinin sona erdiğini duymuştum."</span></p>

  <p class="msoplaintext"><span class="calibre19">   "Garrett Wright'ın hesabını vereceği çok şey var."</span></p>

  <p class="msoplaintext"><span class="calibre19">   Hannah, Josh'u mutfağa getirdi. Josh kuşkuyla konuğa baktı. "Kayıp" posterlerindeki Yavrukurt üniformalı, dişlek gülümsemeli oğlanın taklidi gibiydi. Fiziki bir benzerlik vardı ama gözlerdeki o parıltıdan, o neşeden eser yoktu. Oğlanın gözleri yüz yaşındaki bir insanın gözleriydi sanki.</span></p>

  <p class="msoplaintext"><span class="calibre19">   "Merhaba Josh, benim adım Ellen." Ellen çocuğa doğru eğildi. "Bu da arkadaşım Cameron. Yazları futbol oynar. Futbol sever misin, ha?"</span></p>

  <p class="msoplaintext"><span class="calibre19">   Josh hiç konuşmadan kadına baktı. Annesi saçlarını okşadı. "Josh da yazları beyzbol oynar. Değil yavrum?"</span></p>

  <p class="msoplaintext"><span class="calibre19">   Çocuk önce Ellen'e, sonra Cameron'a baktı, sonra dönüp buzdolabına mıknatıslarla tutturulmuş fotoğraflara ve okulda yapılan resimlere baktı. Hannah oğlunun yanında çömeldi.</span></p>

  <p class="msoplaintext"><span class="calibre19">   "Josh, Ellen ile Cameron getirdikleri bazı resimlere bakmanı istiyorlar. Seni bizden alan adamın o resimlerde olup olmadığını öğrenmek istiyorlar. Bunu yapabilirsin, değil mi?"</span></p>

  <p class="msoplaintext"><span class="calibre19">   Çocuk yanıt vermedi, hiçbir tepki göstermedi. Hannah oğlanı omuzlarından tutup yavaşça masaya doğru çevirdi.</span></p>

  <p class="msoplaintext"><span class="calibre19">   Ellen fotoğrafları uzatarak, "Bunlara bir bak, Josh" dedi. "Hiç acele etme, hepsine tek tek bak. Seni kaçıran adamı görürsen bize göster."</span></p>

  <p class="msoplaintext"><span class="calibre19">   Çocuk resimlere eğilip tek tek bakarken Ellen soluğunu tutup bekledi. Kimi sabıkalıların kimi Deer Lake polis memurlarının vesikalık resimleriydi. Garrett Wright sağ üst köşedeydi. Josh hepsine baktı, bir an Wright'ın üzerinde durdu sonra bakmaya devam etti.</span></p>

  <p class="msoplaintext"><span class="calibre19">   "Yalnızca göstermen yeterli" diye Ellen mırıldandı. "Sana bir şey yapmayacak. Bir daha ne sana ne de başka bir çocuğa bir zarar veremeyecek."</span></p>

  <p class="msoplaintext"><span class="calibre19">   Çocuk yüzlere bir daha baktı, sonra dönüp buzdolabının önüne gitti.</span></p>

  <p class="msoplaintext"><span class="calibre19">   Hannah umutsuzluk dolu bir sesle, "Adamı görmediğinden emin misin, Josh?" dedi. "Bir kere daha baksan. Haydi..."</span></p>

  <p class="msoplaintext"><span class="calibre19">   Çocuğu tutup masaya çekemeden Ellen kalkıp kadının kolunu tuttu.</span></p>

  <p class="msoplaintext"><span class="calibre19">   "Önemli değil, Hannah. Belki henüz bakmaya hazır değildir. Başka bir gün bir daha deneriz."</span></p>

  <p class="msoplaintext"><span class="calibre19">   "Ama..." Hannah bir oğluna bir Wright'ın resmine baktı. "Önemli değil. Hazır olunca konuşacaktır. Henüz hazır değil."</span></p>

  <p class="msoplaintext"><span class="calibre19">   "Ya hiç hazır olmazsa?" diye fısıldadı Hannah.</span></p>

  <p class="msoplaintext"><span class="calibre19">   "Biz elimizden geleni yapacağız" dedi Ellen. Ancak evden uzaklaşırken verdiği sözü tutup tutamayacağını düşünüyordu.</span></p>

  <p class="msoplaintext"><span class="calibre19">   Wright ile suçortağını teşhis edebilecek tek görgü tanığı Josh'tu. Josh hokey pistinden kendisini arabasına alan adamı görmüştü. Tanık Helen Black o gece pencereden bakarken Josh olabilecek bir çocuğun kendi isteğiyle bir kamyonete bindiğini görmüştü. Josh da kamyoneti süren kişiyi mutlaka görmüştü.</span></p>

  <p class="msoplaintext"><span class="calibre19">   "Belki de oğlanı Wright'ın suçortağı arabaya aldı" dedi Cameron. "Belki Josh, Wright'ı hiç görmedi."</span></p>

  <p class="msoplaintext"><span class="calibre19">   "Belki."</span></p>

  <p class="msoplaintext"><span class="calibre19">   Cameron bir süre sessiz kaldıktan sonra, "Josh'u tanıklığa çağıramazsak Costello, onun Wright'ı teşhis edemediğini çünkü kendisini kaçıranın Wright olmadığını söyleyecektir."</span></p>

  <p class="msoplaintext"><span class="calibre19">   "O zaman biz de Costello'yu merhametsizlikle suçlarız. Josh'u tanıklığa çağırmamamızın nedeninin çocuğun yeteri kadar korktuğu ve ıstırap çekmiş olması olduğunu söyleriz. Onu mahkemede Wright'la karşı karşıya getirmek ve çapraz sorgulama işkencesine sokmak istemediğimizi söyleriz."</span></p>

  <p class="msoplaintext"><span class="calibre19">   Oslo Caddesi'ne dönüp adliye binasına doğru giderlerken Cameron başını salladı. Kaldırımdaki protestocuların yanından geçip binanın arkasındaki kapıya yöneldiler.</span></p>

  <p class="msoplaintext"><span class="calibre19">   "Zavallı çocuk" dedi Cameron. "Ona biraz olsun adalet' sağlamak bize kaldı."</span></p>

  <p class="msoplaintext"><span class="calibre19">   Ellen anahtarlarını alırken gülümsedi. "O yüzden böyle büyük paralar ödüyorlar bize, Bay Reed."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Rudy yüksek sesle, "Yargıç Rudy Stovich" dedi. Kulağa hoş geliyordu doğrusu.</span></p>

  <p class="msoplaintext"><span class="calibre19">   Park İlçesi Adliyesi'nin ikinci katındaki bu köşe odasında on iki yıldır oturuyordu. Meşe ağacından kitaplık hiç açmadığı hukuk kitapları ve dosyalarla doluydu. Odanın loş bir köşesinde yıllık Şubat tatilinde Phoenix'e götüreceği golf sopalan duruyordu. Franken'in odalarına geçmek uğruna bu yolculuktan seve seve vazgeçebilirdi.</span></p>

  <p class="msoplaintext"><span class="calibre19">   Manley Vanloon, "Yargıç Rudy Stovich" diye tekrarladı, Masanın üstündeki tabaktan bir fındık alıp öfkeli bir ördek süsü verilmiş kıracakla kırdı. Kahverengi yün kazağının göğsüne tütün parçaları gibi kabuk yağdı. Manley kocaman göbeği, yuvarlak ve güleç yüzüyle bir Buda'yı andırırdı. "Belki Rudolph'u kullansan daha iyi. Daha ağırbaşlı olur."</span></p>

  <p class="msoplaintext"><span class="calibre19">   Rudy koltuğunda sanki hareketi bir santrifüj etkisi yapacak da iyi kararları kötülerinden ayıracakmış gibi sağa sola döndü. "Çok gösterişçilik olur. İnsanlar benim taşra avukatı imajımdan hoşnutlar."</span></p>

  <p class="msoplaintext"><span class="calibre19">   "İyi bir nokta." Manley fındığını yerken arkadaşını yargıç cüppesi içinde hayal etti. Rudy ile çok eskiden arkadaştılar, birbirlerini gerek atıldıkları işlerde, gerek politik kampanyalarda desteklemişlerdi. "Vali kararını ne zaman verecek?"</span></p>

  <p class="msoplaintext"><span class="calibre19">   "Franken'in cenazesinden sonra uygun bir süre beklemek zorunda kalacak. Bir hafta falan sanırım. Cenaze yarın Oglethorpe'da görülebilecek. Tören de Cuma günü üç buçukta, Grace Lüteryen'de."</span></p>

  <p class="msoplaintext"><span class="calibre19">   "Grace Lüteryen mi? Ben de onu Metodist sanırdım. Bana Metodist gibi gelmişti." Manley fındık kabuklarını kazağından silkeleyip bir fıstık aldı. "Cenazeden sonra yemek var mı?"</span></p>

  <p class="msoplaintext"><span class="calibre19">   "Cuma günü Scandia House'ta ne yersen ye aynı fiyat gecesidir."</span></p>

  <p class="msoplaintext"><span class="calibre19">   "Öyle." Rudy kendini eyaletin dört bir yanından gelmiş yargıçlar, avukatlar ve politikacılardan oluşan cemaat karşısında heyecanlı bir konuşma yaparken hayal ediyordu. Franken uzun yaşamı boyunca pek çok güçlü dost ve meslektaşa sahip olmuştu. Cenaze Rudy'nin hepsini içtenliği ve güzel konuşmasıyla etkilemesi için uygun bir zamandı.</span></p>

  <p class="msoplaintext"><span class="calibre19">   Dahili hoparlör cazırdadı, Alice Zymanski'nin sesi yıldırım gibi fırladı kutudan. "Ellen seni görmek istiyor. Ben çıkıyorum."</span></p>

  <p class="msoplaintext"><span class="calibre19">   "Gönder bakalım." Günün o saatinde kibarlık etmek için çok geçse de Rudy ayağa kalktı. Yargıçlığa bir yerleşsin bu kibarlık numaralarına boş verecekti.</span></p>

  <p class="msoplaintext"><span class="calibre19">   Ellen içeri girdi, Manley'e hafifçe gülümsedi. Manley yetmişli yılların tarım krizinde emlaktan bir servet elde etmiş, Deer Lake sınırlarındaki tarlaları alıp Cities'den gelen genç işadamlarına uygun siteler yapmıştı. Sonra üç otomobil şirketinin temsilciliğini alınca Cities'den araba satın almak isteyenleri o kasabalı imajıyla kendisine çekebilmiş ve bir voli daha vurmuştu.</span></p>

  <p class="msoplaintext"><span class="calibre19">   "Merhaba, Ellen." Manley koltuğundan ancak bir osuruk mesafesi kadar kalkıp yine oturarak fıstığını kabuğundan ayırmaya devam etti. "Bonneville'in iyi gidiyor mu? Esaslı arabaydı doğrusu."</span></p>

  <p class="msoplaintext"><span class="calibre19">   "İyidir, Manley." Ellen patronuna döndü. "Kâtipten az önce öğrendim. Garrett Wright'ı, Yargıç Grabko'ya veriyorlar. Bilmek istersin diye düşündüm."</span></p>

  <p class="msoplaintext"><span class="calibre19">   "Senin açından iyi bir seçim mi?"</span></p>

  <p class="msoplaintext"><span class="calibre19">   Ellen omuzlarını silkti. "Daha kötüsü de olabilirdi."</span></p>

  <p class="msoplaintext"><span class="calibre19">   "Zaman isteyecek misin?"</span></p>

  <p class="msoplaintext"><span class="calibre19">   Ve Tony Costello da müvekkilinin hızlı bir yargılarıma hakkını elinden alan Savcılığa veryansın etsin, o kadarla kalmayıp bunun eli zayıf olan birinin taktikleri olduğunu dünyaya ilan etsin. Zaten adliye binası holünde saat dörtte yaptığı basın toplantısında bu iki noktaya da değinmişti.</span></p>

  <p class="msoplaintext"><span class="calibre19">   Ellen casusu olarak Phoebe'yi basın toplantısına göndermiş, kendi katılmayarak Tony'ye öyle irticalen bir dalaşma fırsatı vermek istememişti. Tony daha sonra arkasında muhabirlerle yukarıya, Savcılığa çıkınca resepsiyon memuruna kendisinin dışarda olduğunu söyleterek adamın o büyük karşılaşma anını da boşa çıkartmıştı.</span></p>

  <p class="msoplaintext"><span class="calibre19">   Bu küçük zafer tatlı gelmişse de, Costello'nun kararlarım etkilemesine izin veriyor olması rahatsız etmişti onu. Kendi kendine strateji dedi. Kukla gibi oynatıldığını değil, kendi stratejisini düşünmek zorundaydı. Bir negatif duruma daima pozitif bir ivme kazandıracaksın. Bu oyunun adı kontrol edebilmektir.</span></p>

  <p class="msoplaintext"><span class="calibre19">   "Hayır, Grabko'ya itiraz edecek değilim. Grabko işini bilir. Adil bir insandır. Onun hakkında gösterişe eğilimi olduğu dışında herhangi büyük bir şikâyetle karşılaşmış değilim."</span></p>

  <p class="msoplaintext"><span class="calibre19">   Rudy ben-sana-dedim der gibi baktı Manley'e. Manley geğirmesini tutmaya çalışırmış gibi dudaklarını büzdü.</span></p>

  <p class="msoplaintext"><span class="calibre19">   Rudy, "Ben Wright'ın kendini savunmak için Costello'yu tutmasına hâlâ şaşıyorum" dedi.</span></p>

  <p class="msoplaintext"><span class="calibre19">   "O işin nasıl olduğunu bilmek isterdim" dedi Ellen. "Onu kim çağırdı? Wright'ın cezaevinden şehirlerarası telefon konuşması yapmasına izin yok. Denny Enberg'in halefiyle temas kuracak kadar nezaket göstereceğini de hiç sanmam. Geriye kim kalıyor?"</span></p>

  <p class="msoplaintext"><span class="calibre19">   "Wright'ın karısı."</span></p>

  <p class="msoplaintext"><span class="calibre19">   "O da ayakta uyuyor. Geçen gece gördüm. Eğer numara yapmadıysa Tony Costello ile benim köpeğim daha anlaşılır bir konuşma yapabilirdi. Geriye bir tek Wright'ın suçortağı kalıyor."</span></p>

  <p class="msoplaintext"><span class="calibre19">   "Bu da Costello'nun Campion'daki çocuğu kaçıranlarla ilişki kurmuş olması demektir" dedi Rudy.</span></p>

  <p class="msoplaintext"><span class="calibre19">   "Ve de bize bir şey söylememesi için bir neden daha."</span></p>

  <p class="msoplaintext"><span class="calibre19">   Rudy ciddi ve düşünceli olduğunu gösteren bir ses çıkardı, yüzüne adli olacağını umduğu bir ifade verdi. "Pekala, elinden geleni yap, Ellen. Costello'nun gereğine bakabileceğine inanıyorum."</span></p>

  <p class="msoplaintext"><span class="calibre19">   Ellen bu hiç değeri olmayan sıradan sözlere yanıt bile vermeden Rudy'yi Franken'in yerine geçme hesaplarıyla başbaşa bırakarak kendi odasına gitti. Personel eve gitmeye hazırlanıyordu. Sig Iverson ve Quentin Adler ya dedikodu yaparak ya da bir hukuk sorununu tartışarak dışarı çıkmaktaydılar. Phoebe papatya desenli basma elbisesi ve kalın yün çorapları üzerine lama yününden pançosunu geçirmekteydi. Başı delikten dışarı çıkınca kıvırcık saçlarını kafasını sallayarak kurtardı.</span></p>

  <p class="msoplaintext"><span class="calibre19">   Gözlüğünü düzeltirken, "Mesajları masanın üstüne bıraktım" dedi. "Bay Costello yine telefon etti. Mitch hiç haber olmamasının kötü haber demek olduğunu ve bu gece Minneapolis'e gideceğini söyledi."</span></p>

  <p class="msoplaintext"><span class="calibre19">   Megan'a bakmaya. Ellen buna hem sevindi hem de içinde bir boşluk hisseder gibi oldu. Omzunu odasının kapısına dayayıp kapı kolunu tuttu. "Teşekkür ederim, Phoebe. Yarın görüşürüz."</span></p>

  <p class="msoplaintext"><span class="calibre19">   Sekreter kaşlarını çattı. "Çok gecikme. Yorgun görünüyorsun."</span></p>

  <p class="msoplaintext"><span class="calibre19">   "İyiyim."</span></p>

  <p class="msoplaintext"><span class="calibre19">   Phoebe buna inanmadıysa da, fazla üstelemedi. Ellen odasına girdi, pembe mesaj kâğıtlarını aldı. Jay Butler Brooks'tan bir şey gelmediğini görünce kendi kendine buna sevindiğini söyledi. Ama dün gece evinden çıkarken kendisine o çok yakın duruşunu hatırladığını farketti sonra.</span></p>

  <p class="msoplaintext"><span class="calibre19">   "Benden sonsuza kadar kaçamazsın."</span></p>

  <p class="msoplaintext"><span class="calibre19">   Ellen kapı önünde Brooks'u görmeyi bekleyerek arkasını döndü. Ancak kapının hemen içinde duran adamı görmeden bir an önce sesi tanımıştı. Dış odadan gelen ışık adamı gölgede bırakmış ve ona çok uygun olan tehdit edici bir koyuluk vermişti. Tony Costello geçmişinden kendisini rahatsız etmeye gelen bir gölgeydi gerçekten. Ellen o anın büyüsünü bozmak için uzanıp masasının üstündeki abajuru yaktı.</span></p>

  <p class="msoplaintext"><span class="calibre19">   "Senden mi kaçıyorum Tony? Bencilliğin her zamanki gibi mesai yapıyor anlaşılan. Benim, senin medya dramında arzuladığın rolü oynamaktan daha önemli şeyleri olan meşgul bir kadın olabileceğim aklına gelmedi mi?"</span></p>

  <p class="msoplaintext"><span class="calibre19">   "Her zamanki gibi aksisin, değil mi?" Tony kapıyı arkasından kapadı. "Bu bataklıkta yaşamanın seni yumuşatacağından korkmuştum."</span></p>

  <p class="msoplaintext"><span class="calibre19">   Ellen koltuğuna oturdu, gözlüğünü taktı, henüz elinde duran notlara bakıyormuş gibi yaptı. "Yumuşattı." Gözlüğünün üstünden erkeğe baktı. "Hennepin İlçesi'nde çalışırken böyle sessizce odama girmeye kalkışsaydın suratını dağıtırdım. Kendimi savunma becerilerime bütünüyle boş verdim burada."</span></p>

  <p class="msoplaintext"><span class="calibre19">   "Talihim varmış desene."</span></p>

  <p class="msoplaintext"><span class="calibre19">   Tony, Ellen'in, cephaneliğindekilerin en sevimlisi olduğunu bildiği gülümsemesiyle kadına baktı. Ellen bu gülümsemeyi iyi hatırlıyordu: Esmer teniyle tam bir çelişki olan bembeyaz bir gülümseme. Ailesinin kendisine miras bıraktığı evi ipotek ettirerek on beş bin dolara yaptırttığı dişlerin gülümsemesi. Tony bunu bir meslek yatırımı olarak görmüştü.</span></p>

  <p class="msoplaintext"><span class="calibre19">   Bir gösteri atı kadar bakımlı ve formunda görünüyordu. Bugünkü takım elbisesi biraz daha açık bir lacivertti ve özel spor salonunda antrenör gözetiminde geliştirdiği vücudunu gösterecek biçimde üzerine oturuyordu. Tony kruvaze ceketinin düğmelerini çözüp Ellen'in ziyaretçi iskemlesine yerleşti'</span></p>

  <p class="msoplaintext"><span class="calibre19">   Ellen adamı sinirlendirecek kadar bir kayıtsızlıkla, "Sana nasıl yardımcı olabilirim, Tony?" diye sordu.</span></p>

  <p class="msoplaintext"><span class="calibre19">   Tony bu yemi yutmayıp bakışlarını kadının yüzünden ayırmadı. "Çok uzun zaman geçti."</span></p>

  <p class="msoplaintext"><span class="calibre19">   "Yeteri kadar değil."</span></p>

  <p class="msoplaintext"><span class="calibre19">   Adamın yüzündeki incinmiş ifade gerçek görünüyordu ama bir zamanlar Ellen'e olan duyguları da öyleydi.</span></p>

  <p class="msoplaintext"><span class="calibre19">   Costello, "Fitzpatrick'de olanlar için hâlâ beni suçluyorsun" dedi. "Aradan geçen zamanın görüşünü değiştireceğini ummuştum."</span></p>

  <p class="msoplaintext"><span class="calibre19">   "Bir davaya suç sayılabilecek bir müdahalede bulunma konusunda görüşüm ömrüm boyunca değişmeyecektir."</span></p>

  <p class="msoplaintext"><span class="calibre19">   Tony kaşlarını çatarak başını salladı. "Benim böyle bir şey yapacağıma nasıl inanırsın, Ellen? Meslek ahlakı bir yana, o kadar yakın ilişkimizden sonra aleyhine döneceğime nasıl inanırsın?"</span></p>

  <p class="msoplaintext"><span class="calibre19">   "Meslek ahlakı bir yana." Ellen sert bir sesle gülerek ayağa kalktı. Masasının ardındaki daracık yerde gidip gelirken adalelerindeki öfke kasılmasını hissediyordu. "Biri Fitzpatrick tarafına benim masamdan alınma bilgi veriyor. Dava düşüyor ve ondan sonra ben seni Fitzpatrick'in avukatıyla sarmaş dolaş görüyorum..."</span></p>

  <p class="msoplaintext"><span class="calibre19">   "Yemek yiyorduk. Bu yasalara aykırı değil."</span></p>

  <p class="msoplaintext"><span class="calibre19">   "Senin yasalarına aykırı olmadığı kesin."</span></p>

  <p class="msoplaintext"><span class="calibre19">   "İnsaf, Ellen" diye homurdanan adam ayağa kalktı. "Bir iş yemeğiydi ve..."</span></p>

  <p class="msoplaintext"><span class="calibre19">   "Bundan hiç kuşkum yok." Ellen adama doğru yürüdü. Paranı masanın altından mı verdi, yoksa garson bir tabak içinde mi sundu?"</span></p>

  <p class="msoplaintext"><span class="calibre19">   "Senin büronda o bilgiye erişebilecek çok kişi vardı. Fitzpatrick herhangi birine rüşvet vermiş olabilirdi."</span></p>

  <p class="msoplaintext"><span class="calibre19">   "Evet ama hiçbiri aniden altına bir Porsche çekmedi ya da Moodfellows'da Gregory Eagleton'la dostluk ederken görülmedi..."</span></p>

  <p class="msoplaintext"><span class="calibre19">   "Ve senin de aklına davanın Fitzpatrick'in gerçekten masum olduğu için düşebileceği gelmedi. Kızın yalan söylediğini ve Fitzpatrick şantajlarına boyun eğmeyince ona dava açtığını hiç düşünmedin."</span></p>

  <p class="msoplaintext"><span class="calibre19">   Tartışma Ellen'in gözlerini karartan bir noktaya gelmişti Tony suçlamalarını inkâr etmiyor, yalnızca yön değiştirterek suçu başkasına atmaya çalışıyordu. Projektörün mağdurun üzerine çevrilmesi sınırı aşmaktı. Ellen adamın önüne dikilip parmağını yüzüne doğru uzattı. "Art Fitzpatrick parasının ve konumunun, istediğini yapmasına olanak verdiğine inandığı için o kızın ırzına geçti. Ve benim midemi bulandıran şey de haklı olması. Parasıyla cezadan kurtuldu ve sen de onun gözüne girdin."</span></p>

  <p class="msoplaintext"><span class="calibre19">   "Kanıtla öyleyse!" diye bağırdı Tony. İnkâr etmemişti. Zaten hiç etmemişti ki.</span></p>

  <p class="msoplaintext"><span class="calibre19">   Bunu o kadar çok konuşmuşlardı ki. Ellen onun aleyhinde herhangi bir şey kanıtlayamayacağını biliyordu. Elinde yalnızca bulmaca parçaları ve içine kadar işlemiş bir önsezi vardı. Elle tutulur bir kanıt yoktu. Savcılığa ya da barolar birliğine başvurmasını sağlayacak hiçbir ipucu yoktu. O sıralarda onu cezalandırmak, kamuoyu önünde rezil etmek, barodan attırmak, cezaevine tıkmak yolunu bulmak için çok uğraşmıştı. Ama sonunda böyle bir girişimin yalnızca kendi yüzünde patlayacağını anlamıştı. Rezil olacak, küçük düşecek, mesleği sona erecekti. Hırslı bir savunma avukatıyla ilişkiye girecek kadar aptallık eden bir savcıydı kendisi.</span></p>

  <p class="msoplaintext"><span class="calibre19">   İlişkiye dikkatle, bu işin altından kalkacak kadar akıllı olduğuna inanarak girmişti. Ve özsaygısı paramparça olarak çıkmıştı. Erkek dürüst olduğuna onu inandırmıştı. Ve Ellen'in zırhları indiği anda da ona ihanet etmişti.</span></p>

  <p class="msoplaintext"><span class="calibre19">   Aradan üç yıla yakın zaman geçmişti ve Ellen hâlâ onu parçalamak, yüreğini sökmek istiyordu. Onu sevmiş olduğu için değil, erkeğin onu kullandığı, aptal yerine koyduğu, kendisinin çok değer verdiği sistemle alay ettiği için.</span></p>

  <p class="msoplaintext"><span class="calibre19">   Ellen döndü, ellerini yüzünden geçirerek kalan duygu silsilesini dağıtmaya çalıştı. Herhangi bir şey hissetmek istemiyordu. Özellikle de onun önünde. Denetim. Kendisi biraz önce bunu savunmuyor muydu? Cameron'a Costello'nun kendisini sinirlendirmesine izin vermemesini söylememiş miydi? Ve şimdi de kendisi adam odasına ayak bastığı anda bomba gibi patlamaktaydı.</span></p>

  <p class="msoplaintext"><span class="calibre19">   "Ben seni sevmiştim, Ellen" diye mırıldandı Costello.</span></p>

  <p class="msoplaintext"><span class="calibre19">   "Eh, geçmiş zaman kullanıyoruz, değil mi?" Ellen koltuğuna oturdu. "Tarih oldu artık."</span></p>

  <p class="msoplaintext"><span class="calibre19">   Tony yine ziyaretçi iskemlesine oturdu. Köşelerine çekilen boksörler gibi, diye düşündü Ellen. Gerilim katlanılabilir bir düzeye inmişti.</span></p>

  <p class="msoplaintext"><span class="calibre19">   "Seni kentten uzaklaştırmak aklımın köşesinden geçmezdi."</span></p>

  <p class="msoplaintext"><span class="calibre19">   "Kendine pay çıkartmaya çalışma, Tony. Sen çok daha büyük bir sorunun belirtilerinden biriydin. Ben dönen dolaplardan bıktığım için ayrıldım Hennepin.'den. Anlaşıldığı kadarıyla sen yalnızca metropol adli bölgelerini kirletmekle yetinmemeye karar vermiş, gösterini turneye çıkartmışsın."</span></p>

  <p class="msoplaintext"><span class="calibre19">   "Garrett Wright'ı savunuyorum."</span></p>

  <p class="msoplaintext"><span class="calibre19">   "Duydum." Ellen adamın yüzüne baktı. "Bu nasıl oldu?"</span></p>

  <p class="msoplaintext"><span class="calibre19">   "Çok ilginç bir dava."</span></p>

  <p class="msoplaintext"><span class="calibre19">   "Yüksek profilli demek istiyorsun. Ben nasıl olup da Garrett Wright'ın avukatlığını üslendiğini soruyorum. Seni kim aradı? Yoksa sen mi ortalığı kokluyordun?"</span></p>

  <p class="msoplaintext"><span class="calibre19">   "Beni müşteri kandırmakla mı suçluyorsun?"</span></p>

  <p class="msoplaintext"><span class="calibre19">   "Hayır, o kadar kaba olamazsın. Seni kim aradı? Wright'ın ya da Dennis Enberg'in aramadığını biliyorum."</span></p>

  <p class="msoplaintext"><span class="calibre19">   "Bu konuyu seninle konuşamayacağımı da biliyorsundur. Mahrem bilgidir bu."</span></p>

  <p class="msoplaintext"><span class="calibre19">   Ellen kollarını masaya dayayıp öne eğildi. "Öyle mi? Eğer Garrett Wright'ın suçortağı seni tutmuşsa -Dustin Holloman'ı kaçıran kişinin kimliğini biliyorsan ve bize açıklamazsan- seni adaleti engelleme ile suçlayıp canına okurum."</span></p>

  <p class="msoplaintext"><span class="calibre19">   Costello kara gözlerinde parıltıyla bir âşık gibi gülümsedi "Sen hâlâ benim Ellen'imsin sanırım."</span></p>

  <p class="msoplaintext"><span class="calibre19">   "Ben asla sana ait olmadım, Tony" dedi Ellen buz gibi bir sesle. "Yalnızca şeninle yattım. İnan bana, bu o kadar da önemli değildi."</span></p>

  <p class="msoplaintext"><span class="calibre19">   "Uhhh!" Costello irkildi. "Belden aşağı vuruyorsun. Sana hiç yakışmıyor doğrusu."</span></p>

  <p class="msoplaintext"><span class="calibre19">   "Ne diyebilirim ki? İçimdeki kötülüğü yüzeye çıkarıyorsun sen. Eğer çocuk kaçıran birine yardım ve yataklık ediyorsan buna pişman olacaksın."</span></p>

  <p class="msoplaintext"><span class="calibre19">   "Sen müvekkilimin suçlu olduğu varsayımından hareket ediyorsun. Ben ise onu masum olarak kabul ettiğim için bir suçortağı söz konusu değil. Dustin Holloman'ın kaçırılması konusunda bir bildiğim yok."</span></p>

  <p class="msoplaintext"><span class="calibre19">   "Bana yalan söylüyorsan Tanrı yardımcın olsun, Tony. Bir çocuğun hayatı söz konusu olabilir."</span></p>

  <p class="msoplaintext"><span class="calibre19">   "Neyin söz konusu olabileceğini çok iyi biliyorum, Ellen. Bunu her zaman bilirim"</span></p>

  <p class="msoplaintext"><span class="calibre19">   Costello, Louis Vuitton dana derisi çantasını yanındaki iskemle üzerinde açıp bir tomar kâğıt çıkarttı.</span></p>

  <p class="msoplaintext"><span class="calibre19">   "İstek Listesi. Senin davanı dayandıracağın bir şeyin olmadığına göre yanıtların çabuk geleceğini tahmin ediyorum."</span></p>

  <p class="msoplaintext"><span class="calibre19">   "Elimizde duruşma için yeterli malzeme var. Senin 'acil adalet' girişimin bozguna uğrayacak, Tony. Adamlarından birine yarın öğleden sonra, gerekli belgeleri veririm."</span></p>

  <p class="msoplaintext"><span class="calibre19">   "Ben kendim uğrarım." Costello paltosunu giydi. "Yargıç Grabko kefaleti indirme talebimi ele alacak. Herkesin adalet çarklarının dönmesine ne kadar yardımcı olduğu hayran olunacak bir durum doğrusu."</span></p>

  <p class="msoplaintext"><span class="calibre19">   "Dairedekilerin senin şöhretinden etkilenip, hayranlıklarından sana yardımcı olduklarını düşünüyorsan çok yanılıyorsun."</span></p>

  <p class="msoplaintext"><span class="calibre19">   Costello gözlerini kıstı. Yüzüne zalim bir ifade yerleşti. Ellen onun zalim olabileceğini biliyordu.</span></p>

  <p class="msoplaintext"><span class="calibre19">   "Şöhretimin senin de hiç umurunda olmadığını düşünüyorum Ellen. Yalnızca umalım ki, intikam duyguların yargı yeteneğini etkilemez. Kimsenin, bunun adil bir dava olmadığını düşünmesini istemem."</span></p>

  <p class="msoplaintext"><span class="calibre19">   Ellen önündeki kâğıt ağırlığı alıp kafasına atmak isterdi ama ağırlık erişemeyeceği kadar uzaktı. "Neden egonu alıp mükellef bir ziyafete götürmüyorsun, Tony? Müthiş enerji harcıyor olmalı."</span></p>

  <p class="msoplaintext"><span class="calibre19">   Costello'nun ağzı incecik bir gülümsemeyle kıvrıldı. "Doğrusunu istersen buradan yemeğe gidecektim. Senden bize katılmanı isterdim ama..."</span></p>

  <p class="msoplaintext"><span class="calibre19">   "Benim başka planlarım var." Costello başını salladı. "Yarına kadar..."</span></p>

  <p class="msoplaintext"><span class="calibre19">   Loş hole çıkınca dönüp kadına baktı. "Biliyor musun, Ellen, bütün bu işler bir yana, seni tekrar görmek gerçekten çok iyi oldu."</span></p>

  <p class="msoplaintext"><span class="calibre19">   Ellen karşılık vermedi. Adam gidince parmaklarını saçlarının arasından geçirdi, adaleleri gevşerken tuttuğu soluğunu koyverdi. Konuşmalarının mantıklı bir değerlendirmesi bunun boşuna olmadığını söylüyordu. O da birkaç puan kazanmış, olduğu yerde direnebilmişti. Mantığın dışında ise kendini çırılçıplak ve zayıf hissediyordu.</span></p>

  <p class="msoplaintext"><span class="calibre19">   Tony kendisini hiç zayıf sanmadığı zaman da onu incitmenin bir yolunu bulmuştu. Ellen çekip gitmeyi tercih etmişse de, işte yine karşısına çıkmıştı. Hiçbir mantıklı sav duyduğu huzursuzluğu gideremezdi.</span></p>

  <p class="msoplaintext"><span class="calibre19">   Ve bu huzursuzluğun temelinde Tony Costello değil, Garrett Wright vardı.</span></p>

  <p class="msoplaintext"><span class="calibre19">   Costello'yu neden seçmişti? Mahkemede ya da karşılaşmak istemeyeceği tek kişiyi nasıl bilebilirdi? Costello'ya onun adına kim başvurmuştu?</span></p>

  <p class="msoplaintext"><span class="calibre19">   Biz'in öteki parçası kimdi?</span></p>

  <p class="msoplaintext"><span class="calibre19">   "Doğrusunu istersen buradan yemeğe gidecektim. Senden bana katılmanı isterdim ama..."</span></p>

  <p class="msoplaintext"><span class="calibre19">   Olasılıklar mantar gibi bitiyordu kafasının içinde. Tony yardımcılarından da söz ediyor olabilirdi, Garrett Wright'ın adına kendisini arayan kişiden de.</span></p>

  <p class="msoplaintext"><span class="calibre19">   Ellen mantosuyla çantasını kaptığı gibi odadan fırladı, Adalet dağıtıcıları paydos etmişlerdi, loş koridorlar bir tek çift topuğun sesiyle çınlıyordu. Ellen aşağı indi, holü geçip park yerine en yakın kapıya yürüdü. Kapıyı açarken kendisini soğuk dalgasına hazırladı, sonra eşikte durdu.</span></p>

  <p class="msoplaintext"><span class="calibre19">   Park yerinde Costello'yu göreceğini ummuştu ama alan ıssızdı. Kendi kendine bir küfür savurarak otomobiline doğru yürüdü. Tony'nin önce bürosuna uğrayacağını umuyordu. Orada onu yakalayıp lokantaya kadar izleyebilirse...</span></p>

  <p class="msoplaintext"><span class="calibre19">   "Bayan North?"</span></p>

  <p class="msoplaintext"><span class="calibre19">   Kara şekil gölgeler arasından bir hayalet gibi çıkıvermişti. Ellen yana kaçtı, ayakkabısının ökçesi kırıldı, bileği burkuldu. Sendelerken çantasını da düşürmüştü. Adam Slater dehşetten irileşmiş gözlerle onu izliyordu. Rüzgârın gözlerine savurduğu saçlarını sabırsız bir hareketle geriye itti.</span></p>

  <p class="msoplaintext"><span class="calibre19">   "Çok özür dilerim, Bayan North. Sizi korkutmak istememiştim. Çok özür dilerim."</span></p>

  <p class="msoplaintext"><span class="calibre19">   Ellen kaşlarını çatarak gence baktı. Kopan ökçesini yerden alıp cebine soktu.</span></p>

  <p class="msoplaintext"><span class="calibre19">   Sabrını kaybetmemeye çalışarak, "Bay Slater, ortalıkta sizden başka muhabir yokken insanın önüne öyle saldırır gibi çıkmanıza hiç gerek yok."</span></p>

  <p class="msoplaintext"><span class="calibre19">   "Çok özür dilerim. Sizi... şey... kaçmadan önce yakalamak istemiştim de...."</span></p>

  <p class="msoplaintext"><span class="calibre19">   "Neden sürünün geri kalanıyla birlikte Campion'da değilsiniz?"</span></p>

  <p class="msoplaintext"><span class="calibre19">   "Orada bir şey yok ki. Yani araştırma yapılıyor ama ne çocuk bulundu ne de bir ipucuna rastlanıldı. Bir grup Anthony Costello'nun basın toplantısı için buraya gelmişti ama sonra olay için yine Campion'a döndü. Ben de sizden bir yorum alabilme umuduyla burada kaldım."</span></p>

  <p class="msoplaintext"><span class="calibre19">   "Hiç yoktan iyidir, öyle mi?"</span></p>

  <p class="msoplaintext"><span class="calibre19">   "Evet... yani o da bir şey demek istediğim. Dr. Wright'ın Costello gibi kiralık bir silah getirmesine ne diyorsunuz?" Genç, cebinden not defterini çıkarıp elinde kalemle yazmaya hazır olarak bekledi.</span></p>

  <p class="msoplaintext"><span class="calibre19">   Ellen'in soluğu saydam bir bulut halinde çıkıp karanlıkta dalgalandı. Park yerindeki sodyum buharlı lambalar yanıyordu. Biri onun Bonneville'i üzerindeydi ve her iki yönde de yirmi metre yakınında başka bir otomobil yoktu. Ellen'in o aceleciliği birden sönüverdi.</span></p>

  <p class="msoplaintext"><span class="calibre19">   "Garrett Wright'ın savunulmaya hakkı vardır" dedi. "Bay Costello mesleğinde çok iyidir."</span></p>

  <p class="msoplaintext"><span class="calibre19">   "Sizce bu Wright'ın suçlu olduğu anlamına gelir mi? Yani kendini kurtarmak için Deer Lake'de bulabileceklerinden daha iyi bir avukata ihtiyacı olduğunu mu hissetti?"</span></p>

  <p class="msoplaintext"><span class="calibre19">   "Ben onun ne düşündüğünü bilemem. Bilmek isterdim ya. O zaman işim çok kolaylaşırdı." Ellen eğilip çantasını aldı, kopan ökçesini telafi etmek için sağ ayağı üzerinde dengesini bulmaya çalıştı. "Ben Garrett Wright'ın suçlu olduğuna inanıyorum. Bunu kanıtlamak ve onu mahkûm ettirmek için içimden gelen her şeyi yapacağım. Avukatının kim olduğu benim için hiç önemli değil."</span></p>

  <p class="msoplaintext"><span class="calibre19">   "Costello sizi ürkütmüyor mu?"</span></p>

  <p class="msoplaintext"><span class="calibre19">   "Hiç."</span></p>

  <p class="msoplaintext"><span class="calibre19">   "Hennepin'de ona karşı olduğunuz üç davadan ikisinden onun üstün çıkmasına rağmen mi?"</span></p>

  <p class="msoplaintext"><span class="calibre19">   "Bunu nereden duydunuz?"</span></p>

  <p class="msoplaintext"><span class="calibre19">   Slater omuzlarını silkti. "Sistemdeki kaynaklarımdan."</span></p>

  <p class="msoplaintext"><span class="calibre19">   "Her dava ayrıdır" diyen Ellen sendeleyerek arabasın yürüdü. "Garrett Wright'ın aleyhindeki davamızın sağlamlığına güveniyorum. Suçortağının da yakalanıp cezasını görmesi için elimden geleni yapmaya hazırım."</span></p>

  <p class="msoplaintext"><span class="calibre19">   "Onun kim olduğu konusunda elinizde bir ipucu var mı?" diyen Adam Slater yanında yürümeye başladı. "Nedeni hakkında bir bilgi elde edebildiniz mi?" '</span></p>

  <p class="msoplaintext"><span class="calibre19">   "Bir yorumda bulunmak durumunda değilim."</span></p>

  <p class="msoplaintext"><span class="calibre19">   "Adınızı kullanmam. 'Savcılıktan yüksek düzeyde bir kaynak' derim."</span></p>

  <p class="msoplaintext"><span class="calibre19">   "Bay Slater, savcılıkta yalnızca beş savcı var. Bu söz benim kimliğimi saklamaya yetmez."</span></p>

  <p class="msoplaintext"><span class="calibre19">   Slater gençliğin yılmaz inadıyla bir sonraki soruya geçti. "Neden konusunda hiçbir haber çıkmadı. Sizce bütün bunların nedeni nedir? Suç hep bir şey için işlenir: Seks, iktidar, para, uyuşturucu. Varoluşçu kozmik görüşe göre yalnızca iyi ve kötü mü söz konusudur?"</span></p>

  <p class="msoplaintext"><span class="calibre19">   Ellen gencin gözlerindeki o parıltıya baktı; Grand Forks'taki okuyucularının sabah kahvaltılarında okuyacakları sansasyonel bir bilgi kırıntısı bekliyordu. Ellen bu iş süresince her yanda iyilikle kötülüğü görebilmişti; karanlık gölgeleri ve insanlık için ufacık umut parıltıları. Brooks her konuda yanılıyor olsa bile bir konuda haklıydı: Çevrelerinde oynanan dram pek çok bakımdan yaşadıkları zamanın bir benzeriydi. Ancak Ellen, Beatles'ı hatırlamayacak kadar genç bir muhabirle felsefe konularına dalacak değildi.</span></p>

  <p class="msoplaintext"><span class="calibre19">   "Ben varoluşçu değilim, Bay Slater. Ben gerçekçiyim. Bu davayı kazanacağıma gerçekten inanıyorum. Benim yılda kazandığımın kat kat fazlasını giyim kuşamına harcayan ve yasanın kötü varlığın, kötülük dehasının onunla mücadeleden hepimizin toplamından daha büyük olduğuna inanan bir avukat beni ürkütemez. İşin aslına bakarsanız Garrett Wright bir sıradan bir suçludur. Ona hak ettiğinden fazla bir değer verecek değilim."</span></p>

  <p class="msoplaintext"><span class="calibre19">   Park yerinden çıkarken doğrusu televizyonda iyi giderdi, diye düşündü. Ama söylediklerine kendisinin de inanıyor olmaması çok yazıktı.</span></p>

  <p class="msoplaintext"><span class="calibre19">  </span></p>
</body>
</html>
