<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">ON DÖRDÜNCÜ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Denny Enberg öldü."</span></p>

  <p class="msoplaintext"><span class="calibre19">   "Ne... ne dedin?" Ellen kapıdan çıkmak üzereydi Mantosunun yarı düğmeleri iliklenmişti. Eldivenleri elinden düştü.</span></p>

  <p class="msoplaintext"><span class="calibre19">   "...İntihara benziyor" dedi Mitch. "...Bürosunda... dün gece..."</span></p>

  <p class="msoplaintext"><span class="calibre19">   Ellen'e gelen cümleler kesik kesikti, telefon hattında bir arıza varmış gibi.</span></p>

  <p class="msoplaintext"><span class="calibre19">   Yapacağımız ilk şey bütün avukatları öldürmek olmalı....</span></p>

  <p class="msoplaintext"><span class="calibre19">   "Aman Tanrım!" Bulantı bir top gibi yuvarlandı midesinde.</span></p>

  <p class="msoplaintext"><span class="calibre19">   Gece gelen telefonu bildirdikten ve gece nöbetçi şefinin evinin önünden hemen bir devriye arabasının geçeceğini söylemesinden sonra bile çok huzursuz uyumuştu. Kötülük ve korku dolu rüyalar bilinçaltının derinliklerinden yükselip kendisini yorgun düşürene kadar kovalamışlardı.</span></p>

  <p class="msoplaintext"><span class="calibre19">   "Güne başlamak için ne kötü bir şey" diye homurdandı Mitch. "Denny bir avukat için bile iyi bir insandı."</span></p>

  <p class="msoplaintext"><span class="calibre19">   Ellen soluğunu yutmaya çalışıyordu. Teni baştanbaşa yapış yapış bir terle kaplanmıştı. "Olay yerini koruyun" dedi.</span></p>

  <p class="msoplaintext"><span class="calibre19">   "Ne?"</span></p>

  <p class="msoplaintext"><span class="calibre19">   "Olay yerini olduğu gibi koruyun. Hemen geliyorum. Onun öldürülmüş olduğunu tahmin ediyorum."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Köşedeki Donut Hut ile Denny Enberg'in Southtown Alışveriş Merkezi'nin kenarındaki bürosu arasında yoğun bir yaya trafiği vardı. Basın sinek sürüsü gibi oradan oraya koşuyor, kapalı kapıların ve iriyarı polislerin kendilerine kapattığı haberleri elde etmek için sabırsızlanıyordu. Birkaç kişi Ellen'in otomobilini tanıyınca park yerine girerken arkasından koştular. Ellen onları görmezden gelip yoluna devam ederek yeşil-beyaz polis arabalarının oluşturduğu çemberin iç tarafına geçti. Vitesi parka takarken kapıyı açtı ve sanki zaten olmuş olanı hâlâ önleyebilirmiş gibi binaya doğru koşmaya başladı.</span></p>

  <p class="msoplaintext"><span class="calibre19">   Dış büro kalabalıktı. Denny'nin karısı Vicki ile sekreteri küçük kanepede oturmuşlar, birbirlerine sarılmış ağlaşıyorlardı. Hava sigara dumanı, aşırı giyimli bedenlerden ve aşırı gerilimli sinirlerden yükselen ekşi ter kokusuyla yoğunlaşmıştı.</span></p>

  <p class="msoplaintext"><span class="calibre19">   Ellen üzerindeki yüze bakmaya gerek görmeden yeşil parkalı bir kolu tuttu. "Mitch nerede?"</span></p>

  <p class="msoplaintext"><span class="calibre19">   "Arkada. Oraya girmenizi salık vermem."</span></p>

  <p class="msoplaintext"><span class="calibre19">   "Bu benim işim." Ellen, Denny'nin özel odasına doğru yürürken sırtından aşağı ürpertiler gönderen başka şeydi. Yapacağımız ilk şey bütün avukatları öldürmek olmalı...</span></p>

  <p class="msoplaintext"><span class="calibre19">   Koku açık kapıya dört beş metre uzaktan yuvarlanan bir dalga gibi çarptı yüzünü. Şiddet sonucu ölüm. Kan, sidik ve dışkı kokusu. Yoğun, boğucu, tiksindirici ve hemen ardında kusmuğun o keskin, asitli kokusu. Ellen ağzından soluk almaya çalıştı. Öğürme isteğiyle mücadele ederek içeri girdi, Mitch'i aradı.</span></p>

  <p class="msoplaintext"><span class="calibre19">   Oda sıcak ve aşırı kalabalıktı. Ahşap kaplı duvarlardan ölü hayvanlar cam gözlerle bakıyorlardı; çirkin dişleri olan kocaman boynuzlu bir geyik, sonsuza kadar uçuş anında donup kalmış av kuşları. Bir radyodan country müziği çalarken polis telsizleri parazit ve mesajlarla çatırdamaktaydı.</span></p>

  <p class="msoplaintext"><span class="calibre19">   Marty Wilhelm'in ağzı bir düğüm gibi büzülmüştü, yüzü inci beyazıydı. Üniformalı bir polis siyah vinileks kaplı alçak bir koltuğa oturmuş, başını bacakları arasına eğmişti, ayakkabıları arasında bir kusmuk birikintisi vardı. Midesi bulanan Ellen başını çevirdi. Mitch kadını gördü.</span></p>

  <p class="msoplaintext"><span class="calibre19">   Küçük bir Mentholatum kavanozu uzatarak, "Al kokla," dedi. "Burda bulunmak istediğinden emin misin, Ellen? Tüfek kullanmış. Çok berbat."</span></p>

  <p class="msoplaintext"><span class="calibre19">   Ellen mentolü burun deliklerine sürerek, "Daha önce görmediğim şey değil" dedi.</span></p>

  <p class="msoplaintext"><span class="calibre19">   "Evet ama o gördüğün her gün mahkemede karşında olan biri değildi."</span></p>

  <p class="msoplaintext"><span class="calibre19">   "Şimdi düzelirim."</span></p>

  <p class="msoplaintext"><span class="calibre19">   "Bayılacaksın, yüzün tebeşir gibi."</span></p>

  <p class="msoplaintext"><span class="calibre19">   "Onu kim bulmuş?"</span></p>

  <p class="msoplaintext"><span class="calibre19">   "Karısı. Bu sabah işten yediyi çeyrek geçe gelmiş. Denny evde değilmiş ve gece de gelmediği belliymiş. Buraya telefon etmiş ama yanıt alamamış. Kaygılandığı için de gelmiş."</span></p>

  <p class="msoplaintext"><span class="calibre19">   "Şef Holt, Enberg'in öldürüldüğüne inanmaman için nedenin olduğunu söyledi." Wilhelm konuşmaya katılmak için uzanınca, gördükleri karşısında kahvaltılarını kaybedenlerden birinin de o olduğu anlaşıldı. Ellen yutkunarak parmağını yine Mentholatum kremine daldırdı.</span></p>

  <p class="msoplaintext"><span class="calibre19">   Dikkatini Mitch'e vererek, "Dün gece biri telefon etti. "</span></p>

  <p class="msoplaintext"><span class="calibre19">   "Erkek mi kadın mı?"</span></p>

  <p class="msoplaintext"><span class="calibre19">   "Emin değilim. Erkekti galiba."</span></p>

  <p class="msoplaintext"><span class="calibre19">   "Ne dedi?"</span></p>

  <p class="msoplaintext"><span class="calibre19">   "Shakespeare'den bir alıntı: 'Yapacağımız ilk şey bütün avukatları öldürmek olmalı.' "</span></p>

  <p class="msoplaintext"><span class="calibre19">   O cisimsiz ses kafasının içinde yankılanıyordu. "Saat kaçta?" diye Mitch sordu.</span></p>

  <p class="msoplaintext"><span class="calibre19">   "İkiyi biraz geçiyordu. Polise haber verdim ama ne yapılabilirdi ki? Bana yönelik bir tehdit olabileceğini düşündüm. Nöbetçi bir devriye arabası gönderdi. Ama aklıma bile gelmemişti... böyle bir şeyi düşünemezdim..."</span></p>

  <p class="msoplaintext"><span class="calibre19">   "Bunun olacağını bilemezdin, Ellen" dedi Mitch. "Hâlâ bilemezsin."</span></p>

  <p class="msoplaintext"><span class="calibre19">   "Bir intihar görüntüsü var" dedi Wilhelm. "İçeri zorla fiş, herhangi bir mücadele izi yok. Silah kendi duvarından alınmış. Tetiğe bir ip bağlamış."</span></p>

  <p class="msoplaintext"><span class="calibre19">   "Onu daha dün gece gördüm" dedi Ellen. "Biraz dalgındı, belki de canı sıkılmıştı ama intihar edecek bir durumda değildi."</span></p>

  <p class="msoplaintext"><span class="calibre19">   "Yüksek profilli bir davada bir müvekkilini elinden kaçırmıştı" dedi Wilhelm.</span></p>

  <p class="msoplaintext"><span class="calibre19">   "Ama kalben o davaya bağlı değildi" diye Ellen ısrar etti. "Düş kırıklığının yanı sıra bana rahatlamış gibi geldi. Telefonlar edildiğini söyledi bana."</span></p>

  <p class="msoplaintext"><span class="calibre19">   "Tehdit mi?" diye Wilhelm sordu.</span></p>

  <p class="msoplaintext"><span class="calibre19">   " 'Ulan sefil avukat' türü diye tanımlamıştı bana."</span></p>

  <p class="msoplaintext"><span class="calibre19">   "Wright'ı savunduğu için kızan insanlar vardı" dedi Mitch. "Ama avukatlıktan atıldıktan sonra neden biri kalkıp onu öldürsün ki?"</span></p>

  <p class="msoplaintext"><span class="calibre19">   Wilhelm başını salladı. "Öldürmezlerdi. Bunun bir anlamı olmazdı."</span></p>

  <p class="msoplaintext"><span class="calibre19">   "Haklısın" dedi Ellen. "Ama o yanlış yorumlamış olabilirdi. Belki de bana edilen telefon edilmişti ona da."</span></p>

  <p class="msoplaintext"><span class="calibre19">   "Bu kadar belirsiz bir şey üzerine bir soruşturma başlatamam, Bayan North."</span></p>

  <p class="msoplaintext"><span class="calibre19">   Ellen ajanın üstünlük taslamasını duymazdan geldi. "Peki sence ne oldu? Wright işi beceremediği için onu azletti ve suçortağı da avukat-müvekkil ilişkisinden dolayı bildiği şeyleri anlatmasını önlemek için mi onu öldürdü?"</span></p>

  <p class="msoplaintext"><span class="calibre19">   "Bir avukat o tür bilgileri açıklayamaz" dedi Wilhelm. "Meslek ahlakına aykırıdır. Barodan atılır yoksa."</span></p>

  <p class="msoplaintext"><span class="calibre19">   Mitch sabırsız bir ifadeyle baktı adamın yüzüne. "Sen hiç kimliği meçhul kişilerin yaptıkları ihbarlar diye bir sözedildiğini duymadın mı? Wilhelm, Tanrı aşkına, sen daha dün mü çıktın yumurtandan?"</span></p>

  <p class="msoplaintext"><span class="calibre19">   CTB ajanının yüzü pembeleşti. "Wright, Enberg'i günü azletti. Öldürmek için yirmi dört saat beklemek niye? Akla uygun değil ve kanıtlar da böyle bir iddiayı doğrulamıyor."</span></p>

  <p class="msoplaintext"><span class="calibre19">   "Çünkü bu onlar için bir oyun" diye homurdandı Mitch "Wright ile arkadaşı insanların zihinlerini allak bullak etmekten hoşlanıyorlar. Wright, Enberg'i azletmeden önce, adamı vicdan azabıyla kahretmek zevki için pek çok şeyi itiraf etmiş olabilir. Bir sineğin kanatlarını kopartmak gibi bir şey yani, hastalıklı orospu çocuğu."</span></p>

  <p class="msoplaintext"><span class="calibre19">   Bu fikir Ellen'in damarlarını dondurmuştu. Ama kentte çalışırken geliştirdiği ve sonra orada bıraktığı sert kabuğunun kalıntılarını toparlamak için çaba gösterdi.</span></p>

  <p class="msoplaintext"><span class="calibre19">   "Bu işi bitirelim" diye mırıldandı. Mitch başını salladı. "Nasıl istersen."</span></p>

  <p class="msoplaintext"><span class="calibre19">   Kadını Denny Enberg'in masasına yöneltti. Ellen kullanılmamaktan paslanmış eski becerilerini yardıma çağırarak, sakin ol, kendini kaptırma, diye düşündü. Bütün iş buradaydı: Cesedi, dışarda oturan bir kadının kocası olarak düşünmeyecektin. Karşındaki yalnızca bir cesetti, bir cinayetin deliliydi, dün gece bu odada konuştuğun adam değildi.</span></p>

  <p class="msoplaintext"><span class="calibre19">   "Senden mesleğinin ahlak kurallarını çiğnemeni asla istemeyeceğimi bilirsin, Denny. Ama doğru olanı yapmanı da beklerim. Garrett Wright düşündüğümüz canavarsa, durdurulması gerekir. Suçortağının durdurulması gerekir. Eğer onları durdurabilmek için yapabileceğin bir şey olsaydı bunu yapacağından eminim. Sen doğru olanı yaparsın. Değil mi, Denny?"</span></p>

  <p class="msoplaintext"><span class="calibre19">   Bunu hiç öğrenemeyeceklerdi, Denny Enberg'in vicdani kafasının büyük bir parçasıyla uçup gitmişti. Cesedi koltuğuna serilmişti, kendini öldürdüğü tüfek namlusu yukarı gelmek üzere bacakları arasındaydı. Beyin ve kemik parçaları kanla kaplı budaklı çam tahtalarına yapışmıştı.</span></p>

  <p class="msoplaintext"><span class="calibre19">   Park İlçesi Adli Tabibi ve Oglethorpe Cenazeevi Müdürü Oglethorpe, Denny Enberg'den geriye kalanlara baktı.</span></p>

  <p class="msoplaintext"><span class="calibre19">   Yüzünü ekşiterek, "Kendini öldürmüş" dedi.</span></p>

  <p class="msoplaintext"><span class="calibre19">   "Belki."</span></p>

  <p class="msoplaintext"><span class="calibre19">   Oglethorpe siyah çerçeveli kalın gözlüklerinin ardından Mitch'e baktı. "Ne? Çok basit ve aşikâr bir şey bu!"</span></p>

  <p class="msoplaintext"><span class="calibre19">   "Hiçbir şey basit değildir."</span></p>

  <p class="msoplaintext"><span class="calibre19">   Wilhelm tuttuğu soluğunu bıraktı. "Bak Şef, adam koltuğunda oturuyor, bir mücadele izi yok. Yani sence oturduğu yerden katilin içeri girip tüfeğin namlusunu sokması için ağzını mı açtı?"</span></p>

  <p class="msoplaintext"><span class="calibre19">   Mitch adamı pek de dinlemeyerek sırtını çevirdi, "intihar notu yok" dedi. Kanlı sumenin yanındaki içi dolu kupanın içinden bir kalem çekip boş Cuervo şişesine dokundu. "İçiyormuş" diye mırıldandı. "Ve ne kadar içtiğini bilmiyoruz."</span></p>

  <p class="msoplaintext"><span class="calibre19">   "Ben buradayken o şişe yarı yarıya doluydu" dedi Ellen.</span></p>

  <p class="msoplaintext"><span class="calibre19">   "Saat kaçta?"</span></p>

  <p class="msoplaintext"><span class="calibre19">   "Yedi yedi buçuk."</span></p>

  <p class="msoplaintext"><span class="calibre19">   "Ve burada bir tek kadeh var" dedi Mitch. "Bu epey tekila demek. Otopside ne kadar içtiği ortaya çıkar. Eğer kendini kaybedecek kadar içmişse bu neden bir mücadele izi olmadığını açıklayabilir."</span></p>

  <p class="msoplaintext"><span class="calibre19">   "Ya tüfeğin tetiğindeki ip" dedi Wilhelm. "Tetiğe ipi bağlamıştı ki..."</span></p>

  <p class="msoplaintext"><span class="calibre19">   Mitch kaşlarını çattı. "Tanrı aşkına, yeter artık, Wilhelm. Eğer bir cinayete intihar süsü vermek istersen bunu yapmaz mıydın?" Elini kaldırdı. "Sakın yanıt vereyim deme." Oglethorpe'a döndü. "Olay yeri tespiti bittikten sonra onu Hennepin Kadavra Tıp Merkezi'ne götürürsün. Doku örnekleri laboratuara ne kadar çabuk gönderilirse o kadar iyi olur."</span></p>

  <p class="msoplaintext"><span class="calibre19">   "Otopsi mi?" diye homurdandı adam. Bir ceset , Tıp Merkezi'ne gönderildi mi öteki dünyaya hazırlanması için Oglethorpe Cenazeevine geri gönderilmesi kesin değildi.</span></p>

  <p class="msoplaintext"><span class="calibre19">   Wilhelm sesinin tonuyla gereksiz bir zahmet olduğuna inandığını belli ederek, "Ben seyyar laboratuara telefon edeyim" dedi.</span></p>

  <p class="msoplaintext"><span class="calibre19">   Ellen ise Denny Enberg'in koltuğunun kolu üzerindeki katılaşmış eline bakıyordu. Geniş bir el, kısa, küt parmaklar.</span></p>

  <p class="msoplaintext"><span class="calibre19">   Sıradan bir hukuk mesleği ve geceleri çalışan karısı olan, sıradan bir insan. Sakin ve düzenli bir yaşam zorla alınmış elinden. Eğer tahmin ettiği şey doğruysa bir piyon olarak kullanılmış, bir oyunun bir taşından fazla bir şey değilmiş gibi kendisiyle oynanmış ve sonra da yokedilmişti.</span></p>

  <p class="msoplaintext"><span class="calibre19">   Mitch kapıya doğru yürürken, "Sekreteriyle ben konuşayım" dedi. "Bakalım gece geç saat için bir randevusu var mıymış? Bir katilin adını bırakacağını sanmam ama zaman çerçevesini belki biraz daraltabiliriz. Hatta talihimiz varsa bir de tanık buluruz. Sana herhangi bir ad vermemişti, değil mi, Ellen?"</span></p>

  <p class="msoplaintext"><span class="calibre19">   "Hayır. Anormal bir durum da görmedim. Ben davayı düşünüyordum. Benim için Todd Childs ile Christopher Priest'ın dün gece nerede olduklarını araştırır mısın?"</span></p>

  <p class="msoplaintext"><span class="calibre19">   "Zaten listemin başındalar."</span></p>

  <p class="msoplaintext"><span class="calibre19">   "Ve Paul Kirkwood" dedi Wilhelm.</span></p>

  <p class="msoplaintext"><span class="calibre19">   Ellen koridora çıkarken saatine baktı. "Benim gitmem gerek. Saat onda bir toplantım var ve bir duş yapıp bu üstümdekileri değiştirmezsem Yargıç Grabko beni mahkemeye hakaretten tutuklatır."</span></p>

  <p class="msoplaintext"><span class="calibre19">   Mitch'e minnet dolu gözlerle baktı. "Beni dinlediğin için teşekkür ederim, şef. Ajan Wilhelm ile saygın adli tıp tabibimize kalsaydı Denny bu öğleden sonra mumyalama masasına yatırılmış olurdu."</span></p>

  <p class="msoplaintext"><span class="calibre19">   "Wilhelm bu işe gelmekle başına düşündüğünden fazla bela sardı. İlk başta bir çocuk kaçırılması olayının ortasında buldu kendini. Haftası dolmadan bir çocuk daha kaçırıldı ve şimdi de olası bir cinayetle karşı karşıya. Bu iş sona ermeden yerini seve seve Megan'a bırakmak isteyecektir."</span></p>

  <p class="msoplaintext"><span class="calibre19">   "Megan nasıl?"</span></p>

  <p class="msoplaintext"><span class="calibre19">   Mitch bakışlarını kaydırırken çenesi kasıldı. "Umulabilecek kadar iyi. Maalesef, kendisi hariç kimsenin fazla bir şey umduğu yok. Kendisine zararlı olacak kadar inatçı."</span></p>

  <p class="msoplaintext"><span class="calibre19">   "Mücadeleci bir kadın."</span></p>

  <p class="msoplaintext"><span class="calibre19">   "Öyle. Bu mücadeleyi kazanamazsa olacaklardan tasalanıyorum doğrusu."</span></p>

  <p class="msoplaintext"><span class="calibre19">   Wright'ın oyununun zalimliği bir mürekkep lekesi gibi dışa doğru genişlemeye devam ediyor, Megan'ın mesleğini, Josh'un masumluğunu, Dustin Holloman'ın geleceğini, Denny Enberg'in yaşamını karartıp siliyordu. Ellen'in yaşamına bile bir telefon konuşması kadar basit bir şeyle dokunmuştu.</span></p>

  <p class="msoplaintext"><span class="calibre19">   Yapacağımız ilk şey bütün avukatları öldürmek olmalı....</span></p>

  <p class="msoplaintext"><span class="calibre19">   Mitch, onu çağıran birine doğru uzaklaşırken, "Senin ev telefonunu dinlemeye alalım" dedi. "Sonra konuşuruz."</span></p>

  <p class="msoplaintext"><span class="calibre19">   Ellen bir an tek başına kalmıştı: Ölüm sahnesi ile yaslıların tam ortasında. Dışarı çıkarken onların yanına gidip Denny'nin karısına başsağlığı dileyecek, sonra otomobiline ulaşana kadar medya sürüsüyle mücadele zorunda kalacaktı.</span></p>

  <p class="msoplaintext"><span class="calibre19">   Tek istediği sakin ve düzenli bir yaşamdı... Dennis Enberg gibi... Kirkwood'lar ve Hannah'lar gibi.</span></p>

  <p class="msoplaintext"><span class="calibre19">   Birden ölüm kokmayan bir havayı içine çekmek ihtiyacını duydu. Sağa döndü, kısa koridordan geçip binanın arkasına çıktı.</span></p>

  <p class="msoplaintext"><span class="calibre19">   Yüzüne sert bir rüzgâr çarpmıştı. Ağzını açıp havayı içine Çekti. Binaya yaslanarak bir insanın kaybının, daha az elle tutulabilen bir şeyin, huzur ve güvenliğin, kasaba sakinlerinin sıcak bir yünlü battaniye gibi sarındıkları o bağışıklık sunun kaybının yasını tuttu.</span></p>

  <p class="msoplaintext"><span class="calibre19">   Minneapolis'ten ayrılmıştı ama Tony Costello neye inanırsa inansın, oradan kaçmış değildi. Ayrılmıştı ve bu kasaba ile buradaki yaşamı seçmişti. Eğer bunun için mücadele edecekse, bütün varlığıyla mücadele edecekti.</span></p>

  <p class="msoplaintext"><span class="calibre19">   Ellen son bir derin soluk aldıktan sonra bir meslektaşının, dul eşi ve bu son trajediyi dünyaya bildirecek olan insanlarla yüzyüze gelmek için geri döndü.</span></p>

  <p class="msoplaintext"><span class="calibre19">  </span></p>
</body>
</html>
