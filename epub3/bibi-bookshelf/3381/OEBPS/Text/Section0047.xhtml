<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <p class="msoplaintext1"><span class="calibre19"><b class="calibre10"><br class="calibre5"/></b></span></p>

  <p class="msoplaintext1"><span class="calibre19"><b class="calibre10">GÜNLÜK KAYDI</b></span></p>

  <p class="msoplaintext1"><span class="calibre19">27 Ağustos 1968</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">   Cesedi bugün buldular. Beklediğimiz kadar çabuk değil ama. Onları fazla üstün gördüğümüz anlaşılıyor. Polis bizim kadar kurnaz değil. Kimse değil.</span></p>

  <p class="msoplaintext"><span class="calibre19">   Kaldırımda durup izledik. Ne zavallı bir sahne. Koca koca adamlar çalılıkların arasına girmiş kusuyorlar. Parkın o köşesinin çevresinde dönüp durdular, çimenleri ezdiler, ağaçların dallarını kırdılar. Tanrı'ya seslendiler ama Tanrı onlara ses vermedi. Hiçbir şey değişmedi. Gökten yıldırım düşmedi. Kimseye neden bildirilmedi. Ricky Meyers ölü kaldı, kolları iki yana açık, spor ayakkabılarının burnu havaya dönük.</span></p>

  <p class="msoplaintext"><span class="calibre19">   Işıkları yanarak cankurtaran geldiğinde oradaydık. Başka polis otomobilleri de geldi. Sonra kasabadan gelenlerin otomobilleri. Biz kalabalığın arasında durduk ama bizi kimse görmedi, kimse bize bakmadı. Ama biz gerçekten onların üzerindeyiz, onların ötesindeyiz ve onlar bizleri göremezler. Onlar kördür ve aptaldır ve safçasına güvenirler. Bize bakmayı asla akıl edemezler.</span></p>

  <p class="msoplaintext"><span class="calibre19">   Bizler on iki yakındayız.</span></p>

  <p class="msoplaintext"><span class="calibre19">   Bizler.</span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19">"Ben Priest'ın üzerine iddiaya girerim" dedi Mitch yanıp sönen ışıklarını yakarken.</span></p>

  <p class="msoplaintext"><span class="calibre19">   Lakeshore Drive'a giren polis araçlarının başında onun Explorer'ı vardı. Basın daha önceden gelip Wright'ın bahçesine yerleşmiş ve adamı evinde kıstırarak bir kere olsun yararlı bir iş yapmıştı. "Megan'ın gözü hep ondaydı. Birbirlerini çocukluklarından tanıyor olabilirler; Penn State'te aynı zamanda öğretmenlik yapmışlardı. Kovboyları birlikte kurdular ve Slater'e göre Kovboylar, Wright'ın himayesine aldığı Slater'in geliştirilmesi için kurulmuştu."</span></p>

  <p class="msoplaintext"><span class="calibre19">   Ellen yan koltukta otururken beklentiyle vücudu kasılıyordu. "Ama eğer bu oyunda birlikteyseler, neden Josh'un kaybolduğu gece birlikte olduklarını söylemediler? Neden Todd Childs, duruşmada polise verdiği ifadeyi değiştirdi?"</span></p>

  <p class="msoplaintext"><span class="calibre19">   "Bize puan kazandırmak istediğini söyledin. Ayrıca birbirlerinin kanıtı olsalardı o zaman birinin suçlu olduğuna inananlar otomatik olarak ötekini de suçlu olarak göreceklerdi." Mitch aracı Wright'ın evi önünde durdurup motoru kapattı. Gazeteciler arabaya koştular. Mitch onlara bakmadan Ellen'e döndü. "Bakalım Dr. Wright o sorulara yanıt verebilecek mi. O videoları oynatırken o da yorum yapsın şimdi."</span></p>

  <p class="msoplaintext"><span class="calibre19">   Ön kapıya giderlerken, habere aç basın, düğünde pirinç atar gibi soru yağdırıyordu. Steiger önemli görünme fırsatını kaçırmayarak sağa sola emir yağdırdı.</span></p>

  <p class="msoplaintext"><span class="calibre19">   Mitch zile bastı, bekledi, bir daha bastı. Yüksek sesle, "Dr. Garrett Wright, polis!" dedi. "Lütfen kapıya gelin. Sizinle konuşmamız gerekiyor."</span></p>

  <p class="msoplaintext"><span class="calibre19">   Bir dakika beklediler. Mitch telsizini ağzına götürdü. "Noogie? Orada bir şey var mı?"</span></p>

  <p class="msoplaintext"><span class="calibre19">   "Yok, Şef."</span></p>

  <p class="msoplaintext"><span class="calibre19">   Mitch kapıya bir daha vurdu. "Dr. Wright, ben Şef Holt. Sizinle konuşmak istiyoruz."</span></p>

  <p class="msoplaintext"><span class="calibre19">   "Evde olması gerek" dedi Wilhelm. "Dün gece zafer kutlamasındaydı. Eve döndüğünü biliyoruz."</span></p>

  <p class="msoplaintext"><span class="calibre19">   "Ama evde kaldı mı?" diye sordu Mitch. "Eğer mucize çocuğunun yakalandığı haberini duymuşsa kaçmış olabilir."</span></p>

  <p class="msoplaintext"><span class="calibre19">   Mitch telsiz düğmesine bir daha bastı. "Noogie? Garaja bir bak. İçerde ne var?"</span></p>

  <p class="msoplaintext"><span class="calibre19">   "Bir Saab ve bir Honda, Şef."</span></p>

  <p class="msoplaintext"><span class="calibre19">   "Hepsi tamam." Mitch Ellen'e baktı. "Ben içeri girelim derim. Bunun için olası nedenimiz var."</span></p>

  <p class="msoplaintext"><span class="calibre19">   "Ve de seyircilerimiz" diye mırıldandı Wilhelm.</span></p>

  <p class="msoplaintext"><span class="calibre19">   "Onları bahçeden kovala, Marty" diye Mitch emretti. "Bir kerelik olsun bir işe yara."</span></p>

  <p class="msoplaintext"><span class="calibre19">   Wilhelm dönerken Mitch kapı kolunu yokladı. "Kilitli." Telsizi ağzına götürdü. "Noogie? Orada senden başka kimse var mı?"</span></p>

  <p class="msoplaintext"><span class="calibre19">   "Yok, efendim."</span></p>

  <p class="msoplaintext"><span class="calibre19">   "Öyleyse gerekeni yap."</span></p>

  <p class="msoplaintext"><span class="calibre19">   "Anlaşıldı."</span></p>

  <p class="msoplaintext"><span class="calibre19">   Noga emniyetin koçbaşıydı. Onun bir omuz darbesiyle menteşelerinden sökemeyeceği kapı henüz yapılmamıştı. Bir an sonra sokak kapısının kilitleri açıldı ve iriyarı memur kapıyı açtı.</span></p>

  <p class="msoplaintext"><span class="calibre19">   Ev sessizdi. Mitch, holden görünen odalara baktı. Dokuz milimetrelik Smith Wesson tabancasını omuz kılıfından çıkarıp burnu yukarı gelmek üzere tutarak, "Dr. Wright?" diye seslendi. "Polis! Sizi görebileceğimiz bir yere çıkın!"</span></p>

  <p class="msoplaintext"><span class="calibre19">   Ortalıkta çıt çıkmıyordu.</span></p>

  <p class="msoplaintext"><span class="calibre19">   "Eh, güç yolu seçmek zorunda kalacağız" diye mırıldanarak Ellen ile Cameron'a döndü. "Siz dışarda bekleyin. Bunun bir rehine durumuna dönmesini istemiyorum. Noggie, beni koru."</span></p>

  <p class="msoplaintext"><span class="calibre19">   Ellen elini erkeğin koluna dayadı. "Dikkatli ol, Mitch. Artık kaybedecek bir şeyi kalmadı."</span></p>

  <p class="msoplaintext"><span class="calibre19">   Mitch önde olarak koridorlara daldılar. Her kapalı kapı kötü bir sürpriz olabilirdi. Yabancı bir evin dar alanları her zaman tehlikeliydi. Bir banyoya, bir misafir odasına, Karen Wright'ın hobi odasına baktılar. Tek ses yoktu. Her şey yerli yerindeydi.</span></p>

  <p class="msoplaintext"><span class="calibre19">   Geceleyin çekip gitmiş olabilirler, diye düşündü Mitch. Suç iddiaları reddedildiği için gözcü ekibini çekmek zorunda kalmıştı. Deer Lake'de Bloomington'daki havaalanına günde yirmi dört saat insan taşıyan taksi servisini aramaya karar verdi. Wright'lar Rio yolunu yarılamış olabilirlerdi şu anda.</span></p>

  <p class="msoplaintext"><span class="calibre19">   Üst kattaki son odanın önüne gelmişti. Kapıyı tıklattı. "Wright, ellerin havada olarak dışarı çık! Tutuklusun!"</span></p>

  <p class="msoplaintext"><span class="calibre19">   Ses yoktu. Mitch kolu tutup çevirdi, duvara yaslanarak kapıyı açtı. İçerden ateş edilmedi. Yatak odasından içeri süzülünce Garrett Wright'ın neden kendilerine karşılık vermediğini anladı.</span></p>

  <p class="msoplaintext"><span class="calibre19">   Geniş yatağın üzerinde kollan bacakları iki yana açılmış bir halde yatıyordu Garrett Wright. Boğazı bir kulağından ötekine kadar kesilmiş, göğsüne sapına kadar bir kasap bıçağı saplanmıştı.</span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19">"Daha soğumamış" dedi Mitch. "Öldürüleli ancak bir iki saat olmuş."</span></p>

  <p class="msoplaintext"><span class="calibre19">   Ellen, Garrett Wright'ın kafasını gövdesinden ayıracak kadar geniş yaraya baktı, sonra başını odaya çevirdi. "Bir mücadele izi yok."</span></p>

  <p class="msoplaintext"><span class="calibre19">   "Çok kötü. Ölümün yüzünü görmeliydi. Kurbanlarının hissettikleri korkuyu o da hissetmeliydi."</span></p>

  <p class="msoplaintext"><span class="calibre19">   "Araçlar burada ve Karen Wright yok" dedi Wilhelm. "Ya bunu kadın yapıp kaçtı ya da katil onu yanında götürdü."</span></p>

  <p class="msoplaintext"><span class="calibre19">   "Paul Kirkwood herkesin önünde intikam yemini etmişti" diye Cameron hatırlattı. "Karen'le ilişkisi vardı."</span></p>

  <p class="msoplaintext"><span class="calibre19">   "İkisi için de tutuklama emri çıkart" dedi Ellen. Bakışları ölü yatan adama çevrildi.</span></p>

  <p class="msoplaintext"><span class="calibre19">   Bir katil. Ruhu ve kalbi, çevresindeki fildişi çarşafın emdiği kan kadar kara bir insan. İşkence etmiş, öldürmüş ve buna bir oyun demişti. Kalpsiz ve zalim. Ve bu kendi ölümüyle birlikte devam ediyordu. Bir başkasını katil yapmıştı ve o kişi şimdi başkalarının yaşamına karışacak ve etkileri okyanusa akan bir petrol akıntısı gibi devam edip duracaktı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Karen bebeği kollarında sallayarak, "Hep çocuğum olsun istemişimdir" dedi. "Garrett ile çocuğumuz olmuyordu. Ama Paul ile olabilir. Lily bizim olabilir."</span></p>

  <p class="msoplaintext"><span class="calibre19">   Hannah şafak sökmeden birkaç saat önce evine gelen kadına baktı. Karen Wright. Saf ve kimseyi incitmeyen Karen. Hep yardım etmek isteyen, ahu bakışlı, güzel karen. Kocasının metresi. Oğlunu kaçıran insanın karısı.</span></p>

  <p class="msoplaintext"><span class="calibre19">   Hannah koridorun ötesindeki bir şarkı sesiyle uyanmıştı. Lily'nin odasından gelen bir kadın sesi. Uyku tulumundan saçları gözlerine önüne düşerek çıkmıştı.</span></p>

  <p class="msoplaintext"><span class="calibre19">   Şimdi yatak odalarının arasındaki koridorda duruyor ve bunun son zamanlarda sık sık gördüğü karabasanlardan biri olduğunu umuyor ama olmadığını da biliyordu. Karen Wright kızının odasındaydı, kucağında Lily, elinde bir tabanca vardı.</span></p>

  <p class="msoplaintext"><span class="calibre19">   "Buraya nasıl girdin?" diye sordu.</span></p>

  <p class="msoplaintext"><span class="calibre19">   Karen gözlerini Lily'den bir an bile ayırmadan, "Anahtarla" dedi. "Paul'ün bütün anahtarlarının birer eşini yaptırttım. Artık Garrett aramıza giremeyeceğine göre kalbinin anahtarına da sahip olabilirim."</span></p>

  <p class="msoplaintext"><span class="calibre19">   Karen, Lily ve eline büyük gelen dokuz milimetrelik tabancayla sallanan koltuktan kalktı. "Sen çok tatlısın, Lily'ciğim" dedi. "Hep benim kızımmışsın gibi düşünürdüm seni. Garrett'in bana seni almasını istemiştim ama o hep küçük oğlanları alır. Hep öyle olmuştur. Çocuklardan nefret eder."</span></p>

  <p class="msoplaintext"><span class="calibre19">   "O senin olamaz" dedi Hannah.</span></p>

  <p class="msoplaintext"><span class="calibre19">   Karen'ın gözleri kasıldı, ağzı çarpıldı. "Sen onu hak etmedin. Ben ettim. Ben her şeyimi veriyorum ve karşılığında hiçbir şey almıyorum. Sıra bende artık. Garrett'e söyledim ama beni dinlemedi. Ona Paul'ü istediğimi söyledim. Paul'ü seviyorum. Paul bana bir bebek verebilirdi. Ama hayır. O Paul'ü suçlu göstermek istedi. Benim istediğimi mahvetmek zorundaydı. Çok büyük bir yanlışlık yaptı."</span></p>

  <p class="msoplaintext"><span class="calibre19">   Bebeği tutan kolları sıkıldı, Lily çırpındı, "Bırak!" dedi.</span></p>

  <p class="msoplaintext"><span class="calibre19">   "Olmaz yavrucuğum," diye gülümseyen Karen kızın yanağını tabancanın namlusuyla okşadı. "Artık benim kızım olacaksın. Buradan gidip babanla yeni bir yaşam kuracağız. Mutlu bir aile olacağız."</span></p>

  <p class="msoplaintext"><span class="calibre19">   Hannah kapıyı tutmak için adım adım ilerlerken, "Ya Garrett?" diye sordu. Bu deli kadının kızını alıp evinden çıkmasına izin verecek değildi. Yapması gerekeni yapacaktı. Çocuklarını güvenlik altında tutacağına yemin etmişti. Kurban olmaktan bıkmıştı artık.</span></p>

  <p class="msoplaintext"><span class="calibre19">   Karen'ın gözleri yaşardı. "Garrett... beni dinlemedi. Benim mutlu olmamı istemedi." Yanağından aşağı bir tek damla süzüldü. "Paul'ü seviyorum ve Garrett beni ona ihanet ettirdi. Bunu yapmamalıydı."</span></p>

  <p class="msoplaintext"><span class="calibre19">   Lily çırpınıyor, kendisini belinden kavrayan kolu iteliyordu. "Lily bırak!" dedi. Hannah'ya baktı. "Anne, bırak."</span></p>

  <p class="msoplaintext"><span class="calibre19">   Karen sinirlenerek bebeği sarstı. "Yeter artık, Lily!" Tabancanın namlusuyla kızın başını kendisine çevirdi. "Artık annen benim!"</span></p>

  <p class="msoplaintext"><span class="calibre19">   Josh sahneyi annesinin arkasından izliyordu. Kendisini farkeden olmamıştı. Olmazdı da. Bir hayalet gibiydi. Sessizlik zihnindeydi ve onu istediği kadar büyütüp dev bir baloncuk gibi çevresine sarabilirdi. Tabancayı gördü. Konuşulanları duydu. Karen, Lily'yi alacaktı. Kendisini aldıkları gibi. Öteki çocuğu aldıkları gibi. Öteki Gidici şimdi ölüydü, kendisini uyardıkları gibi. Ve uyardıkları gibi şimdi de Lily'yi alıyorlardı. Eğer gerçeği söylerse kötü şeyler olacaktı. Ama kimseye bir şey söylememişti ve kötü şeyler yine de oluyordu.</span></p>

  <p class="msoplaintext"><span class="calibre19">   İçindeki korku ondan kurtulma ihtiyacıyla mücadele halindeydi. Kurtulmak istiyordu. Ailesinin özgür olmasını istiyordu. Bunu belki de yeteri kadar çok isteseydi... Eğer yeteri kadar iyi olsaydı... Eğer gerekli cesareti bulabilseydi...</span></p>

  <p class="msoplaintext"><span class="calibre19">   Hannah odaya girmeye çalışarak, "Paul bunu yaptığını biliyor mu?" diye sordu. Eğer bez değiştirme masasına kadar gidebilse, bebek pudrasını alıp Karen'ın yüzüne fırlatabilse, tabancayı kullanmaya fırsat bulamadan Lily'yi elinden alabilse...</span></p>

  <p class="msoplaintext"><span class="calibre19">   "Paul beni seviyor" diyen Karen kızı beline oturttu. "Bana ihtiyacı var. Benim gibi bir kadın hakkıdır onun."</span></p>

  <p class="msoplaintext"><span class="calibre19">   "O konuda haklısın işte" diye acı acı güldü Hannah. Paul o nedensiz tatminsizliği ile, o bencilliği ile bu karabasanı başlarına çökertmişti. Karen Wright gerçekten de hak ettiği kadındı.</span></p>

  <p class="msoplaintext"><span class="calibre19">   Karen kucağından sıyrılmaya çalışan kızı göğsüne bastırdı. "Mutlu bir aile olacağız. Yeter ama, Lily!" Tabancayı kaldırdı. "Beni sana bir zarar vermeye zorlama ama."</span></p>

  <p class="msoplaintext"><span class="calibre19">   Tabancanın kabzasını kızın kafasına indirecekken Josh birden canlandı. Odaya dalıp kendini Karen Wright'ın bacaklarına attı.</span></p>

  <p class="msoplaintext"><span class="calibre19">   "Josh, yapma!" diye haykırdı Hannah.</span></p>

  <p class="msoplaintext"><span class="calibre19">   Sonra Karen'ın elinden tabancayı almak için fırlarken her şey bir ses ve hareket karmaşasına dönüştü.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">"Eğer Paul olsaydı Wright mücadele ederdi" dedi Ellen.</span></p>

  <p class="msoplaintext"><span class="calibre19">   "Ama önceden ona uyuşturucu vermiş olabilirler" dedi Wilhelm.</span></p>

  <p class="msoplaintext"><span class="calibre19">   "Paul'de insanı o biçimde öldürecek cesaret yoktur" dedi Mitch. "Bir tabancayla belki ama bıçakla adam öldüremez."</span></p>

  <p class="msoplaintext"><span class="calibre19">   "Karen kocasının kurbanları gibi kendisini de kontrol altında tutmasından bıkmış olmalı" diye Ellen fikrini söyledi. "Paul'ü elde etmek için Garrett onu kullandı. Daha önce de nasıl kullandığını ancak Tanrı bilir."</span></p>

  <p class="msoplaintext"><span class="calibre19">   "Kadın şimdi nereye gitti?" dedi Cameron. "Ve yalnız mıydı?"</span></p>

  <p class="msoplaintext"><span class="calibre19">   Ellen, "Taksi şirketini ara" dedi. "Mahkemede aleyhinde ifade vermesinden sonra Paul'ün gelip de onu almış olacağını tahmin etmiyorum."</span></p>

  <p class="msoplaintext"><span class="calibre19">   Noga birden, "İzler!" dedi. Duvara dayanmış duruyordu Doğrularak Mitch'e döndü. "Arka bahçede ayak izleri vardı."</span></p>

  <p class="msoplaintext"><span class="calibre19">   Taze karın üstünde.</span></p>

  <p class="msoplaintext"><span class="calibre19">   "Yürü." Mitch kapıya doğrulurken omzunun üzerinden Wilhelm'e talimat verdi. "Olay yerini emniyete al ve basını uzak tut."</span></p>

  <p class="msoplaintext"><span class="calibre19">   Ellen, Mitch'in ardından mutfaktan çıktı, Wright'ın ilk kez tutuklandığı garajdan geçti, arka bahçeye geldi. Gazeteciler uzaktan resim çekmeye çalışıyorlardı.</span></p>

  <p class="msoplaintext"><span class="calibre19">   "Mitch, bir açıklama yapmak zorundayız. TV'cilere Karen'ın bir fotoğrafını vermeliyiz. Eğer katil oysa halkın bilmesi gerekir."</span></p>

  <p class="msoplaintext"><span class="calibre19">   "Yapman gerekeni yap."</span></p>

  <p class="msoplaintext"><span class="calibre19">   Mitch tam Noga'nın ardından Kirkwood'ların evine doğru uzanan izleri takip ederek yürümeye başlamıştı ki, sabahın taze havası silah sesleriyle parçalandı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Tuvalet masasına çarpmışlar, beyaz hasır koltuğa çarpıp yere yuvarlanmışlardı. Tabanca kadının elinden uçtu. Hannah silahı almak için uzandı ama Karen saç örgüsünü yakalayıp şiddetle çekti. Tırnakları yüzünü parçalıyordu. Karen'ın dizi midesine gömüldü. Ama Karen de geç kalmıştı.</span></p>

  <p class="msoplaintext"><span class="calibre19">   Josh kara tabancayı iki eliyle kaldırıp bir karış ötesindeki Karen Wright'ın alnına doğrulttu.</span></p>

  <p class="msoplaintext"><span class="calibre19">   Karen kıpırtısız kaldı. Lily yerde yatağının yanında ağlayarak yatıyordu. Hannah doğrularak Karen'dan uzaklaşmaya çalıştı. Gözlerini Josh'tan ayırmıyordu.</span></p>

  <p class="msoplaintext"><span class="calibre19">   Josh, Karen'a, "Sen kötüsün" dedi. "Kardeşimi alamazsın. Buna izin vermem."</span></p>

  <p class="msoplaintext"><span class="calibre19">   Karen insanın tüylerini ürperten bir sesle, "Kötü şeyler olacak, Josh" dedi. "Bunu sen de ben de biliyoruz. Alıcı seni cezalandıracak."</span></p>

  <p class="msoplaintext"><span class="calibre19">   "Alıcı öldü" dedi Josh.</span></p>

  <p class="msoplaintext"><span class="calibre19">   Hannah'nın kalbi duracak gibi olmuştu. Karen'dan uzaklaşıp Josh'a yaklaştı, elini uzattı. "Josh, yavrum, tabancayı bana ver."</span></p>

  <p class="msoplaintext"><span class="calibre19">   "Onları durdurmam gerek." Oğlanın gözleri dolmuştu. "Her şey benim yüzümden oldu. Senin de Lily'nin de canınızı acıtacaklar."</span></p>

  <p class="msoplaintext"><span class="calibre19">   "Hayır yavrucuğum." Hannah oğlanın yanında çömeldi. Josh'un küçücük elleri tabancanın kabzasını kavramış, parmakları bembeyaz kesilmişti. "O da bir Alıcı. Onların güçleri var. Lily'yi alacak. Onun canını acıtacak. Onları durdurmam gerek. Her şey bana kaldı."</span></p>

  <p class="msoplaintext"><span class="calibre19">   "Hayır, Josh." Hannah oğluna biraz daha yaklaştı. "Onun Lily'yi almasına izin vermeyeceğim. Tabancayı bana ver."</span></p>

  <p class="msoplaintext"><span class="calibre19">   Josh annesinin sözünü dinlemeye niyetli görünmüyordu. Hannah oğlanı kolları arasına almak isterken o korkunç silah sesini duymaya hazırlandı. Eğer acele hareket ederse, tabancayı elinden almaya çalışırsa silah patlayabilirdi. Adaleti istiyordu ama böylesini değil. Yaşamının sonuna kadar Josh'un bunun ağırlığı altında ezilmesini istemiyordu.</span></p>

  <p class="msoplaintext"><span class="calibre19">   Titrememeye çalışarak ellerini oğlanın kabzayı tutan elleri üstüne kapattı. "Her şey sona erdi artık, yavrum."</span></p>

  <p class="msoplaintext"><span class="calibre19">   Oğlan kollarının arasında titriyordu. Gözleri Karen Wright'ın üzerinde kilitlenmiş kalmış, içinden kendi kendisiyle mücadele etmekteydi.</span></p>

  <p class="msoplaintext"><span class="calibre19">   "Tabancayı bana ver, Josh" diye fısıldadı Hannah. "Artık bizim üzerimizde hiçbir güçleri kalmadı. Hepsi bitti diyorum sana. Bir daha kimseye bir zarar veremeyecekler. Söz veriyorum. Bir daha kimsenin sana bir zarar vermesine izin vermeyeceğim. Seni çok seviyorum."</span></p>

  <p class="msoplaintext"><span class="calibre19">   Sevgi onları korumaya yeterli olsaydı, diye düşündü. Sevgi verilen zararı telafi etmeye yeterli olsaydı. Josh bu sınırı geçerse, hatta yalnızca hayalinde geçerse, tamamen kaybolacaktı.</span></p>

  <p class="msoplaintext"><span class="calibre19">   Onu bir kere kaybettim, Tanrım. Lütfen bir daha kaybetmeme izin verme. Lütfen izin ver de her şeye yeniden başlayalım. Şimdi.</span></p>

  <p class="msoplaintext"><span class="calibre19">   Josh, Karen'a baktı. Parmağının altındaki tetiği hissediyordu. Özgür olmak istiyordu. Her şey eskisi gibi olsun istiyordu. Bütün Alıcı'ları öldürürse...</span></p>

  <p class="msoplaintext"><span class="calibre19">   "Hayır, Josh, lütfen."</span></p>

  <p class="msoplaintext"><span class="calibre19">   Annesinin sesi kendi kafasının içinden geliyor gibiydi. Onun anlayamadığı o kadar çok şey vardı ki.</span></p>

  <p class="msoplaintext"><span class="calibre19">   Lütfen...</span></p>

  <p class="msoplaintext"><span class="calibre19">   Özgür olmak istiyordu.</span></p>

  <p class="msoplaintext"><span class="calibre19">   Karen'a baktı ve... hiçbir şey hissetmedi.</span></p>

  <p class="msoplaintext"><span class="calibre19">   Birden anlayışla doldu kafası. "O öldü" diye fısıldadı. Bağlantı gece kopmuştu. Özgürdü artık.</span></p>

  <p class="msoplaintext"><span class="calibre19">   Özgür...</span></p>

  <p class="msoplaintext"><span class="calibre19">   Ellerini tabancadan çekerek annesine döndü, başını omzuna dayadı, ağlamaya başladı.</span></p>

  <p class="msoplaintext"><span class="calibre19">   Hannah tabancayı Karen'ın üzerinden ayırmadan bir koluyla oğlunu göğsüne bastırdı. Evin bir yerinde bir kapının açıldığını duydu ve Mitch Holt'un sesi kurtuluşun sesi gibi geldi.</span></p>

  <p class="msoplaintext"><span class="calibre19">  </span></p>
</body>
</html>
