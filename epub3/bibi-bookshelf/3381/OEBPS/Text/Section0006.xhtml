<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">BİRİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19">  <b class="calibre10">24 Ocak 1994, Pazartesi</b></span></p>

  <p class="msoplaintext"><span class="calibre19">  </span><span class="calibre20">"Bir oyun olduğunu söyledi" diye mırıldandı kadın. Sesi fısıltı kadar hafif, acıyla gergindi.</span></p>

  <p class="msoplaintext"><span class="calibre19">   Bir hastane yatağında yatıyordu. Yüzündeki koyu morluklar çarşaf ve örtülerin çıplak beyazlığı ve teninin kül beyazlığıyla tam bir çelişki oluşturuyordu. Sağ gözü neredeyse kapanmıştı, eti olgun bir erik rengindeydi. Boynunda mor satenden bir kurdele gibi çepeçevre boğma izleri vardı. Patlamış dudağı dikilmişti.</span></p>

  <p class="msoplaintext"><span class="calibre19">   Sancı, anı pırıltılarını getirmişti: Ani, şiddetli, bangır bangır. Öylesine keskin, öylesine yoğun bir sancının anısı şimdi âdeta ses ve tada dönüşüyor, korkunun kokusunu, kötülüğün tadını alabiliyordu sanki.</span></p>

  <p class="msoplaintext"><span class="calibre19">   "Akıllı kız. Belki de seni öldüreceğimizi sandın, ha?"</span></p>

  <p class="msoplaintext"><span class="calibre19">   Boğazı göremediği eller tarafından sıkılıyor. Hayatta kalma güdüsü dalga dalga yükseliyor içinde. Ölüm korkusu dalganın üstünde.</span></p>

  <p class="msoplaintext"><span class="calibre19">   "Seni öldürebiliriz." İpeksi bir mırıltı ses. "Birincisi olmayacaksın nasılsa..."</span></p>

  <p class="msoplaintext"><span class="calibre19">   Hava ciğerlerinde iki yumruk gibi, sonra yavaş yavaş dişleri arasından boşalıyor.</span></p>

  <p class="msoplaintext"><span class="calibre19">   Savcı yardımcısı Ellen North, o anın geçmesini bekledi. Yatağın yanındaki taburede oturuyordu. Not defteriyle küçük ses alma cihazı sağındaki tepsinin üzerindeydi. Megan O'Malley'le birkaç gün önce tanışmıştı. Minnesota Cezai Takibat Bürosu ajanı hakkındaki izlenimi bir avuç sıfattan oluşuyordu:</span></p>

  <p class="msoplaintext"><span class="calibre19">   Dayanaklı, cüretli, yetenekli, kararlı, yeşil gözlü ve kavgadan yılmayan ufak tefek bir kadın. CTB'nin sahra ajanlarının erkek saflarını ilk kez delen insan. Deer Lake bölge bürosundaki ilk gününde Kirkwood'ların oğlu kaçırılmıştı. On iki gün önce. Masum ve sakin bu taşra kasabasını bir karabasanın derinliklerine çeken on iki gün.</span></p>

  <p class="msoplaintext"><span class="calibre19">   Megan olayı çözmeye çok yaklaşmıştı. Örtünün altında hasar görmüş olan sol dizi yükseltilmişti. Sağ elinde alçı vardı. Doktoruna bakılırsa el çok kötü ezilmişti ve adam bir uzmanın titiz bakımı altında bile "o zavallı kemikçiklerin" akıbetinden korkuyordu.</span></p>

  <p class="msoplaintext"><span class="calibre19">   Megan hava izin verdiği takdirde Salı günü Deer Lake Hastanesi'nden Minneapolis'te Hennepin İlçe Tıp Merkezi'ne nakledilecekti. Aslında saldırıya uğradığı gece nakledilecekti ama Minnesota bir Ocak fırtınasının pençesinde kıvranmaktaydı. Aradan iki gün geçmiş, Deer Lake otuz santim karın altından ancak görünmeye başlamıştı.</span></p>

  <p class="msoplaintext"><span class="calibre19">   "Bunun bir oyun olduğunu söyledi" diye Megan yine baştan başladı. "Josh'u kaçırmak. Beni kaçırmak. Herkesi kandırmak. Biz, sizi hep kandırdık dedi... Biz, hep biz..."</span></p>

  <p class="msoplaintext"><span class="calibre19">   "Odada başka birinin varlığını duydun mu?"</span></p>

  <p class="msoplaintext"><span class="calibre19">   "Hayır." Megan yutkunmaya çalıştı, yeni bir sancı dalgasıyla yüzü buruştu.</span></p>

  <p class="msoplaintext"><span class="calibre19">   "Biz bütün hamleleri, bütün seçenekleri, bütün olasılıkları hesapladık... Asla kaybetmeyeceğiz. Beni anlıyor musun? Bizi yenemezsiniz. Biz bu oyunun ustasıyız... parlak ve yenilmez."</span></p>

  <p class="msoplaintext"><span class="calibre19">   Sekiz yaşındaki Josh Kirkwood, normal bir Çarşamba gecesi hokey antrenmanından sonra Gordie Knutson Buz Pisti'nin dışından kaybolmuştu. Geriye işe yarar bir ipucu bırakılmamıştı. Tek tanık, yarım blok ötedeki bir evin penceresinden tesadüfen bakmakta olan bir kadındı ve o da telaşlanacak bir şey görmemişti: Küçük bir çocuk antrenmandan sonra bir araca biniyordu. Herhangi bir zorlama ya da korku yoktu görünürde. Arkasında yalnızca içinde bir not olan torbasını bırakmıştı.</span></p>

  <p class="msoplaintext"><span class="calibre19">  </span><span class="calibre20">   bir çocuk kayboldu</span></p>

  <p class="msoplaintext"><span class="calibre19">   cahillik masumiyet değil GÜNAHtır</span></p>

  <p class="msoplaintext"><span class="calibre19">  </span><span class="calibre20">  Bir oyun. Ve Megan bir piyon olarak kullanılmıştı. Bunu düşündüğü anda içinde hiçbir işe yaramayan bir duygu seli kabardı. Öfke, hiddet, nefret doğuran bir çaresizlik. Bütün bunların içinde kendini tatmin eden tek şey adamın son darbesini önledikleri ve Garrett Wright'ın şimdi Deer Lake Cezaevi'nde bir hücreye kapatılmış olmasıydı.</span></p>

  <p class="msoplaintext"><span class="calibre19">   Garrett Wright. Harris Koleji'nde psikoloji profesörü. Medyanın bu olayı yaratan zihnin çarpık çalışmasını açıklaması için çağırdığı "uzman tanık." Kirkwood'ların komşusu. Toplumun saygın bir üyesi. Çocuk suçluların gönüllü danışmanı. Hiçbir kusuru olmayan bir insan.</span></p>

  <p class="msoplaintext"><span class="calibre19">   Ancak Wright yakalanmışsa da, Josh'tan hâlâ ne bir iz vardı ne de bir haber.</span></p>

  <p class="msoplaintext"><span class="calibre19">   "Gözlerin bağlı mıydı?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Garrett Wright'ı görmedin demek."</span></p>

  <p class="msoplaintext"><span class="calibre19">   "Ayaklarını gördüm. Topukları üzerinde ileri geri sallanma huyu var. Bunu kendisiyle tanıştığım ilk gün fark etmiştim. O gece de aynı şeyi yapıyordu. Yaklaştığında botlarını görebiliyordum."</span></p>

  <p class="msoplaintext"><span class="calibre19">   "Bu bir kanıt sayılmaz."</span></p>

  <p class="msoplaintext"><span class="calibre19">   Megan savcı yardımcısına kaşlarını çattı. Öfkesi uyuşturucu ve sancının yarattığı sisi deliyordu. Lanet avukatlar. Garrett Wright kendisine uyuşturucu ilaç vermiş, korkutmuş, taciz etmiş, küçük düşürmüştü. Megan için her şey demek olan mesleğini bile sona erdirmişti belki de. On yıllık polislik, kriminoloji doktorası, FBI akademisinden diploma -gayet iyi bir polisti- ve Ellen North da şimdi karşısında hanım hanımcık oturmuş sanki Megan, Adalet Hanım kadar kör, sıradan bir sivilmiş gibi sakin sakin sorguya çekiyordu.</span></p>

  <p class="msoplaintext"><span class="calibre19">   "Oydu, o orospu çocuğuydu. Benim nereye gittiğimi biliyordu. Onu bulmama az kaldığını biliyordu. Beni yakaladı, öldüresiye dövdü, Josh'u kaçırdığının kanıtı olan bir çarşafa sardı..."</span></p>

  <p class="msoplaintext"><span class="calibre19">   "O çarşafın neyi kanıtlayacağını henüz bilmiyoruz" diye Ellen sözünü kesti. "Üzerindeki kanın kime ait olduğunu bilemiyoruz. Laboratuara acil olduğunu söyledik ama DNA testleri haftalar alır. Kan, Josh'un olabilir de, olmayabilir de. DNA analizi kanın Paul Kirkwood ile Dr. Hannah Garrison'un çocuklarının olduğunu gösterirse, kullanacak bir şey elde etmiş oluruz. Ama bu bir kandırmaca da olabilir. Çocuğu kaçıranın bizi izden uzaklaştırmak için çalışması daha akla yatkın..."</span></p>

  <p class="msoplaintext"><span class="calibre19">   "Onun aklına yatkın" diye Megan kadına itiraz etti. "Herif her şeyi yapabileceğine inanıyor ama bizi fazla küçük gördü. Sen kimden yanaşın?"</span></p>

  <p class="msoplaintext"><span class="calibre19">   "Benim kimden yana olduğumu biliyorsun, Megan. Ben de Wright'ın cezasını çekmesini senin kadar istiyorum..."</span></p>

  <p class="msoplaintext"><span class="calibre19">   "O konuda bana asla erişemezsin."</span></p>

  <p class="msoplaintext"><span class="calibre19">   Ellen bu noktayı tartışamazdı. Megan'ın sesinin altındaki acı nefret tartışılmazdı. Wright'ın her darbesiyle kadının içinde vurarak biçimlendirdiği duygu Ellen'in hayal edebileceği her şeyden daha derindeydi. Bu bir kurbanın öfkesinin, gururlu bir polisin küçük düşürülmesiyle bin kat artmış haliydi. Ellen kendinin kişisel ve ahlaki adalet açlığının onunla kıyasla çok soluk kaldığının farkındaydı.</span></p>

  <p class="msoplaintext"><span class="calibre19">   "Onun cezalandırılmasını istiyorum" dedi. "Ama aleyhindeki iddianın çok sağlam olması gerek. Avukatının küçük bir çatlak bile görmesini istemiyorum. Bizim iddianamemiz ne kadar sağlam olursa ondan gerçeği almak şansımız o kadar artar. Bu Josh'u geri almak demek olabilir."</span></p>

  <p class="msoplaintext"><span class="calibre19">   Ya da cesedinin nerede olduğunu öğrenmek.</span></p>

  <p class="msoplaintext"><span class="calibre19">   O cümleyi söylemedi ama. Olaya karışan herkes Josh Kirkwood'u sağ bulma şansının ne olduğunu biliyordu. Wright ve her kimse suç ortağı, kendilerini teşhis edebilecek tek kişiyi sağ bırakmazlardı.</span></p>

  <p class="msoplaintext"><span class="calibre19">   "Wright ile avukatının karşısına sağlam bir iddianame ile çıkarsak onları cinayet suçlamasıyla tehdit edip ceset bulunmadığı takdirde bile cinayet kararı çıkartabileceğimizi gösterirsek, o zaman Wright bize Josh'u verebilir. Gerektiği kadar dikkatli ve kurnaz olabilirsek onu buna zorlayabiliriz."</span></p>

  <p class="msoplaintext"><span class="calibre19">   "Senin akıllı bir kız olduğunu sanmıştık ama sen de o aptal orospulardan birikmişsin." Cisimsiz bir ses. Fısıltıdan öteye gitmiyor, ama öfkeyle gergin ve titrek.</span></p>

  <p class="msoplaintext"><span class="calibre19">   Megan ürperdi. Kör. Güçsüz. Kırılgan. Beklemede. Sonra darbe bir yandan indi, sonra bir daha, bir daha.</span></p>

  <p class="msoplaintext"><span class="calibre19">   Megan kalbinin derinliklerinde başlayan acı, zayıflık ve korku çığlığını güçlükle bastırdı.</span></p>

  <p class="msoplaintext"><span class="calibre19">   "İyi misin?" diye Ellen kaygıyla sordu. "Hemşireyi çağırayım mı?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Şimdilik burada bırakalım istersen. Yarım saat sonra gelip..."</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   Ellen her ne kadar ihtimal vermiyorsa da, kadının fikir değiştirmemesi için bir şey söylemedi. Megan O'Malley bürodaki yerine olaylar karşısında pes edip geri çekilerek gelmemişti. CTB Yukarı Orta batı'nın en üst düzey asayiş makamıydı. Ülkenin en iyilerinden biri. Ve Megan da en iyilerin en iyisiydi.</span></p>

  <p class="msoplaintext"><span class="calibre19">   Ellen onun bu ateşliliğine güveniyordu. Bir saate kadar savcıyla buluşacaktı. Megan'ın ifadesine ve onu kafasında oluşturduğu plana uydurabilmek için zamana ihtiyacı vardı.</span></p>

  <p class="msoplaintext"><span class="calibre19">   Masa başında patronunun karşısında oturduğunda ihtiyaç duyacağı her şey elinin altında olmalıydı. Rudy Stovich'in ne yapacağı belli olmazdı ama bir yöne doğru da güdülebilirdi. Ellen, Park İlçesi'nde geçirdiği iki yıl içinde bu yöneltme güdülerini bir refleks olacak kadar geliştirmişti. Aslında Wright davasını istediğinden bile emin değildi ve henüz stratejisini kurmakla meşguldü.</span></p>

  <p class="msoplaintext"><span class="calibre19">   Megan soluğunu denetlemeye çalışarak, "Savcı sen mi olacaksın?" diye sordu. Alnını ince bir ter tabakası kaplamıştı.</span></p>

  <p class="msoplaintext"><span class="calibre19">   "En azından ekibin içinde olacağım. Başsavcı henüz son kararını vermedi."</span></p>

  <p class="msoplaintext"><span class="calibre19">   "Eh, acelesi ne? Tutuklamayı yapalı yalnızca iki gün oldu. Peki ilk duruşma ne zaman?"</span></p>

  <p class="msoplaintext"><span class="calibre19">   "Kefalet duruşması yarın sabah."</span></p>

  <p class="msoplaintext"><span class="calibre19">   "Kefalet isteyecek mi, yoksa büyük jürinin önüne çıkmayı mı tercih edecek?"</span></p>

  <p class="msoplaintext"><span class="calibre19">   "Göreceğiz."</span></p>

  <p class="msoplaintext"><span class="calibre19">   Medya büyük jüri olayına bayılırdı. Sanki 'büyük' sözcüğü "daha iyi" ya da "daha önemli" anlamlan taşırmış gibi. Büyük jüri duruşması savcının vitriniydi. Savunmanın müdahalesi olmadan ve tanıklarının çapraz sorgulaması yapılmadan kanıtlarını sunabilirlerdi. Mantıklı bir kuşkudan başka bir şey kanıtlamak zorunda değillerdi. Bütün gereken sanığın suçu işleyebilecek olası bir nedeninin bulunduğuydu. Büyük jürinin yararlan vardı. Minnesota'da yalnızca büyük jüri birinci dereceden cinayet suçlamasını kabul ederdi. Ancak henüz ortada bir cinayet olmadığından bu iddianamenin kaderi iki düzine sıradan yurttaşın ellerine bırakılmış olacağı fikri Ellen'in avuçlarını terletiyordu.</span></p>

  <p class="msoplaintext"><span class="calibre19">   Büyük jürinin üyeleri istediklerini yapabilirlerdi. Savcının iddianamesini dinlemek zorunda değillerdi. Garrett Wright'ın kötülük yapabileceğine inanmazlarsa herif elini kolunu sallayarak çıkar giderdi. Ellen, büyük jüri önünde solo bir performans yapmanın vereceği tatminin Rudy'nin sağduyusunu etkilemeyeceğini umuyordu.</span></p>

  <p class="msoplaintext"><span class="calibre19">   Stovich, Park İlçesi başsavcılığını on yıldır sürdürmeyi yalnızca hukuk zekâsıyla değil politik oyunlarıyla da becermişti. Ceza hukukundan çok medeni hukuktan hoşlanan adam, savcılığını üstlendiği birkaç davayı da politik değerleri açısından tek tek seçmişti. Mahkeme stili, eski moda ve beceriksizdi ve bir vodvil oyuncusunun zarafetine sahipti. Ancak Rudy'nin seçmenleri onu mahkeme salonlarında pek görmezlerdi ve bir dalkavuk taşra politikacısı olarak eşi yoktu.</span></p>

  <p class="msoplaintext"><span class="calibre19">   "Wright konuşuyor mu?" diye sordu Megan.</span></p>

  <p class="msoplaintext"><span class="calibre19">   "Bizim duymak istediklerimizi söylemiyor. Tutuklanmasının bir yanlışlık olduğunu iddia ediyor."</span></p>

  <p class="msoplaintext"><span class="calibre19">   "Doğru. Onun yaptığı bir yanlışlık. Avukatı kim?"</span></p>

  <p class="msoplaintext"><span class="calibre19">   "Yerel avukatlardan Dennis Enberg."</span></p>

  <p class="msoplaintext"><span class="calibre19">   "Yalnızca avukat mı, yoksa hıyar bir avukat mı?"</span></p>

  <p class="msoplaintext"><span class="calibre19">   "Dennis iyidir" diyen Ellen ses alma cihazını kapattı. Konuşulanları hakaret kabul etmeyecek kadar uzun bir süredir bu işin içindeydi. Bu ayrımı kendisi de zaman zaman yapardı. Ve bir avukat ailesinden geldiği için de avukat şakalarına ve hakaretlerine karşı nasır bağlamıştı.</span></p>

  <p class="msoplaintext"><span class="calibre19">   Tabureden kayarak çantasına uzandı. Megan bilinçsizliğe doğru gidiyordu. Bitkinlik ve ilaçlar soruları bitmemiş olsa bile bu sorgulamanın sonunu getirmişti.</span></p>

  <p class="msoplaintext"><span class="calibre19">   "Tatonka ilçesinde hafif suç olaylarına bakar, zaman zaman da kamu avukatı olarak buraya çağrılır. İşi gayet iyidir. Taşrada bu işler nasıl olur bilirsin."</span></p>

  <p class="msoplaintext"><span class="calibre19">   "Doğru. Sen burada ne arıyorsun peki?"</span></p>

  <p class="msoplaintext"><span class="calibre19">   Ellen kalın yün mantosunu giyip iri meşin düğmeleri ilikledi. "Ben mi? Ben yalnızca adaleti yerine getirmek için buradayım."</span></p>

  <p class="msoplaintext"><span class="calibre19">   "Buna amin derim işte."</span></p>

  <p class="msoplaintext"><span class="calibre19">  </span><span class="calibre20">Ellen on iki yıllık meslek yaşamının tümünü ilçeden ilçeye dolaşarak geçirmişti. Onun, kendilerine gayet iyi para getiren vergi hukukunda, aile mesleğine girmesini isteyen ana-babası bu davranışını hiç de hoş karşılamamıştı. Ellen'in çocukluğunu geçirdiği Minneapolis kentini ve onun varlıklı batı varoşlarını içeren Hennepin İlçesi, St. Paul'daki Mitchell Hukuk Fakültesi'nden sonraki on yılını almıştı. Ellen mümkün olduğu kadar çok kötü insanı demir parmaklıklar arkasına koyma heyecanıyla kendini sürekli bir koşuşturma olan işine vermişti. Hennepin İlçesi adalet sistemi emektarları, onun bu heyecanını savaş yorgunu olanların bilmiş kuşkuculuğuyla karşılamışlar ve tükeneceği gün hakkında tahminler ileri sürmüşlerdi.</span></p>

  <p class="msoplaintext"><span class="calibre19">   Aradan geçen on yılda Ellen'in inatçılığı artmıştı ama heyecanı da epey solmuştu. Hennepin İlçesi adliyesinin holünde durup da artık kurbanların, cesetlerin ve katillerin görüntüsüne alıştığını farkedince nasıl iliklerine kadar ürperdiğini hâlâ hatırlıyordu. Oysa o, insanın ıstırabına bağışıklık geliştirmek için savcı olmuş değildi. Davaların dosya numaralarından fazla bir şey olmadığı bir noktaya varmak için kalmamıştı sistemin içinde. Genetik yeteneği, çevre koşullandırması ve gerçekten adalet için savaşma isteği nedeniyle savcı olmuştu.</span></p>

  <p class="msoplaintext"><span class="calibre19">   Bunun çözümü kentten uzaklaşmak, çetelerin ve büyük cinayetlerin bir sapkınlık olduğu daha aklı başında bir yere gitmekti. Bir fark yarattığını, yalnızca parmağını su kaçıran bir barajın deliğine soktuğunu hissetmediği bir yer.</span></p>

  <p class="msoplaintext"><span class="calibre19">   Deer Lake bu beklentilerine tam olarak uymuştu. On beş bin kişilik kasaba, Minneapolis'e çok yakın ama taşra karakterini koruyabileceği kadar da uzaktı. Harris Koleji akademik, entelektüel bir topluluk ve sürekli genç bir nüfus sağlıyordu. Twin Cities'de çalışmaya giden beyaz yakalılar ise kasaba için sağlıklı bir vergi tabanı oluşturmaktaydılar. Suç artış eğilimi gösteriyorsa da, küçük çaplıydı. Hırsızlıklar, küçük uyuşturucu işleri, Buckland Peynir fabrikası işçilerinin Amerikan Lejyonu salonunda birayı biraz fazla kaçırınca birbirlerine girişmeleri. Burada insanlar hâlâ şok olabiliyorlardı. Ve Josh Kirkwood'un kaçırılmasıyla da iliklerine kadar şoka uğramışlardı.</span></p>

  <p class="msoplaintext"><span class="calibre19">   Ellen eldivenli elinde evrak çantası, deri çizmelerinin alçak topuklarıyla cilalı parkeyi sert adımlarla geçerek Deer Lake Hastanesi'nin koridoru boyunca yürüdü. Yüz yataklık tesiste hareketli tek yer ana holdeki hemşire bölmesiyle resepsiyondu. İnsanlar beklemekten şikâyet ediyor, randevusu olanlar da daha çabuk kabul edilmeleri umuduyla oldukların' dan daha hasta görünmeye çalışıyorlardı.</span></p>

  <p class="msoplaintext"><span class="calibre19">   Hasta, kabul bölmesinin çevresinde oyalanan bir dizi muhabir, Ellen'i görünce kalem kâğıtları hazır bir halde koştular. Pahalı yünlü mantolara ve kalın kayak ceketlerine sarınmış iki kadın ve dört erkek. Bir fotoğrafçı makinesini kaldırdı, flaş çakarken Ellen başını çevirdi.</span></p>

  <p class="msoplaintext"><span class="calibre19">   "Bayan North, Ajan O'Malley'in durumu hakkında bir yorumda bulunacak mısınız?"</span></p>

  <p class="msoplaintext"><span class="calibre19">   "Bayan North, Garrett Wright'ın, Ajan O'Malley'e cinsel tecavüzde bulunduğu söylentisi doğru mu?"</span></p>

  <p class="msoplaintext"><span class="calibre19">   İkinci soru Ellen'in huysuz bir bakışına neden oldu. Adımlarını yavaşlatmadan, "Ben böyle bir söylenti duymadım" dedi.</span></p>

  <p class="msoplaintext"><span class="calibre19">   Çıldırmış bir medyayı idare etmenin tek yolu hiç durmadan yürümeyi sürdürmekti. Durduğun takdirde hepsi başına üşüşerek seni yiyip yutarlardı ve sonra midelerinden çıkarıp ya bir manşete ya da akşam on haberlerine oturturlardı. Ellen bu işi tuzağa düşmeyecek kadar iyi bilirdi. O dersleri çok acımasız yollarla öğrenmiş, zaman zaman bir davada feda edilebilecek yardımcı olarak sırtlanların önüne atılmıştı.</span></p>

  <p class="msoplaintext"><span class="calibre19">   Şöyle dişe dokunur bir yanıt gelmemesi muhabirlerin iştahını kabartmıştı. İkisi Ellen'in soluna geçti. İkisi koşup önünü kesti. Sağındaki yan yan yürüyor, çözülmüş çamurlu ayakkabı bağı her adımda yere çarpıp bir ses çıkarıyordu.</span></p>

  <p class="msoplaintext"><span class="calibre19">   "İlçe başsavcısı ne kadar kefalet isteyecek?"</span></p>

  <p class="msoplaintext"><span class="calibre19">   "İddianamede ne gibi suçlamalar olduğunu söyleyebilir misiniz?"</span></p>

  <p class="msoplaintext"><span class="calibre19">   "İlçe başsavcısı bu öğleden sonra bir basın toplantısı yapacak" dedi Ellen. "Size sorularınızı oraya saklamanızı salık veririm."</span></p>

  <p class="msoplaintext"><span class="calibre19">   Ellen hastanenin ön kapısından çıkarken güdüsel olarak kendini soğuğa hazırladı. Yerdeki tertemiz karlar üzerine zayıf bir güneş ışığı düşmüştü. Park alanının öte yanında bir traktör karlardan küçük bir sıradağ yaratmaktaydı.</span></p>

  <p class="msoplaintext"><span class="calibre19">   Ellen, Bonneville model otomobiline doğru ilerlerken sertleşmiş karın üstünde yalnızca kendi ayakkabılarının gacırdamadığının farkındaydı. Gözünün ucuyla bakınca eski bir Nike koşu ayakkabısının çözülmüş bağcığının havada dalgalandığını gördü.</span></p>

  <p class="msoplaintext"><span class="calibre19">   Mantosunun cebinden anahtarlarını çıkarırken, "Söyledim, size verecek herhangi bir şeyim yok" dedi.</span></p>

  <p class="msoplaintext"><span class="calibre19">   " 'Yorum yok' buldoğu beslemez."</span></p>

  <p class="msoplaintext"><span class="calibre19">   Ellen muhabire baktı. Okuldan yeni mezun olmuş olmalıydı. O kadar acemi bir görünüşü vardı ki, üzerinde kar giysileri olmadan soğuğa bırakılmamalıydı. Yüzü zarif hatlıydı. Hafif kızılımsı kara saçları gözlerine düşmüştü. Genç sabırsız bir hareketle saçlarını geriye attı. Ellen'in bir altmış yedi olan boyundan fazla uzun değildi. Bir sokak kedisi gibi zayıf, çevik ve enerjikti. Sanki biri fişini yüksek voltajlı bir jeneratöre sokmuş gibi havayı titreştiriyordu.</span></p>

  <p class="msoplaintext"><span class="calibre19">   "Öyleyse korkarım köpeğiniz aç kalacak, Bay..."</span></p>

  <p class="msoplaintext"><span class="calibre19">   "Slater. Adam Slater. Grand Forks Herald."</span></p>

  <p class="msoplaintext"><span class="calibre19">   Ellen kapıyı açıp çantasını yan koltuğa fırlattı. "Grand Forks gazetesi buraya kadar muhabir yolladı, ha?"</span></p>

  <p class="msoplaintext"><span class="calibre19">   "Ben hırslıyım" dedi genç, ayakları üzerinde sıçrayarak; her an fırlayıp koşmamak için kendini güç tutuyor gibiydi. Aç sürünün önünden koşan çaylak muhabir.</span></p>

  <p class="msoplaintext"><span class="calibre19">   Ellen gencin heyecanından sıkılarak, "Böyle bir işe sahip olacak yaşta mısın?" diye sordu.</span></p>

  <p class="msoplaintext"><span class="calibre19">   "Siz de hırslıydınız."</span></p>

  <p class="msoplaintext"><span class="calibre19">   Koltuğuna oturan Ellen gencin, onun hakkında bilgiye sahip olmasına şaşarak yüzüne baktı.</span></p>

  <p class="msoplaintext"><span class="calibre19">   "Hennepin'de bazı tanıdıklarım var."</span></p>

  <p class="msoplaintext"><span class="calibre19">   Tanıdıklar. Onun tanıdıkları ancak sınav sorularını cebir öğretmeninin masasından çalanlar olabilirdi.</span></p>

  <p class="msoplaintext"><span class="calibre19">   "Söylediklerine göre oradayken gayet esaslıymışsınız." Ta o zaman.</span></p>

  <p class="msoplaintext"><span class="calibre19">   "Ben hâlâ esaslıyım, Bay Slater." Ellen kontağı çevirdi. "Her yerde esaslıyımdır."</span></p>

  <p class="msoplaintext"><span class="calibre19">   "Evet, han'fendi." Genç, Ellen'i not defteriyle selamladı.</span></p>

  <p class="msoplaintext"><span class="calibre19">   Ellen arabayı vitese geçirip park yerinden çıkarken, "Han'fendi" diye söylendi. Sokak trafiğine karışırken dikiz aynasından arkasına baktı. Grand Forks'lu Bay Hırslı, hastane kapısına doğru koşuyordu. "Kendinden büyük bir kadınla bir ilişkin olsun da gör bakalım. Oradayken esaslıymışsınız... Ben hâlâ esaslıyım."</span></p>

  <p class="msoplaintext"><span class="calibre19">   Ellen mahkeme salonundaki becerilerini mi yoksa kadın olarak çekiciliğini mi kastettiğini bilmiyordu. Muhabir gözden kaybolunca aynadaki aksine baktı. Yüzü güzelden çok ilginçti. Zarif bir alın, oval bir yüz. Biraz dar, gri gözler. Biraz çirkince bir burun. Erotik fanteziler uyandırmayan ama fena da sayılmayacak bir ağız. Yaş belirtileri aradı. Gözlerini kıstığında kenarlarında beliren çizgilerin derinliğinden pek hoşlanmıyordu.</span></p>

  <p class="msoplaintext"><span class="calibre19">   Ufukta kara bir bulut gibi bir yaşgünü beliriyordu. Otuz altı. Birden ürperdi. Soğuktanmış gibi davranıp ısıtıcıyı bir derece daha yükseltti. Otuz altı yalnızca bir rakamdı. Otuzdan çok kırka yakın bir rakam. Ama yalnızca bir rakam, zamanın geçişini belirleyen keyfi bir işaret. Oysa kendisinin kaygılanması gereken çok daha önemli şeyleri vardı: Kayıp bir çocuk ve adalet önüne çıkarılacak çocuk kaçırmış bir adam.</span></p>

  <p class="msoplaintext"><span class="calibre19">  </span></p>
</body>
</html>
