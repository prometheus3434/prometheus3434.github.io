<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YEDİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Bayan Bottoms" dedi Yargıç Franken. "Size yöneltilen suçlamaları anlıyor musunuz?"</span></p>

  <p class="msoplaintext"><span class="calibre19">   Ellen'e kalırsa hayatın büyük bir kısmı Loretta Bottoms için bir bilinmeyendi. Kadın, yargıca karaya vurmuş bir levrek gibi bakıyordu. Sahne adı Lotta Bottom olan bir göbek dansözüydü ve Des Moines ile Minneapolis arasındaki otoyol boyunca çalışırdı. Deer Lake'in dışındaki Big Steer kamyoncu dinlenme yerinde iş tutmaya çalışırken tutuklanmıştı.</span></p>

  <p class="msoplaintext"><span class="calibre19">   Üzerinde vücudunun hatlarını cömertçe ortaya çıkaran zebra desenli örgü bir elbise vardı. Bir kumsaati gibi vücut, on santimlik ökçeler, dekoltesinden dev şeftaliler gibi fırlayan memeler. Franken büyülenmiş gibiydi. Kadınla konuşurken memelerine hitap ediyordu. Ellen, yargıcın bu memelerden, kadının vücudunun herhangi başka bir kısmından alacağı kadar zekice bir karşılık alma şansı olduğunu düşündü.</span></p>

  <p class="msoplaintext"><span class="calibre19">   "Bayan Bottoms, aleyhinizdeki suçlamaları avukatınızla görüştünüz mü?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Ve?"</span></p>

  <p class="msoplaintext"><span class="calibre19">   "Ve ne?" Loretta uzun kızıl tırnağını sarıya boyalı saçları arasına sokup kafasını kaşıdı. "Anlamadım."</span></p>

  <p class="msoplaintext"><span class="calibre19">   Kadının yanında avukatı Fred Nelson gözlerini yuvarlıyor ve sanki Loretta'yı müvekkil olarak almasını açıklayacak taşları yerlerinden oynatmak istercesine kafasının bir yanını yumrukluyordu.</span></p>

  <p class="msoplaintext"><span class="calibre19">   Kadınla "neden" sorusunu onuncu kere sormuş kalın kafalı bir çocukla konuşurmuş gibi, "Loretta, polis raporunu duyduk" dedi. "Memur seni Big Steer'in erkekler tuvaletinde elinde yirmi dolarlık bir banknotla cinsel ilişkide bulunurken yakalamış."</span></p>

  <p class="msoplaintext"><span class="calibre19">   Loretta ellerini dolgun kalçalarına dayadı. "Ben yirmi dolarla cinsel ilişkide değildim. Adı Tater'di."</span></p>

  <p class="msoplaintext"><span class="calibre19">   Dinleyiciler kahkahayı bastılar. Ellen dudağını ısırdı.</span></p>

  <p class="msoplaintext"><span class="calibre19">   Yargıç Franken tokmağını indirdi. Çarpık kafası morardı ki, bu sinirlerinin iyice gerildiğini ve tansiyonunun da aynı oranda yükseldiğini gösterirdi.</span></p>

  <p class="msoplaintext"><span class="calibre19">   "Suçlu musunuz suçsuz musunuz, Bayan Bottoms?"</span></p>

  <p class="msoplaintext"><span class="calibre19">   "Freddy suçlu olduğumu söylememi istiyor ama nedenini anlamadım doğrusu. Ağzıma kimin bilmemnesini aldığım kimseyi ilgilendirmez ki."</span></p>

  <p class="msoplaintext"><span class="calibre19">   Franken yeni kahkaha dalgasını susturmak için tokmağını indirdi. "Üç keredir aynı şeyi konuşuyoruz, Bayan Bottoms." Çaresizlikten yargıcın sesi kısılmıştı. "İstemezseniz suçu kabul etmezsiniz. Suçsuz değilim diyebilirsiniz ama o zaman da mahkemede bulunmak için Des Moines'dan buraya gelmeniz gerekecek. Yargılanmak istiyor musunuz?"</span></p>

  <p class="msoplaintext"><span class="calibre19">   "Aslında istemiyorum ama..."</span></p>

  <p class="msoplaintext"><span class="calibre19">   "Suçlu olduğunuzu itiraf edecek misiniz?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   Fred Nelson gözlerini yumdu. "Sayın Yargıç, müvekkilimle bunu daha önce konuşmuştum. Bayan Bottoms'un suçsuz olduğunu iddia etmesini, mahkemenin bir duruşma tarihi belirleyip iki yüz elli dolarlık bir kefalet belirlemesini konuştuk. O zaman Bayan Bottoms evine gidebilir ve bu konuyu orada daha etraflıca düşünebilir."</span></p>

  <p class="msoplaintext"><span class="calibre19">   İki yüz elli dolar fahişelik için normal para cezasıydı ve kimse zaten Loretta Bottoms'un yargılanmak için bir daha Park İlçesi'ne dönmesini beklemiyordu. Ellen ile Fred yargıcın odasında konuşup anlaştılar. İlçe, Loretta mahkemeye gelmeyince yanacak olan kefaletten parasını almış olacak ve böylece Loretta'dan da kurtulacaklardı. Bu Loretta dışında herkesi memnun etmişti. Ancak aralarındaki anlaşmayı Tanrı ve mahkeme kâtibi önünde yapamayacaklarından duruşma zaten gerektiğinden yarım saat fazla sürmüştü. Franken kürsüsünün ardında giderek küçülüyordu. Bir dakika sonra yalnızca kırışıklarla dolu alnı gözükecekti.</span></p>

  <p class="msoplaintext"><span class="calibre19">   Yargıcın hacıyatmaz gibi doğrulmasını beklerken bir an kimse konuşmadı. Ama bir dakika giderek uzuyordu. Bir dakika daha geçti. Ellen mübaşire baktı, mübaşir kürsünün arkasına doğru yürüdü. Mahkeme kâtibi Renee ondan önce davranıp kürsünün arkasında kayboldu. Bir an sonra da çığlığı bir balta darbesi gibi havayı yardı.</span></p>

  <p class="msoplaintext"><span class="calibre19">   "Ölmüş!"</span></p>

  <p class="msoplaintext"><span class="calibre19">   Ellen yerinden fırlayıp kürsünün arkasına koştu. Renee diz çökmüştü, bir yandan hıçkırırken bir yandan da Franken'in cüppesini çıkarmaya çalışıyordu.</span></p>

  <p class="msoplaintext"><span class="calibre19">   "Ölmüş! Tanrım, ölmüş!"</span></p>

  <p class="msoplaintext"><span class="calibre19">   "Bir ambulans çağırın!" diye bağırdı Ellen. Mübaşir yargıcın odasına koştu. Ellen suni solunum için birinin yardıma gelmesini isterken yargıcın başını geriye atmış, nabzını almaya çalışıyordu.</span></p>

  <p class="msoplaintext"><span class="calibre19">   "Nabız var mı?" diye sordu biri.</span></p>

  <p class="msoplaintext"><span class="calibre19">   "Hayır."'</span></p>

  <p class="msoplaintext"><span class="calibre19">   "O zaman hemen başlayalım, Bayan North."</span></p>

  <p class="msoplaintext"><span class="calibre19">   Ellen sesi tanıyınca irkildi. Başını kaldırınca Brooks'un ellerini yargıcın göğsüne dayamakta olduğunu gördü.</span></p>

  <p class="msoplaintext"><span class="calibre19">   "Dudaklarımın üstünde sizin o tatlı dudaklarınızı hissetmeyi tercih etsem de, sanırım şu anda yargıcın buna daha fazla ihtiyacı var" diye mırıldandı Brooks.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Ellen, Franken'in odasının penceresinden bakarken, "İyi bir yargıçtı" dedi.</span></p>

  <p class="msoplaintext"><span class="calibre19">   Pencere parka ve protestoda bulunan kolejlilerle dolu sokağa bakıyordu. Taklit gaz sokak lambaları yanmaya başlamıştı. Hayat devam ediyordu. Dünya hâlâ dönüyordu.</span></p>

  <p class="msoplaintext"><span class="calibre19">   Son bir saat mahkeme salonunda sağlık görevlileriyle içeri girip çıkanlarla tam bir karmaşa yaşanmıştı. Dışarda bekleşen muhabirler içeri koşmuşlar ve biri Brooks'u tanıyınca neredeyse kıyamet kopmuştu. Sonunda elinde bir megafonla bir memur salonu temizlemişti. Şimdiki sessizlik hem hoş hem de pek garipti.</span></p>

  <p class="msoplaintext"><span class="calibre19">   "Sert ve adildi" dedi Ellen. Onu son iki yıldır bildiği gibi hatırlamak istiyordu, mahkeme salonunda yere yığılmış, o kadar önemsediği cüppesinin önü açılıp da çok yaşlı bir insanın zayıf ve göçmüş göğsüyle değil. "Sağduyuluydu ve hoş bir mizah duygusuna sahipti."</span></p>

  <p class="msoplaintext"><span class="calibre19">   "Onu iyi tanır mıydın?" diye yumuşak bir sesle sordu Jay.</span></p>

  <p class="msoplaintext"><span class="calibre19">   Franken'in geniş masif meşe masasının ucunda oturduğu yerden kadına baktı. Yargıcın odası ve sığınağı olmuş olan mekânda yalnızca ikisi kalmıştı. Odanın dört yanında tavana kadar yükselen kitap dolapları vardı ve raflar silme doluydu. Mobilyalar o kadar eskiydi ki, yere kök saldıkları bile düşünülebilirdi. Odanın çevresinde fıçı boyutunda saksılarda çeşitli bitkiler vardı. Masanın üstündeki yeşil abajurun ışığında âdeta bir ormanda gibiydiler.</span></p>

  <p class="msoplaintext"><span class="calibre19">   Ellen omzunu kaldırdı. "Yıllar önce karısını kaybettiğini biliyorum. Yalnız yaşardı. Bahçeyle uğraşmaktan hoşlanırdı." Pencere pervazını dolduran bitkiye dokundu. "Mahkeme salonu onun hayatıydı. Şimdi de öldü işte. Bir anda."</span></p>

  <p class="msoplaintext"><span class="calibre19">   Yabancı birinin önünde ağlamış olmaktan utanmayarak yanağından akan damlaları sildi. İyi bir insanın varlığı sona ermişti. Bunun yasını tutmakta ayıplanacak bir şey yoktu. Yine de derin bir soluk alıp kendini toparladı, Jay'e döndü.</span></p>

  <p class="msoplaintext"><span class="calibre19">   "Yardımın için teşekkür ederim."</span></p>

  <p class="msoplaintext"><span class="calibre19">   Jay kaşını çatarak başını salladı. "Teşekkür gerekmez, benim orada olmam salonu sirke çevirdi. Ben onun için özür dilerim."</span></p>

  <p class="msoplaintext"><span class="calibre19">   "Çok üzüldüm" dedi Ellen. "Daha onurlu bir ölüme layıktı ama onun birkaç kere kürsüsünde ölmek istediğini söylediğini duymuştum." Yine omuzlarını silkti, kendini teselli için alaycılığa başvurdu. "O isteğine kavuştu, sen de kendini reklam ettin. Bu açıdan bakarsan fena bir anlaşma sayılmaz."</span></p>

  <p class="msoplaintext"><span class="calibre19">   "Ben buraya reklam için gelmemiştim."</span></p>

  <p class="msoplaintext"><span class="calibre19">   "Hayır. Sen buraya hikâye için geldin."</span></p>

  <p class="msoplaintext"><span class="calibre19">   Brooks doğruldu, bakışlarıyla kadını tartarak yürüdü. Bu davranışının uyandırdığı duygular rahatsız ediciydi ama Ellen ne bundan ne de erkekten çekilmedi. Bilimkurgu Kovboyları'na uyguladığı kuralı hatırladı: Korktuğunu gösterme, Jay Butler Brooks kendisi için fiziki bir tehlike oluşturmuyordu ama başka bakımlardan bir tehditti. Başka düzeylerde, mesleki ve ideolojik ve... başka düzeylerde gerçek bir tehditti.</span></p>

  <p class="msoplaintext"><span class="calibre19">   Ellen, erkek yanı başında durduğunda bir tanesini atladığının farkındaydı. Dar pencereden giren renksiz ışıkta gözleri gümüş rengiydi.</span></p>

  <p class="msoplaintext"><span class="calibre19">   "İyi misin?" diye sordu Jay.</span></p>

  <p class="msoplaintext"><span class="calibre19">   Ellen yargıcı canlandırmaya çalışırken saçları dağılmıştı. Yanaklarından aşağı sarkan telleri gören erkek saçının tümünü bıraktığı takdirde nasıl görüneceğini merak ediyordu. Daha genç, daha yumuşak, daha kolay incinebilir. Mesleki imajını desteklemeyen görüntüler. Ama imaj şimdiden kayboluyordu. O öğretmen gözlükleri kaldırılmıştı, beyaz bluzunun üst düğmesinin açık aralığından boynunun köprücük kemiğiyle birleştiği o yumuşacık çukur görünüyordu. Zırh açılmaktaydı. Bu anda kim olacağına karar verememiş gibiydi: Kusursuz Profesyonel Ellen North mu yoksa kadın Ellen North mu?</span></p>

  <p class="msoplaintext"><span class="calibre19">   Kendisi için bir fırsat. Sağlık görevlileri eşyalarını toplayıp Franken'i torbaya sokarlarken bunun için kaldım diye düşünmüştü. Kadın dengesini kaybetmişken yararlanabilmek için. Kendisini aksi halde hiç göstermeyeceği bir yüzünü görebilmek için.</span></p>

  <p class="msoplaintext"><span class="calibre19">   Ne adamsın sen, Brooks. Hıyarların şahı.</span></p>

  <p class="msoplaintext"><span class="calibre19">   "İyiyim" dedi Ellen, aslında hiç de iyi görünmediği halde. Dökülen saçlarını kulağının arkasına atmak için uzanan eli titriyordu.</span></p>

  <p class="msoplaintext"><span class="calibre19">   "Bana kalırsa bir içki gerek sana. Benim ihtiyacım var aslında. Daha önce birkaç kere istemişsem de hiç önümde yargıcın düşüp öldüğü olmamıştı."</span></p>

  <p class="msoplaintext"><span class="calibre19">   "Doğru. Şöhret ve servet gelmeden önce avukatlık yapardınız."</span></p>

  <p class="msoplaintext"><span class="calibre19">   Brooks kadının sözlerindeki iğnelemeyi duymazdan gelerek omuzlarını silkti. "Zamanında küçük bir ortak olarak çalıştım, bir iki ambulans kovaladım, biraz ondan biraz bundan bir şeyler yaptım işte. 'Biraz' eski karım için önemli sözcüktü. Tarihte kocasının gerçekten seksen dört saat çalışmasını isteyen ilk avukat karısıydı."</span></p>

  <p class="msoplaintext"><span class="calibre19">   Christine'in eleştirileri şimdi bile kulağındaydı. Taş üzerinden akan su gibi zihninde bir oyuk bırakmış ve yıllar da bunu daha da derinleştirmişti: "Neden daha çok çalışmıyorsun? Neden daha ortak yapmadılar seni? Neden aile şirketine girmiyorsun? Böyle oradan oraya atladığın takdirde bir baltaya sap olamayacaksın."</span></p>

  <p class="msoplaintext"><span class="calibre19">   "Eh, sonunda başardınız ama" dedi Ellen. "Justifiable Homicide'da aşırı çalışan genç bir avukat hesapçı eski karısını öldürmekle suçlanıyor. Kitabın ithafı: 'Telif hakkından bir metelik bile alamayacak Christine'e.' Çok zarif bir duygu."</span></p>

  <p class="msoplaintext"><span class="calibre19">   "Ve de sizi temin ederim ki, hak edilmiş." Brooks'un yüzünde acı bir gülümseme dolaştı. "Benim kitaplarımla ilgilenmediğinizi sanıyordum, Bayan North."</span></p>

  <p class="msoplaintext"><span class="calibre19">   "Yalan söyledim" dedi Ellen hiç vicdan azabı duymadan. Newsweek'teki yazıyı okudum."</span></p>

  <p class="msoplaintext"><span class="calibre19">   "Ne düşündünüz peki?"</span></p>

  <p class="msoplaintext"><span class="calibre19">   "Fikrimi daha önce açıklamıştım. Yaptığınız işten hoşlanmıyorum."</span></p>

  <p class="msoplaintext"><span class="calibre19">   "Ben okurlarıma gerçek ve ürkütücü olayları onların olanları daha iyi anlayacakları, nedenini öğrenecekleri ve adalet sisteminin nasıl çalıştığını ya da bazı durumlarda çalışamadığını gösterecek biçimde sunuyorum. Onlara yakından görme imkânı veriyorum. Bunun ne kusuru var?"</span></p>

  <p class="msoplaintext"><span class="calibre19">   "Siz bir vampirden farksız bir vurguncusunuz. Gerçek bir hayalgücü yoksunluğunu gidermek için kurbanların yaşamlarını ve acılarını çalmaya çalışan adi bir yazar, insanların korkulan, marazi meraklarıyla beslenirsiniz ve milletin sağlıksız sansasyonalizm saplantısına katkıda bulunursunuz. Buna soylu bir görüntü vermeye kalkışmayın. Siz eğlendirme işindesiniz ve bu da sizin kendi sözleriniz."</span></p>

  <p class="msoplaintext"><span class="calibre19">   "Söylediğim her şey aleyhime kullanılabilir ve kullanılacaktır."</span></p>

  <p class="msoplaintext"><span class="calibre19">   "Bunu inkâr mı ediyorsunuz?"</span></p>

  <p class="msoplaintext"><span class="calibre19">   "Hayır. Ben gazeteci değilim, insanlar haberlerini gazeteden ya da televizyondan öğrenir. Time'ın ciltlisi için kitapçıya gidip yirmi dolar ödemezler, insanlar gerçek cinayet hikâyelerini de kaçmak için okurlar. İnsanların herhangi bir şeyi okudukları nedenle."</span></p>

  <p class="msoplaintext"><span class="calibre19">   "Ve siz bunu birazcık olsun çarpık bulmuyor musunuz? Yani başkasının gerçek yaşam trajedisine kaçışı?"</span></p>

  <p class="msoplaintext"><span class="calibre19">   "Bir Stephen King romanı ya da bir Agatha Christie polisiyesi almaktan daha fazla değil. O okur için benim kitabım yalnızca bir hikâyedir, içinde kaybolup düşüneceği bir hikâye. Gerçek olduğu için de biraz daha ilginç."</span></p>

  <p class="msoplaintext"><span class="calibre19">   Ellen erkekten uzaklaşırken tiksintiyle başını salladı.</span></p>

  <p class="msoplaintext"><span class="calibre19">   "Çok iyi. Gidip Hannah Garrison'la neler çektiğini konuşun ve ona bunun yalnızca esaslı bir hikâye olduğunu söyleyip Herhalde çok avunacaktır."</span></p>

  <p class="msoplaintext"><span class="calibre19">   "Hey, ben bir hikâyeyi hikâye yapmak için olanı değiştiremem. Olan olmuştur, oradadır. Tarih olmuştur artık."</span></p>

  <p class="msoplaintext"><span class="calibre19">   "Eh, siz de bari üstünden para kazanırsınız." Ellen ceketini Franken'in koltuğunun arkasından alıp giydi.</span></p>

  <p class="msoplaintext"><span class="calibre19">   "Ben yapmazsam başkası yapacaktır."</span></p>

  <p class="msoplaintext"><span class="calibre19">   "Bu da her şeyi mazur gösterir."</span></p>

  <p class="msoplaintext"><span class="calibre19">   "Oyunu ben icat etmedim..."</span></p>

  <p class="msoplaintext"><span class="calibre19">   "Doğru ama kazanmaya da kararlısınız, değil mi? En tepeye gitmek, Glendenning'i işin içine çekmek. Bütün pis..."</span></p>

  <p class="msoplaintext"><span class="calibre19">   "Pis değil!" Jay parmağını kadının yüzüne doğru salladı. "Ben bu oyunu böyle oynarım. İstediğimin peşine düşer ve elde ederim."</span></p>

  <p class="msoplaintext"><span class="calibre19">   Söz aralarında asılı kalmıştı; Ellen adama bakarken daha derin anlamlar kazanan bir meydan okuma. Jay yine kadına çok yakındı. Ellen ona doğru eğilmişti. Aralarındaki bir karışlık mesafe kalınlaşır gibi olurken içinde uyuyan altıncı duyusu uyandı, su içindeki hava kabarcıkları gibi yüzeye yükseldi. Bir zekâ düellosunda düşmanın değil de, daha kökten bir şeyi: bilincine varma.</span></p>

  <p class="msoplaintext"><span class="calibre19">   Brooks elini kadının çenesinin altına sokarak, "Ben istediğimin peşine düşerim, Ellen North" diye tekrarladı. Başparmağı kadının alt dudağının kenarını izledi. "Ve alırım da. Bunu unutma."</span></p>

  <p class="msoplaintext"><span class="calibre19">   "Acımasız olduğunu mu?" Ellen bunu kafasına nakşetmeye çalıştı.</span></p>

  <p class="msoplaintext"><span class="calibre19">   "Kararlı."</span></p>

  <p class="msoplaintext"><span class="calibre19">   Ellen'in üstünde karar kıldığı sözcük "tehlikeli"ydi. Bir erkeğin olacağını hiç tahmin etmediği biçimlerde kendisi için tehlikeli.</span></p>

  <p class="msoplaintext"><span class="calibre19">   "Senin mücadele ediş biçiminden hoşlandım, savcı hanım" dedi adam. "Şimdi birer içki içelim mi?"</span></p>

  <p class="msoplaintext"><span class="calibre19">   Yüzündeki davet bir kadeh içkiden çok daha yakınlık vaat ediyordu. Sanki Ellen'in kendisi hakkında ne düşündüğünü hiç umursamıyormuş gibi tartışmadan davete böylesine kolaylıkla geçişi kadını rahatsız etmişti.</span></p>

  <p class="msoplaintext"><span class="calibre19">   "Aynı fikirde olmamamız uygar olmamamızı gerektirmez" dedi Jay. "Senden hoşlanıyorum, Ellen. Akıllısın, zekisin, düşündüğünü söylemeye korkmuyorsun." Kıs kıs güldü. "Az önce Rudy'nin kalp krizi geçireceğini sandım. Sen ise kuyu suyu kadar sakindin. Bir şöminesi olan sakin bir bar bulup da gecemizi tartışarak geçirmeye ne dersin, ha?" Erkeğin yüzünde rahibeleri baştan çıkaracak türden bir gülümseme vardı.</span></p>

  <p class="msoplaintext"><span class="calibre19">   Bu yüzden kitap kapağında bir isim değil, bir şöhret diye düşündü Ellen. Adamın çevresindeki hava bile seksapelle titreşiyordu.</span></p>

  <p class="msoplaintext"><span class="calibre19">   "Sanmıyorum, Bay Brooks. Bu düşmanla dostluk gibi bir şey olur." Ellen gerileyip gözlüğünü taktı. Kendisini onun büyüsüne karşı korumaya aldı.</span></p>

  <p class="msoplaintext"><span class="calibre19">   "Ben düşman değil, yalnızca bir gözlemciyim."</span></p>

  <p class="msoplaintext"><span class="calibre19">   "Belirli bir düşman olmayabilirsiniz ama yine de düşmansınız. Sizin kim ve ne olduğunuz arasında bir ayrım yapamam, Bay Brooks." Erkeğin gözlerinin içine baktı. "Belki de vicdanınız bu kasabada olanları sömürmenize izin verir ama belki de vicdanınız da yoktur. Her iki durumda da, bunu kabul edemem ve bunun bir parçası olmak istemem."</span></p>

  <p class="msoplaintext"><span class="calibre19">   Ve Ellen o gün ikinci kez olarak adamı öylece bırakıp çıkıp gitti.</span></p>

  <p class="msoplaintext"><span class="calibre19">   Jay, yargıcın masasına yaslanıp bir ıslık çaldı. Daha önce de yüzüne kapılar kapanmıştı. Yeni bir şey değildi bu. İşin gereğiydi. İnsanlar bir hikâye konusunda kendisiyle ya işbirliği yaparlardı ya da yapmazlardı. Eğer bir olayı gerçekten istiyorsa ve ön kapı kapanmışsa arka kapıya giderdi. Arka kapı kapanırsa pencereden girerdi. Pencereden giremezse bodrumdan girerdi. Bir hikâyeyi gerçekten istiyorsa elde ederdi. Ellen North'un işbirliğine ihtiyacı yoktu. Bu hikâyeyi on ayrı açıdan yazabilirdi.</span></p>

  <p class="msoplaintext"><span class="calibre19">   Ama Ellen North'un işbirliğini istiyordu. Dahası, Ellen North'u istiyordu.</span></p>

  <p class="msoplaintext"><span class="calibre19">   Bir haber kaynağı ile ilişkiye girmenin sakıncalarını bilirdi. O çizgiyi geçmek bir çıngıraklı yılan yuvasına girmekten farksızdı, felakete davetiye çıkartmak demekti. İnanılırlığını tehlikeye atar, hikâyeyi algılamasını değiştirirdi.</span></p>

  <p class="msoplaintext"><span class="calibre19">   Bu oyunu kurallarına göre oynamak zorundaydı. Zaten canlı bir olayla ilgilenerek birinci kuralı çiğnemişti. Bu başına bela sarmak demekti. Hooter Amca'nın dediği gibi her zaman bela arıyor olmayabilirdi ama bela ziyarete geldiğinde kendisi hiç de uzakta olmazdı.</span></p>

  <p class="msoplaintext"><span class="calibre19">   Bu olay onu çok sıkı kavramıştı. Onun içinde olmak, neden olduğunu ve yaşamlarına dokunduğu insanlara neler yaptığını öğrenmek istiyordu. Her şeyin tek tek açıklanmasını izlemek istiyordu: Mahkeme, savunma ve savcılığın stratejileri, taraflar tutulurken kamuoyunun tepkileri. Burada önemli bir şey olmaktaydı. Bu sıradan bir olay değildi; bir yol kavşağıydı, küçük kasaba Amerika'sının bir kriz noktasıydı. İşte kendisi de bunu yakalama ihtiyacını hissediyordu.</span></p>

  <p class="msoplaintext"><span class="calibre19">   Ve zihninin gölgelikli bir yerinde itiraf ettiği gibi, başka bir krizden uzaklaşmak zorundaydı. Kendisini içine çekemeden çekilebildiği bir kriz. Şimdi bütün dikkati bu olay üzerinde yoğunlaşmıştı. Bütün iş onun içine girmek ve duygusal uzaklığı korumaktı. Bir yanıyla kendisi ile savcı arasında hiç mesafe olmamasını istiyorken bu da güç işti doğrusu.</span></p>

  <p class="msoplaintext"><span class="calibre19">   Ama göründüğü kadarıyla o mesafeyi Ellen North korumaya kararlıydı. Kadın, adının paraya çevrilmesiyle hiç ilgilenmiyordu; son romanının üç aydır en çok satan kitap listelerinin başında olması ya da filmi çekilecek olan Justice For None'da Tom Cruise'un başrol için anlaşma imzalamış olması onu hiç mi hiç etkilemiyordu. Kadın onun kim olduğuna, ne olduğuna aldırmıyordu ve bu konuda kesin kararını vermişti.</span></p>

  <p class="msoplaintext"><span class="calibre19">   Ve işin boktan yanı kadın herhalde haklıydı.</span></p>

  <p class="msoplaintext"><span class="calibre19">   Ve işin boktan yanı kadını ne olursa olsun istediğiydi.</span></p>

  <p class="msoplaintext"><span class="calibre19">  </span></p>
</body>
</html>
