<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">DOKUZUNCU BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Notta ne yazdığını açıklayacak mısınız?"</span></p>

  <p class="msoplaintext"><span class="calibre19">   "Bu olay Dr. Wright davasını nasıl etkileyecek?"</span></p>

  <p class="msoplaintext"><span class="calibre19">   "Bunun aynı kişinin işi olduğuna inanıyor musunuz?"</span></p>

  <p class="msoplaintext"><span class="calibre19">   "Hâlâ Wright'ın bir suçortağı olduğuna inanıyor musunuz? Yoksa hapse yanlış adamı attığınızı mı kabul edeceksiniz?"</span></p>

  <p class="msoplaintext"><span class="calibre19">   "Bu durum, stratejinizde ne gibi bir değişikliğe neden olacak?"</span></p>

  <p class="msoplaintext"><span class="calibre19">   Sorular Ellen'in kafasının içinde dönüp duruyordu. Muhabirlerin yüzleri de. Kimi tanıdıktı, kimi ünlü, çoğu tanımadıktı. Hepsi de aynı şeyi istiyorlardı. Atlatma haber, sıcak bir gelişme, özel bir haber. Josh Kirkwood'un kaçırılmasını iki hafta izledikten sonra Dustin Holloman'ınkine de aynı derecede açlıkla, bulabildikleri her ayrıntıyı kapma hırsıyla gelmişlerdi.</span></p>

  <p class="msoplaintext"><span class="calibre19">   "Ben hırslıyım" demişti dün Adam Slater hastanenin önünde. Ellen yüzler arasında, kalabalığın arka taraflarında onu seçebilmişti.</span></p>

  <p class="msoplaintext"><span class="calibre19">   Hırslı. Ya da '"çaresiz." Bir yanıt bulabilmek. Bu sakin taşra kasabasının dokusunun neden böyle paramparça olduğuna dair bir ipucu bulmakta çaresiz. Ellen de aynı şeyi hissediyordu: Keskin ve boğucu bir çaresizlik duygusu, yayılıp kendisini tümüyle yutmakla tehdit eden bir panik. Ve bu şimdi evinin önüne yaklaşırken Campion'da muhabirlerden uzaklaştığı zamanki kadar güçlüydü.</span></p>

  <p class="msoplaintext"><span class="calibre19">   Campion iki bin kişilik bir tarım kasabasıydı. Arabayla yarım saat ilerdeki Deer Lake'i kocaman bir metropol gibi gösteren basit ve sakin bir yer. Kendi polis gücüne ihtiyacı olmayacak kadar küçük ve sakin kasaba, asayiş için il merkezinden yardım alırdı. Campion halkı Josh Kirkwood'un, kaçırıldığını akşam haberlerinde izlemişler ve kendilerinin dışındaki dünyanın giderek tehlikeli bir yer olmaya başladığın, düşünmüşlerdi. Tanrı'ya şükürler olsun ki onlar herkesin güvenlikte olduğu Campion'da yaşıyorlardı. Bu geceye kadar.</span></p>

  <p class="msoplaintext"><span class="calibre19">   Bir çocuğun kaçırıldığı haberi kasabayı sersemletmiş, şaşkına çevirmişti. Deer Lake'den gelen gönüllüler için bu aynı olayın bir kez daha yaşanmasıydı. Daha önceden gelen deneyimleriyle kasabanın tek büyük yeri olan Norveç'in Oğulları salonunda kısa zamanda bir kumanda merkezi kurmuşlardı. Ancak iki hafta öncesinde olduğu gibi bu kere de araştırma için elde fazla bir şey yoktu.</span></p>

  <p class="msoplaintext"><span class="calibre19">   Ellen, Mitch'e doğru yürürken rüzgâra karşı yakasını kaldırdı. "Tanık var mı?"</span></p>

  <p class="msoplaintext"><span class="calibre19">   "Hayır." Mitch helikopter pervanelerinin gürültüsünden sesini duyurabilmek için bağırarak konuşuyordu.</span></p>

  <p class="msoplaintext"><span class="calibre19">   Eyalet devriye helikopterleri araştırmaya başlamışlar, giderek genişlettikleri bir kare halinde bütün bölgeyi taramaktaydılar. Twin Cities televizyon istasyonlarının olay yeri üzerindeki helikopterleri akbabalardan farksızdı. Campion Kent Parkı sürrealist bir sirk alanına dönüşmüş, kalın kar tabakası portatif ışıldaklarla ve polis araçlarının renkli ışıklarıyla pırıl pırıldı. Sarı olay yeri şeridi ağaçların ve çalıların çevresine çekilmiş, rüzgârda, elden düşme arabaların satıldığı alanlardaki flamalar gibi sallanıyordu.</span></p>

  <p class="msoplaintext"><span class="calibre19">   Ellen yanına gelince Mitch, "Çocuğun ağabeyi gözkulak olacakmış" dedi. "Hepsi açık pistte paten kayıyorlarmış. Bu çocuklar hokeye başlayınca küçükleri pistten dışarı atmışlar. Dustin de herhalde tek başına uzaklaşmıştı."</span></p>

  <p class="msoplaintext"><span class="calibre19">   Mitch parkasının cebinden eldivenli elini çıkarıp Ellen'in geçmesi için alçak dalları ayırdı. "Bastığın yer için kaygılanma. Oğlanın geçtiği yerde en az altmış çift bot dolaştı."</span></p>

  <p class="msoplaintext"><span class="calibre19">   Ellen'in küçük çocukların kızak kaydıklarını tahmin ettiği küçük bir yokuştan indiler. Aşağıda ağaçlar azalarak yerlerini çalılıklara bırakıyordu. Çalılıkların ötesinde yanardöner ışıklarıyla polis arabaları en yakın evin üç yüz metre ileride olduğu sokağın başına renkli ışıktan daireler yaymaktaydılar. Parkın hemen karşısında bir zamanlar çiftlik binaları olan, kapıları açık, boş pencereleri çürük yaralar gibi kapkara yıkıntılar uzanmaktaydı.</span></p>

  <p class="msoplaintext"><span class="calibre19">   Sekiz yaşında olup da bu ıssız yerde bir yabancı tarafından kaçırılmak üzere olduğunu farketmenin nasıl bir şey olduğunu düşünen Ellen'in midesi düğümlendi birden.</span></p>

  <p class="msoplaintext"><span class="calibre19">   Eğer kaçıran bir yabancıysa. Holloman ve Kirkwood'ları sorguya çekip ortak tanıdıkları olup olmadığı araştırılacaktı. Josh yabancı biri tarafından kaçırılmamıştı. Eğer onu kaçıran kişi Garrett Wright ise.</span></p>

  <p class="msoplaintext"><span class="calibre19">   Ellen, Wright'ın suçlu olduğuna inanıyordu, buna rağmen kuşkular içini kemirmeye başlamıştı. Basın ise bu gelişmeler karşısında iyice azıp, olası jüri üyelerini etkilemeye kadar varan haberler çıkaracaktı.</span></p>

  <p class="msoplaintext"><span class="calibre19">   Megan'ın "Bunun bir oyun olduğunu söyledi" sözlerini hatırlayınca düşen ısıyla hiçbir ilgisi olmayan bir ürpermeyle titredi. Bütün bunlar adam için bir oyunsa, o zaman Dustin Holloman'ın kaçırılması parlak ve acımasız bir hamleydi. Basında bir sürü soru yaratmasının yanı sıra ikinci çocuğun aranması öncelik alacak ve Kirkwood'un kaçırılışını araştıran CTB ve Park İlçesi Şeriflik Bürosu'nun elemanlarının saatleri bu işe verilecekti. Kendi vakalarına olası bir bağlantı nedeniyle Deer Lake polisi de işe karışacaktı. Hannah'lar ve dostları ve düşmanları ile yepyeni bir grup ortaya çıktığı için araştırmayı genişletmek zorunda kalacaklardı. Karşılarındaki düşman, bir hamlede bütün ekipleri alıp dört bir yana dağıtıvermişti.</span></p>

  <p class="msoplaintext"><span class="calibre19">   "Buradan gitmişler" diyen Mitch, sokağın başında bir ağacın çevresinde duran memurlara armasını gösterdi.</span></p>

  <p class="msoplaintext"><span class="calibre19">   Ağacın bir dalma parlak mor bir atkı bağlanmıştı. Dustin'i seven biri tarafından örülmüş. Herhalde Noel armağanı olarak verilmişti ve çocuk da onun yerine bir Power Ranger oyuncağı alınmış olmasını istemişti. Atkı dalda rüzgârla savrulup duruyordu ve üzerine iğneyle tutturulmuş bir not vardı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">   İyi insanın GÜNAHı için</span></p>

  <p class="msoplaintext"><span class="calibre19">   melekler kadar üzgün,</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Ellen ürperdi. O atkıyı gözlerinin önünden uzaklaştıramıyordu. Bir delinin amacını yalnız kendisinin bildiği oyununa çekilen küçücük bir çocuğun küçücük bir simgesi.</span></p>

  <p class="msoplaintext"><span class="calibre19">   Bunun bir oyun olduğunu söyledi.</span></p>

  <p class="msoplaintext"><span class="calibre19">   Ama hangi kurallar ve hangi amaç ve hangi nedenle? Ve oyuncular kimlerdi? Deer Lake'de Garrett Wright ile herhangi bir zamanda konuşmuş olan herkes sorguya çekilmişti. Adamın tanıdıkları hep saygın, meslek sahibi insanlardı ve kendisini cezaevine düşüren olaylar karşısında şaşkına düşmüşlerdi. Öğrencileri onu savunmaya koşmuşlardı. Harris'teki öğretim üyeleri adama saygı duyuyorlardı. Kimse Garrett Wright'ın göründüğünden başka türlü olduğu hakkında ne bir şey söylemiş ne de bir imada bulunmuştu. Çocuk pornografisi için gizli bir merakı yoktu. Yeraltı dünyasıyla herhangi bir bağı yoktu. Gizli gizli şeytana tapıyor değildi.</span></p>

  <p class="msoplaintext"><span class="calibre19">   Karısının dediği gibi Garrett Wright değil suçlu tiplerle bir arada bulunmak, Saab'ını bile hızlı kullanmazdı. Wright'ın bilinen arkadaşları arasında bir çocuk kaçırmaya ya da tecavüze uzaktan bile suçortaklığı edecek kimse yoktu.</span></p>

  <p class="msoplaintext"><span class="calibre19">   Ama biri Josh Kirkwood'u evine getirmişti ve biri de Dustin Holloman'ı kaçırmıştı.</span></p>

  <p class="msoplaintext"><span class="calibre19">   Ve Ellen bunları bu gece düşünemeyecek kadar yorgundu. Garaj kapısını açmak için uzaktan kumandaya uzanırken yan kapıdaki cama taş gibi sert bir şey vurdu. Ellen hafif bir korku çığlığıyla yana kayarken başını çevirince Jay Butler Brooks'un kendisine bakmakta olduğunu gördü.</span></p>

  <p class="msoplaintext"><span class="calibre19">   "Bütün gece burada mı oturacaksın, yoksa otomobili garaja sokup beni bir kahve içmeye mi çağıracaksın? Dondum burada."</span></p>

  <p class="msoplaintext"><span class="calibre19">   Ellen yakıcı bir bakışla karşılık verdi adama. Saat geçti, yorgundu ve birkaç saatlik bir uykuya dalıp kendini unutmadan önce yapacak işleri vardı. Ancak Bonneville'ini garaja sokarken adam sanki orada bulunmaya hakkı varmış gibi yanı başında yürüyordu.</span></p>

  <p class="msoplaintext"><span class="calibre19">   Ellen çantasını arabadan çıkarırken, "Glendenning beni kendi evimde 'yardımcı olmaya' zorlayamaz" dedi. "Zaman zaman kendimi öyle hissediyorsam da, ben köle değilim."</span></p>

  <p class="msoplaintext"><span class="calibre19">   "Ben alayım." Jay çantayı almak için uzandı. Çanta hiçbir canlı sığırın dayanamayacağı kadar hırpalanmıştı. İçi sanki granit bloklarla doldurulmuş gibi ağırdı.</span></p>

  <p class="msoplaintext"><span class="calibre19">   "Hayır." Ellen eve açılan kapıya yürüdü.</span></p>

  <p class="msoplaintext"><span class="calibre19">   Kapının önünde anahtarlarını ararken Jay yine yanındaydı. "Ellen, seninle konuşmak istiyorum."</span></p>

  <p class="msoplaintext"><span class="calibre19">   "Ben de yatmak istiyorum."</span></p>

  <p class="msoplaintext"><span class="calibre19">   Jay kadının görüş alanına uzandı, neşe ve cinsellik karışımı bir gülümsemeyle yüzüne baktı. "Sonra konuşabilir miyiz?"</span></p>

  <p class="msoplaintext"><span class="calibre19">   Ellen anahtarlarını düşürmesine neden olan şeyin, Butler Brooks'un üzerinde o gülümseme dışında bir şey olmadığı halde, yatağına uzanmış görüntüsü değil de tiksinti olduğunu söyledi kendi kendine.</span></p>

  <p class="msoplaintext"><span class="calibre19">   "Ben liseli şakalarına gülecek durumda değilim ve günlük tartışma kotamı da doldurdum" diyerek köpeği Harry'nin kendi minderi üstünde uyuduğu odaya girdi. Köpek havlayarak ayağa fırladı. Ellen köpeği dalgınca okşarken hâlâ yaşamına girmeye kararlı olan adama bakıyordu. "Sen neden geldiğin yere dönmüyorsun?"</span></p>

  <p class="msoplaintext"><span class="calibre19">   Kadın kapıyı kapatmadan içeri süzülen Jay, "Campion'dan geliyorum dedi."</span></p>

  <p class="msoplaintext"><span class="calibre19">   "Çok esaslı bir gezgin satıcı olurdun." Ellen çizmelerimi çıkarıp kapının yanındaki paspasın üstüne yerleştirdi.</span></p>

  <p class="msoplaintext"><span class="calibre19">   "Onu da yaptım." Jay eldivenlerini çıkarıp paltosunun ceplerine soktu. "Saygın Güneyli ailem ben koleje gitmeden çok önce saygın Güneyli servetini tüketmişti."</span></p>

  <p class="msoplaintext"><span class="calibre19">   Jay elini Harry'ye uzattı. Hayvan eli kokladı, sonra iri pembe dilini adamın parmaklarında dolaştırdı. Ellen köpeğine onu hain olarak ilan eden bir bakışla bakıp mutfağa yürüdü.</span></p>

  <p class="msoplaintext"><span class="calibre19">   "Demek o marazi merakın seni Campion'a götürdü" dedi. "Hiç şaşmadım. Olaylar sana göre gelişiyor. Çocuğun annesini yakından görebildin mi? Filmde onun rolünü Kathy Bates'e vermeni tavsiye derim. Güçlü bir benzerlik vardı ama kadın iki gözü iki çeşme ağladığından bunu farketmek güçtü."</span></p>

  <p class="msoplaintext"><span class="calibre19">   Jay mutfak ile yemek odasının arasındaki kapının önünde durdu. "Kadının yanına bile gitmedim. Bir başka çocuğun da ıstırap çekeceğini düşündükçe fena oluyorum. Ben gulyabani değilim, Ellen ve bu imadan hiç hoşlanmadım."</span></p>

  <p class="msoplaintext"><span class="calibre19">   Ellen çantasını kiraz ağacından zarif Queen Anne bacaklı sehpaya küttedenek indirdi. "Yazık. Buraya seni ben çağırmadım. Evime davet etmedim. Ve doğrusunu istersen evsahipliği oynayacak havamda da değilim."</span></p>

  <p class="msoplaintext"><span class="calibre19">   "Çok berbat bir gün geçirdin, nasıl olduğunu görmeye gelmiştim."</span></p>

  <p class="msoplaintext"><span class="calibre19">   Jay yemek odasına baktı: Hafif sarı renk duvarlar, brom aplikler, onsekizinci yüzyıl portreleri. Zevkli, kaliteli, sade. Arka duvarda geniş bir pencere ve bir balkon ya da verandaya açılan bir kapı vardı. Pencerenin karşısında üç dört metre uzunluğunda bir demir parmaklık, aşağıdaki oturma odasın gözetleyecek hoş bir nokta oluşturuyordu.</span></p>

  <p class="msoplaintext"><span class="calibre19">   "Hakkımda nasıl yanlış hüküm verdiğini gördün mü?" Jay halı kaplı basamaklardan oturma odasına indi. Bir düğme çevrilince pirinç abajurlar odayı yumuşak bir ışıkla doldurdu. "Buraya senin için kaygılandığımdan geldim. Bu öğleden sonra bir tür bağlayıcı bir deney yaşadık. Birini diriltmeye çalışmak çok özel bir deneyimdir."</span></p>

  <p class="msoplaintext"><span class="calibre19">   "Evet, neredeyse kankardeş olduk sayılır." Ellen ceketini çıkarıp sandalyenin arkasına geçirdi. Yalnızca evine değil elindeki olaya da müdahale eden adama karşı tetikteydi. Oturma odasında huzursuz bir kedi gibi dolanıyor, sanki hâkimiyet alanını belirlermiş gibi elini mobilyaların üzerinde gezdiriyordu.</span></p>

  <p class="msoplaintext"><span class="calibre19">   Ellen aşağı inerken, "Bana duyduğun büyük kaygı dışında buraya gelip Dustin Holloman'ın kaçırılması hakkında bir iki gizli bilgi edinmeyi hiç düşünmedin tabii" dedi.</span></p>

  <p class="msoplaintext"><span class="calibre19">   "Ben o bilgileri başka kaynaklardan da alabilirim. Doğrusunu istersen, hem de daha iyi kaynaklardan." Jay şöminenin yanındaki düğmeyi çevirince sahte kütükler çevresinde aniden alevler yükseldi. Temiz, düzenli, ne zahmet ne de pislik. Sırtını ateşe çevirdi.</span></p>

  <p class="msoplaintext"><span class="calibre19">   Ellen karşısında, bir koltuğun yanında duruyordu. Evine gelmeden Campion'daki krize çağırıldığı anlaşılıyordu. Üzerinde hâlâ Wright'ın duruşmasında ve Yargıç Franken'in ölümünde giydiği siyah tayyör vardı. Saçları açıktı, dümdüz, saf ipek gibi omuzlarına kadar iniyordu. Makyajı ve kibarlığı çoktan silinmişti. Yorgun, sinirli ve tümüyle yaklaşılamaz görünüyordu.</span></p>

  <p class="msoplaintext"><span class="calibre19">   Ancak Jay onun Campion'da Norveç'in Oğulları salonuna girişini hatırlayacaktı: Sarsılmış ve ürkek. Kötü adam hileli bir atış yapmıştı ve hiçbiri buna hazırlıklı değildi.</span></p>

  <p class="msoplaintext"><span class="calibre19">   "Davanın yargıcı elinde ölüyor ve kötü adam cezaevinde yatarken bir çocuk daha kaçırılıyor." Jay ağır ağır yürüdü kadına doğru. "Kolay değil."</span></p>

  <p class="msoplaintext"><span class="calibre19">   "Evet ve şimdi de sen varsın." Ellen kollarını kavuştu. "Acaba ağzımdan çıkan her sözü ezberliyor musun yani cebinde bir ses alma cihazı mı var düşünmek zorundayım."</span></p>

  <p class="msoplaintext"><span class="calibre19">   "Çok kuşkucusun."</span></p>

  <p class="msoplaintext"><span class="calibre19">   "Sana asla güvenemem."</span></p>

  <p class="msoplaintext"><span class="calibre19">   "Buraya senin iyi olup olmadığını görmeye gelmemden sonra bile mi?"</span></p>

  <p class="msoplaintext"><span class="calibre19">   "Öyle."</span></p>

  <p class="msoplaintext"><span class="calibre19">   "İstersen üzerimi arayabilirsin." Bunu da o koyu ciddi sesle söylemişti. "Ama şimdiden uyarayım, cebimdeki ses alma cihazı değil."</span></p>

  <p class="msoplaintext"><span class="calibre19">   "Sana inanmayı tercih ederim. Eh, artık sağ salim olduğumu gördün." Ellen bu gerçeği göstermek için kollarım iki yana açtı. "İyilik Meleği rolünü oynadığına göre artık gidebilirsin."</span></p>

  <p class="msoplaintext"><span class="calibre19">   Jay söyleneni duymazdan gelip koltuğun kenarına oturdu, Bir kütük kadar duygusuz olabilirdi. Bu yeteneği avukatlığında ve sonra da yazarlığında çok işine yaramıştı. Bilgi almaya gelince önemli oları ısrardı.</span></p>

  <p class="msoplaintext"><span class="calibre19">   "Sence bu Wright'ın planının bir parçası mı?" diye sordu. "Bir oyalama taktiği mi? Bence Kirkwood'ların çocuğunu geri getirmek bunun için yeterdi."</span></p>

  <p class="msoplaintext"><span class="calibre19">   "Ama savunmayı dağıtmak için yeterli değildi" diye Ellen Jay'den çok kendisi için mırıldandı.</span></p>

  <p class="msoplaintext"><span class="calibre19">   "Anlamadım."</span></p>

  <p class="msoplaintext"><span class="calibre19">   "Bir futbol benzetmesi. Hukuk profesörlerimden biri Vikingler takımında oynardı."</span></p>

  <p class="msoplaintext"><span class="calibre19">   "Yaa, ben beyzbol severim."</span></p>

  <p class="msoplaintext"><span class="calibre19">   "Hücum eden takım öyle bir dizilir ki, savunan takım sahaya iyice yayılır ve böylece arada aşılabilecek gedikler açılır."</span></p>

  <p class="msoplaintext"><span class="calibre19">   "Wright ve Wright'ın gizli arkadaşı üzerinde yoğunlaşacak yerde araştırma daha geniş bir alana yayılır." Jay kadına bakıp başını salladı. "Esaslı bir fikir."</span></p>

  <p class="msoplaintext"><span class="calibre19">   "Yalnızca varsayım ve spekülasyon" diyen Ellen kapıya doğru yürüdü. "Belki de Dustin Holloman'ın kaçırılmasının Josh Kirkwood'un kaçırılmasıyla hiçbir ilgisi yoktur."</span></p>

  <p class="msoplaintext"><span class="calibre19">   Jay o gece Campion'da gördüklerini ve hissettiklerini düşündü. O keskin metalik korku tadı, mekânın her nasılsa başka bir evrene taşınmış olduğu duygusu. Polis ve basın kadar varolan bir şeydi bu. Geceye nüfuz etmiş, onu daha karartmış, rüzgâra bir ustura keskinliği vermişti. Ve bunun önünde ölü ağacın çıplak dalında oğlanın parlak mor atkısı.</span></p>

  <p class="msoplaintext"><span class="calibre19">   "Tanrım, Brooks, sen nereye geldin?" diye düşündüğünü hatırlıyordu.</span></p>

  <p class="msoplaintext"><span class="calibre19">   Bu kadarını hesaplamamıştı doğrusu.</span></p>

  <p class="msoplaintext"><span class="calibre19">   Koltuktan kalkarak, "Öyle olduğunu ikimiz de biliyoruz sanırım" dedi. "Şimdi sorun şu: Bu durum Wright'ın yargılanmasını nasıl etkileyecek?"</span></p>

  <p class="msoplaintext"><span class="calibre19">   Ellen derin bir soluk aldı, dik duramayacak kadar büyük bir yorgunluk hissederek duvara dayandı. "Bak, haklısın, uzun bir gün geçirdim ve daha da çalışmam gerek. Burada kalmanın bir anlamı yok, çünkü seninle herhangi bir şey paylaşacak değilim..."</span></p>

  <p class="msoplaintext"><span class="calibre19">   "Dava hakkında mı yoksa senden mi söz ediyoruz?"</span></p>

  <p class="msoplaintext"><span class="calibre19">   "İkisi de."</span></p>

  <p class="msoplaintext"><span class="calibre19">   "Kazanmam imkânsız, değil mi?" Jay sanki çaresiz kalmış gibi kaşlarını birleştirdi. Ama gözlerinde her zamanki o kırgın neşe vardı.</span></p>

  <p class="msoplaintext"><span class="calibre19">   Ellen bunun etkisine karşı direndi. "İyi bir gününde değilsin diyelim."</span></p>

  <p class="msoplaintext"><span class="calibre19">   Jay biraz daha ısrar etmenin akıllıca bir şey olup olmayacağını düşündü ama sonra talihini daha fazla zorlamamaya karar verdi. Kadını kızdırıp kaçırmak değil, kazanmak zorundaydı. Glendenning yenilgisinden sonra düştüğü çukurdan kurtulmaya çalışıyordu henüz. O adımın büyük bir yanılgı olduğunu kabul etmek zorundaydı. Glendenning'i getirmek yolu açacağı yerde bir meydan okumaya dönüşmüştü. Bu işe girmenin aceleciliğinden olmuştu ama artık içerdeydi. Amaç oydu zaten.</span></p>

  <p class="msoplaintext"><span class="calibre19">   Ellen kapıyı açarak, "İyi geceler, Bay Brooks" dedi.</span></p>

  <p class="msoplaintext"><span class="calibre19">   Jay ellerini paltosunun ceplerine soktu, soğuğa karşı omuzlarını kamburlaştırarak özlemle ateşten yana baktı. Köpek yukardan aşağı indi, kuyruğunu sallayarak yanından geçti, ateşin karşısına oturdu.</span></p>

  <p class="msoplaintext"><span class="calibre19">   Jay açık kapıya doğru yürüyerek, "Eh, hiç olmazsa köpek benden hoşlandı" dedi.</span></p>

  <p class="msoplaintext"><span class="calibre19">   "Buna fazla güvenme. Tuvaletten su içtiği de olur."</span></p>

  <p class="msoplaintext"><span class="calibre19">   Jay kadının önünde durdu. O kadar yakındı ki, Ellen'in gözlerine bakınca eski ve hüzünlü bir şey görür gibi oldu, bir pişmanlık sanki. Saçma, diye düşündü. Pişmanlık duyacak bir adam değildi. İstediğinin peşinde koşup elde ederdi ve Ellen onun bir daha geriye baktığını hiç sanmıyordu.</span></p>

  <p class="msoplaintext"><span class="calibre19">   Jay, sanki birbirlerini bir yaşamboyu tanıyorlarmış gibi, "İyi geceler, Ellen" diye mırıldandı. "Dinlen biraz. Bunu hakkettin."</span></p>

  <p class="msoplaintext"><span class="calibre19">   Gözlerini kadının gözlerinden ayırmadan eğilip yanağından öptü. Kişiliksiz, alelacele bir dudak değdirme değil, dudaklarının tenine bastırılması, Ellen'de ona dönüp dudaklarını uzatma duygusunu uyandıran bir öpüş. Bu fikir Ellen'in sırtından aşağı ürpertiler inmesine ve aklından bir dizi yasak sorular geçmesine neden oldu. O inanılmaz ağzını...</span></p>

  <p class="msoplaintext"><span class="calibre19">   Görüntüye karşı zihnindeki kapıyı çarparak kapattı, yine o ana döndü. Yanağından bir öpüşün nabız atışlarını böyle artırmasından ve sağduyusunu darmadağın etmesinden utanmıştı. Brooks'un yüzündeki bilmiş bakış kapıyı yüzüne kapatması için yeterliydi.</span></p>

  <p class="msoplaintext"><span class="calibre19">   "İyi rüyalar, Ellen" diye fısıldayan Jay dışarı çıktı.</span></p>

  <p class="msoplaintext"><span class="calibre19">   Ellen kapıda durup adamın karşıya geçerek koyu renkli bir Cherokee'ye binmesini seyretti. Motor homurdandı ve adam gitti. Ama Ellen'in içinde uyandırdığı huzursuzluk devam ediyordu.</span></p>

  <p class="msoplaintext"><span class="calibre19">   Onun kim olduğunu merak etti ve bunu bilmesine gerek olmadığını düşündü. Bilmesi gereken tek şey ona güvenmemekti.</span></p>

  <p class="msoplaintext"><span class="calibre19">   Ama kime güvenebilirsin?</span></p>

  <p class="msoplaintext"><span class="calibre19">   Kimseye güvenme.</span></p>

  <p class="msoplaintext"><span class="calibre19">   Kimseye güvenme. Bu düşünce içini boşalmış hissetmesine yol açtı. Doğası gereği güvenmek istiyordu. Kendini güvenlik içinde hissetmek istiyordu. Bu gibi şeylerin hâlâ mümkün olduğuna inanmak istiyordu ama deliller onu desteklemiyordu. Bir çocuk daha kaybolmuştu ve çevresi bir anda sırtını vermek istemediği insanlar tarafından sarılıydı: Brooks, Rudy, Glendenning, Garrett Wright.</span></p>

  <p class="msoplaintext"><span class="calibre19">   Yargıç Franken'in ölümü sembolik boyutlar almıştı. Sonuncu şerefli insandı o. Adaletti o ve ölümü bir çağın ölümüydü.</span></p>

  <p class="msoplaintext"><span class="calibre19">   "İnsaf artık, Ellen." Kendini melodramatik olduğu için kınadı ama dünyasının değiştiği ve geriye dönüşün artık mümkün olmadığı korkusu hâlâ içindeydi.</span></p>

  <p class="msoplaintext"><span class="calibre19">   Çoraplı olmasına rağmen dışarı çıkıp, kapının yanında asılı duran posta kutusuna yürüdü. Faturalar, kızkardeşi Jill'den gecikmiş bir Noel kartı, broşürler.</span></p>

  <p class="msoplaintext"><span class="calibre19">   Kutuya bir daha uzanınca parmakları dipte sıkışmış bir şeye değdi. Yüzünü buruşturarak elini dar yere sokup bir kâğıdın kenarını yakaladı. Bu da bir reklam falan olmalıydı. Ama birden dönüp kaldı.</span></p>

  <p class="msoplaintext"><span class="calibre19">   Üzerinde siyah yazılar olan buruşturulmuş bir beyaz kağıt parçası:</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">   bitene kadar bitmiş değildir</span></p>

  <p class="msoplaintext"><span class="calibre19">  </span></p>
</body>
</html>
