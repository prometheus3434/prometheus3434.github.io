<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">OTUZ BİRİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Sanki ilk tanığı salondan alelacele çıkarılmamış gibi Ellen sakin bir sesle, "İkinci tanığımız Polis Şefi Mitch Holt" dedi.</span></p>

  <p class="msoplaintext"><span class="calibre19">   Soğukkanlılığını kaybettiği için Megan'ı suçlamıyordu Wright'ın kendisine yaptıklarından sonra tabancasını çekip onu vurmaması bir mucizeydi. Hazır silahı eline almışken Costello'yu da. Ellen'in kafasındaki en önemli düşünce Megan'ın bu duygu yüklü ifadesinin ne etki yapacağıydı. Basın onun tarafını alırdı da almayabilirdi de, ancak Grabko çok kızmıştı. Bu duruşma onun gösterisiydi ve Megan onu sahneden alaşağı edivermişti. ifadesine bakınca öfkesinden her şeyi kıpkızıl mı görecekti?</span></p>

  <p class="msoplaintext"><span class="calibre19">   Ellen'in talihi varsa Mitch yargıcı ve izleyicileri yatıştırırdı. Yüzünde emektar bir detektifin ciddi ifadesiyle çok kusursuz bir tanıktı. Mitch tanık bölmesine geçti, gözlerini savunma masasından ayırmadan yemin etti.</span></p>

  <p class="msoplaintext"><span class="calibre19">   Ellen, "Şef Holt, Yirmi İki Ocak gecesi olaylarını mahkemeye anlatır mısınız?" dedi.</span></p>

  <p class="msoplaintext"><span class="calibre19">   "Saat sekiz kırk beş civarında Ajan O'Malley'den bir telefon aldım. Başının belada olduğu belliydi. Fazla bir şey söylemesine izin verilmedi. Onun ardından kimliği bilinmeyen bir erkek telefona geldi ve bana saat dokuzu çeyrek geçe Quarr Hills Parkı'nın güneybatı girişine yalnız olarak gelmem söyledi."</span></p>

  <p class="msoplaintext"><span class="calibre19">   "Nedenini açıkladı mı?"</span></p>

  <p class="msoplaintext"><span class="calibre19">   "Bana bir armağanları olduğunu ve 'oyunu' kazanmak istediklerini söyledi."</span></p>

  <p class="msoplaintext"><span class="calibre19">   "Siz de parka istenildiği gibi gittiniz mi?"</span></p>

  <p class="msoplaintext"><span class="calibre19">   "İstenildiği gibi gitmedim. Hemen parkın güneydoğu kapısına iki memurla işaretsiz bir araba gönderdim, bir tane de güneybatı kapısına gönderdikten sonra parka batı yönünden yaya olarak geldim."</span></p>

  <p class="msoplaintext"><span class="calibre19">   "Parkın Lakeside Mahallesi'yle birleştiği taraftan mı?"</span></p>

  <p class="msoplaintext"><span class="calibre19">   "Evet. Ağaçların altında bekledim. Saat dokuzu beş geçe yeni modellerden bir GMC 4x4 parka girdi, bir süre gittikten sonra durdu. Sürücü cipten indi, yolcu tarafına geçti, kapıyı açıp yolcusunu çıkardı, sonra onu on metre kadar güney yönüne götürdü."</span></p>

  <p class="msoplaintext"><span class="calibre19">   Topallayan Megan, ağır yaralı olduğu belli. O zaman hissettiği öfke şimdi de kömür gibi yanıyordu içinde.</span></p>

  <p class="msoplaintext"><span class="calibre19">   "Aralarında bir mücadele oldu" diye devam etti. "Ağaçlar arasından silahımı çekerek çıktım, polis olduğumu söyledim ve oldukları yerde kalmalarını emrettim."</span></p>

  <p class="msoplaintext"><span class="calibre19">   "Bu noktada içlerinden birini tanımış mıydınız?"</span></p>

  <p class="msoplaintext"><span class="calibre19">   "Evet. Ajan O'Malley'i tanımıştım. Saldırganın yüzünde kayak maskesi vardı."</span></p>

  <p class="msoplaintext"><span class="calibre19">   "Silahlı mıydı."</span></p>

  <p class="msoplaintext"><span class="calibre19">   "Evet. Dokuz milimetrelik yarı otomatik bir tabancası vardı."</span></p>

  <p class="msoplaintext"><span class="calibre19">   "Ajan O'Malley'i tehdit ediyor muydu?"</span></p>

  <p class="msoplaintext"><span class="calibre19">   "Evet. Bir ara tabancayı şakağına dayamıştı." Ve Mitch yanlış bir adımın, yanlış bir kararın sonunda Megan'ın hemen orada, gözlerinin önünde öleceğini biliyordu.</span></p>

  <p class="msoplaintext"><span class="calibre19">   "Adama tabancayı atmasını emrettim, tutuklanmış olduğunu bildirdim. Ajan O'Malley adamı iterek dengesini kaybettirdi. Adam Ajan O'Malley'i bana doğru itti, birkaç el ateş etti, motoru çalışmakta olan cipe atladı. Ben de kamyonetin arkasına atladım, camı kırmak için arka cama ateş ettim ve kamyoneti durdurmasını emrettim."</span></p>

  <p class="msoplaintext"><span class="calibre19">   "Durdurdu mu?"</span></p>

  <p class="msoplaintext"><span class="calibre19">   "Hayır, bana ateşle karşılık verdi, sonra aracın hâkimiyetini kaybetti."</span></p>

  <p class="msoplaintext"><span class="calibre19">   Kamyon yoldan çıkıp boşluğa uçtu, yan dönüp kaydı, havada bir kar bulutu yükseldi.</span></p>

  <p class="msoplaintext"><span class="calibre19">   "Ben havaya fırlamıştım. Kamyonet bir ağaca çarptı."</span></p>

  <p class="msoplaintext"><span class="calibre19">   "Sonra sanığı yaya mı kovaladınız?"</span></p>

  <p class="msoplaintext"><span class="calibre19">   "Evet. Batıya, ağaçlar arasına ve Lakeside yönüne doğru koşuyor, zaman zaman durup bana ateş ediyordu."</span></p>

  <p class="msoplaintext"><span class="calibre19">   "İsabet aldınız mı?"</span></p>

  <p class="msoplaintext"><span class="calibre19">   "Bir kurşun ceketimi deldi, kolumu sıyırarak geçti."</span></p>

  <p class="msoplaintext"><span class="calibre19">   "Ama kovalamaya devam ettiniz?"</span></p>

  <p class="msoplaintext"><span class="calibre19">   "Evet. Bir ara kayak maskesini çıkarıp attı. Onu yol kenarında buldum."</span></p>

  <p class="msoplaintext"><span class="calibre19">   "Maskeyi ne yaptınız?"</span></p>

  <p class="msoplaintext"><span class="calibre19">   "Olduğu yerde bıraktım. Olay yeri ekibi daha sonra bulunduğu yerde fotoğrafını çekti, sonra bir torbaya koyup incelenmek üzere CTB laboratuarına gönderdi."</span></p>

  <p class="msoplaintext"><span class="calibre19">   Cameron kalkıp mahkeme kâtibine bazı fotoğraflar uzatırken Ellen, Grabko'ya döndü. "Sayın Yargıç, kayak maskesi halen CTB laboratuarındadır, ancak biz şimdi onun yerine bu fotoğrafları sunmak istiyoruz."</span></p>

  <p class="msoplaintext"><span class="calibre19">   Grabko kaşını kaldırarak, "Bay Costello?" dedi.</span></p>

  <p class="msoplaintext"><span class="calibre19">   "İtirazımız yok, Sayın Yargıç."</span></p>

  <p class="msoplaintext"><span class="calibre19">   Grabko kâtibine başını salladı. "Fotoğrafları delil olarak alabilirsin."</span></p>

  <p class="msoplaintext"><span class="calibre19">   Ellen, Mitch'e dönerek, "Sanık nereye doğru gidiyordu? " diye sordu.</span></p>

  <p class="msoplaintext"><span class="calibre19">   "Lakeside Mahallesi'ne. Lakeshore Drive'daki evlerin arka bahçelerinden geçiyordu."</span></p>

  <p class="msoplaintext"><span class="calibre19">   Kayak kros yarışları yolu boyunca ağaçların arasına girerek koşma. Soğuk hava ciğerlerini jilet gibi kesiyor. Saab'ı olan suçlu çocukları ıslah için çalışan bir kolej profesörünü kovalamanın ne kadar çılgınca bir şey olduğunu düşünüyor.</span></p>

  <p class="msoplaintext"><span class="calibre19">   "Sanığı kuzeye doğru bahçelerden kovaladım. Onun bir garaja arka kapısından girdiğini gördüm, arkasından gittim. Üzerine atladım ve tutukladım."</span></p>

  <p class="msoplaintext"><span class="calibre19">   "Ve o adam şimdi bu salonda mı?"</span></p>

  <p class="msoplaintext"><span class="calibre19">   "Evet." Mitch oyunuyla Deer Lake yaşamını bir daha düzelmeyecek biçimde paramparça eden adama baktı. "Dr. Garrett Wright."</span></p>

  <p class="msoplaintext"><span class="calibre19">   "Teşekkür ederim, Şef Holt" dedi Ellen. "Başka sorum yok."</span></p>

  <p class="msoplaintext"><span class="calibre19">   Mitch, Costello'nun ayağa kalkışını izlerken Megan'a oynadığı oyunu kendisine de mi oynayacağını merak etti: Yavaş yavaş yaklaşarak kadının alanına öyle bir girmişti ki, sonunda Megan patlamak zorunda kalmıştı. Aslında aynı şeyi Mitch de yapmak isterdi. Ama tanıkların olmadığı karanlık bir sokakta. Megan'ın o halini seyredip de bir şey yapamamak kendisini çıldırtmıştı. Kadın mübaşir Megan'ı son patlayışından sonra alıp jüri odasına götürmüştü. Mitch onun yanına koşmayı istediği kadar başka bir şeyi daha istiyordu: Garrett Wright'ın tabutunun çivilerini çakmak.</span></p>

  <p class="msoplaintext"><span class="calibre19">   Costello savunma masasının ardından, "Şef Holt, parkta karşılaştığınızda sanığın başında bir kayak maskesi olduğu yolunda ifade vermişsiniz" dedi. "O sırada yüzünü görmediniz mi?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Sizinle konuştu mu?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Sürdüğü kamyonet kimin adına kayıtlıydı?"</span></p>

  <p class="msoplaintext"><span class="calibre19">   "O sırada Arizona'da olan Roy Stranberg'in. Kamyonet çalıntıydı."</span></p>

  <p class="msoplaintext"><span class="calibre19">   "Bu araçta Dr. Wright'ın parmak izleri bulundu mu?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Sanığı ağaçların arasında kovalarken kayak maskesini çıkardığını gördünüz mü? Yüzünü gördünüz mü?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Orası epey sık bir koruluktur, değil mi? Çok sayıda ağaç vardır, öyle mi?"</span></p>

  <p class="msoplaintext"><span class="calibre19">   "Zaten koruluğun tanımı da odur."</span></p>

  <p class="msoplaintext"><span class="calibre19">   "Sanığı sürekli ve net olarak görmediniz, değil mi?"</span></p>

  <p class="msoplaintext"><span class="calibre19">   "Sürekli değil ama ateş ettiği için nerede olduğunu biliyordum."</span></p>

  <p class="msoplaintext"><span class="calibre19">   "Dr. Wright'ı tutukladığınız zaman üzerinde silah var mıydı?"</span></p>

  <p class="msoplaintext"><span class="calibre19">   "Hayır.</span></p>

  <p class="msoplaintext"><span class="calibre19">   "İfadelere göre Dr. Wright'ın ellerinde daha sonra barut izi aranmış ve testler negatif çıkmış. Doğru mu?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   Costello parmaklarını kule biçiminde birleştirip yüzüne düşünceli bir ifade verdi. "Şu halde ormanda koşuyorsunuz. Hava karanlık. Kar yağıyor. Üzerinize sıkılan kurşunlardan ve ağaçlardan kaçınıyorsunuz. Sanığınızı bir kereden fazla gözden kaybettiniz, değil mi?"</span></p>

  <p class="msoplaintext"><span class="calibre19">   "Onu o garaja girerken gayet net bir biçimde gördüm."</span></p>

  <p class="msoplaintext"><span class="calibre19">   "Ama ondan önce gözden kaybetmiştiniz, değil mi?"</span></p>

  <p class="msoplaintext"><span class="calibre19">   "Yalnızca birkaç saniye."</span></p>

  <p class="msoplaintext"><span class="calibre19">   "Tam olarak kaç saniye?"</span></p>

  <p class="msoplaintext"><span class="calibre19">   "Saate bakmadım."</span></p>

  <p class="msoplaintext"><span class="calibre19">   "Beş saniye mi? On mu? Yirmi mi?"</span></p>

  <p class="msoplaintext"><span class="calibre19">   "Yirmiden az. On beşten az."</span></p>

  <p class="msoplaintext"><span class="calibre19">   "Ama bunu kesin olarak bilemiyorsunuz?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Şu halde garaja girerken gördüğünüz kişi sizin sanığınız olmayabilirdi, değil mi?"</span></p>

  <p class="msoplaintext"><span class="calibre19">   "Bu olanaksız olurdu."</span></p>

  <p class="msoplaintext"><span class="calibre19">   "Ama mümkün?"</span></p>

  <p class="msoplaintext"><span class="calibre19">   "Çok az bir olasılıkla."</span></p>

  <p class="msoplaintext"><span class="calibre19">   "Tutuklama yapmadan önce kovaladığınız sanığın Dr. Wright olduğunu düşünmeniz için bir nedeniniz var mıydı?"</span></p>

  <p class="msoplaintext"><span class="calibre19">   "Ajan O'Malley bana onun Dr. Wright olduğunu söylemişti."</span></p>

  <p class="msoplaintext"><span class="calibre19">   "Anlıyorum" diye Costello abartılı bir biçimde başını salladı. Yan döndü, bir kalçasını masaya dayayıp dalgın bir tavırla elindeki kalemi çevirmeye başladı. "Şef Holt, Ajan O'Malley'den o telefon geldiğinde ve kendisinin tehlike içinde olduğunuzu anladığınızda neler hissettiniz?"</span></p>

  <p class="msoplaintext"><span class="calibre19">   Mitch kuşkuyla kaşlarını çattı. "Anlamadım."</span></p>

  <p class="msoplaintext"><span class="calibre19">   "Onun hayatı için korkmuş muydunuz?"</span></p>

  <p class="msoplaintext"><span class="calibre19">   "Elbette."</span></p>

  <p class="msoplaintext"><span class="calibre19">   "Sonra onu Quarry Hills Parkı'nda ağır yaralı olarak görünce kızdınız mı?"</span></p>

  <p class="msoplaintext"><span class="calibre19">   Ellen yan gözle Costello'ya bakarak, "İtiraz ediyorum" dedi. "Bunun bir anlamı var mı?"</span></p>

  <p class="msoplaintext"><span class="calibre19">   "Hem de çok, Sayın Yargıç."</span></p>

  <p class="msoplaintext"><span class="calibre19">   Grabko başını salladı. "Devam edin. Soruyu yanıtlayın, Şef Holt."</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Kızdınız demek. Onun için korkuyordunuz. Bu durumundan sorumlu olan kişiyi ele geçirmek istiyordunuz. Bunu çok istiyordunuz."</span></p>

  <p class="msoplaintext"><span class="calibre19">   "Benim görevim bu."</span></p>

  <p class="msoplaintext"><span class="calibre19">   "Ama duygularınız mesleki bir kaygıdan ötedeydi, değil mi? Sizinle Ajan O'Malley'in..."</span></p>

  <p class="msoplaintext"><span class="calibre19">   "İtiraz ediyorum!" Ellen ayağa fırladı. "Bu duruşmayla kesinlikle ilgisi olmayan şeyler bunlar. Biz buraya gerçekleri ve delilleri gözden geçirmeye geldik, polis memurlarının özel yaşamlarını değil!"</span></p>

  <p class="msoplaintext"><span class="calibre19">   Grabko yeni tokmağını kürsüye indirdi. "Sizden ders almaya ihtiyacım yok, Bayan North. Bay Costello, mahkemeye amacınızı belirtmeniz iyi olur."</span></p>

  <p class="msoplaintext"><span class="calibre19">   Ellen kalemini masanın üstüne fırlatıp kollarını kavuşturdu.</span></p>

  <p class="msoplaintext"><span class="calibre19">   "Karârım sizi rahatsız mı etti, Bayan North?" diye soğuk bir sesle sordu Grabko.</span></p>

  <p class="msoplaintext"><span class="calibre19">   "Evet, Sayın Yargıç. Bu Bay Costello'ya iddiasını basına sunma fırsatı veriyor ki, bu yola girmesinin amacı da buydu."</span></p>

  <p class="msoplaintext"><span class="calibre19">   Grabko şımarık bir çocuk gibi alt dudağını ileri uzattı. "Bu duruşmanın sonucu basının fikirlerine dayanılarak alınmayacak, Bayan North. Kararı yalnızca ben, bana sunulan delillere dayanarak veririm. O nedenle Bay Costello'nun soru biçiminin gerekliliği kararı da bana aittir. Eğer değerli bulursam izin veririm. Bulmazsam gözönüne almam."</span></p>

  <p class="msoplaintext"><span class="calibre19">   Ellen, "Ama Pioneer Press'i okuyan ya da KARE-Eleven News'u izleyen bütün olası jüri üyeleri de bunu gözardı edecekler midir?" diye sordu. "Şu anda burada bir jüri olmayabilir, Sayın Yargıç ama hem jürilik hem de yargıçlık yapacak bir izleyici kalabalığı var. Eğer Bay Costello bu gereksiz şeyleri sormak zorundaysa lütfen bunu kürsünün yanında yapsın."</span></p>

  <p class="msoplaintext"><span class="calibre19">   Yargıcın gözleri dinleyicilerin heyecanlı yüzlerine döndü, birinin duymalarını istemediği bir şeyi duyma fikriyle hepsinin ağzının suyu akıyordu.</span></p>

  <p class="msoplaintext"><span class="calibre19">   Mutsuz bir tavırla, "Kürsü yanı" dedi.</span></p>

  <p class="msoplaintext"><span class="calibre19">   Costello ile Ellen yanlarında yardımcıları olduğu halde kürsünün yanına dizildiler. Ellen alçak sesle, "Şimdi bizi büyük tanık hukukuyla aydınlatın bakalım, Bay Costello" dedi.</span></p>

  <p class="msoplaintext"><span class="calibre19">   Costello gülümsedi. "Bayan North'un kusuruna bakmayın, Sayın Yargıç. Bu konunun, kişisel ilişkinin motivasyon üzerindeki etkisinin ortaya atılmasını istememesi doğaldır."</span></p>

  <p class="msoplaintext"><span class="calibre19">   Ellen adamın bu kadar tehlikeli noktaya yaklaşacağını umut etmemişti. Yine yargıca dönerken ayakkabısının ökçesini Costello'nun el yapımı İtalyan ayakkabısına bastırdı ve küçük parmağını ezdi.</span></p>

  <p class="msoplaintext"><span class="calibre19">   "Sayın Yargıç, Şef Holt ve Ajan O'Malley emniyet görevlisi kimlikleriyle oradaydılar. Bugün de aynı kimlikleriyle burada ifade veriyorlar." Costello dişlerini gacırdatarak ayağını kadının ayağının altından çekmeye çalıştı. "Ama Bayan North'un da çok iyi bildiği gibi özel yaşantımızın duyguları mesleki yaşantımıza da zaman zaman taşar. Özellikle ortada tehlikeli bir durum varsa. Bence bu duygular Şef Holt'un kararlarını etkilemiştir ve mahkemenin de bunu bilmesini istiyorum."</span></p>

  <p class="msoplaintext"><span class="calibre19">   "Bu senin müvekkilinin suçunu azaltacak mı?" diye sordu Ellen.</span></p>

  <p class="msoplaintext"><span class="calibre19">   "Benim müvekkilim masum bir insandır, elde olmayan durumlar ve Ajan O'Malley'in meslek yaşamını elinden kaçırmamak için giriştiği umutsuz çabalarının kurbanı olmuştur."</span></p>

  <p class="msoplaintext"><span class="calibre19">   Ellen gözlerini kısarak adama baktı. "Sayın Yargıç, buradaki tek 'umutsuz çabanın' Bay Costello'nun hiç de uygun olmayan bir soru biçimini ortaya atması olduğunu söyleyebilir miyim?"</span></p>

  <p class="msoplaintext"><span class="calibre19">   "Hayır, söyleyemezsiniz" dedi Grabko. "Lütfen benim yerime karar vermekten vazgeçin artık, Bayan North. Bu mahkeme salonundaki yerinizi unutmayın."</span></p>

  <p class="msoplaintext"><span class="calibre19">   "Yerim mi?"</span></p>

  <p class="msoplaintext"><span class="calibre19">   Cameron, Ellen'i uyarmak için hafifçe dürtükledi. Çilli yüzü tevazu ile parlayarak, "Sayın Yargıç, bu işlerde Bay Costello ya da Bayan North kadar deneyimli değilim. Ama bana öyle geliyor ki, savunma iddiasını ortaya için burada varsayımlara dayanan kuramlar değil, sanığın suçsuzluğunu gösterecek kesin deliller zorundadır. Yanılıyor muyum acaba?"</span></p>

  <p class="msoplaintext"><span class="calibre19">   Hukuk profesörü rolü oynama fırsatını yakalayan Grabko'nun yüzündeki ifade yumuşadı, gerilim birden dağıldı "Haklısınız, Bay Reed. Ancak ifadeler de sanığın suçsuzluğunu ortaya koyabilir, değil mi?"</span></p>

  <p class="msoplaintext"><span class="calibre19">   "Şey, evet, Sayın Yargıç."</span></p>

  <p class="msoplaintext"><span class="calibre19">   "Ve kuramsal olarak bir Savcılık tanığının ifadesi bile gerçek ağırlığı ile ele alındığında bunu yapıyor denilebilir."</span></p>

  <p class="msoplaintext"><span class="calibre19">   Cameron'un diplomatik manevra çabası Grabko'nun kendi sesini duyma hevesiyle boşa çıkmıştı.</span></p>

  <p class="msoplaintext"><span class="calibre19">   "Gayet dikkatli olarak devam edin, Bay Costello" diye Grabko devam etti. "Sorularınızda belirli noktaların aydınlanmasını istiyorum, avukatın sorgulama kisvesi altında ifade vermesini değil."</span></p>

  <p class="msoplaintext"><span class="calibre19">   Costello başını salladı. "Elbette, Sayın Yargıç. Teşekkür ederim, Sayın Yargıç."</span></p>

  <p class="msoplaintext"><span class="calibre19">   Ellen adama dönüp bakmadı. Cameron her olasılığa karşılık onu tutup masalarına yöneltti.</span></p>

  <p class="msoplaintext"><span class="calibre19">   "İyi bir denemeydi, Opie" diye mırıldandı Ellen.</span></p>

  <p class="msoplaintext"><span class="calibre19">   Cameron yerine otururken kadına doğru eğildi. "Onu kızdırıyorsun, Ellen."</span></p>

  <p class="msoplaintext"><span class="calibre19">   "O da beni kızdırıyor."</span></p>

  <p class="msoplaintext"><span class="calibre19">   "Evet ama onun kaderi senin ellerinde değil."</span></p>

  <p class="msoplaintext"><span class="calibre19">   "Rüyalarımda öyle."</span></p>

  <p class="msoplaintext"><span class="calibre19">   Costello savunma masasının ardında yerini alarak tanık bölmesinden mümkün olduğu kadar uzaklaşmış oldu.</span></p>

  <p class="msoplaintext"><span class="calibre19">   "Şef Holt, sizinle Ajan O'Malley arasında kişisel bir ilişki olduğu doğru mu?"</span></p>

  <p class="msoplaintext"><span class="calibre19">   Mitch'in çenesi kasıldı. "Bunun sizi ilgilendirdiğini sanmıyorum, Costello."</span></p>

  <p class="msoplaintext"><span class="calibre19">   Grabko tanığa doğru eğildi. "Soruyu yanıtlayın, Şef Holt."</span></p>

  <p class="msoplaintext"><span class="calibre19">   "Peki, Sayın Yargıç." Mitch Costello'ya baktı. "Evet."</span></p>

  <p class="msoplaintext"><span class="calibre19">   "Şu halde Ajan O'Malley'i tehlikede ve yaralı görünce tepkiniz normal mesleki kaygıdan fazla oldu."</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Bunu yapan insanı yakalamak istediniz ve Ajan O'Malley sorumlu kişinin Dr. Garrett Wright olduğunu söyledi."</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Siz de kovaladığınız kişinin Dr. Wright olduğuna inandınız. Dr. Wright, Lakeshore Drive'da oturur, siz de onun garajına giren birini görünce, sanığınızı belli olmayan bir süre gözden kaybetmiş olmanıza rağmen ardından girdiniz. Öyle değil mi?"</span></p>

  <p class="msoplaintext"><span class="calibre19">   "Yalnızca birkaç saniye" dedi Mitch. "Bir kalp atışı kadar. Sen nereye varmak istiyorsun, Costello? Açık konuş da rol kesmeyi bırak artık."</span></p>

  <p class="msoplaintext"><span class="calibre19">   Costello'nun yüzündeki o gülümsemeyi bir yumrukta dağıtmak isterdi. Avukatın aralarına mesafe koymuş olmasının kendisini daha da sinirlendirdiğini farketti."</span></p>

  <p class="msoplaintext"><span class="calibre19">   "Ajan O'Malley'in bölge ajanı olarak burada kalmasını istiyordunuz, değil mi?"</span></p>

  <p class="msoplaintext"><span class="calibre19">   "Ajan O'Malley iyi bir polistir."</span></p>

  <p class="msoplaintext"><span class="calibre19">   "Ve sizin sevgilinizdir. Ve Ajan O'Malley elinde hiçbir kanıt olmadan Dr. Wright'ın suçlu olduğuna karar vermişti. Size adamın Dr. Wright olduğunu söyledi. Siz de Dr. Wright'ı kovaladınız."</span></p>

  <p class="msoplaintext"><span class="calibre19">   "Ben sanığı kovaladım." Mitch bu ima karşısında öfkeden patlayacak duruma gelmişti. "Sanığı tutukladım. Dr. Wright da Dr. Spock olması umurumda bile değildi."</span></p>

  <p class="msoplaintext"><span class="calibre19">   "Gece karanlığında ağaçların arasında kovaladığınız kişi ile sonunda tutukladığınız kişinin aynı insan olmayabilecek hiç aklınıza gelmedi mi?"</span></p>

  <p class="msoplaintext"><span class="calibre19">   "Asla."</span></p>

  <p class="msoplaintext"><span class="calibre19">   "Dr Wright ve eşi Lakeshore Drive 93 numarada oturuyorlar, değil mi?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "İki ev ötede, 97 numarada kimin oturduğunu söyleyebilir misiniz?"</span></p>

  <p class="msoplaintext"><span class="calibre19">   "Kirkwood'lar."</span></p>

  <p class="msoplaintext"><span class="calibre19">   "Paul Kirkwood mu?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Başka sorum yok, Şef Holt."</span></p>

  <p class="msoplaintext"><span class="calibre19">   Ellen, Costello'nun yerine oturmasını izledi.</span></p>

  <p class="msoplaintext"><span class="calibre19">   "İstediğini yapacak, değil mi?" diye fısıldadı Cameron. "Bu işi Josh'un babasına yüklemeye çalışacak."</span></p>

  <p class="msoplaintext"><span class="calibre19">   "Yapması gerekeni yapacak. Burada oyun oynayanlar yalnızca Garrett Wright ile gölgesi değil."</span></p>

  <p class="msoplaintext"><span class="calibre19">   Grabko tanığı gönderecekken Ellen ayağa kalktı. "Yeniden soru sorabilir miyim, Sayın Yargıç?"</span></p>

  <p class="msoplaintext"><span class="calibre19">   Grabko'nun gözleri sabırsızlıkla parladı, ancak peki diye mırıldanarak arkasına yaslanıp sakalını sıvazlamaya koyuldu.</span></p>

  <p class="msoplaintext"><span class="calibre19">   "Lakeshore Drive'da evlerin numaraları arka taraflarında mıdır, Şef?"</span></p>

  <p class="msoplaintext"><span class="calibre19">   "Sanmıyorum."</span></p>

  <p class="msoplaintext"><span class="calibre19">   "Şu halde sanığın ardından garaja girdiğinizde 93 numaraya mı, 95 ya da 91 numaraya mı girdiğinizi bilmiyordunuz."</span></p>

  <p class="msoplaintext"><span class="calibre19">   "Hiçbir fikrim yoktu. Önemli değildi."</span></p>

  <p class="msoplaintext"><span class="calibre19">   "Ağaçların arasında kovaladığınız sanık siyah giyimliydi, değil mi, Şef?"</span></p>

  <p class="msoplaintext"><span class="calibre19">   "Evet. Siyah pantolon, siyak botlar, siyah ceket."</span></p>

  <p class="msoplaintext"><span class="calibre19">   "Tutukladığınızda Dr. Wright'ın üzerinde ne vardı?"</span></p>

  <p class="msoplaintext"><span class="calibre19">   "Siyah pantolon, siyah botlar ve siyah bir kayak ceketi."</span></p>

  <p class="msoplaintext"><span class="calibre19">   "Fiziki yorgunluk belirtisi gösteriyor muydu?"</span></p>

  <p class="msoplaintext"><span class="calibre19">   "Evet. Sık sık soluyordu ve ter içindeydi."</span></p>

  <p class="msoplaintext"><span class="calibre19">   "O akşam dışardaki ısının kaç derece olduğu hakkında bir fikriniz var mıydı?"</span></p>

  <p class="msoplaintext"><span class="calibre19">   "Sıfırın altında yedi sekiz dereceydi ve altı derecelik bir rüzgâr faktörü vardı."</span></p>

  <p class="msoplaintext"><span class="calibre19">   "Yani normal bir insanın terleyeceği bir gece değildi, öyle mı?</span></p>

  <p class="msoplaintext"><span class="calibre19">   "İtiraz ediyorum."</span></p>

  <p class="msoplaintext"><span class="calibre19">   "Sorumu geri alıyorum" dedi Ellen kurnazca bir gülümsemeyle. "Dr. Wright'ın ellerindeki barut tozu testi hakkında da bir sorum olacak: Tabancayı kullandığı sırada eldiven giymiş olması testleri etkiler miydi?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Başka sorum yok, Şef Holt. Teşekkür ederim."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Savcılığın son tanığı St. Paul'daki CTB merkezinden bir kriminologdu. Norm Irlbeck, O'Malley'in kaçırıldığı gece olay yerindeydi ve Megan'a sarılmış olan kanlı çarşafı o almıştı. Ellen olay yerinde ve merkezde çekilen çarşaf fotoğraflarını gösterdi.</span></p>

  <p class="msoplaintext"><span class="calibre19">   "Bu çarşaf mıydı, Bay Irlbeck?"</span></p>

  <p class="msoplaintext"><span class="calibre19">   "Evet." Adamın iri ve dört köşe vücudu üzerinde iri ve dört köşe bir kafası vardı. Sesindeki otoriterlik Grabko'nun dikkatini çekmişti.</span></p>

  <p class="msoplaintext"><span class="calibre19">   Ellen fotoğrafları katibe uzattı. Tanığa dönerek, "Çarşaflar üzerinde laboratuarda halen bazı testler yapılıyor, değil mi? " diye sordu.</span></p>

  <p class="msoplaintext"><span class="calibre19">   "Evet. DNA testleri ancak dört beş hafta sonra tamamlanacak."</span></p>

  <p class="msoplaintext"><span class="calibre19">   "Ama bu arada bazı kesin ilk bulgulara rastlanıldı, öyle mi?"</span></p>

  <p class="msoplaintext"><span class="calibre19">   "Evet. Çarşafta iki ayrı kan grubu bulundu. Ajan O'Malley'in kanı olan 0 pozitif ve Josh Kirkwood'un kanı olan AB negatif."</span></p>

  <p class="msoplaintext"><span class="calibre19">   "Şimdi yapılan kapsamlı DNA araştırmasında AB negatif kanın Josh Kirkwood'a ait olup olmadığı saptanacak, değil mi?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Çarşafta saçlar da bulunmuş muydu?"</span></p>

  <p class="msoplaintext"><span class="calibre19">   "Evet. Alman örneklerden bunların Ajan O'Malley, Josh Kirkwood ve sanık Dr. Garrett Wright'ın saç tiplerine uygun oldukları belirlendi. Kimliği bilinmeyen dördüncü bir kişiye ait bazı saç telleri de vardı."</span></p>

  <p class="msoplaintext"><span class="calibre19">   "Ya kovalamaca sırasında yolda bulunan kayak maskesi, Bay Irlbeck? Onda da saç tellerine rastlanıldı mı?"</span></p>

  <p class="msoplaintext"><span class="calibre19">   "Evet. Sanığınkilerle ve çarşafta bulunan dördüncü kişinin saçıyla eşti onlar da."</span></p>

  <p class="msoplaintext"><span class="calibre19">   "Teşekkür ederim, Bay Irlbeck. Başka sorum yok."</span></p>

  <p class="msoplaintext"><span class="calibre19">   Ellen daha yerine dönmeden Costello, "Bay Irlbeck, saç analizi kesin ve güvenilir bir bilim midir?" diye sordu.</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Bir çarşafta bulunan bir saç telinin belirli bir insana ait olduğunu kesinlikle söyleyemezsiniz."</span></p>

  <p class="msoplaintext"><span class="calibre19">   "Hayır efendim."</span></p>

  <p class="msoplaintext"><span class="calibre19">   "O kayak maskesini en son kimin giydiğini saptamanın bir yolu var mıdır?"</span></p>

  <p class="msoplaintext"><span class="calibre19">   "Hayır, efendim."</span></p>

  <p class="msoplaintext"><span class="calibre19">   "O saç tellerinin o çarşafa nasıl geldiğini bilmenin bir yolu var mıdır?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Bunlar çarşafa kasten konulmuş olabilir mi?"</span></p>

  <p class="msoplaintext"><span class="calibre19">   "Olabilir."</span></p>

  <p class="msoplaintext"><span class="calibre19">   "Başka sorum yok."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Cameron, "Yeteri kadar var" dedi. Phoebe adama bir mezeci kesekâğıdı uzattı, Ellen'inkini de kadının yüzüne bakmadan masaya bıraktı.</span></p>

  <p class="msoplaintext"><span class="calibre19">   Ellen sekreterinin tavrına da yemeğe de aldırmadan masa boyunca gidip gelmesine devam etti. Yemek yiyemeyecek kadar sinirliydi. Costello'nun bir iki puan almasına rağmen ilk yarı kendileri için iyi geçmişti, ama öğleden sonra Tony'nin gösterisi başlıyordu ve sabah Ellen'in elinde olan denetim artık tümüyle ona geçecekti.</span></p>

  <p class="msoplaintext"><span class="calibre19">   Masanın öteki yanını arşınlayan Mitch, "Fazlası bile var" dedi. "Grabko, Costello'nun palavralarına inansa bile, Wright aleyhinde dava açılması kararını verdirtecek kadar kanıt var. Grabko onu salıverecek cesarete sahip değildir."</span></p>

  <p class="msoplaintext"><span class="calibre19">   Ancak basın Garrett Wright'ın yapamayacağı şeyleri öyle bağıra çağıra sıralarken buna ne kadar dayanabilir, diye düşündü Ellen. Josh'u eve Garrett getirmiş olamazdı? Dustin Holloman'ı o kaçırmış ya da öldürmüş olamazdı. Basın şimdi bunun üzerinde duruyordu: Serbest dolaşan canavar. Grabko kararını yasaya göre verecekti ama o da bir insandı ve herkes kadar söylentilerden ve baskılardan etkilenirdi.</span></p>

  <p class="msoplaintext"><span class="calibre19">   "Ne yana eğilimi olduğu çok açıkça belli" dedi Ellen. "Perry Mason gösterimden kalktığından bu yana bir yargılama öncesinde bu kadar hoşgörülü davranıldığını görmemiştim. Costello'nun sana öyle davranmasına izin vermesine çok üzüldüm, Megan."</span></p>

  <p class="msoplaintext"><span class="calibre19">   Megan masanın bir ucunda oturuyordu. Sanki yapılanlar kendisini içine çekilmeye zorlamış gibi zavallı bir hali vardı. "Özür dilemesi gereken benim. Hıyar bir avukata beni öyle sinirlendirmesine izin vermemeliydim."</span></p>

  <p class="msoplaintext"><span class="calibre19">   "Senin bir kabahatin yok, Megan."</span></p>

  <p class="msoplaintext"><span class="calibre19">   "Beni o tutuklamayı sicilime geçirtmek için her şeyi yapmaya hazır bir çılgınmışım gibi gösterdi."</span></p>

  <p class="msoplaintext"><span class="calibre19">   "Ya da elindeki gerçeklerden emin olan ve suçlu bir insanın cezalandırılmasına kararlı biri gibi" dedi Ellen. "Bu bir görüş meselesidir. İnsanlar görmek istediklerini görürler."</span></p>

  <p class="msoplaintext"><span class="calibre19">   "Wright'a baktıkları zaman ne görmek istediklerini biliyoruz" dedi Megan. Kimse Garrett Wright gibi bir adamın kötülük yapacağına inanmak istemiyordu. Dustin Holloman'ın ölümünden sonra Park İlçesi halkı Wright'ı şeytanları olarak görmeyi daha az kabulleneceklerdi.</span></p>

  <p class="msoplaintext"><span class="calibre19">   "Bizim de onların yanıldıklarını kanıtlamamız gerekiyor" dedi Ellen.</span></p>

  <p class="msoplaintext"><span class="calibre19">   Megan başını salladı. "Evet, öyle yapmamız gerekiyor."</span></p>

  <p class="msoplaintext"><span class="calibre19">  </span></p>
</body>
</html>
