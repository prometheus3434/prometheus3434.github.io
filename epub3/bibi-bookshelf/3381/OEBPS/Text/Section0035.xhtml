<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ YEDİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Mitch oturması gereken sandalyenin arkasına ellerini dayadı. "Bu sabah saat dörtte neredeydin?" diye sordu.</span></p>

  <p class="msoplaintext"><span class="calibre19">   Tyrell Mann küstah bir ifadeyle baktı polisin yüzüne. "Güzellik uykusundaydım. Nerede olmamı isterdin, Şef? Kara götüme şimdi ne suçlaması yapıştırmak istiyorsun bakalım?"</span></p>

  <p class="msoplaintext"><span class="calibre19">   "Bir şeyi açık konuşalım, Tyrell. Götünün rengi ya da vücudunun herhangi bir yeri beni hiç ilgilendirmez. Ben yalnızca doğru dürüst bir yanıt istiyorum. Neredeydin?"</span></p>

  <p class="msoplaintext"><span class="calibre19">   "Dediğim gibi... uykuda. Doktor için partiye gittik, sonra da yattık."</span></p>

  <p class="msoplaintext"><span class="calibre19">   "Kampüsteki yurtta mı?"</span></p>

  <p class="msoplaintext"><span class="calibre19">   "Öyle bir şey işte."</span></p>

  <p class="msoplaintext"><span class="calibre19">   Mitch doğrulup gence doğru yürüdü.</span></p>

  <p class="msoplaintext"><span class="calibre19">   "Evet, yurtta" dedi Tyrell. "Neden?"</span></p>

  <p class="msoplaintext"><span class="calibre19">   "Biri bu sabah Bayan North'un arabasını havaya uçurmuş."</span></p>

  <p class="msoplaintext"><span class="calibre19">   Tyrell'in yüzü pis bir gülümsemeyle ikiye bölündü. "Orospu da içinde miydi bari?"</span></p>

  <p class="msoplaintext"><span class="calibre19">   Mitch gencin yüzüne eğildi. "Tyrell bugünlerde bu davranışın yüzünden bir daha çıkmamak üzere deliğe gireceksin, Bilimkurgu Kovboylara katılmak için beyne ihtiyaç olduğunu sanıyordum."</span></p>

  <p class="msoplaintext"><span class="calibre19">   "Ben istediğim takdirde burada bir avukat bulundurabileceğimi bilecek kadar beyne sahibim."</span></p>

  <p class="msoplaintext"><span class="calibre19">   "Avukatı ne yapacaksın, Tyrell? Tutuklanmış değilsin ki. Yoksa tutuklanman mı gerekiyordu?"</span></p>

  <p class="msoplaintext"><span class="calibre19">   "Bok ye, Holt."</span></p>

  <p class="msoplaintext"><span class="calibre19">   Ellen konuşmayı koridordaki tek yönlü camdan izliyordu. Kovboylardan birinin bir diğerini ele verme şansı neydi? Tyrell'in ağzından kimse bir şey alamazdı. Başka bir odada A. Wilhelm ve J. R. Andersen aynı oyunu tekrarlamaktaydı. Andersen masum rolündeydi.</span></p>

  <p class="msoplaintext"><span class="calibre19">   Cadillac'ı yakan kovboylardan biri idiyse, bu ancak bir görgü tanığının varlığıyla kanıtlanabilirdi. Deer Lake halkı Pazar sabahı saat dörtte yataklarında olurdu. Herhangi bir şey gören olmamıştı. Tyrell Mann'ı, J. R. Andersen'i, Spencer Dawkins'i, Todd Childs'ı ya da bir başkasını kimse görmemişti</span></p>

  <p class="msoplaintext"><span class="calibre19">   Boşuna zaman kaybediyorlardı. Yine. Ellen, Garrett Wright'ın şu anda elinde Star Tribune olduğu halde kendi kendine gülmekte olup olmadığını çok merak ediyordu.</span></p>

  <p class="msoplaintext"><span class="calibre19">   Ellen saatine bakıp başını salladı. Saat dörtte psikiyatrda olacaklardı. Cameron'a telefon edip kendisini emniyetten almasını söylemeliydi. Bir saat araba kullanmak istemiyordu. Cameron'un ona, en az bina dışında nöbette bekleyen gazeteciler kadar çok soracağı şey olacaktı.</span></p>

  <p class="msoplaintext"><span class="calibre19">   Arabasının yakıldığı haberi Jay'in evindeyken çağrı cihazına gelmişti, Jay onu olay yerine götürdüğünde polisler arasında kaşlarını kaldıranlar çok olmuştu. Neyse ki, o zamana kadar gazeteciler gelip gitmişlerdi. Ama ne yazık ki, onu aramaya gitmişlerdi. Yanmış arabanın onunki olacağı söylentileri hepsini çil yavrusu gibi dağıtmıştı. Onu bulduklarında ağızlan köpürüyordu. Ama Ellen bir şey söylememişti. Brook patlamanın şiddetiyle az daha yatağından fırlayacağını söyleyerek kendisine duyulan ilgiyi söndürebilmişti.</span></p>

  <p class="msoplaintext"><span class="calibre19">   Her ikisini de ilgilendiren tek patlamanın cinsel olduğu kimseyi ilgilendirmezdi ama gazeteciler böyle şeylere burunlarını sokmaya bayılırlardı. Ellen aynı şeyin Megan ile Mitch'in başına geldiğini görmüştü. Kendisiyle Brooks aynı şeyi yapmaya kalkıştıkları takdirde Costello ile Brooks'un Purdue mezunları olduğunu ve Brooks'un yardım toplantısında Costello ile birbirlerinin omzuna şaplak indirdiklerini öğrenmeleri ne kadar sürerdi? Medyanın bir mahkemeyi sirke döndürme gücü vardı. Hannah ve Josh'un hatırı için böyle bir şey olmasını istemezdi Ellen. Hatta işin orasına bakılırsa kendi geleceği için de.</span></p>

  <p class="msoplaintext"><span class="calibre19">   Ekip odasına girip boş bir masaya doğru yürüdü. Christopher Priest bekletildiği sandalyeden kalkarken yüzü öfkeden pembeleşmişti.</span></p>

  <p class="msoplaintext"><span class="calibre19">   "Bu hakarettir, Bayan North. Çocuklar avukat yardımı almadan daha ne kadar sorguya çekilecekler?"</span></p>

  <p class="msoplaintext"><span class="calibre19">   "Sorguya çekilmiyorlar, profesör. Kendilerine bazı sorular soruluyor."</span></p>

  <p class="msoplaintext"><span class="calibre19">   "Ben avukat çağırdım."</span></p>

  <p class="msoplaintext"><span class="calibre19">   "Buna hakkınız var."</span></p>

  <p class="msoplaintext"><span class="calibre19">   "Çocukların bu işle bir ilgileri olmadığını söyledim size. Onlar yurttaydılar. Ben kontrol ettim."</span></p>

  <p class="msoplaintext"><span class="calibre19">   "Evet, öyle demiştiniz. Saat dört sularında bakmışsınız hem de. Bir rastlantı doğrusu."</span></p>

  <p class="msoplaintext"><span class="calibre19">   Adamın bakışları ustura gibi keskinleştiği halde sesi bir desibel olsun yükselmedi. "Bu imalarınızdan hoşlanmadım. Önce beni onları yakından denetlemediğim için kınıyorsunuz. Şimdi de kontrol ettiğimi söylediğim zaman bana yalancı diyorsunuz."</span></p>

  <p class="msoplaintext"><span class="calibre19">   "Ben size yalancı demedim, profesör. Bunun yalnızca olağanüstü bir rastlantı olduğunu söyledim. Tıpkı dün gece Tyrell, Andersen ve Dawkins'in arabamın yakınlarında görülmeleri ve sonra da arabanın havaya uçması gibi."</span></p>

  <p class="msoplaintext"><span class="calibre19">   "Onları günah keçisi olarak kullanmak kolaydır."</span></p>

  <p class="msoplaintext"><span class="calibre19">   "Hayır. Bu işte kolay olan hiçbir şey yoktur, profesör, ama birinin suçlu olması gerek ve o da sizin çocuklar olabilir." Ellen telefonun almacını kaldırdı ama düğmeye parmağını basılı tutarak merakla Priest'e baktı. "Hazır buradayken, profesör geçen Cumartesi, Gustavus'tan gelen arkadaşınızla yemek yedikten sonra herhangi biriyle beraber olup olmadığınızı söyleyebilir misiniz?"</span></p>

  <p class="msoplaintext"><span class="calibre19">   Ellen adamın gözlerinde o anda beliren öfke kadar yakıcı bir duygu görmüş değildi, ama Priest bunu bastırmayı başardı.</span></p>

  <p class="msoplaintext"><span class="calibre19">   "Düşman kazanıyorsunuz, Bayan North. Bunu yapmamış olmayı isteyeceksiniz."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Alıcı böyle bir şeyin olacağı konusunda onu uyarmıştı. Josh Dr. Freeman'ın yumuşak mavi koltuğunda oturup kadının omzunun üzerinden duvara gömülmüş akvaryuma baktı Kendisine zihnine girip bütün kapıları açmak isteyenlerin olacağı söylenmişti. Buna asla izin vermemesi gerektiği söylenmişti. Bunu nasıl yapacağını biliyordu. Çok kolaydı. Vücudunu bir kabuk gibi düşünecek ve bir hayalet gibi içine çekilerek bütün pencereleri ve kapıları kapatacaktı.</span></p>

  <p class="msoplaintext"><span class="calibre19">   Bunu yapmak kendisini mutlu etmiyordu. İlk önceleri zihnindeki bu yeri güvenli bir yer olarak görüyordu ama Alıcı'nın oraya koyduğu şeylerden hoşlanmıyordu. Bunlar onu üzüyordu. Korkutuyordu. Midesini bir garip yapıyordu. Ama uyarılmıştı ve itaat etmemeye korkuyordu. Şimdiye kadar pek çok kötü şey olmuştu.</span></p>

  <p class="msoplaintext"><span class="calibre19">   Çevresindeki büyüklerin tavırlarından hiç hoşlanmıyordu. Bugün Dr. Freeman'a gelmek iyi olmuştu. Doktor koyu kahve tenli, sevecen gülümsemeli güzel bir kadındı. Onunla gayet güzel konuşurdu. Soru sorardı ama soruları polislerinkine benzemezdi. Sanki kendisini tutup tartaklamak istermiş gibi ya da kendisinden korkuyormuş gibi konuşmazdı. Josh yanıt vermeyince de aldırmıyormuş gibi görünürdü. Ama bugün rahatlamaktan söz etmeye başlamış ve hiç hipnotizma edilmiş gibi davrandığı oyunlar oynayıp oynamadığını sormuştu.</span></p>

  <p class="msoplaintext"><span class="calibre19">   Tamam. Kadın onu hipnotize etmek istiyordu. Alıcı'nın söylememesi için kendisini uyardığı şeyleri söyletmek için bir hileydi yalnızca bu.</span></p>

  <p class="msoplaintext"><span class="calibre19">   Josh, Dr. Freeman'a düşkırıklığına uğramış gibi baktı, kanapesinden kalkıp balıklara bakmaya gitti. Kendisi nasıl hapsin içinde kalmak zorundaysa, balıklar da aynı şekilde akvaryumda kıstırılıp kalmışlardı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Tek yönlü camdan içeri bakan Hannah, buz gibi ellerini yanaklarına bastırarak ağlamamaya çalışıyordu. Mitch omzunu sıkarak kendisini anladığını gösterdi. Ajan Wilhelm çaresizlikle içini çekti. Ellen North, Cameron Reed ile bakıştı.</span></p>

  <p class="msoplaintext"><span class="calibre19">   "Çok erken herhalde" dedi Ellen.</span></p>

  <p class="msoplaintext"><span class="calibre19">   Wilhelm homurdandı. "Dustin Holloman için çok geç olabilir."</span></p>

  <p class="msoplaintext"><span class="calibre19">   Hannah'nın içinde bir öfke dalgası kabarıyordu. Buna kapılarak Mitch'in elinden kurtuldu, CTB ajanına döndü.</span></p>

  <p class="msoplaintext"><span class="calibre19">   "Sakın Josh'u suçlamaya kalkışma!" diye bağırarak Mitch kendisini çekmeye fırsat bulamadan adamın omuzuna vurdu. "O küçük bir çocuk! Sen işini yapamıyorsan bunun suçlusu o değildir! Dünyada Garrett Wright gibi pisliklerin olması da onun suçu değil!"</span></p>

  <p class="msoplaintext"><span class="calibre19">   Hannah, Mitch'in kolunu itelemeye çalıştı. Öfkesi için için yakıyordu kendisini. Bundan korkuyordu ama bastıramıyordu da. Göğsünde birikmiş asit gibiydi, kopmuş olan bir damardan fışkıran kan gibi.</span></p>

  <p class="msoplaintext"><span class="calibre19">   "Bırak beni!" diye bağırdı.</span></p>

  <p class="msoplaintext"><span class="calibre19">   Ellen, Wilhelm'in önüne geçti. "Hannah, lütfen sakinleş" dedi. "Biz Josh'u suçluyor değiliz..."</span></p>

  <p class="msoplaintext"><span class="calibre19">   "Onu eve götürüyorum."</span></p>

  <p class="msoplaintext"><span class="calibre19">   Karar aniden, her zamanki gibi lehte ve aleyhte noktaları derlendirmeden verilmişti. Artık eğitim, ehlileşme, sosyalleşme katmanları paramparça edildikten sonra bu içgüdüsü sesi aniden ortaya çıkıvermişti.</span></p>

  <p class="msoplaintext"><span class="calibre19">   Artık kimin ne düşündüğü umurunda bile değildi. Kasabada herkesin gözündeki Yılın Kadını imajına hiç benzemediğini biliyordu ve bu umurunda bile değildi. Şimdi umursadığı şey Josh'tu, onu korumaktı, hakettiği adaleti el etmesi için, onu korumak için mücadele etmekti.</span></p>

  <p class="msoplaintext"><span class="calibre19">   Kendilerini Explorer'inde getirmiş olan Mitch'e bakarak "Oğlumu eve götürüyorum" dedi.</span></p>

  <p class="msoplaintext"><span class="calibre19">   "Bunun işe yaramayışına çok üzüldüm, Hannah. Ama bir denemek zorundaydık. Bizim için olduğu kadar Josh için de"</span></p>

  <p class="msoplaintext"><span class="calibre19">   "Hayır" diye mırıldandı Hannah erkeğin kolunu tutan eli gevşeyince yanından uzaklaşırken. "Bunlardan hiçbiri Josh'un yararına değildi. Bunu anlamıyor musun, Mitch? Bundan sonra olacaklar Garrett Wright'ın ona ya da ailemize yaptıklarını değiştiremez artık. Hiçbir şey. Asla. Umabileceğimiz tek şey intikam almaktır."</span></p>

  <p class="msoplaintext"><span class="calibre19">   Hannah odadan çıkıp doktorun muayene odasına yürüdü. Kapıda şarap rengi kazağını düzeltti, saçlarını omuzlarının arkasına attı, kapıyı vurarak içeri girdi.</span></p>

  <p class="msoplaintext"><span class="calibre19">   Elini oğluna uzatarak, "Josh, eve gidiyoruz" dedi.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Mitch omuzuna ovuşturarak kaşlarını çatan Wilhelm'e baktı.</span></p>

  <p class="msoplaintext"><span class="calibre19">   "Sen boş zamanlarında Steiger'dan duyarlılık dersleri mi alıyorsun?"</span></p>

  <p class="msoplaintext"><span class="calibre19">   "Hepimiz stres içindeyiz" diye homurdandı Wilhelm.</span></p>

  <p class="msoplaintext"><span class="calibre19">   Ellen tek yönlü camdan Hannah'nın çömelip çocuğun kucaklamasını seyrediyordu.</span></p>

  <p class="msoplaintext"><span class="calibre19">   "Onu kim suçlayabilir ki?" diye mırıldandı Cameron'a "Kadın haklı. Biz bunu Josh için istemedik, kendimiz için istedik. Kimi zaman bu meslekten nefret ediyorum."</span></p>

  <p class="msoplaintext"><span class="calibre19">   "Belki de Wright bu hipnotizma işinde bizden önce başlamıştır" dedi Cameron. "Adam psikoloji profesörü, öğrenme ve algılama uzmanı. Bu zavallı çocuğun beynini kerpeten gibi sıkıp kendi istediklerini doldurmuş olabilir."</span></p>

  <p class="msoplaintext"><span class="calibre19">   Seans sona erdiği için Dr. Freeman yanlarına geldi. Özür dilemedi, kendi duygularını da saklamadı. Josh'un anılarına müdahale etmek için henüz çok erken olduğu fikrindeydi ve haklı çıkmıştı. Oğlan kendisine daha güvenmeye başlamamıştı ve bugünden sonra uzun bir süre de güvenmeyecekti.</span></p>

  <p class="msoplaintext"><span class="calibre19">   Mitch, Hannah ile Josh'u arabasına götürdü. Wilhelm arabasına tek başına binip amiri olan özel ajan Bruce DePalma ile görüşmek için St. Paul'e gitti. Ellen park yerine Cameron'la indi.</span></p>

  <p class="msoplaintext"><span class="calibre19">   Cameron yarı şakayla, "Binmeden önce otomobilimde bomba arasak mı?" dedi.</span></p>

  <p class="msoplaintext"><span class="calibre19">   "Bomba değildi. Benzin deposuna tutuşturulmuş bir paçavra sokulmuştu."</span></p>

  <p class="msoplaintext"><span class="calibre19">   Sonuç aynıydı. Cadillac mahvolmuştu. Zavallı Manley yanıp hurdaya dönmüş aracın çevresinde şaşkın şaşkın dolaşmıştı. Ama basının dikkatini üzerine çevirdiğini farkedince bedava reklam kokusu alarak hemen canlanmıştı. Hatta kameraların önünde Ellen'e bir başka otomobil daha ödünç vermeyi önermişti. Ama Ellen kapısını boyatır boyatmaz kendi otomobilini kullanacağını söyleyerek teklifini reddetmişti.</span></p>

  <p class="msoplaintext"><span class="calibre19">   En kötü olanı Wright'ın destekçilerinin mi yoksa Wright'ın suçortağının mı hedefi olduğunu bilememesiydi. Ya da belki de her ikisinin. Ve bu işlerden her kim sorumluysa ödünü patlatmak bir yana, yaşamını altüst etmiş ve davanın zaten ağır olan yükünü bir kat daha ağırlaştırmıştı.</span></p>

  <p class="msoplaintext"><span class="calibre19">   Ellen, Dr. Freeman'ın seansından sonra anababasını ziyaret etmeyi planlamıştı. Ailesi Freeman'ın muayenehanesinin iki blok aşağısında oturuyordu ve geçen hafta içinde kızları için endişe ettiklerinden iki kere telefon etmişlerdi.</span></p>

  <p class="msoplaintext"><span class="calibre19">   Ancak Ellen, Cameron'un akşamını berbat etmemek için onlara telefon edip ziyaretini iptal etmişti. O yüzden şimdi Cameron otomobili France Caddesi'nden güneye sürüp otoyol girdi.</span></p>

  <p class="msoplaintext"><span class="calibre19">   Alışveriş merkezlerini ve sakin varoş izlenimleri kavşakları geçerken, Ellen belki de böylesi daha iyi oldu düşündü. Yüzeyden bakıldığında bu ziyaret, ihtiyacı olan şeyi destek ve anlayışı, sunuyor gibiydi. Ama hissettikleri aile yuvasına dönmekle tedavi olamazdı. Tıpkı iki yıl önce Cities'den ayrılmanın bir tedavi olmadığı gibi.</span></p>

  <p class="msoplaintext"><span class="calibre19">   Şimdi duygunun yağ gibi üste çıkmasıyla mücadele ediyordu. Hennepin'den ayrıldığı zaman arkada bıraktığı korku yalnızca politika ya da düşkırıklığı değildi; aynı zamanda çürümekte olan bir dünya ve sistem bilinciydi, iğrendiği bu sistemin bir parçası olduğunun bilinciydi.</span></p>

  <p class="msoplaintext"><span class="calibre19">   Ellen yıllar boyunca davalarına baktığı tecavüz kurbanı kadınları, sistemin onları soktuğu işkenceyi, soruşturmada ve yargılanmada olayı tekrar tekrar yaşatmasını hatırladı. Şimdi de Josh ile olan bundan farklı değildi. Adalet adına ve sonra da tedavi adına çocuk, çektiklerini yeniden yaşayıp mağdur olacaktı. Oğlanın yaşamı ihlal edilmişti ve şimdi annesiyle birlikte, kendilerini koruması ve düşmanlarının cezalandırılmasına yardım etmesi gereken kişiler tarafından cehennem azabı çektirileceklerdi. Ellen son iki yıldır ilk kez yakın olan doğumgünüyle hiçbir ilgisi olmayan bir yıpranmıştık ve yaşlılık hissetti.</span></p>

  <p class="msoplaintext"><span class="calibre19">   Varoşları geride bırakıp da manzara tarlaları örten beyaz örtüler ve çıplak ağaçlı koruluklarla yumuşadığı halde bu duygudan kurtulamıyordu. Deer Lake'e yaklaşırken manzarayı bakarken bir başka huzursuzluk çöktü üzerine: Düşmanları bir anda orada bir yerdeydi, doğru olan yolu buldukları takdirde belki de Dustin Holloman'ın kurtarılmayı beklediği evin önünden geçeceklerdi.</span></p>

  <p class="msoplaintext"><span class="calibre19">   Cameron, Big Steer kamyoncu dinlenme yerindeki çıkıştan çıkıp en büyük iki otomobil acentesi olan Dealin's Mercede's A-l Auto ile Manleys'in önünden geçti. Araçların pensine sarı kurdeleler bağlanmış ve vitrinlere "Dustin Evine Dönsün" sloganı yazılmıştı. Pontiac satıcısının çatısının üstünde yükselen dev şişme mavi gorilin boynunda bile neşeyle dalgalanan sarı bir kurdele vardı.</span></p>

  <p class="msoplaintext"><span class="calibre19">   Ellen sokaklardan geçerken tekrar tekrar aynı sembolleri gördü. Sokak kapılarındaki kurdeleler destek göstermek ve belki de kötülüğü uzak tutmak içindi. Vitrinlerdeki posterler ile Belediye Meclisi ana caddeye "Çocuklarımızı Koruyun!" yazılı yeni bir yafta asmıştı.</span></p>

  <p class="msoplaintext"><span class="calibre19">   Bu yakarış Ellen'e hitap ediyordu sanki. Halk normal zamanlarda pek umursamadığı polise dönerdi hemen ve ipucu falan olmamasına aldırmaksızın olayın çözümlenmesini isterdi. Hakkında hiçbir şey bilmedikleri mahkeme sistemine dönerler, ne pahasına olursa olsun adalet isterlerdi. Onların bu sessiz isteklerinin baskısı Ellen'in omuzlarına çöker, adalelerini taşa çevirirdi.</span></p>

  <p class="msoplaintext"><span class="calibre19">   Cameron, "Büroya mı dönmek istiyorsun?" diye sordu. "Wright'ın eski arkadaşlarından bazılarına uğrayabilirdik."</span></p>

  <p class="msoplaintext"><span class="calibre19">   "Bu seferlik benden paso. Çok yorucu bir gün geçirdik. Yatıp uyuma dışında hiçbir şey istemiyorum."</span></p>

  <p class="msoplaintext"><span class="calibre19">   "Doğru, dün gece pek uyuyamamışsındır." Sen bir de gerçeği bilsen.</span></p>

  <p class="msoplaintext"><span class="calibre19">   Geceyi Brooks'la geçirmiş olması imkânsız gibi geliyordu. Denetimini o kadar kaybettiğine inanamıyordu. Ve o kadar erkek içinde Jay Butler Brooks'la. Ama birbirlerine uzanmışlardı... ve inanılmaz bir şey olmuştu.</span></p>

  <p class="msoplaintext"><span class="calibre19">   Ve inanılmaz derecede karmaşıktı.</span></p>

  <p class="msoplaintext"><span class="calibre19">   "Manley senin lanetli olduğuna inanıyor sanırım" diyen Cameron otomobilini Ellen'in evinin önündeki Bonnevill'in yanına çekti. Otomobilin "OROSPU" yazılmış kapısının üstüne şimdi kocaman gri astar çekilmişti.</span></p>

  <p class="msoplaintext"><span class="calibre19">   "Onu suçlayabilir misin? Doğrusunu istersen otomobili,,, onun garajına koymaya korktum, işyerinin havaya uçmasın istemem doğrusu."</span></p>

  <p class="msoplaintext"><span class="calibre19">   "Bunun sorumlusu sen değilsin ama. Sen mağdursun."</span></p>

  <p class="msoplaintext"><span class="calibre19">   "Olsun. Yine de yakınında bulunmanın tehlikeli olduğu bir insanım."</span></p>

  <p class="msoplaintext"><span class="calibre19">   "Seninle eve gelmemi ister misin?"</span></p>

  <p class="msoplaintext"><span class="calibre19">   "Hayır." Ellen başıyla kaldırım kenarında park etmiş bir otomobili gösterdi. "Mitch bana bir koruma verdi. Teşekkür ederim."</span></p>

  <p class="msoplaintext"><span class="calibre19">   "Bir iki saatliğine olsun başını beladan uzak tut."</span></p>

  <p class="msoplaintext"><span class="calibre19">   "Erkenden yatacağım. Başım nereden belaya girecek ki?"</span></p>

  <p class="msoplaintext"><span class="calibre19">   Ellen Bonneville'i garajına sokarken Jay'in o korsan gülümsemesi belirdi gözlerinin önünde.</span></p>

  <p class="msoplaintext"><span class="calibre19">   "İnsaf artık, Ellen" diye söylendi. Çantasını aldı. "Tam da libido geliştirme zamanıydı yani."</span></p>

  <p class="msoplaintext"><span class="calibre19">   "Ben şikâyet etmiyorum."</span></p>

  <p class="msoplaintext"><span class="calibre19">   Ellen birden arkasına döndü. Garajın gölgeleri arasından Brooks çıkmıştı. Tıraş olmamış, saçlarını da ancak elleriyle düzeltmiş gibiydi.</span></p>

  <p class="msoplaintext"><span class="calibre19">   "Lanet olsun! Wright'ın suçortağının beni öldüreceğinden korkmama gerek kalmayacak. Sen beni daha önce kalpten öldüreceksin. Burada ne işin var?"</span></p>

  <p class="msoplaintext"><span class="calibre19">   "Senin koruma ekibin konusunda kuşkularım vardı. Bu denemek istedim." Uzanıp kadının elinden çantayı aldı. "Sınıfta kaldılar."</span></p>

  <p class="msoplaintext"><span class="calibre19">   "O kadarını görebiliyorum. İçeri nasıl girdin? Her yer kilitliydi."</span></p>

  <p class="msoplaintext"><span class="calibre19">   Jay cebinden çıkardığı kredi kartını gösterdi. "Bunu yanıma bir tane almadan evden dışarı adım atmam. Bir sokak öteye park ettim ama bahçeden geçip, çiti atladım ..."</span></p>

  <p class="msoplaintext"><span class="calibre19">   "Ya Harry?"</span></p>

  <p class="msoplaintext"><span class="calibre19">   "Beni kuyruğunu sallayarak karşıladı. Kendisi pek bekçi köpeği sayılmaz doğrusu." Garajdan arka bahçeye açılan kapıyı gösterdi. "Oraya bir sürgü gerek. Kilidi kredi kartıyla açtım. En sıradan bir hırsızın bile yapacağı bir şey."</span></p>

  <p class="msoplaintext"><span class="calibre19">   "Aman ne iç açıcı bir düşünce."</span></p>

  <p class="msoplaintext"><span class="calibre19">   "Bir de iyi tarafından bak, şekerim." Jay, kadının arkasından eve girdi. "Güvenlik sistemindeki boşlukları gösteren bendim. Ve ben yalnızca çılgınca sevişmekten başka bir şey istemiyorum."</span></p>

  <p class="msoplaintext"><span class="calibre19">   "Bütün istediğin bu muydu?"</span></p>

  <p class="msoplaintext"><span class="calibre19">   "Dün akşam sen de çok ilgisiz sayılmazdın." İki elini Ellen'in iki yanına koyarak onu duvara yaslayıp sıkıştıran Brooks'un gözlerinde muzır bir pırıltı vardı. "Hatırladığım kadarıyla 'Bütün hepsi mi Jay' gibilerinden bir şeyler söylemiştin."</span></p>

  <p class="msoplaintext"><span class="calibre19">   "Herhalde egonun büyüklüğüne değinmiş olmalıyım." Brooks'un sırıtması derinleşti. "Kızarıyorsunuz, Savcı Hanım."</span></p>

  <p class="msoplaintext"><span class="calibre19">   "Ani sıcaktan olmalı."</span></p>

  <p class="msoplaintext"><span class="calibre19">   "Bundan eminim."</span></p>

  <p class="msoplaintext"><span class="calibre19">   Jay'in dudakları kadınınkilerin üstüne kapandı. Dudakları soğuk, dili sıcaktı. Gözlerini gözlerinden ayırmamıştı. Sanki bir gecelerini değil de yıllarını birlikte geçirmişler gibi Ellen'in vücudu onunkine hemen uyum sağladı. Birbirlerine bu kadar uyumlu olmaları, vücudunun zihnini böyle kolaylıkla gölgeleyen ürkütücü bir düşünceydi.</span></p>

  <p class="msoplaintext"><span class="calibre19">   Ellen başını çevirdi. "Harry'yi içeri almam gerek."</span></p>

  <p class="msoplaintext"><span class="calibre19">   Köpeği getirip yemeğini verdi. Mantosunu çıkarıp termostatı yükseltirken erkeğin onu izlediğini hissediyordu. Bakışlarının niteliği kendisini telaşlandırıyordu. Yoğunluğuyla yalnızca izlemiyor, aynı zamanda inceliyor olduğu duygusu</span></p>

  <p class="msoplaintext"><span class="calibre19">   Ellen erkeğe dönerken derin bir soluk aldı. Jay bu arada şömineyi yakmış, sırtını alevlere vermişti. Odanın loşluğu içinde aklı başında bir insanın asla yoluna çıkmasını istemeyeceği türden bir insana benziyordu. Başka bir zamanda, başka bir yerde... asla karşılaşmazlardı. Hepsi bu kadar işte.</span></p>

  <p class="msoplaintext"><span class="calibre19">   Ellen koltukla sehpa arasında sinirli adımlarla gelip gelerek, "Düşünüyordum da" diye söze başladı.</span></p>

  <p class="msoplaintext"><span class="calibre19">   "Oh oh"</span></p>

  <p class="msoplaintext"><span class="calibre19">   "Dün gece... dün gece... inanılmazdı..."</span></p>

  <p class="msoplaintext"><span class="calibre19">   "Ama..."</span></p>

  <p class="msoplaintext"><span class="calibre19">   "Bir daha olamaz."</span></p>

  <p class="msoplaintext"><span class="calibre19">   "Neden?"</span></p>

  <p class="msoplaintext"><span class="calibre19">   "Çünkü... çünkü her şey yüzünden. Dava yüzünden. Benim olduğum kişi yüzünden. Senin kim olduğun yüzünden."</span></p>

  <p class="msoplaintext"><span class="calibre19">   "Ama bunlar birlikte olmamızın nedenleriydi."</span></p>

  <p class="msoplaintext"><span class="calibre19">   "Biliyorum." Ellen başını salladı. "Bu iş yürümez, Jay."</span></p>

  <p class="msoplaintext"><span class="calibre19">   "Ama dün gece gayet iyi yürüdü." Jay kadına doğru bir adım attı.</span></p>

  <p class="msoplaintext"><span class="calibre19">   Ellen olduğu yerde bekledi. "Ne demek istediğimi anlıyorsun. Önceliklerim var benim."</span></p>

  <p class="msoplaintext"><span class="calibre19">   "Ve ben onlardan biri değilim."</span></p>

  <p class="msoplaintext"><span class="calibre19">   "Olmak ister miydin? Senin de kendi önceliklerin var. Benim onlardan biri olduğumu sanmıyorum."</span></p>

  <p class="msoplaintext"><span class="calibre19">   "Doğru değil bu. Sana olan ilgimi daha ilk başta açıkça belirttim sanırım."</span></p>

  <p class="msoplaintext"><span class="calibre19">   "Bana bir oyuncu olarak duyduğun ilgi."</span></p>

  <p class="msoplaintext"><span class="calibre19">   "Bana hâlâ güvenmiyorsun" dedi Jay.</span></p>

  <p class="msoplaintext"><span class="calibre19">   "Durumumu biliyorsun. Sen bir avukattın. Bunu kişisel olarak almaman gerektiğini bilirsin."</span></p>

  <p class="msoplaintext"><span class="calibre19">   "Bunu yapmak biraz güç doğrusu" diyen erkek alaycı bir kahkaha attı. "Arkamızı kollamak aşamasını geride bıraktığımızı sanıyordum. Seninkini gayet mahrem bazı açılardan gördüğümü biliyorsun."</span></p>

  <p class="msoplaintext"><span class="calibre19">   "Bunu belirttiğin için çok teşekkür ederim." Ellen'in öfkesi parlamak üzereydi. "On dokuzuncu bölümde eksiksiz olarak anlatmak için bir daha görmek ister miydin?"</span></p>

  <p class="msoplaintext"><span class="calibre19">   "Tanrım, o kadar..." Jay durumu daha da kötüleştirecek kötü bir şey söylememek için ağzını kapattı. "Ellen, seni incitecek bir şey yapamayacağımı bilmiyor musun?"</span></p>

  <p class="msoplaintext"><span class="calibre19">   "Hayır, bilmiyorum! Deer Lake'e gelmenin nedenini diliyorum ve bundan nefret ettiğimi sana açıkça söyledim. Tony Costello ile aynı fakülteye gittiğini biliyorum ama onu tanımadığını iddia ediyorsun. Benim arkadaşımmışsın gibi davranıyorsun ama gizli kalması gereken şeyleri sana söylemediğim zaman da kızıyorsun. Yaşamıma gölgeler arasından süzülüyorsun, sonra da beni korumak istediğini söylüyorsun. Senin hakkında ne düşüneceğimi şaşırdım diyorum sana."</span></p>

  <p class="msoplaintext"><span class="calibre19">   Ellen bir yanıt bekliyordu. İkisi de kıpırdamadılar. Jay ellerini blucininin beline sokmuştu, gözleri kısılmış, ağzı ödün vermeyen bir çizgiydi.</span></p>

  <p class="msoplaintext"><span class="calibre19">   "Seni bir haftadan beri tanıyorum" diye mırıldandı Ellen. Bir hafta. Yaşamımın en berbat haftalarından biri. Ne düşünmem gerekiyor yani? Senin bir kahraman olduğunu mu? Sana güvenmem gerektiğini mi? Dostum olduğunu söyleyen, beni anladığını söyleyen en son erkeğe güvendiğimde ne oldu biliyor musun? Adam, O güveni alıp kullandı, kendine güç satın alabilmek için beni kullandı. Bir ırz düşmanı elini kolunu sallayarak çıktı gitti."</span></p>

  <p class="msoplaintext"><span class="calibre19">   "Fitzpatrick mi?" diye fısıldadı Jay.</span></p>

  <p class="msoplaintext"><span class="calibre19">   "Kurbanı benim ekibime güveniyordu. Art Fitzpatrick kadının hayatını mahvetmişti ve ben yanlış adama güvenecek kadar aptal olduğum için hiçbir şey olmamış gibi çekti gitti. Bu Salı günü mahkemede istediğini elde etmek için hiçbir şey çekinmeyeceğini bildiğim o adamla karşı karşıya geleceğim."</span></p>

  <p class="msoplaintext"><span class="calibre19">   "Costello."</span></p>

  <p class="msoplaintext"><span class="calibre19">   Jay gözlerini kapatıp sanki bir lanetmiş gibi tekrarlardı adamın adını. Bir haftadır uğraştığı parçalar yerli yerine oturmuştu şimdi. Fitzpatrick hezimetini biliyordu elbette, ama Costello ile doğrudan doğruya bir bağlantı yoktu. Fitzpatrick'in avukatı Costello değildi. Ama Costello gelecekte işine yarar diye Fitzpatrick ile avukatına yanaşmış olabilirdi. Ve bunu Ellen aracılığıyla yapmıştı. Namussuz herif.</span></p>

  <p class="msoplaintext"><span class="calibre19">   "O bir davayı kazanmak ya da istediğini elde etmek için gereken her şeyi yapar."</span></p>

  <p class="msoplaintext"><span class="calibre19">   "Ve o da seni mi istedi? Olay bu mu, Ellen?"</span></p>

  <p class="msoplaintext"><span class="calibre19">   Cuma gecesi öfkeyle söylenen sözleri hatırlamıştı şimdi. Costello, Ellen'e ihanet etmişti ve Costello şimdi buradaydı. Wright'ın avukatı olarak. Ve bu seçim de dava Ellen'e verildikten sonra, Jay sahneye girdikten sonra yapılmıştı. Tanrım, kadının bu kadar paranoid olmasına hiç şaşmamak gerekirdi.</span></p>

  <p class="msoplaintext"><span class="calibre19">   Ve sen ne istiyorsun, Brooks? Onu kahrolası bir bez bebekli oradan oraya savurmak mı?</span></p>

  <p class="msoplaintext"><span class="calibre19">   Kadının duygularıyla oynamış, istediğini -yani gerçek hikâyeyi, işin içyüzünü... kadını- elde etmek için dengesini altüst etmişti.</span></p>

  <p class="msoplaintext"><span class="calibre19">   "Romanınıza ilginç bir bölüm olarak buna ne dersin Bay Brooks? Belki de o insanları sömürmek isterdin, hoş cinse tacizde bulunan şirket müdürlerinin çalıntı çocuklarla uğraştıklarını sanmam ya. Sen duygu damarının daha derin olduğu, hepimizin kanını kaynatacağı şeyleri seversin. Kutlarım seni Jay, bende çifte isabet kaydettin. Kendinle gurur duyuyor olmalısın."</span></p>

  <p class="msoplaintext"><span class="calibre19">   'Ellen ..." Jay kadına uzandı.</span></p>

  <p class="msoplaintext"><span class="calibre19">   Ellen ellerini önünde kaldırarak geriledi. "Bence artık gitsen iyi olur. Gece henüz çok genç. Henüz aklında tazeyken gidip bu küçük kavga sahnesini yazıver. Costello'yu da benim cinsel performansım hakkında bir kıyaslama yaparsın. Araştırmada kendi deneyimin kadar iyi bir şey yok, değil mi?".</span></p>

  <p class="msoplaintext"><span class="calibre19">   "Yeter."</span></p>

  <p class="msoplaintext"><span class="calibre19">   "Benim evimde bana emir vermeye kalkışma, Brooks. Simdi dışardaki memuru çağırtıp seni hapse attırırım."</span></p>

  <p class="msoplaintext"><span class="calibre19">   Bunu yapardı da, Jay'in hiç kuşkusu yoktu. Ellen yerine getirmeyeceği blöfte bulunmazdı.</span></p>

  <p class="msoplaintext"><span class="calibre19">   "Özür dilerim, Ellen" dedi. "Ben namussuzun biriyim, bunu itiraf ediyorum."</span></p>

  <p class="msoplaintext"><span class="calibre19">   "Ve bunun da sana namussuz olmaya devam hakkı verdiğine inanıyorsun." Ellen inanmazlıkla başını salladı. "İnsanları önceden uyardığın takdirde pek şikâyet edemezler, değil mi? Baştan onlara kendilerini kullanacağını söylersen..."</span></p>

  <p class="msoplaintext"><span class="calibre19">   "Ben buraya seni kullanmaya gelmedim."</span></p>

  <p class="msoplaintext"><span class="calibre19">   "Öyle mi? Artık aradaki farkı da bilmiyorsun demek. Dün akşam olayla bir ilgin olmadığını söylemiştin ama şimdi pek de gizlenmeyen tehditlerle bunu aleyhime kullanıyorsun."</span></p>

  <p class="msoplaintext"><span class="calibre19">   "Doğru değil bu. Olayı çarpıtıyorsun."</span></p>

  <p class="msoplaintext"><span class="calibre19">   "Öyle mi? Görelim bakalım. Dün gece yattık. Bugün mağdurun hipnotizma edilmesini izlemeye gidiyorum. Ve sen bu gece yatakta konuşmak için geliyorsun ve hayır deyince de hemen çirkinleştin. Bu ne demek oluyor?"</span></p>

  <p class="msoplaintext"><span class="calibre19">   'Yalnızca bir sürü palavra." Jay kadının kendisinin bakterini değerlendirmesinde pek de haksız olmadığını bildiğinden huzursuz olmuştu. Josh ile neler olduğunu bilmek zordu. Kadını o konuda konuşturmaya çalışacaktı. Ama bunun için onunla yatmayı düşünmüş değildi.</span></p>

  <p class="msoplaintext"><span class="calibre19">   Ellen tiksinerek, "Steiger'le düzüşen muhabirden bir farkın yok" dedi.</span></p>

  <p class="msoplaintext"><span class="calibre19">   "Ben bilgi almak için kendimi satmam." Jay, Ellen koltuğa çarpıp durana kadar kadına doğru yürüdü. "Sana daha önce de söyledim: Bizim aramızda olan bizim aramızda olmuş bir şeydi. Belki bu olay nedeniyle karşılaştık ama dün gece bu olayı düşünüyor değildim. Yalnızca senin bana sarıldığında ne kadar sıcak, ne kadar yumuşak ve ne kadar gergin olduğunu düşünüyordum."</span></p>

  <p class="msoplaintext"><span class="calibre19">   Jay'in sesi her kelimede biraz daha alçalıyor ve yumuşuyordu. Kadına biraz daha yaklaşınca karın karına, bacak bacağa geldiler.</span></p>

  <p class="msoplaintext"><span class="calibre19">   "Dün gece aramızdaki şey dava hakkında değildi" diye mırıldandı. "Ve sen de öyle olmadığını biliyorsun."</span></p>

  <p class="msoplaintext"><span class="calibre19">   Ellen öyle olmuş olmasını isteyecekti neredeyse. Ama şimdi dürüstlük taslamanın âlemi yoktu. Bir seçim yapmış olan yetişkin bir kadındı. Adam onu zorla baştan çıkarmamıştı, yalnızca ona ihtiyacı vardı. Ve Ellen de onu istemişti. Ve bir parçası onu şimdi bile istiyordu.</span></p>

  <p class="msoplaintext"><span class="calibre19">   "Sen bir kadınsın, Ellen. Bu dava değilsin. Davanın seni tümüyle yutmasına izin veremezsin. Uzaklaşmak istediğin şey bu değil miydi?"</span></p>

  <p class="msoplaintext"><span class="calibre19">   Evet. Ama çizgiyi nerede çizecekti... ve Jay nerede çizmişti? Dava nerede sona eriyordu ve özel yaşamları nerede başlıyordu? Bu ikisi ayrılabilir miydi yoksa bu yumaktaki ne şey gibi umutsuz bir biçimde birbirlerine dolaşmış mıydı?</span></p>

  <p class="msoplaintext"><span class="calibre19">   "Bu defa seçim benim elimde değil sanırım" dedi Ellen hüzünlü bir sesle. "Ondan bir kere kaçtım ama kötülük bu defa bana, buraya geldi. Costello buraya geldi. Sen. Medya. Hannah bana döndü. Ve Josh. Ve birlikte çalıştığım insanlar." Ellen gülümsedi. "Çevrem sarıldı."</span></p>

  <p class="msoplaintext"><span class="calibre19">   "Ben düşman değilim, Ellen."</span></p>

  <p class="msoplaintext"><span class="calibre19">   O, o efsane yaratıklarından biriydi. Kimi zaman iyi kötü, her zaman esrarengiz ve gölgeler içinde, rolü piyesin sonuna kadar belirli değil. "Neyle karşı karşıya olduğumu biliyorsun" dedi. "Bu davada adaleti sağlamak bana düşüyor. Bu, mesleğim boyunca karşılaştığım en güç dava. Ve paslandım artık. Bu namussuz adamın benden kurnaz çıkıp elini kolunu sallayarak gidebileceğinden ödüm kopuyor. Ve sen... sen de kapıma seks istediğin için geldin."</span></p>

  <p class="msoplaintext"><span class="calibre19">   "Ben buraya senin için kaygılandığımdan geldim, Ellen" dedi Jay inatla. "Ve gitmiyorum."</span></p>

  <p class="msoplaintext"><span class="calibre19">   Erkeğin sesindeki çeliği duyan Ellen'in gözleri irileşti. 'Efendim?"</span></p>

  <p class="msoplaintext"><span class="calibre19">   "Ellen, biri otomobilini havaya uçurdu. Tehdit edildin. Bu deli ve arkadaşları seni gözlerine kestirdiler ve buna karşılık senin kapında şu maskara var. Eğer herifin ruhu duymadan ben buraya girebiliyorsam düşmanların da girebilir. Buradan bir yere gitmiyorum. Senin incinmeni istemiyorum."</span></p>

  <p class="msoplaintext"><span class="calibre19">   İncinmesini istemiyordu ama onu kendisi incitebilirdi. Şu ya da bu anlamda kötü olabilirdi. Bu olayı yazar, onu uçaklarda okunup bir kenara atılacak bir eğlenceye dönüştürebilirdi. Onu, Hannah ve Josh'u, Mitch ile Megan'ı birer karaktere dönüştürecekti. Bu olaydan istediğini alacak ve çekip gidecekti. Ona kendisinden bir parça vermişti ama yine de gidecekti.</span></p>

  <p class="msoplaintext"><span class="calibre19">   "Anlaşıldı" dedi. "Teşekkür ediyorum. Yarın ilk iş olarak o sürgüyü taktıracağım."</span></p>

  <p class="msoplaintext"><span class="calibre19">   "Ya bu gece?"</span></p>

  <p class="msoplaintext"><span class="calibre19">   "Bu gece işi talihe bırakacağım."</span></p>

  <p class="msoplaintext"><span class="calibre19">   "Olmaz. Hiçbir şeyi talihe bırakamazsın. Kaçmak, kendini güvenceye almak daha akıllıca olur. Bir kere yandın nasıl olsa, bir daha neden riske gireceksin?"</span></p>

  <p class="msoplaintext"><span class="calibre19">   "Dün gece de büyük bir riske girmiştim."</span></p>

  <p class="msoplaintext"><span class="calibre19">   "Ve şimdi de pişmansın."</span></p>

  <p class="msoplaintext"><span class="calibre19">   "Hayır" dedi Ellen. "Aynı riske bir kere daha girmeyi akıllıca bulmuyorum."</span></p>

  <p class="msoplaintext"><span class="calibre19">   Jay uzun bire süre kadının yüzüne baktı. Gördüğü dürüstlük, kararlılık ve birbirlerinin kollarında geçirdikleri geceye değilse o ana duyulan pişmanlıktı. Kadının fikri değiştirtmek için daha çok çaba harcayabilirdi. Onu başta çıkarabilirdi ama o zaman kendisi hakkında düşündüğü bütün kötü şeyler gerçekleşmiş olurdu. Çok uzun zamandır ilk kez başka birinin fikrine değer veriyordu. Ezelden beridir ilk kez olmadığı bir şey olmayı istediğini farkediyordu: Asil.</span></p>

  <p class="msoplaintext"><span class="calibre19">   Yaşam çok karmaşıklaşmıştı.</span></p>

  <p class="msoplaintext"><span class="calibre19">   "Lütfen Jay" diye mırıldandı Ellen. "İstemiyor değilim. Ama yapamam. Şimdi olmaz. Memura gelip geceyi kanepe üzerinde geçirmesini söylerim. Lütfen git."</span></p>

  <p class="msoplaintext"><span class="calibre19">   "Yatağına beni alacağın yerde şişman bir polisin kanepende fındık fıstık yemesini tercih ediyorsun, ha? İnsaf!"</span></p>

  <p class="msoplaintext"><span class="calibre19">   "Bu doğru değil ama en iyisi." Erkeğe paltosunu uzattı. "Durumun farklı olmasını isterdim, ama dava davadır, ben benim ve sen de sensin..."</span></p>

  <p class="msoplaintext"><span class="calibre19">   "Ben sana layık değilim. Eh, bu yeni bir haber değil."</span></p>

  <p class="msoplaintext"><span class="calibre19">   "Belki bütün bunlar sona erince..." Ellen birden sustu. Bunu söylemenin ne anlamı vardı? Bir geceyi paylaşmışlar ve birbirlerine herhangi bir vaadde bulunmamışlardı.</span></p>

  <p class="msoplaintext"><span class="calibre19">   "İyi geceler, Ellen." Jay dudağını kadının dudaklarına uzattı.</span></p>

  <p class="msoplaintext"><span class="calibre19">   Uzun uzun öptü sonra.</span></p>

  <p class="msoplaintext"><span class="calibre19">   "Eğer o riski göze almaya karar verirsen beni nerede bulacağını biliyorsun" diye mırıldandı.</span></p>

  <p class="msoplaintext"><span class="calibre19">   Sonra da kapıdan süzüldü gitti.</span></p>

  <p class="msoplaintext"><span class="calibre19">   Ellen yanan tenindeki ihtiyacı soğutana kadar kapıda durdu. Ama çantasını alıp yatağına giderken özlemin, pişmanlığın, ağır duygusunu da içinde taşıyordu.</span></p>

  <p class="msoplaintext"><span class="calibre19">  </span></p>
</body>
</html>
