<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ BİRİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Peder Tom kilisenin arkalarına doğru bir sırada oturuyordu. Koridorun sol tarafında, eski diyakozu Albert Fletcher'in alt gün önce düşüp öldüğü yerin karşısında. Tanrı'nın sadık hizmetkârı olan Albert'in inancı fanatikliğe, sonra da çılgınlığa dönüşmüştü; çılgınlığı onu buraya, sevdiği bu yerde ölmeye getirmişti. Tom bunun şairane mi yoksa ironik mi olduğuna karar veremiyordu. Hazin olduğunu biliyordu. Ve bugünlerde pek çok şeyin olduğu gibi zalimdi de.</span></p>

  <p class="msoplaintext"><span class="calibre19">   Tek başına oturuyordu. Hava zaten bir avuç olan inanmış insanı ayine gelmekten alıkoymuştu. Tom ayini kendi başına yapmış, bir şeyler hissedeceğini, hâlâ papazlığa ait olduğunun bir onayını hissedeceğini sanmış ve ummuştu. Ama hissettiği bomboş bir çaresizlikti, sanki Josh'un kaçırılmasına, Hannah'nın ıstırap çekmesine ve Albert'in ölümüne izin veren Tanrı kendisini terk etmiş gibi ruhu yapayalnızdı.</span></p>

  <p class="msoplaintext"><span class="calibre19">   Duygularını itiraf etmeyi düşünmüştü ama karşılığında kendisine sunulacak boş ve yavan sözleri biliyordu. Kendisi sınanmaktaydı. Düşünmesi, dua etmesi gerekirdi. İnancını kaybetmemeye ihtiyacı vardı. Kendisini en fazlasından bir hafta ya da bir ay kilisenin utanç vesilesi olanları gönderdikleri yere gönderirlerdi: Alkolik papazların, imanı tükenmişlerin, akli dengesi kayanların, cinsel bakımdan kuşkulu olanların yanına. Bu kurbanlar arasında düşünmeye. Ama kilise papaz sıkıntısı .çektiğinden buna fazla zaman da tanımazlardı; inancını kaybetmiş bir papazın işinin başında olması, orada hiç papaz olmamasından iyiydi.</span></p>

  <p class="msoplaintext"><span class="calibre19">   Kilise politikasından tiksiniyordu. O papazlığı çok dahî başka, çok daha soylu nedenlerle seçmişti. Artık kendisinden uzaklaşmaya başlamış nedenlerle.</span></p>

  <p class="msoplaintext"><span class="calibre19">   Sessizlikte babasının üç gün eski Billings gazetesini okuduğunu duyar gibi oluyordu. Montana'da Red Lodge yakınındaki küçük çiftliklerine posta ancak üç günde gelirdi. Bob McCoy her sabah işini bitirdikten sonra eve gelir, kahvaltı ederken gazetesini okur ve başını sallayarak, "Dünya bir kızağa binmiş hızla bir yere gidiyor" derdi.</span></p>

  <p class="msoplaintext"><span class="calibre19">   Tom kızağın gacırtısını duyar gibi olduysa da, kilisedeki tok bir ses kendisini geçmişten çekip aldı. Biri arkadaki ana kapıdan girmişti ve ana kapının menteşelerinin yağlanması gerekiyordu. Balkonun altındaki karanlık gölgeler arasında kendisine doğru yürüyen adamı tanımaya çalışarak baktı.</span></p>

  <p class="msoplaintext"><span class="calibre19">   "Peder Tom McCoy'u arıyorum."</span></p>

  <p class="msoplaintext"><span class="calibre19">   "Peder Tom benim."</span></p>

  <p class="msoplaintext"><span class="calibre19">   "Jay Butler Brooks."</span></p>

  <p class="msoplaintext"><span class="calibre19">   "Ah, cinayet yazarı." Peder Tom elini uzattı. ' Jay papazın elini sıktı. "Kitaplarımı biliyor musunuz, Peder?"</span></p>

  <p class="msoplaintext"><span class="calibre19">   "Yalnızca ününüzü duydum. Ben daha romansı şeyler okurum. Her gün yeteri kadar gerçekle karşılaşıyorum. Size nasıl yardımcı olabilirim, Bay Brooks?"</span></p>

  <p class="msoplaintext"><span class="calibre19">   "Mümkünse biraz konuşmak istiyordum. Herhangi bir şeye engel olmadım, değil mi?"</span></p>

  <p class="msoplaintext"><span class="calibre19">   Tom McCoy, Jay'in o güne kadar gördüğü ya da hayalinde canlandırdığı papazlara hiç benzemiyordu. Çok gençti, çok yakışıklıydı, atlet yapılıydı, üzerinde buruşuk siyah jean ve Notre Dame Üniversitesi'nin solmuş yeşil bir tişörtü vardı, papaz yakalığı kovboy çizmeleriyle çelişki oluşturuyordu. Çelişkiler adamı. Kardeş bir ruh.</span></p>

  <p class="msoplaintext"><span class="calibre19">   "Bugün kurtuluşa koşan çok insan var diyemeyiz."</span></p>

  <p class="msoplaintext"><span class="calibre19">   "Böyle bir havada insanlar işi şansa bırakmaya karar verirler sanırım" dedi Jay. "Araf'ta bir gün eksik ya da fazla ne farkeder ki?"</span></p>

  <p class="msoplaintext"><span class="calibre19">   "Araf'ı biliyorsunuz demek, Bay Brooks? Katolik misiniz? "</span></p>

  <p class="msoplaintext"><span class="calibre19">   "Hayır. Baptist doğdum ve sonra kuşkuculukta karar kıldım ama Araf'ı iyi bilirim." İsteğine rağmen sesine bir yorgunluk gelmişti. "Cehennem ve varoşları pazarının hepsi sizin elinizde değil."</span></p>

  <p class="msoplaintext"><span class="calibre19">   Peder Tom doğru dercesine başını salladı. "Sanırım odama gitmemizi ister misiniz?"</span></p>

  <p class="msoplaintext"><span class="calibre19">   Jay başını salladı. Kilisenin içine, pencerelere, heykellere, duvarda belirli aralıklarla asılı duran röliyef plakalara baktı' "Burası iyi. Esaslı bir yeriniz varmış."</span></p>

  <p class="msoplaintext"><span class="calibre19">   Mihrap keten örtüsü, pirinç şamdanları, parıldayan kupası ve sayfaları arasından yer işaret etmekte kullanılan kurdelelerin sarktığı büyük boy eski kutsal kitabıyla geleneksel bir köşeydi. Geçen haftanın gazetelerinin yazdığına göre çıldıran diyakoz Peder McCoy'un kafasına bu şamdanlardan birini indirmişti. Jay bütün suçlarından arındırılmış şamdanın şimdi orada olup olmadığını merak etti; belki de polis delil olarak alıp götürmüştü.</span></p>

  <p class="msoplaintext"><span class="calibre19">   Mihrabın arkasında asılı dev haçtan İsa'nın çok hassas oyulmuş yüzü sanki düşüncelerinden hoşnut değilmiş gibi bakıyordu kendisine.</span></p>

  <p class="msoplaintext"><span class="calibre19">   Peder Tom sırada bir iki yer ileri gitti. Parkası eski bir gazete gibi hışırdayan Jay yanına oturdu. Kilisenin içine girdiği için fermuarını indirmişti ama oraya gelmek için araba kullandığı on dakika içinde soğuk iliklerine kadar işlemiş olmalıydı. Üstelik kilise, arabası kadar sıcak değildi. Herhalde cemaat dolduğunda ısıyı yükseltiyorlardı. Sürü içerde değilken ağılı ısıtmanın anlamı yoktu.</span></p>

  <p class="msoplaintext"><span class="calibre19">   "Buraya bir kitap yazmaya geldiniz" dedi Peder Tom.</span></p>

  <p class="msoplaintext"><span class="calibre19">   "Bunu onaylamıyorsunuz."</span></p>

  <p class="msoplaintext"><span class="calibre19">   "Onaylayıp onaylamamak bana düşmez."</span></p>

  <p class="msoplaintext"><span class="calibre19">   Jay gülümsedi. "Eh, bunun da kimseye engel olduğunu duymadım."</span></p>

  <p class="msoplaintext"><span class="calibre19">   "Hannah ile Josh çok acı çekti" diye McCoy devam etti. ''Onların daha fazla incinmelerini görmek istemem."</span></p>

  <p class="msoplaintext"><span class="calibre19">   Jay'in kaşı havalandı. "Ya Paul?"</span></p>

  <p class="msoplaintext"><span class="calibre19">   Papaz bakışını kaçırdı. "Paul benden ve kiliseden bir şey istemediğini açıkça dile getirdi."</span></p>

  <p class="msoplaintext"><span class="calibre19">   "Onu suçlayabilir misiniz?"</span></p>

  <p class="msoplaintext"><span class="calibre19">   "Bunun için suçlayamam."</span></p>

  <p class="msoplaintext"><span class="calibre19">   Adamın açıksözlülüğü şaşırtıcıydı, ama aslında Tom McCoy da sıradan biri değildi. Kasabalının söylediğine göre Peder McCoy asiydi, taze bir görüştü, kilise geleneklerine bir hakaretti. Cemaati, kendisini ya seviyordu ya da katlanıyordu. Altın çerçeveli gözlüğünün ardında mavi gözleri dürüsttü.</span></p>

  <p class="msoplaintext"><span class="calibre19">   "Ben mağdurlardan yararlanmakla ilgilenmiyorum, Peder."</span></p>

  <p class="msoplaintext"><span class="calibre19">   "Onların acılarını yazacaksınız, yaşamlarını didik didik edecekseniz, olayı eğlendirici bir paket haline sokup büyük paralar kazanacaksınız. Buna ne ad verirsiniz?"</span></p>

  <p class="msoplaintext"><span class="calibre19">   "Dünya böyle. Olaylar olur. İnsanlar bunları öğrenmek ister. Onların öğrenmeleri olanları değiştirmez. Hiçbir şey değiştiremez zaten. Ben gerçeği arıyorum. Nedenleri. Sıradan insanların olağanüstü felaketlerle mücadele edecek gücü nereden bulduklarını. Bizlerin onlardan neler öğrenebileceğimizi."</span></p>

  <p class="msoplaintext"><span class="calibre19">   "Ve de çok para kazanmak istiyorsunuz."</span></p>

  <p class="msoplaintext"><span class="calibre19">   "Ve çok para kazanmak istiyorum. Yoksullar Tanrı'nın krallığında zengin olacaklar belki ama ben servetimi bu dünyada isterim."</span></p>

  <p class="msoplaintext"><span class="calibre19">   "Hannah sıradan bir insan değil" dedi Peder Tom. İfadesi çok şey ima edercesine yumuşamıştı. "İstediğinize sorun. Kendi tahmin ettiğinden daha güçlüdür. İyidir. Sevecendir. Bu topluca doktor olarak, örnek insan olarak ne demek olduğunu anlatamam."</span></p>

  <p class="msoplaintext"><span class="calibre19">   "Onun bu acıları çektiğini görmek çok güç bir şey oldu," diyen Jay adamın gerçek tepkisini dikkatle gözledi. Öfke, kızgınlık. Daha kabul edilebilir bir şeyle örtüldü hemen. Ama ardından papazca bir söz, bütün acılara uydurulacak bir kelime gelmedi.</span></p>

  <p class="msoplaintext"><span class="calibre19">   "Cehennemden beterdi" dedi McCoy. "On yıldan fazla bir süredir papazlık ediyorum, Bay Brooks. İyi insanların başın neden kötülükler geldiğini hâlâ anlayabilmiş değilim."</span></p>

  <p class="msoplaintext"><span class="calibre19">   "Tanrı iradesi mi?" diye sordu Jay.</span></p>

  <p class="msoplaintext"><span class="calibre19">   "Öyle olmadığını umarım. Sadık ve masum insanların cezalandırılmasında ne amaç olabilir? Buna ben sadizm derim ya siz?"</span></p>

  <p class="msoplaintext"><span class="calibre19">   Jay arkasına yaslandı, kollarını göğsünde kavuşturdu sorgu dolu bakışlarla baktı Tom McCoy'a. "Papaz olduğunuzdan emin misiniz?"</span></p>

  <p class="msoplaintext"><span class="calibre19">   Peder Tom neşesizce gülüp bakışlarını çevirdi. Çevresindeki havada "hayır" sözcüğü titreşip duruyordu. "Son birkaç haftadan sonra hiçbirimizin hiçbir şeyden emin olduğunu sanmıyorum" dedi.</span></p>

  <p class="msoplaintext"><span class="calibre19">   Yanıt bir noktaya değinmişti. Gerçeğe. Kimsenin aslında duymak istemediği türden gerçeğe.</span></p>

  <p class="msoplaintext"><span class="calibre19">   "Ama buna hep rastlıyor olmalısınız" dedi McCoy. "Bir dizi kurbandan diğer bir diziye gitmek. Bu sizin işiniz. Etkileniyor musunuz, yoksa bağışıklık mı kazandınız?"</span></p>

  <p class="msoplaintext"><span class="calibre19">   "Bağışıklık falan söz konusu değil; dikkatliyim. Uzak durmaya çalışırım. Olayların kişiselleşmesine izin vermem. Ben oraya soru sormaya, yanıt bulmaya giderim, hepsini birbirine bağlar ve uzaklaşırım." Jay klişeleşmiş yanıtını verirken bile hayalinde Ellen'i görüyordu. Onu kolları arasında hissediyordu, korkusunu, gömleğini ıslatan gözyaşlarını hissediyordu. N mesafe koyuyordu ama.</span></p>

  <p class="msoplaintext"><span class="calibre19">   "Olanlar benimle ilgili değil" dedi. Bu da yalandı.</span></p>

  <p class="msoplaintext"><span class="calibre19">   Deer Lake'e gelmeye kaçmak diyebilirdi ama bu özel olaya böylesine gömülmesinin kendisi hakkında, kendi kaybını iletmesi hakkında olduğu gerçeğinden kaçamazdı. Christine'i gördükten sonra neden bir uçağa atlayıp Barbados'a gitmemişti? Burada iliklerine kadar donup ruhunun en derin iaşelerinden istenmedik duyguları arayıp çıkartacağına güneşte serilip yatabilirdi.</span></p>

  <p class="msoplaintext"><span class="calibre19">   Sanki söylemekle olurmuş gibi, "Ben yalnızca hikâyeyi yazıyorum" dedi.</span></p>

  <p class="msoplaintext"><span class="calibre19">   "Kişisel olarak bir şey söylemedim." Peder Tom'un gözleri kısılmıştı, yüzeysel mazeretlerden ve kamuoyuna sunulan vitrinlerden çok daha derinlere bakıyordu. "Çocuğunuz var mı?"</span></p>

  <p class="msoplaintext"><span class="calibre19">   Kimi sorduğuna bakar, diye düşündü Jay ama o yanıtı kendine sakladı. İtiraf St. Elysius'un müdavimleri içindi, kasaba dışından gelen ağzı laf yapan sözde yazarlar için değil.</span></p>

  <p class="msoplaintext"><span class="calibre19">   McCoy sessizliği hayır olarak kabul etti, "Hannah ve Josh'la tanıştınız mı?"</span></p>

  <p class="msoplaintext"><span class="calibre19">   "Henüz değil."</span></p>

  <p class="msoplaintext"><span class="calibre19">   "Neden? Bu hikâye onların yaşamı hakkında."</span></p>

  <p class="msoplaintext"><span class="calibre19">   "Başka insanlar da var. Oyuncuları tanımak, arka planı öğrenmekle meşguldüm."</span></p>

  <p class="msoplaintext"><span class="calibre19">   "Sahi mi?"</span></p>

  <p class="msoplaintext"><span class="calibre19">   "Eğer benim ona yaklaşmam doğru olmaz, diye düşündüm dememi bekliyorsanız, çok beklersiniz, peder." Jay bir yandan da bir papaza yalan söylemenin Tanrı katında cezası nedir diye düşünüyordu.</span></p>

  <p class="msoplaintext"><span class="calibre19">   Hikâyenin yalnızca oğlu hakkında olmadığı mazeretini öne sürerek Hannah Garrison'dan uzak duruyordu. Olay, yargı sistemi, polisler, Garrett Wright ve Dennis Enberg hakkındaydı. Ancak temelinde küçük bir çocuk vardı. Yaşamı kökleşen kopartılmış sekiz yaşında bir oğlan.</span></p>

  <p class="msoplaintext"><span class="calibre19">   Bu hikâyeyi taşıdığı paralellikler için seçmişti. Kendisi için ıstırabı incelemeye zorlamak ve her zamanki mesafesini korurken sorular sormak için. Ve olayın merkezinden de uzaklaşmıştı. Josh'tan. Sekiz yaşında olan, çilli yüzlü, dişlek Josh. Hokey oynamayı, Küçükler Ligi'ni seven Josh. Paul'ün bürosundaki resmi hatırlıyordu. Beyzbol formasıyla Josh, yanında gururlu baba, Paul. Jay'in içindeki özlem yumruğu biraz daha sıkıldı.</span></p>

  <p class="msoplaintext"><span class="calibre19">   Burada ne işin var senin, Brooks?</span></p>

  <p class="msoplaintext"><span class="calibre19">   Peder Tom ayağa kalktı. "Sizinle bir yere gidelim, Bay Brooks. Tanışmanız gereken biri var."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Lakeshore'a gittiler, Garrett Wright'ın, önünde birkaç gazetecinin park etmiş olduğu evinin önünden geçtiler, gidecekleri yerin araba yoluna girdiler. Jay bu evin önüne bir kere daha gelmiş, park etmiş, sonra da geri dönmüştü. Bu bir iki gün içinde hiçbir değişiklik olmamıştı. Ön bahçedeki kardan kale hâlâ yarım bırakılmış duruyordu. Jay, Josh'un onu bitirip bitiremeyeceğini merak etti. Ya da içinde öyle bir değişiklik olmuştu ki, kardan kale gibi basit ve çocukça bir şey bundan sonra hep önemsiz görünecekti.</span></p>

  <p class="msoplaintext"><span class="calibre19">   Peder Tom, Cherokee'den çıktı. Jay iki koltuk arasında duran küçük ses alma cihazına baktı ama olduğu yerde bıraktı.</span></p>

  <p class="msoplaintext"><span class="calibre19">   Birlikte yürürlerken Jay sessizce mekânın havasını. ayrıntılarını zihnine kaydediyordu. Ev blokun sonuncu binasıydı. Rahat, tam aile yetiştirecek bir yere benziyordu Kapıdan, sokak ve komşular evin önünde çıkıntı yapan ağaç nedeniyle pek görülmüyordu. Göl ve kıyıdaki ağaçlar oluştum yordu evin manzarasını. Yapraksız ağaçların ve donmuş gök ötesinde Harris Koleji'nin binaları görünüyordu.</span></p>

  <p class="msoplaintext"><span class="calibre19">   Josh Kirkwood dört gece önce bu kapı önünde bırakmıştı. Üzerinde çizgili bir pijama vardı. Yalnız. Annesi ne bir insan görmüştü ne de bir araç. Garrett Wright'ın evi az biraz ilerdeydi, Josh'un orada bulunduğuna dair henüz herhangi bir kanıt bulunmuş değildi. Karen Wright o gece Fontaine Hastanesi'nde gözlem altında bulunuyordu.</span></p>

  <p class="msoplaintext"><span class="calibre19">   Oğlanı kim geri getirmişti? Todd Childs mı? Christopher Priest mi? Yoksa Wright'ın suçortağı kasaba içinde göründen, kuşkulanılmadan serbestçe gezebilecek kadar tanınmış biri miydi? Ve Wright ile ilişkisi neydi? Yoksa bu ilişki bu evde yaşayanlarla mıydı?</span></p>

  <p class="msoplaintext"><span class="calibre19">   Hannah Garrison kapıyı açtı, Peder Tom'u görünce yüzü aydınlandı.</span></p>

  <p class="msoplaintext"><span class="calibre19">   "Yine eldivenlerini unutmuşsun" dedi. "Doğrusu donmaman bir mucize olur."</span></p>

  <p class="msoplaintext"><span class="calibre19">   "Eh, o zaman piskoposun gözünde değerim artar."</span></p>

  <p class="msoplaintext"><span class="calibre19">   Hannah bu sıkıntılı günlerde daha az görünen eş olmuş, araştırma ekiplerine katılıp basınla konuşan hep kocası olmuştu. Ancak Jay onun bir tek televizyon röportajını sesini ve gözlerinin peygamber çiçeği mavisini ezberleyecek kadar çok izlemişti. O gece Josh'u almaya gidemediği için kendini suçladığını biliyordu. Kadının yüzündeki ıstırabı görmüş, sesindeki şaşkınlığı izlemişti. Kadının kusursuz bir yaşantısı vardı ve bir anda hepsi parçalanıp dağılıvermişti.</span></p>

  <p class="msoplaintext"><span class="calibre19">   Ve kendisi de bu konuda bir kitap yazmak istiyordu. Elini uzatarak, "Jay Butler Brooks, hanımefendi" dedi.</span></p>

  <p class="msoplaintext"><span class="calibre19">   O narin ve sevimli gülümseme birden kemikleşti, kadın dostu Peder Tom'a baktı.</span></p>

  <p class="msoplaintext"><span class="calibre19">   Peder Tom yalnızca, "Önemli diye düşündüm" dedi. "Ben gazeteci değilim, hanımefendi" dedi Jay.</span></p>

  <p class="msoplaintext"><span class="calibre19">   Hannah çenesini kaldırdı, bakışları buz gibiydi. "Ne olduğunuzu biliyorum, Bay Brooks. Buyrun." Konuklarını televizyonun açık ve oyuncakların yere serili olduğu oturma odasına değil de, mobilyalarının Noel'den beri kullanılmadığı daha resmi yemek odasına kabul etti. Onları gerçek yuvasından, çocuklarından uzak tutuyordu. Jay bu küçülmeyi büyük tablonun bir parçası olarak, hikâyenin bir noktası olarak, Hannah Garrison'un kişiliğinin bir parçası olarak kabul etti.</span></p>

  <p class="msoplaintext"><span class="calibre19">   Hannah masanın başına yerleşti. Sanki hastaymış gibi görünüyorsa da -zayıftı, solgundu, gözlerinin altında koyu halkalar vardı- bir kraliçe gibi davranıyordu. Dalgalı sarı saçları geriye taranmış, moda mankenlerini zengin yapan kemik yapısı daha bir ortaya çıkmıştı, makyajı ve mücevheri yoktu. Üstündeki kazak okuduğu Duke Üniversitesi'nden kalmaydı. Çuval giyse zarif gösterecek bir kadındı.</span></p>

  <p class="msoplaintext"><span class="calibre19">   "Kocam sizinle konuştuğunu söyledi" dedi.</span></p>

  <p class="msoplaintext"><span class="calibre19">   "Bu neden bana sanki aleyhime bir puan verilmiş duygusu yarattı acaba?"</span></p>

  <p class="msoplaintext"><span class="calibre19">   "Paul'ün gözünde öylesiniz. Ben kendi hükümlerimi kendim veririm."</span></p>

  <p class="msoplaintext"><span class="calibre19">   Jay başını salladı, "Âdil. Sizin olağanüstü bir kadın olduğunuzu söylemişlerdi, Dr. Garrison."</span></p>

  <p class="msoplaintext"><span class="calibre19">   Kadın uzun ve zarif elini önemsiz bir şeymiş gibi salladı. "Şartlar bunu gerektirdi. Siz de bunun için buradasınız, değil mi?"</span></p>

  <p class="msoplaintext"><span class="calibre19">   "Size yalan söyleyecek değilim, Bayan Garrison. Ben bir yazarım. Burada da çok esaslı bir hikâye var. Bunu anlatma fırsatına sahip olmak isterim."</span></p>

  <p class="msoplaintext"><span class="calibre19">   "Ben kabul etmezsem, yine de anlatacak mısınız?"</span></p>

  <p class="msoplaintext"><span class="calibre19">   "Herhalde. Ama sizin görüşünüzü de almak isterim, ancak katılmak isteyip istememeniz size kalmış bir şey tabii."</span></p>

  <p class="msoplaintext"><span class="calibre19">   "Eh, çok basit Öyleyse. Yanıtım hayırdır. Bu karabasanı bir kere yaşamak yetti bana. Hikâyeyi size yeniden anlatarak yüz binlerce kişinin kitabınızı okuyarak vekâleten yaşayacaklar düşünerek bir daha aynı şeylerden geçmek istemiyorum.</span></p>

  <p class="msoplaintext"><span class="calibre19">   "Ama eğer birinin anlamasına..."</span></p>

  <p class="msoplaintext"><span class="calibre19">   "Neyi anlamasına? Bu olanların hiçbiri anlaşılır şeyler değildir. Ben bunu biliyorum. Her günümü her gecemi bunu anlatmaya çalışarak geçirdim. Ve bu çabamın karşılığı yalnızca daha fazla soru oldu."</span></p>

  <p class="msoplaintext"><span class="calibre19">   "Bu işin sonunda Josh'a önemli bir para düşecek." Kocasının aklından ilk geçen şeyin para olmasına rağmen Hannah'nın paradan söz etmemiş olması çok anlamlıydı.</span></p>

  <p class="msoplaintext"><span class="calibre19">   Kadın buz gibi bir bakışla baktı yüzüne. "Ben kendimi ya da oğlumu satmam, Bay Brooks. Sizin paranıza ihtiyacımız yok. Tek istediğim bu karabasandan uzaklaşmak, ondan duygusal olarak kendimizi koparıp yaşamımıza devam etmek. Olanlarla ilgili bir para yalnızca o deneyimi yanı başımızda sürüklemek demektir. Bu kan parası olacaktır."</span></p>

  <p class="msoplaintext"><span class="calibre19">   Kadın ayağa kalktı, bol kazağını çekiştirerek düzeltti. "Yanıtım hayırdır. Kahve içer miydiniz?"</span></p>

  <p class="msoplaintext"><span class="calibre19">   Konu kapanmış, zorunlu evsahipliği görevlerine geçilmişti. Jay bu eve bir ay önce gelseydi Hannah'nın daha yumuşak, daha nazik, daha az sert, terbiye maskesini kullanmada daha titiz olacağını hissediyordu. Bu olaylar ondaki gereksiz her şeyi kesip atmış, geriye yalnızca dürüst olan, gerekli olan kalmıştı. Konuştuğu pek çok böyle yıkıcı deneyimler geçirmiş kişi gibi Hannah da yaşamın ne kadar palavra olduğunu, insanların yeryüzündeki bütün diğer hayvanlardan daha iyi olduğu görüntüsü vermek için anlamsız törelere önem kazandırıldığını görmüştü.</span></p>

  <p class="msoplaintext"><span class="calibre19">   Evin başka bir yerinde bir telefon çaldı. Hannah izin isteyip gitti.</span></p>

  <p class="msoplaintext"><span class="calibre19">   Jay, Peder Tom'a, "Bir fon kurulacak" dedi. "Parayı ne isterlerse yapsınlar, isterlerse dağıtsınlar, umurumda değil."</span></p>

  <p class="msoplaintext"><span class="calibre19">   Papaz tembelce omzunu silkti. "Sizin için önemi yok tabii. Üzerinize düşeni yaptınız, ücretinizi ödediniz, kendinizi temize çıkardınız."</span></p>

  <p class="msoplaintext"><span class="calibre19">   "Burada kaybetsem de kazansam da aynı şey. Bütün parayı kendime saklasam açgözlü olurum. Hepsini verirsem de sizi satın almaya çalışıyorum olur."</span></p>

  <p class="msoplaintext"><span class="calibre19">   "Doğru mu bu?"</span></p>

  <p class="msoplaintext"><span class="calibre19">   Jay hafif bir kahkaha atıp başını çevirdi. Vicdanı yapacaktı ki? Gereksiz bir yüktü, boynunda kendisini aşağıya çekecek olan bir halka. Eğer vicdanı olsaydı Christine'nin oğlunu bunca yıldır kendisinden uzak tutmasının suçunu kendisinde olduğuna inanması gerekecekti. Zaten yeteri kadar acı çekiyordu. Sekiz yıldır oğlundan uzak olmasının, hatta onun varlığından bile haberdar olmamasının suçluluğunu tamamen kendi üstüne almak çok ağır bir yük olurdu.</span></p>

  <p class="msoplaintext"><span class="calibre19">   Birden oturma odasının kapısında açık renk saçlı, iri mavi gözlü bir baş belirdi.</span></p>

  <p class="msoplaintext"><span class="calibre19">   "Merhaba Josh" dedi Peder Tom. "Gelsene."</span></p>

  <p class="msoplaintext"><span class="calibre19">   Çocuk vücudunu odaya soktu ama kapıyı tutan elini de gevşetmedi. Öteki elinde siyah naylondan, içi dolu bir sırı çantası vardı. Odaya girmek için bir harekette bulunmadı.</span></p>

  <p class="msoplaintext"><span class="calibre19">   Jay koltuğunda yan dönüp dirseklerini dizlerine dayadı. "Merhaba Josh. Benim adım Jay. Baban esaslı bir beyzbol oyuncusu olduğunu söyledi."</span></p>

  <p class="msoplaintext"><span class="calibre19">   Josh'un ifadesinde bir değişiklik olmadı. Babasından söz edildiğini duyunca bir rahatlama da olmamıştı. Hiç tepki vermemişti hatta. Aslında, şirin, yaramaz suratlı bir çocuktu, Jay, Paul'ün bürosundaki fotoğrafı hatırladı; parlayan gözleri, utangaç gururuyla Josh'un fotoğrafını. Sonra da kayıp ilanlarındaki izci üniforması içinde, aralık dişleriyle gülümseyen Josh'u.</span></p>

  <p class="msoplaintext"><span class="calibre19">   Josh odaya girdi, gözlerini Jay'den ayırmadan çevresinde dolandı. Peder Tom'un hizasına gelince durup çantasından spiral tel kenarlı bir defter çıkartıp bir sayfa yırttı.</span></p>

  <p class="msoplaintext"><span class="calibre19">   "Günün sporu artık hokey oldu ama" dedi Jay. Odayı dolduran sessizliği kıracak bir şey söylemeye, oğlanı kendi yanına çıkarmaya çalışıyordu. "Benim geldiğim yerde pek kış olmadığı için hokeyini bilmeyiz."</span></p>

  <p class="msoplaintext"><span class="calibre19">   Josh ona dikkat etmeden yere çömeldi, kâğıdı ikiye, sonra bir daha ikiye katladı. İşini tamamlayınca ayağa kalktı, çantasını bir omzuna attı, sanki ip üstünde yürüyormuş gibi halının çizgisi üzerinde yürüdü. Masaya gelince kâğıdı Peder Tom</span></p>

  <p class="msoplaintext"><span class="calibre19">   Peder Tom armağanı alırken, "Benim için mi?" diye sordu.</span></p>

  <p class="msoplaintext"><span class="calibre19">   Josh başını salladı. "Ama şimdi açmayın."</span></p>

  <p class="msoplaintext"><span class="calibre19">   "Pekâlâ." Adam kâğıdı iç ceplerinden birine yerleştirdi. "Daha sonra bakarım."</span></p>

  <p class="msoplaintext"><span class="calibre19">   Çocuk yine başını sallayıp Peder Tom'un arkasına geçti, oradan odanın kenarına giderek kapıya döndü, iri, ciddi gözlerle Jay'e baktı.</span></p>

  <p class="msoplaintext"><span class="calibre19">   Geri dönen Hannah çocuğun başını okşadı. Josh başını eğerek öteki odaya koştu.</span></p>

  <p class="msoplaintext"><span class="calibre19">   "Özür dilerim" dedi Hannah. "Kahve için bir karara vardınız mı?"</span></p>

  <p class="msoplaintext"><span class="calibre19">   Jay ayağa kalktı. "Teşekkür ederim, ben istemem, hanımefendi. Zaten gidiyordum." Parkasının ceplerinden birinden bir kart çıkartıp kadına uzattı. "Eğer fikir değiştirirseniz."</span></p>

  <p class="msoplaintext"><span class="calibre19">   "Değiştirmeyeceğim" dedi Hannah ama sözünü özür dileyen bir bakışla yumuşattı.</span></p>

  <p class="msoplaintext"><span class="calibre19">   Kocasından çok farklı bir insandı. Evlilikleri başlı başına bir hikâye olmalı diye düşündü. Hangisi iyiye, hangisi kötüye doğru bir değişim geçirmişti? Josh'un kaçırılması onları birbirlerinden uzaklaştırmasaydı daha ne kadar bir arada kalabileceklerdi?</span></p>

  <p class="msoplaintext"><span class="calibre19">   "Sizinle tanıştığıma memnun oldum, Hannah" dedi. "Peder Tom haklı. Olağanüstü bir insansınız. Kabul etseniz de, etmeseniz de."</span></p>

  <p class="msoplaintext"><span class="calibre19">   Kadının gözleri derin bir hüzünle karardı. "Ama ben de bunu kastetmiştim işte, Bay Brooks. Ben kahraman olmayı istemiyorum. Ben yalnızca yaşamlarımızın geri gelmesini istiyorum."</span></p>

  <p class="msoplaintext"><span class="calibre19">   Jay kapıdan çıktığı anda karşıda park etmiş Toyota arabada bir flaş patlayınca, 'buna yakın bir zamanda kavuşamayacak' diye düşündü.</span></p>

  <p class="msoplaintext"><span class="calibre19">   Cherokee'ye binince Peder Tom, "Hannah başına gelenleri hak etmemiştir" dedi.</span></p>

  <p class="msoplaintext"><span class="calibre19">   Jay, papazların rolü inanmışların, dünyanın zalimliklerinden şikâyetlerini dinlemek değil midir? diye düşündü. Tom McCoy'da yanıttan çok soru. var gibiydi ve bunun da sırtında ağır bir yük oluşturduğu görülüyordu.</span></p>

  <p class="msoplaintext"><span class="calibre19">   "Benim deneyimlerimde yaşam rastgele zulüm eylemleriyle doludur" dedi. "Bundan bir anlam çıkarmaya çalışmak ya insan olarak kalmamızı sağlar ya da bizleri çıldırtır."</span></p>

  <p class="msoplaintext"><span class="calibre19">   Peder Tom bir şey söylemeden cebinden çıkarttığı Josh'un kâğıdını açtı.</span></p>

  <p class="msoplaintext"><span class="calibre19">   Çizim çok basitti: Kara bir kare ortasında kara gözlü hüzünlü bir yüz. Altındaki yazıyı görünce kalbi parçalanır gibi oldu. Kaybolduğum zaman.</span></p>

  <p class="msoplaintext"><span class="calibre19">   Bu olayda kaybolan yalnızca Josh değildi. Kayıp yaşamlar, kayıp sevgiler, kayıp güvenler... kayıp inanç. Tom bütün bunlardan bir anlam çıkarmaya çalışmış, biraz huzur elde edebilmek için dua etmiş, ancak yaşamının demiri olan inancı giderek sürüklenip uzaklaştıkça ve tek istediği başka bir erkeğin karısına tutunmakken duyduğu sadece korku olmuştu.</span></p>

  <p class="msoplaintext"><span class="calibre19">   Kaybolduğum zaman...</span></p>

  <p class="msoplaintext"><span class="calibre19">   Kağıdı katlayıp yine cebine yerleştirdi.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Cenaze töreni bir türlü bitmek bilmiyordu. Victor Franken yetmiş dokuz yıllık yaşamında pek çok insan tanımıştı ve bunların hiçbiri de onun ölümünü, kendilerinin hatip olarak yeteneklerini göstermek için kullanmaktan kaçınmıyorlardı. Hava kasaba dışından gelecekleri önlemişti ki, yerel halk da kendilerine daha çok konuşma fırsatı olarak yorumlamış bulunuyorlardı.</span></p>

  <p class="msoplaintext"><span class="calibre19">   Ellen kilisenin arkalarında bir yerde oturmuş, elindeki programla serinlemeye çalışıyor, bu sıcak havanın kazandan mı kaynaklandığını yoksa bir yere kapatılmış bu kadar avukatın yan ürünü mü olduğunu düşünüyordu.</span></p>

  <p class="msoplaintext"><span class="calibre19">   Kilisenin holü çıkanların üzerine atlamaya hazır gazetecilerle doluydu. Franken'in akrabaları ön sırayı doldurmuşlardı, içlerinde Los Angeles'ten gelen torunu, töreni yerel halkı oturdukları yerde kıvrandıran dinsel bir dansla açmıştı. Minnesotalılar hiçbir şeyi vücutlarıyla yorumlamazlardı.</span></p>

  <p class="msoplaintext"><span class="calibre19">   Deer Lake'de yaşam bir Fellini filminin bütün garipliklerini almıştı ve hüzünlü palyaço da Rudy Stovich'ti. Stovich kürsüde durmuş sesini dramatik bir havayla bir yükseltip bir alçaltırken yüz ifadesi de sürekli değişmekteydi.</span></p>

  <p class="msoplaintext"><span class="calibre19">   Tatonka'lı bir savcı olan Mike Lumkin, Ellen'in kulağına eğilerek "Eğer yargıç kürsüsünde de böyleyse ben emlakçılığa başlıyorum" dedi.</span></p>

  <p class="msoplaintext"><span class="calibre19">   Ellen derin derin içini çekti. Yargıç Franken'i özel olarak anabilmek için zihninden her şeyi atmaya çalıştı. İyi bir adamdı, iyi bir yargıçtı, aranacaktı.</span></p>

  <p class="msoplaintext"><span class="calibre19">   Gömülme ancak buzlar eridikten sonra mümkün olacaktı. Son dua da edildikten sonra herkes Luteryen hanımların limonata ve pastaları için kilisenin bodrumuna indi ve burada Konuşmaların ana konusu Yargıç Franken değil, Garrett Wright ve kaçırılmalardı. Ellen odanın çevresinde bir kere dolaştıktan sonra pek kullanılmayan bir yan kapıdan park yerine çıktı.</span></p>

  <p class="msoplaintext"><span class="calibre19">   Adliyeye döndüğünde geride kalıp işleri tamamlayanlar paydos etmişler, haftasonu tatiline hazırlanıyorlardı. Paltolar giyiliyor, bilgisayarlar ve daktilolar kapatılıyor, içeride giyilen rahat ayakkabılar poşetlere konulup ayaklara kar çizmeleri geçiriliyordu.</span></p>

  <p class="msoplaintext"><span class="calibre19">   Quentin Adler resepsiyon memuru Martha ile konuşmaktaydı. "Ben de saygılarımı sunmaya giderdim ama başımdan aşkın" dedi kendini önemseyen bir havayla. "Rudy, Ellen'in davalarından bazılarını benim üstlenmemi istedi."</span></p>

  <p class="msoplaintext"><span class="calibre19">   Ellen gözlerini yuvarladı ve adamın arkasından geçerek Phoebe'nin masasına doğru yürüdü. Sekreteri yün pançosu kucağında oturuyordu, yüzünde okuldan sonra cezaya bırakılmış bir ilkokul öğrencisi ifadesi vardı.</span></p>

  <p class="msoplaintext"><span class="calibre19">   Ellen onun yüz ifadesini görmezden gelerek, "Mesaj var mı?" diye sordu.</span></p>

  <p class="msoplaintext"><span class="calibre19">   "Posta masanın üstünde. Biri sana gül göndermiş. Pete Ecklund, Zimmerman davasında anlaşma yapmak istiyor. Ve bir sürü gazeteci aradı. Ajan Wilhelm toksikolojinin Josh Kirkwood'un kanında Triazolam izine rastladığını bildirdi," Phoebe kâğıtları uzattı. "Kalmam gerekir mi?"</span></p>

  <p class="msoplaintext"><span class="calibre19">   Ellen kızkıza bir dostluk gösterisiyle kaşlarını kaldırdı. "Esaslı bir randevun mu var?"</span></p>

  <p class="msoplaintext"><span class="calibre19">   "Artık yok."</span></p>

  <p class="msoplaintext"><span class="calibre19">   "Hayır, kalman gerekmez." Ellen bakışlarını Wilhelm'in notuna çevirdi ve kendini kötü yürekli bir üvey anne gibi hissetmemeye çalıştı. "Ama yarın öğleden sonra yardım edersen memnun olurum."</span></p>

  <p class="msoplaintext"><span class="calibre19">   Kızın epey yüksek sesli iç çekişini duymazdan gelerek odasına girdi. Triazolam. Hemen kitaplığa gidip insanlığın bilinen yasal ve yasadışı bütün uyuşturucuların listesini bulunduğu kitabı aldı. Daha çok Halcion adıyla tanın" Triazolam. Bir zamanlar uyku ilacı olarak verilen ve a zamanda akıl hastalıkları koğuşlarında kullanılan merkezi sın sistemi sakinleştiricisi. Yan etkileri arasında halüsinasyon görme ve bellek kaybı da vardı. Aniden kesildiği takdirde büyük kişilik değişimleri (psikoz) ve paranoya görülebilir.</span></p>

  <p class="msoplaintext"><span class="calibre19">   Josh'un davranışının bir nedeni de bu olabilirdi. Yeteri kadar güçlü bir doz Josh'u tutsaklık süresinde uyku durumunda tutabilirdi ki, Wright bu süre içinde onun kafasına istediğini –hatta tehditler bile- yerleştirebilirdi. İlacı aniden kesince de yeni bir psikoz başlamış olabilirdi.</span></p>

  <p class="msoplaintext"><span class="calibre19">   Wilhelm'in numarasını çevirirken yeşil büro vazosu içindeki kırmızı gülleri gördü. Aklına ilk gelen Brooks oldu.</span></p>

  <p class="msoplaintext"><span class="calibre19">   Namussuz, çiçekler ve o lanet gülümsemesiyle kendisine çekebileceğini sanıyordu. Herhalde karşılıklı birer içki içip kendisini konuşurlarken Costello ile epey gülmüşlerdi. Almacı kulağı ile omuzu arasına sıkıştırıp çiçeklerin arasından zarfı alıp açtı.</span></p>

  <p class="msoplaintext"><span class="calibre19">   "Ajan Wilhelm."</span></p>

  <p class="msoplaintext"><span class="calibre19">   "Ben Ellen North. Toksikoloji raporu için teşekkür ederim. Bu bizim bazı sorularımızın yanıtı olabilir."</span></p>

  <p class="msoplaintext"><span class="calibre19">   "Kasabada eczanelerde Halcion reçetelerini arattırıyorum. Talihimiz yaver gidebilir. Ama reçete birkaç yüz eczanenin olduğu Minneapolis'te de yaptırılmış olabilir."</span></p>

  <p class="msoplaintext"><span class="calibre19">   "Bir yerden başlamak gerek" dedi Ellen. "O'Malley'in kan testi raporu geldi mi? Baygınken Wright'ın ona bir şey zerk ettiğini sanıyor. Eğer ikisini birbirine bağlarsak..."</span></p>

  <p class="msoplaintext"><span class="calibre19">   Kâğıt hışırtısı telefonda parazit gibiydi. "Bir dakika."</span></p>

  <p class="msoplaintext"><span class="calibre19">   Ellen zarfı açtı. İçinde katlanmış bir kâğıt çıktı. Kart ise tostu. Kartı bir kenara bırakıp katlanmış kağıdı açtı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">   kötülük onu arayan KADININ başına gelir</span></p>

  <p class="msoplaintext"><span class="calibre19">   GÜNAH için G'ye bak</span></p>

  <p class="msoplaintext"><span class="calibre19">   nerede olduğumuzu öğren</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">   Ellen notu elinden atıp ayağa fırladı. Telefon çekmecelere takılıp kordonun ucunda sallanmaya başladı.</span></p>

  <p class="msoplaintext"><span class="calibre19">   "Bayan North? Orada mısınız? Bayan North? Alo?"</span></p>

  <p class="msoplaintext"><span class="calibre19">   Günah için G'ye bak... nerede olduğumuzu öğren...</span></p>

  <p class="msoplaintext"><span class="calibre19">   "Tanrım" diye fısıldayan Ellen çevresine bakındı. Sığınağı. Meslek yaşantısında mutlak kontrole sahip olduğuna inandığı yer. Gözü dosya dolaplarına ilişti.</span></p>

  <p class="msoplaintext"><span class="calibre19">   Günah için G'ye bak...</span></p>

  <p class="msoplaintext"><span class="calibre19">   Elleri titreyerek çekmeceyi açtı, dosyaları karıştırma başladı. İçlerinden biri hemen göze çarpıyordu -daha temiz, daha sert, yıpranmamış. Kenarında büyük harflerle 'GÜNAH yazmaktaydı.</span></p>

  <p class="msoplaintext"><span class="calibre19">   Adam onun odasına girmişti. Orospu çocuğu onun odasına girmişti.</span></p>

  <p class="msoplaintext"><span class="calibre19">   Dosyayı açık çekmecede diğerlerinin üstüne koyup kapağını açtı. Küçük bir Polaroid resimde ifadesiz yüzü ve bomboş bakışlarıyla Josh Kirkwood kendisine bakıyordu.</span></p>

  <p class="msoplaintext"><span class="calibre19">  </span></p>
</body>
</html>
