<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ İKİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Gün hiç bitmeyecek gibi gelmişse de gece çabuk geldi. Hannah bu çelişkinin kendi iç karışıklığının bir yansımasından başka bir şey olmadığını biliyordu. Hastaneye gitmeyeli iki haftayı geçmişti. Josh ile Lily'yi bırakmayı hayal bile edemiyor ama yine de işini çok özlüyordu. Hastaneyi ve insanlarını, hastalarını, arkadaşlarını, rutinin normalliğini, kırtasiye işlerini özlüyordu. En çok da işindeki kendini özlüyordu. O rolde sahip olduğu irade gücü beyaz laboratuar önlüğüyle birlikte çıkarılmış gibiydi.</span></p>

  <p class="msoplaintext"><span class="calibre19">   Kendini işiyle tanımlayacağını söyleyeceği hiç aklına gelmezdi. Önemli olan kim olduğu değil, ne yaptığıydı. Ama işinden uzakta kendini kaybolmuş hissediyordu işte. Ve bu kaybolmuşluk duygusuyla suçluluk gelmekteydi. O yalnızca doktor değil bir anneydi. Çocuklarının ona ihtiyacı vardı. Kendini neden o terimlerle tanımlamıyordu ki?</span></p>

  <p class="msoplaintext"><span class="calibre19">   Hava Josh'un Dr. Freeman'daki randevusunu iptal zorunda bıraktırmıştı. Hastaneden bir arkadaşı telefon etmiş, Dr. Lomax'ın idareyi kendisini Acil Servis'in geçici başkanı yapmaları için sıkıştırmaya başladığını bildirmişti. Oradan da daimi başkanlığa atlamak isteyecekti. Acil Servis başkanlığı bir ay kadar önce onu atlayarak Hannah'nın başına konmuştu. Hannah şimdi adamı dinleyecekler diye kaygılanıyor ama sonra da aklında Josh'un durumundan başka bir şeye öncelik verdiği için kendi kendine kızıyordu.</span></p>

  <p class="msoplaintext"><span class="calibre19">   Ellen North telefon edip Wright'ın aleyhinde fiziki bir bulgu daha bulduklarını bildirmişti. Aynı zamanda Garrett Wright'ın avukatı Josh'un sağlık kayıtlarının kendisine gösterilmesini istiyordu ki, bu da dikkatleri Wright'ın üzerinden Paul'e çekmek için bir oyundu.</span></p>

  <p class="msoplaintext"><span class="calibre19">   Ve Jay Butler Brooks bu olup bitenler hakkında bir roman yazmak istiyordu.</span></p>

  <p class="msoplaintext"><span class="calibre19">   Ne gündü ama.</span></p>

  <p class="msoplaintext"><span class="calibre19">   Costello'nun suçlaması sinirlerini kemiren kocaman bir fareydi sanki. Paul'ün Josh'u taciz ettiği ima edilmişti ve bunu anında kafasından silip atmıştı. Paul çocuklarına bile bile bir zarar vermezdi. Çocuk dövmeye bile inanmazdı. Ama onu yabancı biri olduğu duygusuna da ne çok kapılmıştı son günlerde? Paul kendisine yalan söylemiş, polise yalan söylemiş, sorulan atlatmaya çalışmıştı.</span></p>

  <p class="msoplaintext"><span class="calibre19">   Megan O'Malley'in, Josh'un ceketi Ryan's Bay'de bulunduktan. hemen sonra onu Paul hakkında sorguya çektiğini çok iyi hatırlıyordu.</span></p>

  <p class="msoplaintext"><span class="calibre19">   "Onda ilk değişikliği ne zaman farkettiniz? Bu son zamanlarda içine kapanıyor muydu? Genelde geceleri bürosunda onu aradığınızda telesekreterine bakmaz mı?"</span></p>

  <p class="msoplaintext"><span class="calibre19">   "Bütün bu soruları neden soruyorsunuz? Paul'ün bununla ilgili olduğuna inanıyor olamazsınız!"</span></p>

  <p class="msoplaintext"><span class="calibre19">   "Bunlar sorulması gereken şeyler... Rahibe Teresa burada olsaydı onun da nerede olduğunu kanıtlaması gerekirdi. Bu adam yakaladığımızda avukatı suçu başkasının üstüne atmaya çalışacaktır... Adi biriyse size de, Paul'e de olay sırasında nerede olduğunuzu soracaktır."</span></p>

  <p class="msoplaintext"><span class="calibre19">   "Paul'ün nerede olduğunu bilmiyorum. Uyandığımda gitmişti. Kasabada kendi başına dolaşmaya çıktığını söyledi..."</span></p>

  <p class="msoplaintext"><span class="calibre19">   Hannah kocasının o sabah nerede olduğunu ve Josh'un kaçırıldığı gece neden kendisini aramadığını ya da eskiden açık renkli bir kamyoneti olduğu konusunda polise neden yalan söylediğini bilmiyordu. Josh'un o gece hastanede babasını görünce neden ürktüğünü de bilemiyordu.</span></p>

  <p class="msoplaintext"><span class="calibre19">   Yeni bir suçluluk dalgası boğazına kadar yükseldi. Paul'ün bunları yapabileceğine inanıyor değildi, ama yapmayacağından emin olamıyordu.</span></p>

  <p class="msoplaintext"><span class="calibre19">   Dikkati dağılmışsa da yemeği hazırlamayı başarmıştı. hazırdı. Biberli tavuk ve patates kokusu evi dolduruyordu.</span></p>

  <p class="msoplaintext"><span class="calibre19">   Lily oturma odasında kutulardan bir kule yapmaktaydı. Josh iskemleler, tabureler ve kanepe minderleriyle kendine bir kule yapıp içine girip herkesi dışarda bırakacağı bir mekân yaratmıştı. Hannah bunu yapmasını önlemek için hergün onu yatak odasından zorla dışarı çıkarıyordu. Şimdi de kale duvarı olsa da olmasa da yalnızca sessizliğiyle dünyayı kendinin dışında tutabildiğini Hannah'a hatırlatıyordu.</span></p>

  <p class="msoplaintext"><span class="calibre19">   Josh günün büyük bir kısmını sırt çantası ve yeni Think Pad'iyle bu yeni ininde geçirmişti. Hannah onun defteri kullandığını görünce rahatlamıştı. Belki de hatıraları ve duyguları sayfalara dökülmeye başlar, o da neler çektiğini daha sonra sözle anlatabilirdi.</span></p>

  <p class="msoplaintext"><span class="calibre19">   Ellen oğlanın açılıp açılmadığını sormuştu. Josh konuştuğu takdirde Hannah bunun Garrett Wright'ın aleyhindeki davada yardımcı olacağını biliyordu ama Josh'u acele ettirmek doğru değildi. Dr. Freeman oğlanın zamanı gelince konuşacağını, şimdi olanlar hakkında konuşmaya zorlamanın bir daha aylarca ya da yıllarca içinden çıkamayacağı bir travma başlatabileceğini anlatmıştı. Oğlanın zamana ihtiyacı vardı.</span></p>

  <p class="msoplaintext"><span class="calibre19">   Duruşma Salı'ya başlayacaktı.</span></p>

  <p class="msoplaintext"><span class="calibre19">   Hannah mutfaktan oturma odasına geçti. "Josh, akşam yemeği için yıkanma zamanı geldi. Baban her an gelebilir."</span></p>

  <p class="msoplaintext"><span class="calibre19">   Josh küçük kulübesinin tavanı olan minderin altından başını uzatıp baktı. Paul'ün gelişi hakkında bir şey söylemedi.</span></p>

  <p class="msoplaintext"><span class="calibre19">   Paul sabah telefon etmişti. Çocukları, özellikle de Josh'u görmek istiyordu. Bir oğlu olduğu için hep gurur duymuştu. Kendi babası, kitaplara düşkün küçük oğlunu hiç önemsememiş, Paul'ün ağabeylerini tercih etmişti. Şimdi de Josh'un kendisini reddetmesi Paul'ün canını yakıyordu.</span></p>

  <p class="msoplaintext"><span class="calibre19">   "Haydi" diyerek minderi kaldırdı Hannah.</span></p>

  <p class="msoplaintext"><span class="calibre19">   Josh defterini kapattı, göğsüne bastırdı. Hannah eğilerek oğlanın kıvırcık saçlarını okşadı.</span></p>

  <p class="msoplaintext"><span class="calibre19">   "Baban seni de Lily'yi de çok özlemiş."</span></p>

  <p class="msoplaintext"><span class="calibre19">   Josh bir şey demedi. Daha babasının neden evde kalmadığını bile sormamıştı. Onun bu meraksızlığı Hannah'yı son derece tedirgin ediyordu.</span></p>

  <p class="msoplaintext"><span class="calibre19">   Mutfağın ötesinde bir kapı açılıp kapandı. Paul garajdan geliyordu. Josh'un gözleri irileşti, bir ceylan gibi kalesinde çıktı, banyo ve yatak odalarına açılan koridora koştu. Lily, kulesini yıkarak, "Baba! Baba!" diye sevinçle dansa başladı.</span></p>

  <p class="msoplaintext"><span class="calibre19">   Paul içeri girer girmez, "Dondurmayı unuttum" dedi. Sesi meydan okuyucuydu, savunmalıydı. Aslında unutmuş değildi Costello'nun konuşması haberlerde verildikten sonra bir dükkâna girmeyi göze alamamıştı. İnsanlar ona bakacak, kimbilir neler düşüneceklerdi. Onun oğlunu aramak için saatlerce uğraştığını, televizyonda çağrılar yaptığını hep unutacaklardı. Mitch Holt'un parmak izlerinin alınması için onu çağırdığı gün gelecekti akıllarına. O'Malley'in o lanet kamyonetle ilgili sorularını hatırlayacaklardı.</span></p>

  <p class="msoplaintext"><span class="calibre19">   Lily yüzünde gülücüklerle babasının yanına koştu. "Baba! Baba!"</span></p>

  <p class="msoplaintext"><span class="calibre19">   Kız kendini babasının bacaklarına attı, Paul kızı yakaladığı gibi kucağına kaldırdı. "Eh, hiç olmazsa beni gördüğüne sevinen biri var" dedi.</span></p>

  <p class="msoplaintext"><span class="calibre19">   "Tatlı için kaygılanma" dedi Hannah. "İnsanlar hâlâ yiyecek getiriyor. Gelecek bininci yıla yetecek kadar kek var evde."</span></p>

  <p class="msoplaintext"><span class="calibre19">   Lily kollarını babasının boynuna doladı, başını omzuna dayadı. "Babam geldi. Geldi. Benim babam!"</span></p>

  <p class="msoplaintext"><span class="calibre19">   Paul kızın alnına dalgınca bir öpücük kondurup yere indirdi.</span></p>

  <p class="msoplaintext"><span class="calibre19">   Uzun paltosunun düğmelerini açıp kendi çalışma odasına asmaya giderken, "Josh nerede?" diye sordu.</span></p>

  <p class="msoplaintext"><span class="calibre19">   "Yıkanıyor." Hannah, yerde oturan Lily'nin yanından geçip, salatayı sofraya getirdi. Kızın alt dudağı tehdit edercesine titriyordu.</span></p>

  <p class="msoplaintext"><span class="calibre19">   "Bir şey söyledi mi?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "O psikiyatr ne işe yarıyor peki? Saat başına yüz elli dolar almanın dışında yani."</span></p>

  <p class="msoplaintext"><span class="calibre19">   Hannah ocağa dönerken gözlerinden bir sabırsızlık parıltısı geçti. "O bir ruh doktoru, muslukçu değil. Oğlanın belleğini makinesiyle temizleyemez. Bu iş zaman alacaktır."</span></p>

  <p class="msoplaintext"><span class="calibre19">   Hannah Lily'yi almak için çömeldi. Bebek ellerinden kurtulup ağlamaya başladı.</span></p>

  <p class="msoplaintext"><span class="calibre19">   "Baba!"</span></p>

  <p class="msoplaintext"><span class="calibre19">   "Bu arada Anthony Costello da beni çocuk tacizcisi yapmaya çalışıyor. Duydun mu?"</span></p>

  <p class="msoplaintext"><span class="calibre19">   Hannah dilinin ucuna kadar gelen sözü yuttu. Paul bu işi de kendi hakkındaymış gibi düşünüyordu. İnsanlar onun hakkında ne düşünürlerdi? Josh'un iyileşmesindeki bu gecikme onu nasıl etkileyecekti?</span></p>

  <p class="msoplaintext"><span class="calibre19">   "Duydum. Ellen North telefon etti."</span></p>

  <p class="msoplaintext"><span class="calibre19">   "Tabii, kadın böyle şeylerin olmasını önleyemez ama kötü haberi yetiştirmekte de üstüne yoktur. İlçe başsavcısının bu işi üstlenmemesine çok kızdım. Ne oluyor herife sanki? Biz onun için fazla önemli insanlar değiliz herhalde. Yoksa sonunda büyük Dr. Harrison'a bir tanrıçaymış gibi tapmayan biri mi çıktı karşımıza?"</span></p>

  <p class="msoplaintext"><span class="calibre19">   "Kes artık, Paul. Yeter. Buraya çocukları görmeye geldin. Bu gece bir aile olacağız. Neye mal olursa olsun hiç olmazsa bu gece birbirimizden nefret etmiyormuşuz gibi davranalım. İğneli sözler, imalar yok. Zavallı Paul yok. Anladın mı? Bu gece bir aile olacağız. Şimdi kızını al da biraz oyna bakalım, ben de gidip Josh'a bakayım."</span></p>

  <p class="msoplaintext"><span class="calibre19">   Hannah arkasına döndü ve o anda kalbi duracak oldu. Josh merdiven başında duruyordu. Yüzünü yıkamıştı, saçları ıslaktı, mavi gözleri iri iri açılmıştı, sırt çanta göğsüne dayamıştı.</span></p>

  <p class="msoplaintext"><span class="calibre19">   Lily bir çığlık daha kopardı. Paul kızı bırakıp oğlu dönerken yüzünde badanalı bir duvardaki çatlağı andıran bir gülümseme belirdi.</span></p>

  <p class="msoplaintext"><span class="calibre19">   "Merhaba, Josh. Nasılsın bakalım?"</span></p>

  <p class="msoplaintext"><span class="calibre19">   Paul yürürken Josh geri geri gitmeye başlamıştı. Mutfak tezgâhı başındaki Hannah donmuş bir halde onları seyrediyordu. Lily'nin şikâyetçi hıçkırıkları kalbine bir buz kırıcısı gibi saplanıyorsa da, kızına bakamıyordu. Gözleri önündeki sahneye takılıp kalmıştı.</span></p>

  <p class="msoplaintext"><span class="calibre19">   "Seni özledim oğlum" dedi Paul yaltaklanan bir sesle "Babanı bir kucaklamayacak mısın, ha?"</span></p>

  <p class="msoplaintext"><span class="calibre19">   Josh başını salladı, çantasını sıkı sıkı tutarak bir adım daha geriledi.</span></p>

  <p class="msoplaintext"><span class="calibre19">   "Paul, acele etme" dedi Hannah. Ama ne yararı vardı ki. Onun kendisini dinlemeyeceğini, oğlanın üstüne düşüp şansını ve Hannah'nın normal bir aile gibi bir gece geçirme umutlarını paramparça edeceğini biliyordu.</span></p>

  <p class="msoplaintext"><span class="calibre19">   Paul Josh'a doğru ilerledi, eğilip elini uzattı. "Josh, buraya gel."</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Josh, lütfen..."</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Lanet olsun, Josh, ben senin babanım! Gel buraya!"</span></p>

  <p class="msoplaintext"><span class="calibre19">   Oğlanın kolunu tutmak için uzandı. Josh geri çekildi, yere çömeldi, çantasını arkasından çekerek kalesine girdi. Hannah odaya koşup Paul'ün kolunu tutarak çocuğu kovalamasına engel oldu. Paul'ün yüzü bir yıkılmışlık ve inanmazlık maskesiydi.</span></p>

  <p class="msoplaintext"><span class="calibre19">   "O benim oğlum" diye güçlükle fısıldadı. "Neden bana böyle davranıyor?"</span></p>

  <p class="msoplaintext"><span class="calibre19">   Hannah gözlerini kapayıp başını erkeğin omzuna dayadı. Bir zamanlar öyle yapmak doğal olduğu için, tam olarak inanmadığı şeyler için özür dileyerek. Arkada Lily sanki dünyasının sonu gelmiş gibi ağlıyordu ve o anda Hannah buna gerçekten inanabilirdi.</span></p>

  <p class="msoplaintext"><span class="calibre19">   Ancak o an geçti ve zil çaldı. Hannah bir zamanlar kocası olmuş olan adamdan uzaklaştı. Kapıyı açmaya giderken minder damının altından Josh'un kendisini gözetlediğini hissediyordu.</span></p>

  <p class="msoplaintext"><span class="calibre19">   Kapı önünde yorgun tavırlı Mitch özür dilercesine duruyordu. Bakışlarını görünce kaşlarının çatılmasından Hannah berbat göründüğünü farketti. "Hannah? Neyin var? Bir şey mi oldu?"</span></p>

  <p class="msoplaintext"><span class="calibre19">   Hannah gülümseme kabul edileceğini umduğu bir şekilde dudaklarını araladı. "Kirkwood'ların evinde neşeli bir gece daha, başka bir şey değil. Ne istemiştin, Mitch?"</span></p>

  <p class="msoplaintext"><span class="calibre19">   "Paul'ü arıyorum. Burada mı?"</span></p>

  <p class="msoplaintext"><span class="calibre19">   "Şimdi ne var?" Paul, Hannah'nın arkasında belirdi, elini kapının pervazına dayayarak sessizce Mitch'in içeri girmesini önledi.</span></p>

  <p class="msoplaintext"><span class="calibre19">   "Seninle biraz konuşmamız gerek. Büroma kadar gelebilir miydin?"</span></p>

  <p class="msoplaintext"><span class="calibre19">   "Şimdi mi? Hiç sanmıyorum. Bana diyeceğin varsa burada söyle."</span></p>

  <p class="msoplaintext"><span class="calibre19">   Mitch, Paul'e, sonra Hannah'ya, yine Paul'e baktı. Pekâlâ. Dennis Enberg hakkında. Çarşamba gecesi yazıhanesinde ne işin olduğunu ve sen oraya gittiğinde ölü olup olmadığını bilmek istiyorum."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Wilhelm not defterine baktı. "Blooming Bud çiçekçisindeki tezgâhtar mektupla sipariş edildiğini söyledi" dedi. "Ad yok, gönderen adresi yok, yalnızca bir düzine kırmızı gül, üstüne yazılacak notlar ve parası."</span></p>

  <p class="msoplaintext"><span class="calibre19">   "Tezgâhtar bunu garip bulmamış mı?" diye sordu Cameron.</span></p>

  <p class="msoplaintext"><span class="calibre19">   "Romantik olarak görmüş. Gizli bir hayran falan."</span></p>

  <p class="msoplaintext"><span class="calibre19">   "Ben de öyle düşündüm" dedi Phoebe. Ellen'den yana suçlu bir tavırla baktı. "Onları gönderenin... eh, Jay Buter Brooks çok güçlü cinsel titreşimler yayıyor, senin yıldız haritanda bir çekim belirdi ve..."</span></p>

  <p class="msoplaintext"><span class="calibre19">   Kız susarken Wilhelm ona uzay gemisinden inmiş k yaratıkmış gibi bakıyordu.</span></p>

  <p class="msoplaintext"><span class="calibre19">   "Senin bir suçun yok, Phoebe" dedi Ellen. "Sen yanlış bir şey yapmadın. Ben yalnızca o orospu çocuğunun odama ne zaman girdiğini bilmek istiyorum."</span></p>

  <p class="msoplaintext"><span class="calibre19">   Gündüz vakti dikkat çekmeden hiçbir yabancı içeri giremeyeceğine göre adamın gece girdiği anlaşılıyordu. Bir de Rudy daha iyi güvenliğe ihtiyaçları olmadığını söylüyordu. Bunun günler önce gerçekleşmiş olabileceği her nasılsa Ellen'i çok rahatsız ediyordu. Bu, düşmanın belirli bir dokunulmazlığını, üstünlüğünü ve kendilerinin de zayıflığını vurguluyordu. O istediği zaman, istediği yerde, istediği kimseye dokunabilirdi.</span></p>

  <p class="msoplaintext"><span class="calibre19">   Wilhelm,'"Odanda eksik bir şey farkettin mi?" diye sordu.</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Dava dosyalarını arıyor olabilir."</span></p>

  <p class="msoplaintext"><span class="calibre19">   "Ben notlarımı yanımda taşırım. Burada fiziksel delillerde bulunmaz. Bu büroda davaya ilişkin her şeye Wright in avukatının erişme hakkı vardır. Çalmanın ne anlamı olur ki?"</span></p>

  <p class="msoplaintext"><span class="calibre19">   Ellen başını salladı. "Bu yalnızca oyunun başka bir parçası. Bir meydan okuma."</span></p>

  <p class="msoplaintext"><span class="calibre19">   Wilhelm not defterini gömlek cebine yerleştirip parkasının fermuarını çekti. "Bakalım bir şey bulacak mıyız. Kartı ve notu parmak izi için gönderdim, bir saate kadar bir yanıt alırız."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">"Demek Enberg'in intiharı yüzünden şimdi beni suçlayacaksın?" diye söylendi Paul yemek odasında. "Belki de benim onu öldürdüğümü bile sanıyorsundur."</span></p>

  <p class="msoplaintext"><span class="calibre19">   Mitch ellerini pantolonunun belinden içeri soktu. "Ben hiç bir şey söylemiyorum, Paul. Rol yapmayı beş dakikalığına bırakırsan bu işi kolayca hallederiz."</span></p>

  <p class="msoplaintext"><span class="calibre19">   "Evime geliyorsun, beni Tanrı bilir neyle itham ediyorsun....herhalde kızmaya hakkım vardır sanırım!"</span></p>

  <p class="msoplaintext"><span class="calibre19">   "Çok iyi ama çocuklarının yan odada olduklarını biliyorsun, Paul. Onları korkutmaya da hakkın var mı? İstediğin bu mu? Yeteri kadar çekmediler mi?"</span></p>

  <p class="msoplaintext"><span class="calibre19">   "Hepimiz çekmedik mi?"</span></p>

  <p class="msoplaintext"><span class="calibre19">   "Donut Hut'taki iki tezgâhtar tıpatıp senin Celica arabana uyan bir araba gördüklerini söylediler."</span></p>

  <p class="msoplaintext"><span class="calibre19">   Paul şaşkına dönmüştü. "Fırıncı çırakları. Fırıncı çıraklarının olaydan bunca zaman sonra ortaya çıkıp söyledikleriyle buraya gelip beni suçluyorsun, ha?"</span></p>

  <p class="msoplaintext"><span class="calibre19">   "Tezgâhtarlar kasaba dışındaymış." Mitch parmağını Paul'ün yüzüne doğru sallayarak ilerledi. "Onları ancak bu öğleden sonra gördük. Ne görmüşlerse görmüşler. Çörek ya da eşek bilmemnesi satmaları beni ilgilendirmez. Her ikisi de Enberg'in bürosunun yanında seninkine çok benzeyen bir araba görmüşler. Bak, sana güzel güzel soruyorum, Paul. Sana olayı anlatma fırsatı tanıyorum. Beni daha fazla kızdırırsan soluğu emniyette alırsın. Haydi konuşmaya başla şimdi. Ve eğer oraya gitmişsen sakın gitmedim deme. Parmak izleri Pazartesi'ye burada olur."</span></p>

  <p class="msoplaintext"><span class="calibre19">   Paul masanın başına çöktü. "Onu görmeye gittim... özel bir iş için. Sarhoştu. Kalmadan çıktım."</span></p>

  <p class="msoplaintext"><span class="calibre19">   "Bir süre önce oğlunu kaçıran adamın avukatlığını yapan adama bir şey danışmaya gittin demek. İlginç bir avukat seçimi."</span></p>

  <p class="msoplaintext"><span class="calibre19">   "Önce benim avukatımdı." Ve şimdi de o avukat ölmüştü.</span></p>

  <p class="msoplaintext"><span class="calibre19">   Hannah hepsini koridordan dinlemişti ve şimdi saati sonra geceyarısı yaklaşırken kendini hâlâ tükenmiş hissediyordu. Onu meşgul edecek sıradan ve basit bir iş olması isterdi ama berbat olmuş yemek başlamadan sona ermiş, donmuş pizzanın kalanı çöpe atılmıştı. Lily'nin oyuncaklar kutusuna konmuş, Josh'un kasetleri dolaba kaldırılmıştı.</span></p>

  <p class="msoplaintext"><span class="calibre19">   Çocuklar yatmışlardı. Lily aksi ve aşırı yorgun, fazla dırdır etmeden yatmıştı. Hannah kızın odasına girdi. Gece lambasının pembe ışığı kızının yüzüne vuruyordu. Terden altın bukleleri ıslanmış, küçücük alnı kırışmıştı.</span></p>

  <p class="msoplaintext"><span class="calibre19">   Bütün bunların onun üzerindeki etkisi ne olacak acaba diye düşündü. Daha bebekti. Bunları hatırlayacak mıydı! Belleğinin bulanık köşelerinde bütün bunlar kalacak ve ömrü boyunca kendisini kovalayacak mıydı?</span></p>

  <p class="msoplaintext"><span class="calibre19">   Josh da kendinden geçmiş bir halde hiç kıpırdamadan uyuyordu. Eskiden uykusunda da uyanıkken olduğu kadar hareketliydi, akla gelebilecek her biçimde yatar, oyuncak hayvanlarını sabaha kadar üst ranzadan yere atardı. Ama döndüğünden bu yana, yalnızca alt ranzada ve yanında bir tek eski oyuncak maymunu olduğu halde uyuyordu.</span></p>

  <p class="msoplaintext"><span class="calibre19">   Hannah odaya sessizce girdi, yatağın yanında yere oturup oğlunu seyretmeye koyuldu. Oğlan yokken bu odaya gelip oturur ve kendini ona ruhen yaklaşmış hissederdi. Şimdi Josh eve dönmüştü ama sanki aralarında kapanması mümkün olmayan bir mesafe vardı.</span></p>

  <p class="msoplaintext"><span class="calibre19">   Onu kucaklamak, sevgisinin gücüyle üzerine is gibi çökmüş olan karanlığı süpürüp atmak isterdi. Ama orada yapayalnız ve çaresizlik içinde oturuyordu. Yaşamının denetimini her zaman elinde tutmuş bir insan için bu okyanusun dalgalarına kapılıp gitmek gibi bir şeydi.</span></p>

  <p class="msoplaintext"><span class="calibre19">   Böyle karanlıkta onunla beraber oturduğu, onu seyrettiği zamanları düşündü. Josh doğmadan önce, hamileliğin huzursuzluğu ile uyuyamadığı zamanlar gecenin sessiz saatlerinde eli karnında oturur, geleceği düşünürdü. Kendi sorumluluk duygusu ile Paul'ün duyarlılığının birleştiği, sevgi ve güven üzerine kurdukları yuvalarında büyüyecek olan bebek... kimbilir ne tatlı bir çocuk olacaktı.</span></p>

  <p class="msoplaintext"><span class="calibre19">   Hannah çevresinde tanıdık şeylere bakındı. Bir arkadaşı duvarlara değişik sporları gösteren resimler çizmişti. Pencerelerin arasındaki küçük masa, Josh yokken sanki mutlu zamanların anılarının onu başka bir boyuttan bir ruh gibi getireceğini umarak yığdığı kitaplar ve oyuncaklarla doluydu.</span></p>

  <p class="msoplaintext"><span class="calibre19">   Sırt çantası komodinin yanındaydı ve yeni Think Pad'i ve diğer öteberisiyle tıklım tıklım dolu olduğundan ağzı açıktı. Hannah bir gözü Josh'ta olarak çantaya doğru uzandı. Elini sürmeyecekti, verdiği deftere neler yazdığını görmek için içindeki dayanılmaz isteğe karşı koyacaktı. Defterin yalnızca onun olacağına, kendisi hazır olana kadar kimseyle paylaşmayacağına söz vermişti. Şu anda tek istediği yanında neler taşıdığı hakkında bir fikir edinmek için çantaya şöyle bir göz atmaktı. Belki de oğlunun kendisini güvenlikte hissetmek için yanında neler taşıdığını bilirse, o güvenliği verebilmek için yapabileceği bir şey vardı.</span></p>

  <p class="msoplaintext"><span class="calibre19">   Gece lambasının ışığı iyi göremeyeceği kadar loştu. Hannah dizlerinin üstünde doğrulup başını yana eğdi ama görebildiği yalnızca Think Pad, Noel'de aldığı telsiz ve onun arkasına sıkıştırılmış parlak bir kumaş parçası oldu. Bir avcının fosforlu turuncu yün başlığı ya da eldiveni.</span></p>

  <p class="msoplaintext"><span class="calibre19">   Garip. Paul iki yıl önce avcılık dönemini geride bıraktıktan bu yana evde böyle bir şey olmamıştı. Bütün av gereç ve giysilerini, geliri çevre koruma kulübüne verilmek üzere atmışlardı. Ama Josh'un yanında bir parça vardı şimdi. Sanki onsuz edemeyeceği bir şeymiş gibi yanında ayırmadığı bir parça.</span></p>

  <p class="msoplaintext"><span class="calibre19">   Bu gariplik Hannah'yı rahatsız etmişti. Evde her şeyin Josh'a normal ve eskisi gibi görünmesi için o kadar uğraştıktan sonra böyle zamana ve yere aykırı düşen bir şey bulmak... Josh'a bir daha baktı. Oğlan uykusunda içini çekip başını çevirdi</span></p>

  <p class="msoplaintext"><span class="calibre19">   Hannah vicdanının sesine aldırmayıp sırt çantası uzandı. Öğrenmesi önemli olabilirdi... Ama Josh uyanıp kendisini görürse bütün güvenini de kaybedebilirdi.</span></p>

  <p class="msoplaintext"><span class="calibre19">   Daha iyi görebilmek için şöyle bir oynatsaydı...</span></p>

  <p class="msoplaintext"><span class="calibre19">   Telsizin yeri oynayınca bir takırtı çıktı. Josh kıpırdandı uykusunda sayıkladı, dönüp örtünün içinde büzüldü. Hannah soluğunu tuttu, ona kadar saydı, sonra çantayı gece lambasına doğru hafifçe çekti.</span></p>

  <p class="msoplaintext"><span class="calibre19">   Örgünün baklava deseni belli olmuştu, bir de kenarına dikilmiş bir etiketin bir kısmı -bir geyik siluetinin üzerinde kavisli bir yazı, bir marka ya da bir kulübün adı. Yalnızca bir iki harfi seçebiliyordu: P I O N.</span></p>

  <p class="msoplaintext"><span class="calibre19">   Campion.</span></p>

  <p class="msoplaintext"><span class="calibre19">   Birden içinde dolanan bir korku boğazında çörekleniverdi, kalbini sıkıştırmaya başladı. Campion.</span></p>

  <p class="msoplaintext"><span class="calibre19">   "Aman Tanrım."</span></p>

  <p class="msoplaintext"><span class="calibre19">   Zihninde kelimeleri biçimlendirmişti ama bunları sesli söyleyip söylemediğini bilemiyordu. Eli titreyerek çantaya uzandı ve kumaşa dokundu. Bir yün başlık. Küçük ve eskilikten keçelenmiş. İçinde bir tiksinti dalgası dolanırken çekip aldı. Titreme kollarından göğsüne ulaştı, sanki görünmeyen bir el omuzlarından yakalayıp sarsıyormuş gibi bütün gövdesi sarsılmaya başladı. Başlığı atmak, sanki solucanların kaynaştığı bir leşmiş gibi evden uzağa fırlatmak istiyordu. Onun yerine ışığa tutup etiketi okudu.</span></p>

  <p class="msoplaintext"><span class="calibre19">   Campion Sportsmen.</span></p>

  <p class="msoplaintext"><span class="calibre19">   Başlığın içini dışına çevirdi.</span></p>

  <p class="msoplaintext"><span class="calibre19">   Çamaşırcı etiketinde büyük harflerle yazılı bir ad vardı.</span></p>

  <p class="msoplaintext"><span class="calibre19">   DUSTIN.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19"> </span></p>
</body>
</html>
