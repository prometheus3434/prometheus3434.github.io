<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">ON ALTINCI BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Barrett Wright'ın kefaletle salıverilmesi Deer Lake ve Campion'da bir kasırga rüzgârı etkisi yaptı. Adliyenin ve emniyetin telefonları Wright'ın suçlu olduğuna inanan öfkeli yurttaşlar tarafından kilitlendi. Campion'da Dustin Holloman'ın aranmasından bir sonuç çıkmayınca muhabirler de karlar arasında dolaşan asık yüzlü kasabalıların filmlerini çekmekten bıktılar. Anthony Costello'nun Park ilçesi Adliyesi önünde Wright'ın salıverilmesi hakkında resmi bir açıklama yapacağı haberi hepsinin oraya göç etmesine neden oldu.</span></p>

  <p class="msoplaintext"><span class="calibre19">   Adliyenin önündeki kaldırım zafere yakın bir politik kampanyanın karnaval görüntüsüne bürünmüştü. Dr. Wright'ın tutuklanmasını protesto eden Harris Koleji öğrencileri yeni kutlama sloganları atıyorlardı. Kent okullarından bir günlüğüne izin alan Bilimkurgu Kovboyları bir tezgahta Wright'ın savunma fonu için para toplamak amacıyla tişört satıyor, bir hoparlörden adaletsizlik ve baskı konulu rap müzik yükseliyordu. Deer Lake yerlileri bu eğlenceleri Scandia House Cafe'nin camları ardından kuşkuyla gözlemekteydiler. Kırsal Minnesota'da duyguların açıkça gösterilmesi her zaman kuşkuyla karşılanırdı.</span></p>

  <p class="msoplaintext"><span class="calibre19">   Ellen de olup bitenleri toplantı salonunun penceresinden izliyordu. İvme Wright'tan yanaydı. Daha birkaç gün öncesine kadar denetim kendisindeydi oysa. Şimdi parmakları sıkı sıkıya tutunduğu yerden birer birer açılıyordu.</span></p>

  <p class="msoplaintext"><span class="calibre19">   Cameron, "O tişörtleri satma izinleri var mı acaba?" dedi.</span></p>

  <p class="msoplaintext"><span class="calibre19">   "Var" dedi aşağı bakmakta olan Phoebe. "Ben araştırdım. Ve Bay Costello'nun adliye önünde konuşmasına da engel olamayız."</span></p>

  <p class="msoplaintext"><span class="calibre19">   "Bunu deneseydik hemen bizim aleyhimize kullanırlar zaten" dedi Ellen.</span></p>

  <p class="msoplaintext"><span class="calibre19">   Ellen dönüp ekibine baktı. Mitch masanın bir ucuna oturmuştu. Steiger de karşı uca oturmuş, pis çizmelerinden birini bir iskemlenin üzerine dayamıştı. Wilhelm aralarında oturuyordu ve yüzünde şaşkın bir ifade vardı. Bir hafta önce Deer Lake'e geldiğinde yüzünde var olan o aptalca gülümseme son bir iki gün içinde kaybolmuştu. Kirkwood olayındaki, gelişmeler, Holloman kaçırılması ve Denny Enberg'ın ölümü arasındaki saatler cehennemden beter olmuş, çok büyük baskılar altında yaşamışlar ve hiç de ipucu bulamamışlardı.</span></p>

  <p class="msoplaintext"><span class="calibre19">   Ellen, "Ben Costello'nun taktiklerini bilirim" dedi. "En iyi savunmanın iyi bir saldırı olduğuna inanır. Bizi kötü göstermek için elinden geleni yapacaktır."</span></p>

  <p class="msoplaintext"><span class="calibre19">   "Yani atabileceği kadar çok çamur atacak ve hiç olmazsa bir kısmının yapışmasını umut edecektir demek istiyorsun" dedi şerif.</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Cities'den geliyor diye onu görünce donumuza yapmamızı bekliyor" diye Steiger devam etti. "O da aslında düzenbaz avukatlardan biridir."</span></p>

  <p class="msoplaintext"><span class="calibre19">   "Ama bu düzenbaz avukat gölümüze girmiş büyük bir beyaz köpekbalığından farksızdır, şerif dedi Ellen. "Onu sakın küçümsemeye kalkışmayın."</span></p>

  <p class="msoplaintext"><span class="calibre19">   "Kendi özel detektifi var" diye Mitch atıldı. "Raymond York. Herif bugün St. Elysius'ta dolaşıyormuş. Peder Tom telefonda şikâyet etti."</span></p>

  <p class="msoplaintext"><span class="calibre19">   Steiger kaşlarını çattı. "Eee?"</span></p>

  <p class="msoplaintext"><span class="calibre19">   "Bu özel detektif Wright'ı kurtarmaya yarayacak bir şey bulmak için günde yirmi dört saat çalışırken biz bu olayları çözmeye, Dustin Holloman'ı bulmaya, Denny Enberg'in intihar edip etmediği öğrenmeye ve günlük işlerimizi yapmaya çalışacağız."</span></p>

  <p class="msoplaintext"><span class="calibre19">   "Holloman olayı ve Denny'nin ölümü durumumuzu iyice zorlaştırdı." dedi Ellen. "Ama bunların Josh Kirkwood olayı ile olduğunu ve bunların failinin oyunu sürdüren Wright'ın suçortağı olduğu varsayımıyla devam edersek yine Wright'ı kıskıvrak yakalamak olacaktır"</span></p>

  <p class="msoplaintext"><span class="calibre19">   "Eğer yanlışsa bu çok tehlikeli bir varsayım olabilir" dedi</span></p>

  <p class="msoplaintext"><span class="calibre19">   "Ama yanlış değil" dedi Mitch. "Kaçırılmaların birbirleriyle ilişkili olduğunu biliyoruz. Emin olmadığımız tek şey Enberg'dir. Otopsi Pazartesi yapılacak. Eğer talihimiz varsa parmak izinden de o zamana kadar bir yanıt alırız."</span></p>

  <p class="msoplaintext"><span class="calibre19">   Ellen, "Denny'nin sekreteri o gece randevusu olup olmadığı hakkında bir şey biliyor muydu?" diye sordu.</span></p>

  <p class="msoplaintext"><span class="calibre19">   Mitch başını salladı. "Epey sakin bir gün geçirmiş. Müvekkilleriyle üç randevusu varmış, bir iki de gazeteci" uğramış. Saat beşten sonrasına randevusu yokmuş, kadına geç kalıp biraz çalışacağını söylemiş. Ruhsal durumunu anlamak için konuştuğu müvekkillerine birini gönderdim. Sekreteri, Wright davası için üzgün olduğunu ama kendisiyle o konuda konuşmak istemediğini söyledi."</span></p>

  <p class="msoplaintext"><span class="calibre19">   "Alışveriş merkezi çevresinden görgü tanığı yok mu?" diye sordu Cameron. Kaleminin ucuyla not defterine vurarak sabırsızlıkla kendisine söz sırasının gelmesini bekliyordu.</span></p>

  <p class="msoplaintext"><span class="calibre19">   "Henüz yok ama Donut Hut'ın gece personelini henüz bulamadık. Kayak yapmak için günübirliğine Mankato'ya gitmişler."</span></p>

  <p class="msoplaintext"><span class="calibre19">   "Eh, bildiğimiz bir şey var" dedi Wilhelm. "Enberg'i Wright öldürmedi. O sırada cezaevindeydi."</span></p>

  <p class="msoplaintext"><span class="calibre19">   "Grabko da o işin çaresine baktı" diye söylendi Mitch.</span></p>

  <p class="msoplaintext"><span class="calibre19">   "Wright'ın kefaletle çıkması bizim lehimize olabilir" dedi Cameron. "Onu izletirsek bizi herhalde Dustin Holloman ile suçortağına götürür ve her şey de çözülmüş olur."</span></p>

  <p class="msoplaintext"><span class="calibre19">   Mitch, "Doğrusu bu iyiliği yapacağını pek sanmıyorum" dedi. "Ama Tanrı'nın varolması olasılığına karşı arkasına bir sivil memur ekibi taktım."</span></p>

  <p class="msoplaintext"><span class="calibre19">   "Ben de gözetleme ekibine bir ajan verdim" dedi Ajan Wilhelm.</span></p>

  <p class="msoplaintext"><span class="calibre19">   "Wright'ın evinin aranmasından bir şey çıkmadı herhalde?" dedi Ellen.</span></p>

  <p class="msoplaintext"><span class="calibre19">   Wilhelm başını salladı. "Olağandışı hiçbir şey yok. Evini görünce masum olduğuna inanabilirsin."</span></p>

  <p class="msoplaintext"><span class="calibre19">   Mitch ateşi bile donduracak bir bakış fırlattı ajana. "Ajan Wilhelm, ben onun masum bir insan olduğuna inanmıyorum. Selefiniz de buna inanmıyordu. Siz de inanmasanız çok iyi olur."</span></p>

  <p class="msoplaintext"><span class="calibre19">   "Hey, benim Campion'da devam eden bir olayım var..."</span></p>

  <p class="msoplaintext"><span class="calibre19">   "Garrett Wright da devam eden bir olaydır" diye Ellen sert bir sesle Wilhelm'i kendisine döndürdü. "Bir haftadan az bir süre sonra olası neden duruşmamız ve donunda bile 'Aksi Kanıtlanana Kadar Masumdur' yazan bir yargıcımız var. Wright'ı mahkûm ettirmek için en küçük bir cephaneye bile ihtiyacım olacak. Costello bugün ilk atışını yaptı, bundan sonra da tutuklama emrini kaldırtmaya çalışacaktır."</span></p>

  <p class="msoplaintext"><span class="calibre19">   "Lanet olsun!" Mitch ayağa fırladı. "O haklı bir tutuklamaydı!"</span></p>

  <p class="msoplaintext"><span class="calibre19">   Ellen elini kaldırdı. "Bunu deneyeceğini söyledim. Grabko'yu ikna edeceğini sanmıyorum ama bu arada kuramlarıyla basını besleyerek jürinin seçileceği havuzu pisletecektir."</span></p>

  <p class="msoplaintext"><span class="calibre19">   "Kahrolası herif diye söylendi Steiger.</span></p>

  <p class="msoplaintext"><span class="calibre19">   Ellen yine Wilhelm'e döndü. "Wright'ın evinden aldığın bilgisayarlar üzerinde çalışan var mı?"</span></p>

  <p class="msoplaintext"><span class="calibre19">   "Var. Ama bir şey bulamayacaklar. Bunu hepimiz biliyoruz."</span></p>

  <p class="msoplaintext"><span class="calibre19">   "Josh ve Dustin Holloman'ın kaçırılmalarındaki notlar lazer çıktısıydı ve bir lazer yazıcıda yazılmışlardı. Garrett Wright'ın bir lazer yazıcısı var."</span></p>

  <p class="msoplaintext"><span class="calibre19">    "Lanet aletin belleği yok. Notların o yazıcıdan söylemek mümkün değil" dedi Wilhelm. "Şimdiye kadar 'Terörist Tehditleri ve Ürkütücü Şiirler' etiketli bir disketi bulamadık. Wright kendini suçlayacak bir belge tutacak kadar budala değil."</span></p>

  <p class="msoplaintext"><span class="calibre19">   Mitch öfkeyle baktı adama. "Eh, budalalık konusunda sen hepimizden fazla bilgilisin Wilhelm. Ama benim de bildiğim var. Wright gibi insanlar kendini beğenmiş olur. Ve o zaman da dikkatsizdirler."</span></p>

  <p class="msoplaintext"><span class="calibre19">   "Megan'a bu tür işleri daha önce de yaptıklarını söylemiş" dedi Ellen. "Cinayet işlediklerini söylemiş. Eğer bu doğruysa bir yerde bir iz bırakmışlardır. Ve eğer başarılarıyla gurur duyuyorsa bir hatıra saklamadığına inanamam. Bölgede başka bir mülkü olup olmadığı araştırmasından ne çıktı?"</span></p>

  <p class="msoplaintext"><span class="calibre19">   Steiger başını salladı. "Wright'ın adına bir şey yok. Karısının adına da. Priest ve Childs'ın adlarına da."</span></p>

  <p class="msoplaintext"><span class="calibre19">   Ellen Wilhelm'e baktı. "Geçmişinde bir şey bulamadın mı?"</span></p>

  <p class="msoplaintext"><span class="calibre19">   Wilhelm önündeki dosyadan bir rapor çıkardı. "İzciymiş."</span></p>

  <p class="msoplaintext"><span class="calibre19">   Cameron kâğıtları aldı. "Olağandışı ya da kötü davranış için eksi puan falan almış mı?"</span></p>

  <p class="msoplaintext"><span class="calibre19">   "Raporu okudum" dedi Wilhelm. "Normali aşan bir şey yok. Çocukken anababası ayrılmış. Onu, Indiana'da Mishawaka'da bir ayakkabı fabrikasında bölüm müdürü olan annesi yetiştirmiş. Lisede Milli Şeref Derneği üyesi, Ball State Koleji'ni bitirmiş, masterini ve doktorasını Ohio State'de yapmış. Buraya Virginia Üniversitesi'nden gelmiş, ondan önce de Penn W'teymis."</span></p>

  <p class="msoplaintext"><span class="calibre19">   "Sürekliliğin önemli olduğu bir meslekteki biri için çok dolaşmış. " dedi Cameron.</span></p>

  <p class="msoplaintext"><span class="calibre19">   "NCIC'e başvurdun mu?" diye Ellen sordu. "Veri tabanında ülkenin başka yerinde benzer suçları araştırabilirler. "</span></p>

  <p class="msoplaintext"><span class="calibre19">   "Adamın sabıkası yok, Bayan North."</span></p>

  <p class="msoplaintext"><span class="calibre19">   "Bu yalnızca hiç yakalanmamış demektir" diyen Ellen odanın içinde yürümeye başladı. "Wilhelm, sen yapmak istemiyorsan işi başkasına ver. NCIC'i ben kendim ararım."</span></p>

  <p class="msoplaintext"><span class="calibre19">   Wilhelm'in yüzü kızardı, kaşları çatıldı. "Ben görevimi yapıyorum, Şef Holt. Her şeyi birden yapamam."</span></p>

  <p class="msoplaintext"><span class="calibre19">   "Hem yürüyüp hem çiklet çiğneyebileceğinden bile kuşkulanmaya başladım..."</span></p>

  <p class="msoplaintext"><span class="calibre19">   "Mola!" diye bağıran Ellen ayağa kalktı. Adamlar tartışmalarının kesilmesine sinirlenerek kadına döndüler. "Bir iddianame hazırlamak durumundayız. Sizler isterseniz birbirinizi kendi zamanınızda parçalamaya devam edebilirsiniz."</span></p>

  <p class="msoplaintext"><span class="calibre19">   "Bu zaten anlamsız bir tartışma" diye homurdandı Steiger,</span></p>

  <p class="msoplaintext"><span class="calibre19">   Ayağını iskemleden indirmeden bir çağrı cihazı biplemesi duyuldu. Phoebe dışında herkes elini beline uzattı.</span></p>

  <p class="msoplaintext"><span class="calibre19">   "Benimki" diyen Steiger masanın üstündeki telefonu açtı. Numarayı çevirip beklerken gerilim havada parazit gibi çatırdıyordu âdeta. Kimse konuşmuyordu. Ellen hepsinin aynı şeyi düşündüklerini biliyordu: En kötüyü düşünüyorlar ve iyi bir haber umuyorlardı.</span></p>

  <p class="msoplaintext"><span class="calibre19">   "Ben Steiger!" diye bağırdı şerif. Haberi dinlerken yanağında bir kas gerildi. Dört saniye... beş saniye... Dişlerinin arasından hava boşanırken yüzünün rengi de gitmişti. "Tüh. Ortalığı gürültüye vermeyin. Hiçbir şey yapmayın. Ben hemen geliyorum."</span></p>

  <p class="msoplaintext"><span class="calibre19">   Telefonu kıracakmış gibi kapattı. "Campion'dan aradılar. Oğlanın ayakkabılarını bulmuşlar. İçinde bir not varmış. 'Kötüyü arayan kötüyü bulur.'"</span></p>

  <p class="msoplaintext"><span class="calibre19">   Üç polis ses çıkarmadan ceketlerini alıp kapıya yürüdük</span></p>

  <p class="msoplaintext"><span class="calibre19">   "Ben ilk fırsatta geleceğim" dedi Ellen.</span></p>

  <p class="msoplaintext"><span class="calibre19">   Cameron arkalarından kapıyı kapatıp ellerini başına götürdü. "Lanet olsun! Lanet olsun!"</span></p>

  <p class="msoplaintext"><span class="calibre19">   Phoebe gözlüğünü saçları arasına itip parmaklarıyla gözlerini kapattı.</span></p>

  <p class="msoplaintext"><span class="calibre19">   Ellen iskemlesine çöktü. Cameron'la gözgöze geldi. "Şu rastlantıya bak. Costello yanında Garrett Wright ile basın toplantısına başlayacağı sırada yirmi kilometre ilerdeki benzer bir vakada bir ipucu bulunuyor."</span></p>

  <p class="msoplaintext"><span class="calibre19">   "Sence Costello biliyor mu?"</span></p>

  <p class="msoplaintext"><span class="calibre19">   Tony ne mal olduğunu daha önce de göstermişti ama gerçekten bu kadar soğuk, bu kadar acımasız olabilir miydi? Dustin Holloman'ın kaderini elinde tutan kişinin adını biliyor ve kendilerine söylemiyor olabilir miydi?</span></p>

  <p class="msoplaintext"><span class="calibre19">   "Bilemiyorum" diye fısıldadı Ellen.</span></p>

  <p class="msoplaintext"><span class="calibre19">   "Zavallı çocuk" dedi Phoebe elleri ardından.</span></p>

  <p class="msoplaintext"><span class="calibre19">   "Onun için yapacağımız en iyi şey işimize devam etmek," diyen Ellen üzerine çöken zihni yorgunluğa ve kararsızlığa karşı koymaya çalıştı. "Cameron, Dördüncü Ekle ilgili zorlayıcı durumlar ve olası neden hakkında tarihin en iyi raporunu yarmanı istiyorum. Wright'ı teknik bir noktadan dolayı elden kaçırmamamız gerekir."</span></p>

  <p class="msoplaintext"><span class="calibre19">   "Tamam."</span></p>

  <p class="msoplaintext"><span class="calibre19">   "Ayrıca Ajan Wilhelm'in de peşini bırakma. Wright'ın geçmişini araştırmayı sürdürsün. Bunun için biri tam gün çalışsın. Wright'ın suçortağını yakalayamazlarsa, o zaman ona ancak geçmişiyle erişebiliriz."</span></p>

  <p class="msoplaintext"><span class="calibre19">   "Bir iki telefon edeyim." Cameron yerine oturup not almaya başladı.</span></p>

  <p class="msoplaintext"><span class="calibre19">   "Phoebe, senin görevin engel çıkarmak olacak." Ellen kızın bileğini yakalayıp elini ıslak yüzünden çekti. "Beni duyuyor musun?"</span></p>

  <p class="msoplaintext"><span class="calibre19">   "Ellen... evet."</span></p>

  <p class="msoplaintext"><span class="calibre19">   "Savunma avukatlarına dosyalara ve bilgilere sert erişim imkânı verdiğini biliyorum. Şimdiye kadar hep açık kapı politikası izlemiştik. Şimdi o kapıyı Tony Costello'nun suratına kapayacaksın. Bu bürodan bir şey isterse yazılı talep etmek zorundadır. İstediğini vermek için onu sürekli oyalayacaksın. Telefon ettiğinde ben asla odamda değilim. Randevu almadan beni göremez. Anlaşıldı mı?"</span></p>

  <p class="msoplaintext"><span class="calibre19">   Phoebe başını salladı, gözlüğünü saçları arasından indirdi sırtını dikleştirerek görevini yapmaya hazırlandı.</span></p>

  <p class="msoplaintext"><span class="calibre19">   Ellen bir dosya dolabı üzerinde duran portatif televizyonu göstererek, "Şimdi açın bakalım şunu" dedi. Kanal 11 haber kamerası Costello'nun yakışıklı yüzüne dönmekteydi. "Şerif Steiger'in dediği gibi şimdi kime ne pislik attığını görelim bakalım."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">"Masum bir insan özgürlüğüne kavuştu" diye söze başladı Costello. Basının ardında kaldırımda toplanmış öğrencilerden alkış yükseldi. "Yargıç Grabko olayın gerçeklerini ve çeşitli cephelerini gözönüne alarak Savcılığın ve merhum Yargıç Franken'in yaptığı adaletsizliği düzelterek Dr. Wright'ın kefaletle salıverilmesini uygun bulmuştur."</span></p>

  <p class="msoplaintext"><span class="calibre19">   Hava kararmaya başlamak üzereydi, kar gelecek gibi görünüyordu. Adliye binasının basamaklarına bu melodramın oyuncularını aydınlatacak portatif ışıklar yerleştirilmişti. Kameraman aşağıdan yukarıyı çektiğinden adliyenin sütunlarının yarattığı etki gayet dramatikti. Costello çok güçlü görünüyordu, yakın çekimlerde omuzları ekranı doldururken, yüzü bir Roma heykeli kadar erkeksi ve klasikti. Yanındaki Garrett Wright solgun bir gölgeydi, yapılarındaki ve renklerindeki çelişki kendisine bir incelik ve zarafet görüntüsü vermekteydi</span></p>

  <p class="msoplaintext"><span class="calibre19">   Kamera yüzüne iyice yaklaşırken Hannah adama baktı. Basın toplantısını, mutfak televizyonundan seyrediyordu. Tezgâhın üstü lazanya malzemesiyle doluydu. Oturma odasına Beauty and the Beast'teki konuşan şamdanın müziğiyle etmekteydi.</span></p>

  <p class="msoplaintext"><span class="calibre19">   Josh, videoya bakmıyor, geniş pencerenin önünde durmuş gölü izliyordu. Yeniden kaçırıldığı takdirde kendisi gerekli eşyayı yanında bulundurmak istermiş gibi sırt çantasını evin içinde bile taşıyordu. İçi kimbilir nelerle dolu olan çanta şimdi de sandalyenin yanındaydı.</span></p>

  <p class="msoplaintext"><span class="calibre19">   Costello, "Dr. Garrett Wright masum bir insandır" dedi. "Masum kabul edilmesi kendisinin anayasal hakkıdır."</span></p>

  <p class="msoplaintext"><span class="calibre19">   "Ya bizim haklarımız?" diye söylendi Hannah.</span></p>

  <p class="msoplaintext"><span class="calibre19">   Ellen North kefaletin indirildiği haberini telefonda bildirmişti. Yeni yargıç kefalet miktarını yalnızca indirmekle kalmamış, bunun ancak yüzde onunu ödeyerek serbest kalma olanağı da sağlamıştı. Garrett Wright on bin doları bastırıp cezaevinden çıkacaktı. Oysa Wright'ın zihnini kilitlediği hapisten, hiçbir para kurtaramazdı Josh'u.</span></p>

  <p class="msoplaintext"><span class="calibre19">   "Josh Kirkwood'un kaçırılma soruşturması ilk baştan beri kötü yürütülmüştür" diye Costello devam etti. "Ve bu iş hiçbir zaman bir zanlı olarak düşünülmemiş Dr. Wright'ın tutuklanmasına kadar da devam etmiştir. Dr. Wright daha önce sorguya çekilmemişti. Aksine o yardım önerisinde bulunmuş ve zaman zaman uzmanı olduğu konuda kendisine danışılmıştı. Asla bir zanlı değildi."</span></p>

  <p class="msoplaintext"><span class="calibre19">   Bir muhabir, "Dr. Wright'ın yakalanmasını nasıl açıklıyorsunuz?" diye sordu.</span></p>

  <p class="msoplaintext"><span class="calibre19">   Costello kartal gözlerini dikti adama. "Dr. Wright yakalanmış değildir. Kendisine saldırıda bulunulmuştur. Kendi arazisi üzerinde. Kendi garajında. Gerçek budur. Deer Lake polisi bir tutuklama yapmak ihtiyacındaydı. Şef Holt Cumartesi gecesi kovalamaca sırasında zanlısının izini kaybetti ve karşısına ilk çıkan kişiyi tutukladı. Bir zanlısı gözaltında ölmüşken bu fırsatı kaçırmak istemezdi. Birini tutuklaması gerekiyordu ve Dr. Wright yakınındaydı. Ancak gerçek şudur ki, yakalanmamış olan bir zanlı vardır. Dustin Holloman kaçırılması bunu kanıtlamıştır."</span></p>

  <p class="msoplaintext"><span class="calibre19">   "Ya suçortağı kuramı?"</span></p>

  <p class="msoplaintext"><span class="calibre19">   Costello yüzünü ekşitti. "Dr. Wright'ın suçortakları yoktur. Dr. Wright'ın meslektaşları, öğrencileri ve dostları vardır."</span></p>

  <p class="msoplaintext"><span class="calibre19">   Toplanmış olan Wright hayranlarından bir alkış koptu.</span></p>

  <p class="msoplaintext"><span class="calibre19">   Hannah avukatın yalnızca işini yaptığını biliyordu Garrett Wright'ın suçluluğunu kanıtlamanın Savcılığa düştüğünü biliyordu. Ama Wright'ın mağdur olarak resmedilmesine kızıyordu yine de. Burada mağdur olan Josh'tu. Kendi ailesiydi. Yaşamları paramparça olmuştu.</span></p>

  <p class="msoplaintext"><span class="calibre19">   Costello'nun Garrett Wright'ın yanlış zamanda yanlış yerde olduğu iddiasına inanmıyordu. Costello müvekkilini masum göstermek için para alıyordu. Hannah, Mitch Holt'u kızıyla iki yıl önce Deer Lake'e ayak bastığı günden beri tanırdı. Mitch satın alınamazdı. Mitch adamın Garrett Wright olduğunu söylemişse adam Garrett Wright demekti. Tutuklama gecesi Mitch yaralı ve bitkin bir halde eve gelmiş, kovalamacanın ve yakalamanın bütün ayrıntılarını anlatmıştı.</span></p>

  <p class="msoplaintext"><span class="calibre19">   Hannah çocuklarına yemek hazırlarken sahneyi hayalinde canlandırdı. Elleri öylesine titriyordu ki domates sosunu tezgâha dökmüştü. Çinilerin üstünde leke şiddetin ve öfkenin rengi gibi, kan gibi yayılıyordu. Uzun bir süre öylece durup baktı. Dayak yiyen ve mesleğinin kanı boşalan Megan O'Malley'i düşündü. Mitch'in geldiği ve Paul'e aralarında her şeyin bittiğini söylediği geceyi .düşündü. Evliliklerin kanı da öylece boşalıp gitmişti işte. Josh'u ve onun kolundan alınan kanı düşündü.</span></p>

  <p class="msoplaintext"><span class="calibre19">   Hannah içlerinden herhangi birinin kaybettikleri şeyleri geri alıp alamayacağını bilemiyordu. Ama Garrett Wright bir avans ödeyip özgürlüğünü geri alabiliyordu. Eğer isterse az ilerdeki evine de gelirdi. Sokağın öteki ucunda mahvettiği hayatları hiç düşünmeden yine Lakeside'da yaşardı. Hannah çinilerin üstündeki sosu sildiği kadar kolaylıkla silebilirdi. Pisliği temizle ve unut gitsin.</span></p>

  <p class="msoplaintext"><span class="calibre19">   Bu onun yanına kâr kalmayacak.</span></p>

  <p class="msoplaintext"><span class="calibre19">   Ellen savcılığın dava açacağına ve Garrett Wright'ı mahkûm ettirmek için çalışacağına söz vermişti. Mitch, Dustin Hollaman olayında çalışan bütün emniyet güçlerinin Wright'ın suçortağını da yakalamaya çalıştıklarını söylemişti, sisteme güvenmesi gerekiyordu. Hannah sisteme inanırdı, sistemin başarılarının başarısızlıklarından çok olduğuna inanırdı. Adalete inanmak zorundaydı.</span></p>

  <p class="msoplaintext"><span class="calibre19">   Bu iş onun yanına kâr kalmayacak.</span></p>

  <p class="msoplaintext"><span class="calibre19">   Hannah makarnayı fırına sürdü, ellerini sildi ve oturma odasına geçti. Film hâlâ devam ediyordu ama izleyen yoktu. Lily kendi güftesi ve bestesi olan bir şarkı söyleyerek masanın çevresinde dönmekteydi. Oyuncak kutusundan pembe çerçeveli güneş gözlüğünü alıp takmıştı. Hannah atılmış bir beyzbol kepi bulup yanlamasına kızın kafasına geçirdi, sonra da bu haftalarda pek seyrek yaptığı bir şeyi yapıp gülümsedi.</span></p>

  <p class="msoplaintext"><span class="calibre19">   "Hey Lily, çiş bezi dansı mı yapıyorsun?" diyerek kendisi de çömelip kıçını salladı. Lily kahkahayı bastı bunun üzerine.</span></p>

  <p class="msoplaintext"><span class="calibre19">   Hannah da güldü ve gülmenin ne iyi bir şey olduğunu farketti. Sonra bakışı Josh'a kaydı ve gülümsemesi de birden dondu. Josh pencere önünden ayrılmamış, yüz ifadesi değişmemişti.. Onların yanında değil gibiydi. Çocuğun duygusal uzaklığı âdeta tılsımlı fiziki bir nitelik kazanmıştı: Çevresinde kendisini seven insanları görmesini ve duymasını engelleyen görünmez bir güç alanı vardı sanki.</span></p>

  <p class="msoplaintext"><span class="calibre19">   Bu fikir birden batan bir iğnenin acısıyla gelmişti. Bir güç alanı Josh'un üzerinde bir hikâye yaratacağı bir şeydi... ama eskiden. Josh bilimkurguya bayılırdı ve Uzay Yolu'nu izledikten sonra kendisi de hikâyeler uydurmayı çok severdi. Sonbahardan bu yana elinden Think Pad adını verdiği not defteri hiç eksik olmaz, buna uzay gemileri ve yarış arabaları resimleri çizerdi. Defterin sayfalarını düşünceleri ve fikirleriyle dolmuştu.</span></p>

  <p class="msoplaintext"><span class="calibre19">   Defter artık yoktu, eyalet kriminal laboratuarına verilmişti. Josh'u kaçıran kişi, adeta meydan okuyarak onu, Mitch Holt'un arabasının üzerine bırakmıştı. Josh'un çocukluğunun bir parçası daha yokolmuştu böylece.</span></p>

  <p class="msoplaintext"><span class="calibre19">   Hannah'nın bakışları ilçe çocuk danışmanının verdiği resim defterine kaydı. Defter kullanılmamış, bomboş bir halde bir kenara atılmıştı. Josh'un zihninin de o kadar boş olduğu düşüncesiyle ürperdi. Çocuk duygularını paylaşmadıkça bunu bilmenin olanağı yoktu. O öğleden sonra psikiyatrın odasında elli dakika akvaryumda yüzen balıklara bakmıştı. Ağzını bir kere, o da seansın sonunda açmış, Dr. Freeman'a dönerek "Bunlar orada kapalılar, değil mi? Dışarısını görebiliyorlar ama asla çıkamazlar" demişti.</span></p>

  <p class="msoplaintext"><span class="calibre19">   Oğlan şimdi pencereden dışarı bakarken Hannah onun da aynı şeyi hissedip hissetmediğini düşünmekten kendini alamadı.</span></p>

  <p class="msoplaintext"><span class="calibre19">   Hannah içinden gelen bir hisle kalkıp Paul'ün evde büro olarak kullandığı odaya gitti. Bir gün Paul'ün gelip evliliklerinin kendi yarısını kutulayıp götüreceğini tahmin ediyorsa da henüz odayı temizlememişti.</span></p>

  <p class="msoplaintext"><span class="calibre19">   Hannah aradığını Paul'ün yedek malzemesini sakladığı dolapta buldu: Spiral ciltli yepyeni, mavi kapaktı bir defter. Masanın üzerinden en fantezi görünümlü kalemi seçti: Kapağı çekilerek açılan şişman, kırmızı bir şey. Sonra çekmecelerden birinde hediyelik ambalaj kâğıtları ve süslü sicimler bulunan çamaşırlığa gitti. Oradan Josh'un hoşuna gideceğini tahmin ettiği renkli etiketler alıp defterin kabını süsledi, kapağa Josh'un Yeni Think Pad'i ve en alta da Annesinden Josh'a yazdı ve bir de kalp resmi çizdi.</span></p>

  <p class="msoplaintext"><span class="calibre19">   Oturma odasına döndüğünde Josh hâlâ pencerenin yanında oturuyordu. Lily artık filmi bırakmış oyuncak kutusunda oyuncaklarını çıkarıyordu.</span></p>

  <p class="msoplaintext"><span class="calibre19">   Hannah elini oğlunun omzuna dayadı. "Josh, yavrum, sana bir armağanım var" dedi. "Gel yanıma otur da vereyim."</span></p>

  <p class="msoplaintext"><span class="calibre19">   Josh pencereden ve gölün karanlık manzarasından döndü, annesine baktı, sonra sırt çantasını alıp kanepeye gitti. Çantası sırtında olduğu halde bir köşeye oturdu. Çantaya sanki çok sevdiği oyuncak ayısıymış gibi sarılmıştı. Hannah bu fırsattan yararlanarak perdeleri kapadı ama Josh'un daha önce oturduğu tabureye el sürmedi. Oğlunun yanına otururken onu kucaklama isteğini güçlükle önledi. Hannah'nın en çok istediği şey bütün gün oğluna sıkı sıkı sarılmaksa da, Dr. Freeman çocuğa biraz soluk alma alanı verilmesinin önemini anlatmıştı.</span></p>

  <p class="msoplaintext"><span class="calibre19">   "Think Pad'i ve kayboluşunu hatırlıyor musun?" diye sordu Hannah.</span></p>

  <p class="msoplaintext"><span class="calibre19">   Josh'un dikkati Lily'nin yerde bıraktığı beyzbol kasketinde olmasına rağmen başını salladı.</span></p>

  <p class="msoplaintext"><span class="calibre19">   "Bütün gün o deftere yazı yazıp resim yaptığını hatırlıyorum. O uzay gemilerini falan yapardın. Onu özlüyorsun herhalde diye düşündüm. O resim defteri güzel ama biraz büyükçe değil mi? Onu her yere taşıyamazsın, çantana da sığmaz. Ve işte... bu nedenle..." Defteri ortaya çıkardı. "Josh'un Yeni Think Pad'i."</span></p>

  <p class="msoplaintext"><span class="calibre19">   Oğlan deftere bakarken Hannah soluğunu tutup bekledi. Oğlan ilk başta defteri almak için bir hareket yapmadı ama bakışları tepeden aşağı kadar dolaştı, Entreprise, rugby başlıkları ve Batman etiketlerini gördü. Bir kolunu sırt çantasının çevresinden çekip parmağını uzattı, önce bir etikete sonra bir diğerine dokundu. Parmağını yazının üstünden geçirip sayfanın sonuna indi. Annesinden Josh'a. Elini açtı, yüzünde hüzünlü ve özlem dolu bir bakışla yazıyı okşadı.</span></p>

  <p class="msoplaintext"><span class="calibre19">   Hannah boğazındaki yumruyu yutmaya çalışarak, "Senin bu canım" dedi. "İstediğin şeyi yazabilirsin içine. Hikâyeler, sırların ya da rüyaların. İstemediğin takdirde bunu kimseyle paylaşmak zorunda değilsin. Ama benimle paylaşmak istersen seni seve seve dinleyeceğimi biliyorsun. Bana istediğin her şeyi söyleyebilirsin. Birbirimizi sevdiğimiz için güçlüğün altından kalkarız biz, öyle değil mi, ha?"</span></p>

  <p class="msoplaintext"><span class="calibre19">   Josh deftere bakarken gözleri dolmuştu, âdeta istemeye, istemeye başını salladı. Hannah sözlerinin hangisinin onu duraksamaya ittiğini bilmek isterdi. Ona söyleyebileceğine mi inanamıyordu yoksa birlikte her güçlüğü aşabileceklerine mi? Bunu bilmesinin yolu yoktu. Yapabileceği tek şey ona destek ve güven sunmak ve verdiği sözlerin boş çıkmaması için Tanrı'ya yalvarmaktı.</span></p>

  <p class="msoplaintext"><span class="calibre19">   Oğlan defteri elinden alırken Hannah da eğilip başını öptü.</span></p>

  <p class="msoplaintext"><span class="calibre19">   "Bunun altından kalkacağız, Josh. Ne kadar uzun sürse de Hiç önemli değil. Evde olduğun için, sana seni ne kadar sevdiğimi söyleyebildiğim için çok mutluyum." Geri çekilip yüzüne komik bir ifade vererek baktı oğlana. "Yerim seni."</span></p>

  <p class="msoplaintext"><span class="calibre19">   Oğlanın ağzının kenarında küçük bir çekinme gülümsemesi belirdi. Eski Josh gibi. Onunla oynaşmayı ve gülmeyi seven çocuk gibi. Josh hafif bir sesle, "Önemi yok, anne" dedi.</span></p>

  <p class="msoplaintext"><span class="calibre19">   "Olmayacak tabii. Çünkü sen büyüyüp de Super Bowl'da oynayan ünlü bir futbolcu olduğunda bile hâlâ senin annen olacağım ve yine de yiyeceğim seni."</span></p>

  <p class="msoplaintext"><span class="calibre19">   Josh burnunu kıvırıp dikkatini not defterine çevirdi. Parmağını etiketler üzerinde dolaştırdı, her birinin adını kafasının içinde söyledi. Hepsini, Önceki Zaman'dan tanıyordu, normal bir çocuk olduğu, yaşamın basit olduğu ve en büyük sırrının Molly Higgins'i yanağından öpmek olduğu günlerden. Önceki Zaman'a dönebilmeyi isterdi. Sırlardan hoşlanmıyordu ve sırların içinde yarattığı duyguyu hiç sevmiyordu. Ama şimdi sır saklaması gerekiyordu. Onları kimseye söyleyemezdi. Uyarılmıştı.</span></p>

  <p class="msoplaintext"><span class="calibre19">   O da sırları hiç düşünmemeyi seçti. Yeni kalemi ve yeni Think Pad gibi şeyleri düşünecekti. Yalnızca kendisi için olan sayfalar. Yabancılarla ya da başkalarıyla paylaşmak için bir parçasıymış gibi boş sayfalar. Düşünmek ve gerçekleri saklamak için yerler. Bu fikirden hoşlanmıştı. Düşünceleri kafasının içinden çıkarıp bir daha düşünmek olmayacağı yerde saklamak.</span></p>

  <p class="msoplaintext"><span class="calibre19">   Defterini sırt çantasına koyup odasına götürdü.</span></p>

  <p class="msoplaintext"><span class="calibre19">  </span></p>
</body>
</html>
