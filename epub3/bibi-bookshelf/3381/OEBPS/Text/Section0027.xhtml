<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Bunun kadar pis numara ne gördüm ne de duydum!" diye bağırdı öfkeden bütün ihtiyatı elden bırakmış olan Ellen. Yargıç Grabko'nun konuk iskemleleri ardında ileri geri yürürken kırmızı yün ceketinin önü açılmış, ellerini beline dayadı.</span></p>

  <p class="msoplaintext"><span class="calibre19">   Costello bacak bacak üstüne atmış oturuyor, ıstırap çekmeye alışkın bir ifadeyle yargıca bakıyordu. "Bu meşru bir istektir, Sayın Yargıç. Müvekkilimin kendini temize çıkaracak gerçekleri sunmaya hakkı vardır ve bunlar başka kişileri zan altında bırakacak deliller de olabilir."</span></p>

  <p class="msoplaintext"><span class="calibre19">   "Meşru mu?" dedi Ellen. "Bu düpedüz yalandan başka bir şey değil!" Grabko'ya döndü. "Sayın Yargıç, Bay Costello burada savunma hazırlamıyor. Dikkatleri müvekkilinin üzerinden ve aleyhindeki kesin delillerden uzaklaştırmak için Josh Kirkwood'un anababasına karşı bir karalama kampanyası başlatmaya hazırlanıyor. Bu öylesine alçakça bir hareket ki, Bay Costello'nun bile bu fikirden tiksinmemiş olmasına çok şaştım doğrusu."</span></p>

  <p class="msoplaintext"><span class="calibre19">   Yargıç Grabko parmağıyla papyon kravatını çekiştirirken alnı kırıştı. "Otur, Ellen. Konuyu mantıklı yetişkinler gibi konuşalım."</span></p>

  <p class="msoplaintext"><span class="calibre19">   Ellen, Grabko'nun bu üstünlük taslayan tavırları karşısında kendisini için için yiyerek oturdu. Adam kendisine ikinci sınıf hukuk öğrencisiymiş gibi davranmaya kararlı görünüyordu ve Ellen bunun Costello için yapıldığından emindi. Ama sinirlerine hâkim olması gerektiğini de biliyordu. Tony'nin kendisini sinirlendirmesine izin veremezdi.</span></p>

  <p class="msoplaintext"><span class="calibre19">   Sandalyesine oturdu, ceketini düzeltti, bacak bacak üzerine atıp siyah pantolonunun paçasından bir iplik parçasını Tony'den yana fırlattı.</span></p>

  <p class="msoplaintext"><span class="calibre19">   Zoraki bir sakinlikle, "Sayın Yargıç" dedi. "Josh Kirkwood'un sağlık kayıtlarının kaçırılmasıyla bir ilgisi yok."</span></p>

  <p class="msoplaintext"><span class="calibre19">   "Eğer bu suçu işleyen Paul Kirkwood ise vardır" dedi Costello. "Arkadaşlarım çeşitli savunma tanıklarını sorgulamaları ve araştırmaları sırasında pek çok olaydan söz edildi kendilerine. Çocuğu yara bere içinde görmek, bir keresinde kolu kırık..."</span></p>

  <p class="msoplaintext"><span class="calibre19">   "Sekiz yaşında bir oğlan" dedi Ellen. "Bu yaşta çocukla, bisikletten de ağaçtan da düşerler. Sert sporlar yaparlar..."</span></p>

  <p class="msoplaintext"><span class="calibre19">   "Ve taciz düşkünü anababaların kurbanları olurlar. Paul Kirkwood'un çok çabuk sinirlenen biri olduğu biliniyor... "</span></p>

  <p class="msoplaintext"><span class="calibre19">   "Burada yargılanan Paul Kirkwood değil."</span></p>

  <p class="msoplaintext"><span class="calibre19">   "Belki de olması gerekir."</span></p>

  <p class="msoplaintext"><span class="calibre19">   "Eğer polisin kovalayıp tutukladığı o olsaydı belki" diye Ellen alaylı bir sesle konuştu. "Paul'ün kendi çocuğunu çalmak ve sonra da polisle sapıkçasına oyunlar oynamak için ne nedeni olabilir? Haydi tartışma olsun diye Paul'ün öz çocuğunu kaçırdığını ve polisi boşuboşuna oyaladığını düşünelim, peki sonra neden onu eve getirsin ki? Bunların hiçbiri bilinen mantık kurallarına uymuyor ve sen de bunu pekâlâ biliyorsun.'</span></p>

  <p class="msoplaintext"><span class="calibre19">   Costello kalın kaşını havaya kaldırdı. "Suçortağı kuramını ortaya atan sendin. Ama konuyu dağıtıyoruz." Costello, Ellen'i bırakıp Grabko'ya döndü. "Sayın Yargıç, çocuğun sağlık kayıtları..."</span></p>

  <p class="msoplaintext"><span class="calibre19">   "Doktor-hasta mahremiyetine girer" dedi Ellen. "Bunlar çok özeldir ve bu duruşmanın alanı dışındadır."</span></p>

  <p class="msoplaintext"><span class="calibre19">   "Ona karar verecek benim, Bayan North" dedi Grabko.</span></p>

  <p class="msoplaintext"><span class="calibre19">   Yargıç dirseklerini koltuğunun kollarına dayayıp parmaklarını önünde birleştirerek her ikisine de dikkatle baktı. Arka planda hafif hafif bir Vivaldi konçertosu çalıyordu. Grabko bir an gözlerini kapattı, derin derin soludu, müziğin kendini temizlemesine bıraktı kendini.</span></p>

  <p class="msoplaintext"><span class="calibre19">   "Ellen" dedi hukuk profesörü sesiyle. "Bir savunma başka sanığı suç altında bırakıyor diye bir sanığın savunma sunma hakkını önler misin?"</span></p>

  <p class="msoplaintext"><span class="calibre19">   Hukukun lafzı. Bütün duygular silinmiş. Taraf tutmak yok.</span></p>

  <p class="msoplaintext"><span class="calibre19">   "Elbette ki hayır, Sayın Yargıç. Bu sistemin bir parçasıdır."</span></p>

  <p class="msoplaintext"><span class="calibre19">   "Paul Kirkwood'un öteki zanlı olarak böylece ortaya çıkarılmış olmasına mı itiraz ediyorsun?"</span></p>

  <p class="msoplaintext"><span class="calibre19">   Adalet kör, tarafsız ve duygusuz olmalıydı.</span></p>

  <p class="msoplaintext"><span class="calibre19">   "Polis Bay Kirkwood'un olayla ilişkisini araştırdı ve bir şey bulamadı. Aleyhinde gerçek bir delil yoktu..."</span></p>

  <p class="msoplaintext"><span class="calibre19">   "Eğer o belgeleri alırsak..." dedi Costello.</span></p>

  <p class="msoplaintext"><span class="calibre19">   "Aile bir cehennem hayatı yaşadı, Sayın Yargıç."</span></p>

  <p class="msoplaintext"><span class="calibre19">   Costello gözucuyla baktı Ellen'e. "O belgeleri mahkeme yoluyla da istetebiliriz."</span></p>

  <p class="msoplaintext"><span class="calibre19">   "Bunu denemek sizin hakkınızdır, Bay Costello" dedi Grabko. "Ancak aile de size engel olmak için mahkemeden karar çıkartma hakkına sahiptir"</span></p>

  <p class="msoplaintext"><span class="calibre19">   Konçertonun ikinci bölümü sona ererken dudaklarını büzüp gözlerini bir daha kapattı. Ellen bütün adaleleri gerilmiş olarak soluğunu tutup bekledi. Grabko'nun rol yapma eğiliminin bu kadar ilerlemiş olacağı aklına gelmiş değildi. Bu büyük davaydı, kendini gösterme fırsatı, adını gazetelere geçirme fırsatı. Ünlü Yargıç Gorman Grabko.</span></p>

  <p class="msoplaintext"><span class="calibre19">   Grabko sonunda, "Mahkeme belgeleri isteyecek" dedi. "Bunların dava ile ilgili olup olmadığına karar vermek üzere özel olarak inceleyeceğim."</span></p>

  <p class="msoplaintext"><span class="calibre19">   Costello gülümsedi. "Teşekkür ederim, Sayın Yargıç."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Yarım saat sonra Yargıç Grabko'nun yanından çıkıp Ellen’in saat ikide duruşması olduğu mahkeme salonuna girdiler. Avukatlar toplanmışlar konuşuyor, Yargıç Witt'in mahkemesin çağırılmayı beklerken savcılarla anlaşma yapmaya çalışıyorlardı.</span></p>

  <p class="msoplaintext"><span class="calibre19">   Her zamanki kalabalık arasında zıplayıp pençelerini kurbanlarına geçirmek için bekleyen çıtaları andıran gazeteciler de vardı. Costello ile Ellen gelirken koridorda bir tanesine rastlamışlardı. Şimdi ise sayılarının çok arttığı kuşkusuzdu. Ellen'in bir vandallık kurbanı olarak manşetlere geçme olasılığı ile Costello'nun sansasyonel bombası arasında beklemekten çılgına dönmüş olmalıydılar.</span></p>

  <p class="msoplaintext"><span class="calibre19">   Kendini kalabalığın içine atmakta acele etmeyen Ellen, yargıç kürsüsünün önünde durup sırtını dayadı, kollarını göğsünde kavuşturdu. "Medya kuklaların bekliyor" dedi.</span></p>

  <p class="msoplaintext"><span class="calibre19">   Costello, "Onları benim çağırdığımı nereden çıkardın!" diye gülümsedi.</span></p>

  <p class="msoplaintext"><span class="calibre19">   "Ben masumiyetimi kaybedeli, çok oldu, Tony. İkiden fazla gazetecinin toplandığı yerde sen hemen kendilerine bir gösteri yaparsın. Ve senin aileyi suçlamanı yalayıp yutacaklardır. Renkli basını renkli basın yapan böyle şeylerdir. İğrenç."</span></p>

  <p class="msoplaintext"><span class="calibre19">   Costello elini kadının omzunun yanına dayayarak, "Geçerli bir sav" dedi. "Kirkwood'un anlattıklarında tutarsızlıklar olduğunu sen de benim kadar biliyorsun."</span></p>

  <p class="msoplaintext"><span class="calibre19">   "Ama 'Oğlun kaçırılırken bir hamburger almakta olduğunu ispat edebilir misin?'den 'Öz oğlunu senin kaçırdığın doğru mu?' ya geçiş için büyük bir zıplama ister." Ellen bir yandan da Paul'ün mazeretlerinin kendini hiç tatmin edemediğini hatırlatan içindeki o sese kulak vermedi. "Müvekkilin suçüstü yakalanmıştı."</span></p>

  <p class="msoplaintext"><span class="calibre19">   "Josh Kirkwood'un kaçırıldığı gece başka bir yerde olduğunu ispatlayabiliyor."</span></p>

  <p class="msoplaintext"><span class="calibre19">   "Ki o da senin güneş yanığın kadar sahte. Onu doğrulacak bir tek tanık yok..."</span></p>

  <p class="msoplaintext"><span class="calibre19">   "Bak burada seni düzeltmem gerek, Ellen." Costello kara gözlerinde pis bir parıltıyla çantasını savunma masasının üstüne koydu, açtı, içinden bir tomar belge çıkardı. "9.02 kuralına uygun olarak izhar belgesi. İyi okumalar."</span></p>

  <p class="msoplaintext"><span class="calibre19">   Ellen, Tony'nin yardımcılarından birinin tanıklardan yazılı bir ifade almadıklarını epey ayrıntılarıyla bildirdiği birinci sayfaya şöyle bir göz gezdirdi. Ne şaka ama. Yasalar gereği duruşmadan önce Savcılığa ibraz etmek zorunda kalacağından Tony asla tanıklarından duruşmadan önce yazılı ifade almazdı. İkinci sayfada Wright'ın, Josh'un kaçırıldığı gece için gösterdiği delil vardı. Sürekli olarak söylediği gibi o gece Harris'te Cray binasındaki odasındaydı. Ama daha önce söylemediği şey o sırada yanında öğrencisi Todd Childs'ın bulunduğuydu.</span></p>

  <p class="msoplaintext"><span class="calibre19">   Ellen'in yürek atışları birden hızlandı. Sayfaları çevirip tanık listesine gelince sırtından aşağı soğuk sular boşanmış gibi oldu. Listenin başında Todd Childs vardı: Onuncu Sokak 966 no, Daire B.</span></p>

  <p class="msoplaintext"><span class="calibre19">   "Todd Childs'la ne zaman konuştun?" diye sordu.</span></p>

  <p class="msoplaintext"><span class="calibre19">   "Önemli mi bu?"</span></p>

  <p class="msoplaintext"><span class="calibre19">   "Polise daha önce o gece Dr. Wright'la olmadığını söylediği için önemli."</span></p>

  <p class="msoplaintext"><span class="calibre19">   "Yemin altındayken onunla birlikte olduğunu söyleyecek."</span></p>

  <p class="msoplaintext"><span class="calibre19">   "Yalan söylüyor."</span></p>

  <p class="msoplaintext"><span class="calibre19">   "Kanıtla."</span></p>

  <p class="msoplaintext"><span class="calibre19">   "Öyle bir niyetim var." Ellen öfkeden titriyordu. "Onun adının benim tanık listemde olduğunu görmüş olmalısın."</span></p>

  <p class="msoplaintext"><span class="calibre19">   Costello sahte bir masumiyet ifadesiyle kaşlarını kaldırdı. "Öyle mi? Bu hafta işler öyle karışıktı ki... Celp gönderildi mi?"</span></p>

  <p class="msoplaintext"><span class="calibre19">   "Kendisini bulamadığımızı söylersem herhalde çok şaşıracaksın. Nerede olduğunu bilmiyorsundur herhalde?" Costello soruyu neşesiz bir kahkahayla geçiştirdi.</span></p>

  <p class="msoplaintext"><span class="calibre19">   "Ellen, eğer bir tanığı senden sakladığıma inanıyorsan korkuların yepyeni boyutlara erişiyor demektir."</span></p>

  <p class="msoplaintext"><span class="calibre19">   Ellen adamın onu yaralama girişimlerine bağışıklık kazanmıştı. "Polisler onu bulamazlarken sen nasıl oldu da bulup konuştun?"</span></p>

  <p class="msoplaintext"><span class="calibre19">   "Bu da sana çalıştığın polislerin çapları hakkında bir şeyler söyler sanırım."</span></p>

  <p class="msoplaintext"><span class="calibre19">   "Onları küçümsüyorsun, Tony. Ve sanırım beni de küçümsüyorsun ki, bu işime gelir doğrusu. Gelecek hafta canına okuduğumda çok daha büyük tatmin duyacağım böylece."</span></p>

  <p class="msoplaintext"><span class="calibre19">   "Sen kendi davanı gözünde büyütüyorsun, Ellen. Ve Wright'ın telefon kayıtlarını araştırmakla boşuna uğraşıyorsun. Dr. Wright'ı çocuğun kaçırılmasıyla ilişkilendirecek bir şey bulacağına inanıyor olamazsın, bu da başka bir şey arıyorsun demektir. Doğrusu Yargıç Grabko'nun bunu sana sormamasına şaştım."</span></p>

  <p class="msoplaintext"><span class="calibre19">   "Bir şey bulacağımı ummuyorum" dedi Ellen gayet soğukkanlı bir tavırla. "Örneğin ayın yirmi beşinde edilen telefonlar arasında senin numaranı da bulmayı ummuyorum. Bu da Karen Wright'ın kocası adına seni aramadığı demek. Ve eğer seni Karen Wright aramamışsa, kim aradı?"</span></p>

  <p class="msoplaintext"><span class="calibre19">   "Demek o komplo kuramına döndük yine. Bu işte yardıma ihtiyacın olacak gibime geliyor, Ellen. Ortak dostumuz Bay Brooks'un bunu kitabı için ilginç bulacağından eminim."</span></p>

  <p class="msoplaintext"><span class="calibre19">   "Ortak dostumuz mu?" Ellen'in sesindeki kayıtsızlık duygularıyla o kadar çelişkiliydi ki. "Adamla şöyle bir tanıyorum" diye yalan söyledi. "Sen onu nereden tanıyorsun?"</span></p>

  <p class="msoplaintext"><span class="calibre19">   Costello ne biliyordu? Jay'in başsavcı ile ilişkisini biliyor muydu? Bu işte yanında bir özel detektif çalıştırıyor muydu? Brooks'un dün gece onu evine götürdüğünü biliyor muydu? Bunu bir konu haline getirecek miydi?</span></p>

  <p class="msoplaintext"><span class="calibre19">   "Yıllar önce tanışmıştık" dedi Costello. "İkimiz de Purdue'daydık ama aramızda birkaç sınıf vardı. Dünya küçük, değil mi?"</span></p>

  <p class="msoplaintext"><span class="calibre19">   Ellen'in ayakları altından dünyası kayıyordu. Brooks, Costello'yu tanıyordu. Aynı okula gitmişlerdi. Ama bu konuda tek kelime söylememişti.</span></p>

  <p class="msoplaintext"><span class="calibre19">   "Ellen? İyi misin? Biraz solgun görünüyorsun."</span></p>

  <p class="msoplaintext"><span class="calibre19">   "Boş ver, Tony." Ellen kıpırdamak, dönmek, başını eğmek zorundaydı. "Gerçeğin geçirmeyeceği bir şey değil."</span></p>

  <p class="msoplaintext"><span class="calibre19">   Çantasını öteki masaya kaldırıp aldığı belgeleri dosyasına yerleştirdi. "Benim akıl sağlığım konusunda kaygılanmana da gerek yok. Eğer ben haklı değilsem ve seni müvekkilinin suç ortağı tutmamışsa ve böylece Holloman'ın kaçırılmasında sen de suçortağı olmamışsan."</span></p>

  <p class="msoplaintext"><span class="calibre19">   Çantasını kilitledi, rakibine son bir kere daha baktı. "Bu mahkemenin bir memuru olarak sana Todd Childs'ın nerede olduğunu polise bildirmenin görevin olduğunu hatırlatırım. Eğer kendisini görürsen. Kimbilir, belki de bir taşla iki kuş vururuz. Hem tanığımıza mahkeme celbini verir hem de bir suçortağı yakalamış oluruz. Bu gayet temiz iş olurdu, değil mi?"</span></p>

  <p class="msoplaintext"><span class="calibre19">   "Yalnızca iki kuş mu? Ben senin benim kellemin de peşinde olduğunu sanıyordum."</span></p>

  <p class="msoplaintext"><span class="calibre19">   "Peşindeyim tabii, Tony. Sen benim ölü ördek ikramiyem olacaksın."</span></p>

  <p class="msoplaintext"><span class="calibre19">   Adam süründüğü pahalı tıraş losyonu kokusunu duyuracak kadar yaklaşıp sanki bir sır söyleyecekmiş gibi başını eğdi.</span></p>

  <p class="msoplaintext"><span class="calibre19">   "Beni hâlâ özel biri olarak düşündüğünü bilmek çok hoş" diye mırıldandı.</span></p>

  <p class="msoplaintext"><span class="calibre19">   Tanrım, adamın onu eski anılar ve seksapeliyle elinde oynatacağını sanıyor olmasından nasıl da nefret ediyordu.</span></p>

  <p class="msoplaintext"><span class="calibre19">   "Seni özel biri olarak düşünmüyorum, Tony. Sıfat spektrumunun yanlış ucundasın."</span></p>

  <p class="msoplaintext"><span class="calibre19">   "Yani bu, bütün bu işler bittikten sonra eski günler hatırına benimle bir yemek yemeyeceğin anlamına mı geliyor. Sesi hâlâ yakınlık doluydu, yüzünde eğlenen ve aç bir ifade vardı.</span></p>

  <p class="msoplaintext"><span class="calibre19">   "Vahşi hayvanlar tarafından parçalanmayı tercih ederim"</span></p>

  <p class="msoplaintext"><span class="calibre19">   Adamda gülecek ve mahkeme salonundan çıkarken geçmesi için kapıyı tutacak cüret vardı.</span></p>

  <p class="msoplaintext"><span class="calibre19">   Hole çıkar çıkmaz çevreleri sarıldı, on beş yirmi kişi bir ağızdan soru yağdırmaya başladılar. Eller yüzlerine mikrofonlar ve ses alma cihazları uzatıyordu. Ellen, Costello'nun yanında kıstırılıp kalmıştı, omzu erkeğin koluna sürtünüyordu. O itiş kakış arasında dengesini bulmak için adamın sırtına dokunmak zorunda kaldı. Ona el sürmekten nefret ediyordu.</span></p>

  <p class="msoplaintext"><span class="calibre19">   "Ortak dostumuz Bay Brooks..."</span></p>

  <p class="msoplaintext"><span class="calibre19">   "Bayan North, tehdit edildiğiniz doğru mu?"</span></p>

  <p class="msoplaintext"><span class="calibre19">   "İkimiz de Purdue'de idik..."</span></p>

  <p class="msoplaintext"><span class="calibre19">   "Bayan North, bu vandallık olayında zanlı var mı?"</span></p>

  <p class="msoplaintext"><span class="calibre19">   "Küçük dünya, değil mi?"</span></p>

  <p class="msoplaintext"><span class="calibre19">   "Bay Costello, Dr. Wright'ın Bayan North'a yapılan saldırı konusunda Bilimkurgu Kovboyları'nın karışmış olacağı hakkında bir beyanı oldu mu?"</span></p>

  <p class="msoplaintext"><span class="calibre19">   "Bay Costello, soruşturmanın Paul Kirkwood'a çevrilmesi için uğraştığınız doğru mu?"</span></p>

  <p class="msoplaintext"><span class="calibre19">   Costello kartal bakışlarını portatif bir projektörün hemen solunda sabitleştirerek, "Benim müvekkilim masumdur" diye bağırdı. "Polis soruşturmayı istemedikleri bir yöne çevirebilecek ipuçlarını araştırmakta ihmalkâr davranmıştır. Beni araştırmacılarım bütün ipuçlarını kovaladı. Gelecek hafta duruşma başladığında yargılananın yalnızca Dr. Garrett Wright olmayacağını size garanti ederim."</span></p>

  <p class="msoplaintext"><span class="calibre19">   Bu sözün etkisi ateşe benzin dökmekten farksız oldu. Gürültü kulakları sağır edecek düzeye yükseldi. Oradan kaçmaktan başka bir şey düşünmeyen Ellen çantasını koçbaşı gibi kaldırarak kalabalığın ters yönünde ilerlemeye çalıştı.</span></p>

  <p class="msoplaintext"><span class="calibre19">   "Bayan North, bir yorumunuz olacak mı?"</span></p>

  <p class="msoplaintext"><span class="calibre19">   "Bayan North, sizden bir demeç alabilir miyiz?"</span></p>

  <p class="msoplaintext"><span class="calibre19">   Ellen başını öne eğdi, çantasını birinin dizlerine savurarak kendine yol açmaya çalıştı. Koridorun ilersinde Yargıç Witt'in duruşma salonunun kapısı açıldı, yaşlı mübaşir Randolph Grimm, domates kadar kırmızı bir yüzle gürültü edilmemesi için seslendi.</span></p>

  <p class="msoplaintext"><span class="calibre19">   "Hey, burada duruşma başladı, kesin sesinizi! Sizler saygı diye bir şey bilmez misiniz?"</span></p>

  <p class="msoplaintext"><span class="calibre19">   Bir yanıt beklemeden bastonunu kaldırıp duvara çarpınca silah patlaması gibi bir ses çıktı. İnsanlar başlarını eğip, adama doğru koştular, kameralar o yana çevrildi.</span></p>

  <p class="msoplaintext"><span class="calibre19">   Ellen bundan yararlanıp aradan sıyrıldı, servis asansörüyle ikinci kata indi.</span></p>

  <p class="msoplaintext"><span class="calibre19">   Costello projektörü Paul'ün üzerine çevirecekti. Kuramsal olarak bunun olası neden duruşmasıyla bir ilgisi yoktu. Grabko Wright'a dava açılıp açılmaması kararını sunulan delillere dayanarak verecekti ve Tony'nin elinde de Paul Kirkwood aleyhinde gerçek bir delil yoktu. Ama jüri üyesinin aralarından seçileceği çevre insanları içinde bu kadar sansasyonel bir haberi de duymayan kalmayacaktı.</span></p>

  <p class="msoplaintext"><span class="calibre19">   "Hele bir jüri aşamasına gel de onu da sonra düşünürsün" diye söylendi asansör kapıları açılırken.</span></p>

  <p class="msoplaintext"><span class="calibre19">   Phoebe, ilçe defterdarının kapısının önünde bir tomar kâğıdı göğsüne dayamış, Grand Forks Herald'ın harika çocuğuyla konuşmaktaydı. Ellen'i gören Adam Slater'ın gözleri irileşti. Çuvalı andıran blucininin arka cebinden not defterini çıkarır gibi Phoebe'den uzaklaştı.</span></p>

  <p class="msoplaintext"><span class="calibre19">   "Hey, Bayan North, size dün gece hakkında bir şey sorabilir iniyim?"</span></p>

  <p class="msoplaintext"><span class="calibre19">   "Sürüyle yukarda olmamana şaştım doğrusu." Slater başını salladı. "Onların arasında bir yere varmam mümkün değil. Herkes aynı şeyi duyup yazacak. Ben kendi göstermek için yeni bir şeyler bulup çıkarmalıyım. Beyzbolda dedikleri gibi: Beklemedikleri yerden vuracaksın!"</span></p>

  <p class="msoplaintext"><span class="calibre19">   "Sevimli bir benzetme" dedi Ellen. "Ama sopanı sekreterimin yanında savurmanı istemiyorum. Anlaşıldı mı Bay Slater?"</span></p>

  <p class="msoplaintext"><span class="calibre19">   Gencin gülümsemesi birden soldu. Yanındaki Phoebe'nin, ağzı açık kalmış, yanakları pembeleşmişti.</span></p>

  <p class="msoplaintext"><span class="calibre19">   "Sana yapabileceğim bir yorumum yok" diye Ellen devam etti. "Kendini göstermek için başkasını kullanmak zorunda kalacaksın. Gidelim Phoebe. Yapacak çok işimiz var."</span></p>

  <p class="msoplaintext"><span class="calibre19">   Ellen odasına doğru yürüdü, ama Phoebe arkasına düşmeyince geri döndü.</span></p>

  <p class="msoplaintext"><span class="calibre19">   Kız utançla başını eğmişti. "Çok özür dilerim, Adam. Ben..."</span></p>

  <p class="msoplaintext"><span class="calibre19">   "Phoebe!" dedi Ellen sert bir sesle.</span></p>

  <p class="msoplaintext"><span class="calibre19">   "Amma da iş ha!" Slater'ın kolları iki yana açıldı. "Yalnızca konuşuyorduk."</span></p>

  <p class="msoplaintext"><span class="calibre19">   Ellen'in yanında yürüyen Phoebe başını yerden kaldırmıyordu. İkisi de konuşmadılar. Dış büroda telefonlar çalıyor ve ilçe SWAT ekibi komutanı Kevin O'Neal bir kenarda Sig Iverson ve Quentin Adler'le şakalaşarak sohbet ediyordu.</span></p>

  <p class="msoplaintext"><span class="calibre19">   O'Neal, Ellen'i görünce, "Hey Ellen, ATF Bergerleri Tennessee'de yakalamış."</span></p>

  <p class="msoplaintext"><span class="calibre19">   Ellen, sadistçe bir umutla, "Silahlı çatışma olmuş mu? " diye sordu.</span></p>

  <p class="msoplaintext"><span class="calibre19">   "Hiç çatışmadan teslim olmuşlar, bir kamyon dolusu sigara ele geçirilmiş. ATF onları federal yasaları gereği elinde tutmak istiyor. İadeleri için ne düşünüyorsun?" Ellen başını salladı. "Kurtulduk gitti. İlçeye masraf olmaz bari."</span></p>

  <p class="msoplaintext"><span class="calibre19">   Ellen başını çevirdiğinde Phoebe masasının ardına süzülüyordu. "Seninle odamda konuşalım."</span></p>

  <p class="msoplaintext"><span class="calibre19">   Kız bir şey demedi ama ölümüne gidiyormuş gibi yürüdü patronunun arkasından.</span></p>

  <p class="msoplaintext"><span class="calibre19">   İçeri girdikleri anda Ellen, "Adam Slater'i nereden tanıyorsun?" diye sordu.</span></p>

  <p class="msoplaintext"><span class="calibre19">   "Dün gece Leaf and Bean'de tanıştım." Kâğıtları hâlâ göğsüne bastırıyordu Phoebe. "Kahve içip müzik dinledik."</span></p>

  <p class="msoplaintext"><span class="calibre19">   "Onun gazeteci olduğunu biliyor muydun?"</span></p>

  <p class="msoplaintext"><span class="calibre19">   "Evet. Kendi söyledi. Ellen, davadan söz etmedik. Bunu asla yapmam."</span></p>

  <p class="msoplaintext"><span class="calibre19">   "Kimseye bir şey söyleme kastının bulunmadığına eminim, Phoebe ama o bir gazeteci. İnsandan haber sızdırmanın binbir yolu vardır. İnan bana, bunu iyi bilirim."</span></p>

  <p class="msoplaintext"><span class="calibre19">   "Ortak dostumuz Bay Brooks..."</span></p>

  <p class="msoplaintext"><span class="calibre19">   "Onunla çok açık konuştum. İlk başta söyledim dava hakkında bir şey anlatmayacağımı, o da peki dedi. Belki de yalnızca benimle kahve içmek istiyordu. Belki bir insan olarak hoşlanıyor benden. Ruhlarımız birbirine çok uydu."</span></p>

  <p class="msoplaintext"><span class="calibre19">   Ellen gözlerini tavana çevirdi. "Lütfen, Phoebe. O yalnızca kendine bir isim yapmaya çalışan bir gazeteci. İstediğini elde etmek için her şeyi yapar. Gazetecilerin hepsi aynıdır. Kendilerini yüceltmek için insanları ezer geçerler."</span></p>

  <p class="msoplaintext"><span class="calibre19">   "Ben buraya bir hikâye için geldim... İstediğimin ardından gider, onu elde ederim."</span></p>

  <p class="msoplaintext"><span class="calibre19">   "Senin kadar kuşkucu ve paranoyak olmadığım için üzgünüm." Phoebe'nin gözleri sulandı. "Ve bana güvenmediğin için çok üzüldüm, Ellen."</span></p>

  <p class="msoplaintext"><span class="calibre19">   "Sana güvenmiyor değilim." Ellen soluğunu uzun koyvererek omuzlarındaki gerilimi azaltmaya çalıştı. "Dünyanın geri kalanına güvenmiyorum. Adam Slater de dahil."</span></p>

  <p class="msoplaintext"><span class="calibre19">   Tanrım, ne karışık işti bu. Kuzey Dakota'da önemsiz bir yerin önemsiz bir gazetesinin acemi muhabiriyle konuştu, diye sekreterini azarlıyor, ünlü çapkın ve yazar, baş düşmanının eski kolej arkadaşı Jay Butler Brooks ise kendi evinde onun içkisini içiyor... onu öpüyor, elliyor, koyduğu engellerin ötesine geçiyordu.</span></p>

  <p class="msoplaintext"><span class="calibre19">   Kime güveniyorsun?</span></p>

  <p class="msoplaintext"><span class="calibre19">   Phoebe'ye mi? Adam Slater'e mi? Costello'ya mı, Brooks'a mı?</span></p>

  <p class="msoplaintext"><span class="calibre19">   Kimseye güvenme.</span></p>

  <p class="msoplaintext"><span class="calibre19">   "Söylentilere göre Enberg'in o tetiği çekmesine yardım edenler olduğuna inanıyormuşsun."</span></p>

  <p class="msoplaintext"><span class="calibre19">   "Onu nereden duydun?"</span></p>

  <p class="msoplaintext"><span class="calibre19">   "Oradan buradan."</span></p>

  <p class="msoplaintext"><span class="calibre19">    "Eğer bu olayda bir sızıntı varsa..."</span></p>

  <p class="msoplaintext"><span class="calibre19">   "Bana kimse söylemiş değil. Büronda bir köstebeğim yok, eğer derdin buysa.."</span></p>

  <p class="msoplaintext"><span class="calibre19">   "Ben paranoyak değilim"</span></p>

  <p class="msoplaintext"><span class="calibre19">   Eğer paranoyak idiyse, bu onların kendisini öldürmek için peşinde olmadıkları anlamına gelmezdi.</span></p>

  <p class="msoplaintext"><span class="calibre19">   Ellen penceresi önünde durup dışarı baktı. Deer Lake hayalet bir kasabaydı; rüzgâra teslim olmuş, terk edilme bilimkurgu filmlerinden çıkma bir yer. "Terk edilmiş". Şu anda hissettiklerine çok uygun bir sözcük. Burada bulduğu güven ve güven tarafından terk edilmiş.</span></p>

  <p class="msoplaintext"><span class="calibre19">   Phoebe'ye dönerek, "İşi şansa bırakamayız" dedi. "Price ile Steiger'i ve bütün o kepazeliği düşün. Bu dava çok riskli Bir yanlış yapma riskini alamayız. Josh ile Megan bize güveniyor."</span></p>

  <p class="msoplaintext"><span class="calibre19">   "Ve Dustin Holloman" diye fısıldadı Phoebe. Bir an alt dudağını ısırdı, kurbanlar için bir anlık sessizlik, sonra yanağından süzülen gözyaşını sildi. "Özür dilerim. B... ben... a., asla..."</span></p>

  <p class="msoplaintext"><span class="calibre19">   Ellen elini kaldırdı. "Yapmayacağını biliyorum, Phoebe. Yalnızca dikkatli ol. Lütfen."</span></p>

  <p class="msoplaintext"><span class="calibre19">   Kız başını salladı, burnunu çekti, gözlüğünü yukarı itti. "Cameron, Mitch ve Ajan Wilhelm seni toplantı odasında bekliyorlar."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Ellen, Grabko'nun odasındaki toplantı konusunda bilgi verdi. Mitch öfkelenmiş, Cameron ise tiksinmişti. Marty Wilhelm şaşkın ve sıkıntılı görünüyordu.</span></p>

  <p class="msoplaintext"><span class="calibre19">   "Taciz bir olasılık mı?" diye sordu.</span></p>

  <p class="msoplaintext"><span class="calibre19">   "Kesinlikle hayır" dedi Mitch. "Hannah ile Paul'ü buraya yerleştiğimden beri tanırım. Olamaz."</span></p>

  <p class="msoplaintext"><span class="calibre19">   "Ama Costello haklı" dedi Wilhelm. "Paul Kirkwood sinirli bir insan. Bunu hepimiz gördük."</span></p>

  <p class="msoplaintext"><span class="calibre19">   "Hannah onun Josh'u incitmesine asla izin vermez. O tür bir davranışa bir an bile katlanacak insan değildir."</span></p>

  <p class="msoplaintext"><span class="calibre19">   "O zaman o hıyarla neden evli hâlâ? Bana Paul Kirkwood'un hoş olmayan niteliklerine katlanacak biri gibi gelmedi ama durum ortada. O evlilik hakkında bilmediğimiz çok şey olabilir."</span></p>

  <p class="msoplaintext"><span class="calibre19">   "Paul değişti" dedi Mitch. "İnsanlar değişir." Cameron'un kaşı kalktı. "Ama ne kadar? Aklını mı ? Evliliğin hemen hemen sona erdiğini biliyoruz. Paul evde yaşamıyor. Hastanede onu görmeye geldiğinde Josh'un çok sert bir tepki gösterdiğini biliyoruz."</span></p>

  <p class="msoplaintext"><span class="calibre19">   "Sence Paul oğlunu taciz ediyordu ve Hannah bunu bildiği halde polise bildirmedi, öyle mi?" diye Mitch sordu "</span></p>

  <p class="msoplaintext"><span class="calibre19">   "Çok daha garip şeylerin doğru olduğu görülmüştür."</span></p>

  <p class="msoplaintext"><span class="calibre19">   Yüzü inatçı çizgilerle kesik kesik olan Mitch kaşla çatarak bir Cameron'a bir Wilhelm'e baktı. "Kafanızı kullan Wright'ın suçortağının Dustin Holloman'ı kaçırdığın, iddia ediyoruz. Bu iddiada Paul'e işaret eden hiçbir şey yok."</span></p>

  <p class="msoplaintext"><span class="calibre19">   "Belki üç kişidirler" dedi Wilhelm.</span></p>

  <p class="msoplaintext"><span class="calibre19">   "Öyle, belki de Deer Lake'de psikopat çocuk tacizcisi bir yeraltı örgütü vardır ve hepsi de dostları Wright'ın kuşkulanılmaması için çalışmaktalar."</span></p>

  <p class="msoplaintext"><span class="calibre19">   "Aramızda kavga ederek bir yere varamayız" dedi Ellen "Costello konuyu ortaya atıyor. Eğer o Paul'e bakıyorsa, o zaman hiç olmazsa biz de göstermelik olsa bile onu araştıralım, yoksa yumurtayı suratımıza yeriz."</span></p>

  <p class="msoplaintext"><span class="calibre19">   "Kamyonet vardı..." diye Wilhelm söze başladı.</span></p>

  <p class="msoplaintext"><span class="calibre19">   Mitch orkestra şefi gibi kollarını iki yana açtı. "Kamyonetten hiçbir şey çıkmadı."</span></p>

  <p class="msoplaintext"><span class="calibre19">   "Mitch haklı" dedi Ellen. "Kamyonet üzerinde zaman kaybetmeyin. Paul'ün çevresindekilerle konuşun. Sekreteriyle konuşun. Ortağıyla konuşun."</span></p>

  <p class="msoplaintext"><span class="calibre19">   "Ondan Paul hakkında bir şey öğrenmek olanaksız" dedi Cameron. "Dave Christianson'u sağlık kulübünden tanıyorum Son üç aydır işi evden idare ediyor, karısı ikiz doğuracak, güç bir hamilelik dönemi geçirmekte."</span></p>

  <p class="msoplaintext"><span class="calibre19">   "O zaman yine sekreterle konuşuruz" dedi Wilhelm. "Ve bürosunun bulunduğu hanın güvenlik bekçisiyle. Komşularla. Bakalım hakkında ne öğreneceğiz. Belki de Wright'la bir ilişkisi yoktur. Belki Wright'ı suçlu göstermeye çalışıyordur."</span></p>

  <p class="msoplaintext"><span class="calibre19">   Mitch ellerini masaya vurdu. "Bunu Costello görse bayılırdı. Onun müvekkili aleyhine yeni delilleri konuşmak için toplandık, oysa onun yerine komplo teorileri kurmak gibi. Sanki lanet bir Oliver Stone filmi çeviriyormuşuz."</span></p>

  <p class="msoplaintext"><span class="calibre19">   "Delil mi?" diye oturduğu yerde doğruldu Ellen. "Ne zamandır kıvırıp tüp haline soktuğu faks kâğıdını masanın üzerinden uzattı. "Olanaklarımı kullanarak laboratuarda bir doktordan fiziksel kanıtlar hakkında bir ön rapor koparabildim, eldivenler, ski maskesi ve saldırıya uğradığı gece Ajan O'Malley'in sarılı olduğu çarşaf."</span></p>

  <p class="msoplaintext"><span class="calibre19">   "Eee?"</span></p>

  <p class="msoplaintext"><span class="calibre19">   "Eldivenlerde Ajan O'Malley'in kan grubundan kan izleri var. Çarşaftaki kan grubunu biliyoruz. Şimdi de çarşafta bulunan saç tellerini görüyoruz burada. Dört farklı tip. Biri tespit edilemedi. Biri Ajan O'Malley'e ait. Biri Josh'unkine uyuyor. Biri de Garrett Wright'a."</span></p>

  <p class="msoplaintext"><span class="calibre19">   "Sonunda bir ipucu" dedi Ellen. Birden içinde bir rahatlama hissetti.</span></p>

  <p class="msoplaintext"><span class="calibre19">   "Yün başlık konusunda" diye devam etti Wilhelm. "İki saç tipi buldular: Biri Wright'ınkine uyuyor, biri de çarşaftaki kime ait olduğu tespit edilemeyenle aynı.</span></p>

  <p class="msoplaintext"><span class="calibre19">   "Şimdi karşımızdaki soru şu: Eğer Paul Kirkwood'dan bir örnek alırsak acaba eşini mi elde edeceğiz?"</span></p>

  <p class="msoplaintext"><span class="calibre19">  </span></p>
</body>
</html>
