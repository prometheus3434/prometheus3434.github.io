<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">OTUZ ALTINCI BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Josh rüyasında kan görüyordu. Nehirler kadar bol kan. Düzgün, yağ gibi kan birikintileri. Çenesine kadar kana gömülmüştü. Dip akıntıları ayaklarını çekiyordu. Onu Alıcı seçmişti. Alıcı onu istiyordu. İtaatsizlik etmekten korkuyordu. Saklanmak için kafasının içindeki en küçük kutuya girmişti ve Alıcı yine de onu yakalamış çekiştiriyordu.</span></p>

  <p class="msoplaintext"><span class="calibre19">   Kendisine itaat etmesi söylenmişti. Kötü şeyler olacaktı. Korkunç şeyler. Bunlar başlamıştı bile. Josh dünyasının parçalanmaya başladığını görüyordu, tıpkı Alıcı'nın kendisine gösterdiği gibi. Ama yine de kutusunun kenarlarına sıkı sıkı yapışmıştı, dünyasından geri kalanına.</span></p>

  <p class="msoplaintext"><span class="calibre19">   Eğer yeteri kadar saklanabilseydi... Vücudunun kılıfı içinde daha da küçülebilseydi. Eğer kutusunun içine girebilseydi...</span></p>

  <p class="msoplaintext"><span class="calibre19">   Elleri kayıyordu. Alıcı kendisini aşağı, kanların içine çekerken bir soluk aldı.</span></p>

  <p class="msoplaintext"><span class="calibre19">   Sonra birden özgürdü artık. Yüzeye çıktı, sanki bir sapanla atılmış gibi yükseldi. Işığa. Havaya. Yeniden soluk alabiliyordu. Uçuyordu. Ve aşağıda kan giderek küçük bir birikintiye dönüşüyordu. Sonra o da yokoldu.</span></p>

  <p class="msoplaintext"><span class="calibre19">   Josh'un gözleri açıldı. Gece ışığı ve saatinin fosforlu rakamları dışında oda karanlıktı. Uzun çok uzun bir zamandır uyuyor gibiydi. Saatlerce değil de günlerce. Annesi yerdeki uyku tulumu içinde uyuyordu. Çok yorgun ve üzgün görünüyordu. Kaşları çatılmıştı.</span></p>

  <p class="msoplaintext"><span class="calibre19">   Benim yüzümden.</span></p>

  <p class="msoplaintext"><span class="calibre19">   Alıcı'nın yüzünden.</span></p>

  <p class="msoplaintext"><span class="calibre19">   Annesinin anlayamayacağı o kadar çok şey vardı ki. Josh'un unutmalarını ve sanki o güne kadar yaşıyor değillermiş gibi her şeye yeniden başlamalarını istediği kadar çok.</span></p>

  <p class="msoplaintext"><span class="calibre19">   Belki de yapabilirlerdi bunu. Eğer yeteri kadar istekle isterse, eğer iyi olursa... eğer cesareti bulabilirse.</span></p>

  <p class="msoplaintext"><span class="calibre19">  </span></p>
</body>
</html>
